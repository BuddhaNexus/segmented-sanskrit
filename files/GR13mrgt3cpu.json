{
    "GR13mrgt3cpu:0": " [samayācāravidhiḥ]",
    "GR13mrgt3cpu:1": " yenāṇūnāmuṣitamamalaṃ dṛkkriyākhyasvarūpaṃ yatsadbhāvādbhavajalanidhau jantujātasya pātaḥ",
    "GR13mrgt3cpu:2": " durvāraṃ tatkṣapayati tamo yatprasādastamīśaṃ caryāpāde vivṛtiracanāṃ kurmahe sampraṇamya iha hi śāstropakrame iti vastutrayasyāsya prāppādakṛtasaṃsthiteḥ|",
    "GR13mrgt3cpu:3": " caryāyogakriyāpādairviniyogo 'bhidhāsyate||",
    "GR13mrgt3cpu:4": " iti yatprāksūtritaṃ tatrāvagatajñānakriyāyogānāmapi deśikādīnāṃ vihitācaraṇaniṣiddhavarjanarūpāṃ caryāṃ vinā na nirvighnato vāñchitaphalāvāptiriti kramāgataṃ yogapādasamāptāvupakṣiptasamanvayaṃ",
    "GR13mrgt3cpu:5": " caryāpādamavatārayitumāha---",
    "GR13mrgt3cpu:6": " %% This indicates that the \\CP\\ is the last of the text",
    "GR13mrgt3cpu:7": " athāto deśikādīnāṃ sāmānyācārasaṃgrahaḥ /",
    "GR13mrgt3cpu:8": " paraścāvasaraprāptaḥ samāsenopadiśyate // MrgT_3.1 //",
    "GR13mrgt3cpu:9": " Vṛtti:",
    "GR13mrgt3cpu:10": " [deśikādīnām] ācāryasādhakaputrakasamayināṃ [sāmānyācārasaṃgrahaḥ]",
    "GR13mrgt3cpu:11": " sādhāraṇāsādhāraṇācārasamuccayaḥ [avasaraprāptaḥ] kramāyātaḥ [samāsena]",
    "GR13mrgt3cpu:12": " saṃkṣepād idānīm upadiśyate 'bhidhīyata iti|",
    "GR13mrgt3cpu:13": " %% sādhāraṇāsādhāraṇācāra@ \\Brunner; sādhāraṇācāra@ \\Bhatt",
    "GR13mrgt3cpu:14": " athaśabdo 'dhikārārthaḥ| ataḥśabdastu yogapādānantaryam|",
    "GR13mrgt3cpu:15": " [śaivabhedāḥ]",
    "GR13mrgt3cpu:16": " deśiko mantravṛttiśca putrakaḥ samayī ca yaḥ /",
    "GR13mrgt3cpu:17": " catvāra ete śaivāḥ syur vratino 'vratino 'pi vā // MrgT_3.2 //",
    "GR13mrgt3cpu:18": " Vṛtti:",
    "GR13mrgt3cpu:19": " deśika ityācāryaḥ| [mantravṛttiḥ] mantra evānanyaniṣṭhā vṛttiḥ yasya sa sādhakaḥ|",
    "GR13mrgt3cpu:20": " śaivānāmeva deśikādīnāmiha lakṣaṇam|",
    "GR13mrgt3cpu:21": " śāktādayastu te anyādṛśā eveti vijñāpayituṃ śaivapadopādānam|",
    "GR13mrgt3cpu:22": " dvividhāstu te śaivāḥ| vratino [avratino 'pi] vratavarjitāśca|",
    "GR13mrgt3cpu:23": " [vratinaḥ śaivāḥ]",
    "GR13mrgt3cpu:24": " atha vratinastāvadāha",
    "GR13mrgt3cpu:25": " vratino jaṭilā muṇḍās teṣvagryā bhasmapāṇḍarāḥ /",
    "GR13mrgt3cpu:26": " tilakaiḥ puṇḍrakaiḥ paṭṭair bhūṣitā bhūmipādayaḥ // MrgT_3.3 //",
    "GR13mrgt3cpu:27": " Vṛtti:",
    "GR13mrgt3cpu:28": " [vratino jaṭilā muṇḍāḥ] vratināmapi dvau bhedau jaṭitvaṃ muṇḍitā ca|jaṭilo",
    "GR13mrgt3cpu:29": " 'pi vakṣyamāṇabhautikanaiṣṭhikabhedād dvividhaḥ|",
    "GR13mrgt3cpu:30": " [teṣu] sarveṣu caiteṣu madhyād [agryāḥ] brāhmaṇāḥ [bhasmapāṇḍarāḥ]",
    "GR13mrgt3cpu:31": " bhasmoddhūlitasarvāṅgāḥ|",
    "GR13mrgt3cpu:32": " [bhūmipādayaḥ tilakaiḥ puṇḍrakaiḥ paṭṭaiḥ bhūṣitāḥ]",
    "GR13mrgt3cpu:33": " kṣatriyāstilakālaṃkṛtatanavaḥ| vaiśyāstripuṇḍrakamaṇḍitāḥ| śūdrāstu paṭṭākṛtinā bhasmoddhūlanena bhūṣitāḥ syuriti śeṣaḥ||",
    "GR13mrgt3cpu:34": " [jaṭādhāraṇe 'yogyāḥ]",
    "GR13mrgt3cpu:35": " jaṭā na śūdro vibhṛyān nājño nāpi pramādavān /",
    "GR13mrgt3cpu:36": " na yoṣinna vayontasthā na rogī vikalo 'pi vā // MrgT_3.4 //",
    "GR13mrgt3cpu:37": " Vṛtti:",
    "GR13mrgt3cpu:38": " śūdramūrkhapramattastrīvṛddhāmayāvivikalāṅgairvā jaṭā na dhāraṇīyāḥ|",
    "GR13mrgt3cpu:39": " bahuvacananiṣedhād ekajaṭā ete syuriti kecit||",
    "GR13mrgt3cpu:40": " [jaṭābandhanavidhiḥ]",
    "GR13mrgt3cpu:41": " atha tadvidhānam---",
    "GR13mrgt3cpu:42": " kalātattvapavitrāṇu- śaktimantreśasaṃkhyayā /",
    "GR13mrgt3cpu:43": " vibhajya keśānsampātya pratyaṃśaṃ saṃhitāṇubhiḥ // MrgT_3.5 //",
    "GR13mrgt3cpu:44": " vrateśvarasya purato badhnīyācchivatejasā /",
    "GR13mrgt3cpu:45": " mantriṇaḥ sādhyamantreṇa hṛdā putrakayogyayoḥ // MrgT_3.6 //",
    "GR13mrgt3cpu:46": " Vṛtti:",
    "GR13mrgt3cpu:47": " [kalātattvapavitrāṇuśaktimantreśasaṃkhyayā] kalāḥ `tārā sutārā taraṇiḥ'",
    "GR13mrgt3cpu:48": " ityādyā aṣṭatriṃśat|",
    "GR13mrgt3cpu:49": " tattvāni ṣaṭtriṃśat|",
    "GR13mrgt3cpu:50": " pavitrāṇavaḥ sadyojātādimantrāḥ pañca|",
    "GR13mrgt3cpu:51": " śaktayo vāmādyā nava|",
    "GR13mrgt3cpu:52": " mantreśā anantādividyeśā aṣṭau|",
    "GR13mrgt3cpu:53": " ābhyaḥ saṃkhyābhyo madhyādanyatamayā saṃkhyayā keśān vibhajya [pratyaṃśaṃ]",
    "GR13mrgt3cpu:54": " ekaikasminnaṃśe [saṃhitāṇubhiḥ] śivaikādaśikayā saṃhitayā [sampātya]",
    "GR13mrgt3cpu:55": " sampātahomaṃ kṛtvābhyarcitasya vrateśvarasya śivasya purataḥ [śivatejasā]",
    "GR13mrgt3cpu:56": " tanmūlenācāryasya jaṭāṃ badhnīyāt|",
    "GR13mrgt3cpu:57": " [mantriṇaḥ] sādhakasya sādhyamantreṇa [putrayogyayoḥ] putrakasamasthayostu hṛdeti bhedaḥ||",
    "GR13mrgt3cpu:58": " tasya jaṭāvṛddhiviśeṣamāha---",
    "GR13mrgt3cpu:59": " kṛmighnadravyamiśreṇa bhasmanā traiphalena ca /",
    "GR13mrgt3cpu:60": " sāyacūrṇena vā puṣṭiṃ nayettā bhautikavratī // MrgT_3.7 //",
    "GR13mrgt3cpu:61": " Vṛtti:",
    "GR13mrgt3cpu:62": " [kṛmighnadravyamiśreṇa] kaṭutailaviḍaṅgapāradādidravyasaṃyuktena",
    "GR13mrgt3cpu:63": " [traiphalena bhasmanā] harītakyāmalakavibhītakabhasmanā [sāyacūrṇena]",
    "GR13mrgt3cpu:64": " niśācūrṇamiśreṇa vā bhautikavratī tāḥ puṣṭiṃ [nayet] prāpayet||",
    "GR13mrgt3cpu:65": " %% niśācūrṇamiśreṇa vā \\Brunner; niśācūrṇamiśreṇa \\Bhatt",
    "GR13mrgt3cpu:66": " [bhautikavratino naiṣṭhikavratinaśca]",
    "GR13mrgt3cpu:67": " bhautikanaiṣṭhikavratidvayalakṣaṇamāha---",
    "GR13mrgt3cpu:68": " bhautikavratinaste syur yeṣāṃ sāvadhikaṃ vratam /",
    "GR13mrgt3cpu:69": " dehapātāntakaṃ yeṣāṃ te niṣṭhāvratinaḥ smṛtāḥ // MrgT_3.8 //",
    "GR13mrgt3cpu:70": " Vṛtti:",
    "GR13mrgt3cpu:71": " iyatā kālenaitadvrataṃ saṃnyastavyamiti sāvadhikaṃ yeṣāṃ vrataṃ te",
    "GR13mrgt3cpu:72": " bhautikavratinaḥ|",
    "GR13mrgt3cpu:73": " yeṣāṃ [dehapātāntakaṃ] śarīrapātāntaṃ nirvāhaḥ te [niṣṭhāvratinaḥ]",
    "GR13mrgt3cpu:74": " naiṣṭhikāḥ||",
    "GR13mrgt3cpu:75": " atha ke te naiṣṭhikavratina ityāha---",
    "GR13mrgt3cpu:76": " guravaḥ putrakā ye ca na prāthamikasādhakāḥ /",
    "GR13mrgt3cpu:77": " Vṛtti:",
    "GR13mrgt3cpu:78": " [guravaḥ] ācāryāḥ putrakāḥ tathā [na prāthamikasādhakāḥ]",
    "GR13mrgt3cpu:79": " dehapātāvadhimantrasādhakāśceti niṣṭhāvratino jñeyāḥ|",
    "GR13mrgt3cpu:80": " [sāntānikaḥ]",
    "GR13mrgt3cpu:81": " bhautikavratamokṣāyāha---",
    "GR13mrgt3cpu:82": " pūrṇavratāvadhiḥ samyag vrateśāyārpitavrataḥ // MrgT_3.9 //",
    "GR13mrgt3cpu:83": " nyastavratāṅgaḥ satpatnī- parigrahavibhūtimān /",
    "GR13mrgt3cpu:84": " bhautikaḥ kāmya ityuktaḥ satsāntānika eva vā // MrgT_3.10 //",
    "GR13mrgt3cpu:85": " Vṛtti:",
    "GR13mrgt3cpu:86": " samyag iti aviplutavratasya sataḥ [pūrṇavratāvadhiḥ] pūrṇo vratāvadhiryasya saḥ|",
    "GR13mrgt3cpu:87": " tathā nirvyūḍhayathāmnātavrata ityarthaḥ|",
    "GR13mrgt3cpu:88": " tatastu [vrateśāya] vrateśvarāya [arpitavrataḥ] vratasamarpaṇaṃ kṛtvā [nyastavratāṅgaḥ] vratāṅgāni ajinakamaṇḍalvādīni saṃnyasya| yathoktaṃ",
    "GR13mrgt3cpu:89": " śrīmatkiraṇe---",
    "GR13mrgt3cpu:90": " tarpayitvā praṇamyeśaṃ vratameṣāṃ samarpayet|",
    "GR13mrgt3cpu:91": " jaṭāstadbhasmadaṇḍaṃ ca kaupīnaṃ saṃyamaṃ kramāt||",
    "GR13mrgt3cpu:92": " samarpya brahmaṇe dhyātvā puṣpavāryakṣataistridhā|",
    "GR13mrgt3cpu:93": " vrataṃ samarpya mantrāṇāṃ hṛnmantreṇa visarjanam||",
    "GR13mrgt3cpu:94": " jaṭāvataraṇaṃ tasya kāryam iti",
    "GR13mrgt3cpu:95": " %% Kiraṇa 40:11c--13c (with many deviations from \\edD)",
    "GR13mrgt3cpu:96": " \\noindent",
    "GR13mrgt3cpu:97": " evaṃ kṛte sati [sapatnīparigrahavibhūtimān]",
    "GR13mrgt3cpu:98": " śobhanadāraparigrahabhūtiyuktaḥ san bhautikaḥ kāmya ityuktaḥ satsāntānika iti vā|",
    "GR13mrgt3cpu:99": " yadvā vibhūtiyogino 'syaiva kāmya ityākhyā| tadvirahiṇastu sadā śobhanena",
    "GR13mrgt3cpu:100": " sāntānikākhyena bhaikṣeṇa vartanātsāntānikatvam|",
    "GR13mrgt3cpu:101": " yaduktaṃ śrīmatpauṣkare---",
    "GR13mrgt3cpu:102": " uttamaṃ dvijabhaikṣaṃ tu grāhyametattvayā sadā|",
    "GR13mrgt3cpu:103": " taddhi sāntānikaṃ nāma bhaikṣaṃ hi parikalpitam|| iti|",
    "GR13mrgt3cpu:104": " [avratinaḥ śaivāḥ]",
    "GR13mrgt3cpu:105": " sādhako lokadharmī yaḥ putrakaḥ snātako gṛhī /",
    "GR13mrgt3cpu:106": " samayī prāggṛhasthaśca śaivāḥ syurvratavarjitāḥ // MrgT_3.11 //",
    "GR13mrgt3cpu:107": " Vṛtti:",
    "GR13mrgt3cpu:108": " sādhakasya śivadharmilaukikadharmibhedād dvaividhye sati lokadharmī yaḥ",
    "GR13mrgt3cpu:109": " sādhakaḥ, putrakaḥ, tathā [snātako gṛhī] gṛhasthatve sati snātaḥ, samayī,",
    "GR13mrgt3cpu:110": " [prāggṛhasthaḥ] pūrvaṃ gṛhasthaścetyete vratavarjitā jñeyāḥ|",
    "GR13mrgt3cpu:111": " prāggṛhasthasśca ityuttarakālaṃ gārhasthyatyāgāpekṣayā|",
    "GR13mrgt3cpu:112": " yataḥ sambhavanti kecana ājīvanamujjhitagṛhāvasthitayaḥ|",
    "GR13mrgt3cpu:113": " tadvailakṣaṇyārthaṃ prāggṛhasthagrahaṇam||",
    "GR13mrgt3cpu:114": " [śaivānāṃ sādhāraṇa ācāraḥ]",
    "GR13mrgt3cpu:115": " teṣāṃ sādhāraṇaṃ karma sandhyopāsanamarcanam /",
    "GR13mrgt3cpu:116": " snānādīni tadaṅgāni parvasu dviguṇakriyā // MrgT_3.12 //",
    "GR13mrgt3cpu:117": " Vṛtti:",
    "GR13mrgt3cpu:118": " teṣāṃ vratināmidamavratibhiḥ sādhāraṇaṃ karma ityagrasthiteṣu ślokeṣvapi",
    "GR13mrgt3cpu:119": " sambandhanīyam| kiṃ tadityāha---[sandhyopāsanamarcanam]",
    "GR13mrgt3cpu:120": " sandhyopāsanārcanādi|",
    "GR13mrgt3cpu:121": " [tadaṅgāni] tasya karmaṇo yānyaṅgāni snānādīni tānyapi sādhāraṇānyeva|",
    "GR13mrgt3cpu:122": " parvasu cāṣṭamīcaturdaśyayanaviṣuvādiṣu [dviguṇakriyā]",
    "GR13mrgt3cpu:123": " pūjājapādikriyādvaiguṇyam||",
    "GR13mrgt3cpu:124": " [bhojane varjyāni patrāṇi; bhaikṣyagrahaṇaṃ ca]",
    "GR13mrgt3cpu:125": " kiṃ ca---",
    "GR13mrgt3cpu:126": " nyagrodhāśvatthapatreṣu vātaghnākṣadaleṣu ca /",
    "GR13mrgt3cpu:127": " kāṃsye vābhojanaṃ bhaikṣaṃ cāturvarṇyamakutsitam // MrgT_3.13 //",
    "GR13mrgt3cpu:128": " Vṛtti:",
    "GR13mrgt3cpu:129": " [nyagrodhāśvatthapatreṣu] nyagrodhasya vaṭasya, aśvatthasya cordhvodgatamūlastadviśeṣasya patreṣu, [vātaghnākṣadaleṣu] vātaghnasya cairaṇḍādeḥ akṣasya vibhītakasya sambandhiṣu patreṣu, kāṃsye pātre abhojanaṃ,",
    "GR13mrgt3cpu:130": " [cāturvarṇyam akutsitaṃ bhaikṣaṃ]",
    "GR13mrgt3cpu:131": " brāhmaṇādivarṇacatuṣṭayādaninditādbhaikṣagrahaṇaṃ ca sarvasādhāraṇam||",
    "GR13mrgt3cpu:132": " [annavarjanam]",
    "GR13mrgt3cpu:133": " sarvāmarapratiṣṭhāsu setvādīnāṃ niveśane /",
    "GR13mrgt3cpu:134": " sīmantonnayanādyeṣu saṃskāreṣvannavarjanam // MrgT_3.14 //",
    "GR13mrgt3cpu:135": " Vṛtti:",
    "GR13mrgt3cpu:136": " [sarvāmarapratiṣṭhāsu] sarvadevapratiṣṭhāsu [setvādīnāṃ niveśane]",
    "GR13mrgt3cpu:137": " setuprapāvihārādipratipādane [sīmantonnayanādyeṣu saṃskāreṣu]",
    "GR13mrgt3cpu:138": " sīmantonnayanādiṣu saṃskāreṣu ca annavarjanam annādivarjanaṃ sarveṣāṃ",
    "GR13mrgt3cpu:139": " sādhāraṇam||",
    "GR13mrgt3cpu:140": " [parvasvāhāraniyamaḥ]",
    "GR13mrgt3cpu:141": " kiṃ ca---",
    "GR13mrgt3cpu:142": " caruṇā phalamūlairvā haviṣyeṇāpareṇa vā /",
    "GR13mrgt3cpu:143": " caturdaśyāmathāṣṭamyāṃ pañcadaśyāṃ ca vartanam // MrgT_3.15 //",
    "GR13mrgt3cpu:144": " Vṛtti:",
    "GR13mrgt3cpu:145": " [caturdaśyām aṣṭamyāṃ pañcadaśyāṃ ca] caturdaśyaṣṭamīpañcadaśīṣu [caruṇā",
    "GR13mrgt3cpu:146": " phalamūlairvā]",
    "GR13mrgt3cpu:147": " carvādibhiḥ vartanaṃ prāṇayātrā|",
    "GR13mrgt3cpu:148": " haviṣyeṇāpareṇa vā ityanena ājyapayoyavādinā havirarheṇa vastunā phalamūlādivyatiriktena vartanaṃ sādhāraṇamiti prāguktena sambandhaḥ||",
    "GR13mrgt3cpu:149": " [puṇyakāleṣu viśeṣaniyamāḥ]",
    "GR13mrgt3cpu:150": " tathā",
    "GR13mrgt3cpu:151": " vyatīpātadinadhvaṃsa- māsavṛddhyayanādiṣu /",
    "GR13mrgt3cpu:152": " viśeṣasaṃyamaḥ kāryaḥ śaivānāṃ ca pratarpaṇam // MrgT_3.16 //",
    "GR13mrgt3cpu:153": " Vṛtti:",
    "GR13mrgt3cpu:154": " vyatīpātaḥ puṇyakālaviśeṣo jyotiḥśāstrāmnāto bṛhadvaidhṛtyādyupalakṣitaḥ|",
    "GR13mrgt3cpu:155": " ayane dakṣiṇottare| ādigrahaṇādviṣuvadarkendugrahaṇakālāḥ|",
    "GR13mrgt3cpu:156": " eṣu kāleṣu viśeṣasaṃyamaḥ [śaivānāṃ ca pratarpaṇaṃ] śaivajanatarpaṇaṃ ca sarveṣāmeva sādhāraṇam||",
    "GR13mrgt3cpu:157": " [āpadi śaivānāṃ rakṣaṇam]",
    "GR13mrgt3cpu:158": " mārgakṣīṇe ripugraste rogārte kṣutprapīḍite /",
    "GR13mrgt3cpu:159": " sarvātmanā samuddhāraḥ kartavyaḥ śivayoginaḥ // MrgT_3.17 //",
    "GR13mrgt3cpu:160": " Vṛtti:",
    "GR13mrgt3cpu:161": " [śivayoginaḥ] śivaśāsane yuktasya sarvasyaiva mārgakṣīṇādiviṣaye samuddhāraḥ sarvātmanā [kartavyaḥ]",
    "GR13mrgt3cpu:162": " [mārgakṣīṇe] mārgasya adhvanaḥ kṣīṇe paricyutau, naṣṭo mārge adhvani yaḥ kṣīṇapātheyaḥ kṣīṇadeho vā tasmin|",
    "GR13mrgt3cpu:163": " ripugraste śatrubhirvaśīkṛte| rogārte vyādhyutkrānte|",
    "GR13mrgt3cpu:164": " [kṣutprapīḍite] kṣudhā ca prakarṣeṇa pīḍite| [sarvātmanā samuddhāraḥ]",
    "GR13mrgt3cpu:165": " sarvaprakāramuddhāraṇaṃ tasmāttasyā āpado mocanamavaśyaṃ kāryam||",
    "GR13mrgt3cpu:166": " [vratināṃ varjyāni]",
    "GR13mrgt3cpu:167": " vratino bhautikasya ca naiṣṭhikasya sāmānyavartanalakṣaṇamāha---",
    "GR13mrgt3cpu:168": " māṃsayoṣinmadhutyāgo vratinaḥ kṣitiśāyitā /",
    "GR13mrgt3cpu:169": " mātrārakṣaṇamekasya kamaṇḍalusahāyatā // MrgT_3.18 //",
    "GR13mrgt3cpu:170": " strīgītanartitālāpa- vilāsānāmupekṣaṇam /",
    "GR13mrgt3cpu:171": " striyā raho 'vyavasthānaṃ sragabhyaṅgādivarjanam // MrgT_3.19 //",
    "GR13mrgt3cpu:172": " Vṛtti:",
    "GR13mrgt3cpu:173": " vratina idamavaśyamanuṣṭheyam| māṃsayoṣinmadhutyāgaḥ māṃsasya yoṣito",
    "GR13mrgt3cpu:174": " madhunaśca varjanam|",
    "GR13mrgt3cpu:175": " māṃsatyāgastvatra śūdrasyaiva| anyeṣāmavratitve 'pi tanniṣedhāsiddheḥ|",
    "GR13mrgt3cpu:176": " kṣitiśāyitā iti sthalaśāyitvam|",
    "GR13mrgt3cpu:177": " [mātrārakṣaṇam] ajinākṣasūtradaṇḍakamaṇḍalvādimātrāyāḥ svopayoginaḥ parikarasya rakṣaṇam",
    "GR13mrgt3cpu:178": " [ekasya kamaṇḍalusahāyatā] ekasyaiva kamaṇḍaludvitīyasyāvasthānam|",
    "GR13mrgt3cpu:179": " [strīgītanartitālāpavilāsānāṃ] srīsambandhino gītanṛtyasalāpavilāsādeḥ [upekṣaṇaṃ] pariharaṇam|",
    "GR13mrgt3cpu:180": " [striyā raho 'vyavasthānam] striyā ca sahaikānte 'vasthitivarjanamiti",
    "GR13mrgt3cpu:181": " sahāvasthitimātrasyeha niṣedhaḥ, pūrvaṃ tu tatsambhogasyeti na",
    "GR13mrgt3cpu:182": " paunaruktyam|",
    "GR13mrgt3cpu:183": " [sragabhyaṅgādivarjanaṃ] sragvilepanābhyaṅgādivarjanaṃ ca||",
    "GR13mrgt3cpu:184": " [śrāddhakālāḥ]",
    "GR13mrgt3cpu:185": " kiṃ ca---",
    "GR13mrgt3cpu:186": " kṛṣṇapakṣe caturdaśyām aṣṭamyāṃ siddhadarśane /",
    "GR13mrgt3cpu:187": " śrāddhaṃ parvasu sarveṣu viṣuve cāṣṭakādiṣu // MrgT_3.20 //",
    "GR13mrgt3cpu:188": " [pūjyāḥ]",
    "GR13mrgt3cpu:189": " gurutattulyabandhūnāṃ bhrātṝṇāṃ jyāyasāmapi /",
    "GR13mrgt3cpu:190": " pūjanaṃ madhuparkādyaiḥ",
    "GR13mrgt3cpu:191": " %% full line: pūjanaṃ madhuparkādyaiḥ svakāle strīniveṣaṇam (MrgT_3.21)",
    "GR13mrgt3cpu:192": " Vṛtti:",
    "GR13mrgt3cpu:193": " [kṛṣṇapakṣe caturdaśyāmaṣṭamyāṃ] kṛṣṇāṣṭamīcaturdaśyoḥ [siddhadarśane]",
    "GR13mrgt3cpu:194": " siddhasandarśane [viṣuve] viṣuvaduttarāyaṇārkendugrahaṇādiṣu [sarveṣu",
    "GR13mrgt3cpu:195": " parvasu] sarvaparvakāleṣu ca śrāddhaṃ viśeṣataśca aṣṭakādiṣu iti,",
    "GR13mrgt3cpu:196": " kanyāgate 'rke māghatryodaśīprabhṛtiṣu ca kuryāt|",
    "GR13mrgt3cpu:197": " %% aṣṭakādiṣu \\Brunner; [aṣṭakādiṣu] \\Bhatt",
    "GR13mrgt3cpu:198": " [gurutattulyabandhūnāṃ] guroḥ guruputrādīnāṃ ca tattulyānāmanyeṣāṃ ca vayovidyādharmādivṛddhānāṃ ca [jyāyasāṃ bhrātṝṇāṃ] janmādinā dīkṣādyanugrahataśca jyeṣṭhānāṃ bhrātṝṇāṃ ca [madhuparkādyaiḥ]",
    "GR13mrgt3cpu:199": " madhuparkavastrālaṃkārādyaiḥ pūjanaṃ kāryam||",
    "GR13mrgt3cpu:200": " [vratasamāptau bhautikavratina ācāraḥ]",
    "GR13mrgt3cpu:201": " satpatnīparigrahavibhūtimattvaṃ bhautikasya yaduktaṃ tadviśeṣayitumāha---",
    "GR13mrgt3cpu:202": " (contd.)",
    "GR13mrgt3cpu:203": " svakāle strīniṣevaṇam // MrgT_3.21 //",
    "GR13mrgt3cpu:204": " maṅgalācārayogitvaṃ gandhamālyādidhāraṇam /",
    "GR13mrgt3cpu:205": " Vṛtti:",
    "GR13mrgt3cpu:206": " [svakāle strīniṣevaṇam] vratasamāpterūrdhvaṃ dārasaṃgrahakālaḥ strīṇāṃ",
    "GR13mrgt3cpu:207": " svakālaḥ, tasminniṣevaṇam|",
    "GR13mrgt3cpu:208": " [maṅgalācārayogitvaṃ gandhamālyādidhāraṇam] maṅgalācaraṇayogaṃ prakaṭaṃ sragādidhāraṇaṃ ca kuryāt||",
    "GR13mrgt3cpu:209": " [śaivānām asādhāraṇa ācāraḥ]",
    "GR13mrgt3cpu:210": " idānīṃ `paraścāvasaraprāpta' iti prākprakrānto 'sādhāraṇa ācārasaṃgrahaḥ",
    "GR13mrgt3cpu:211": " sūtryate---",
    "GR13mrgt3cpu:212": " %% paraścāvasaraprāptaḥ = \\Mrg\\CP\\ 1c",
    "GR13mrgt3cpu:213": " pṛthakpṛthaktathaiteṣām ācāro 'pi vidhīyate // MrgT_3.22 //",
    "GR13mrgt3cpu:214": " Vṛtti:",
    "GR13mrgt3cpu:215": " eteṣāṃ deśikādīnāṃ pṛthakpṛthag vidhiniṣedhātmaka ācāro vidhīyate",
    "GR13mrgt3cpu:216": " anuśāsyate|",
    "GR13mrgt3cpu:217": " [deśikācāravidhiḥ]",
    "GR13mrgt3cpu:218": " atra deśikasya tāvadāha---",
    "GR13mrgt3cpu:219": " maheśaśaktinunnānāṃ guruḥ kuryādanugraham /",
    "GR13mrgt3cpu:220": " parīkṣābhiḥ parijñāya vṛddhoktābhiḥ prayatnavān // MrgT_3.23 //",
    "GR13mrgt3cpu:221": " akṛtvā śivabhaktānāṃ kṛtvā ca vyabhicāriṇām /",
    "GR13mrgt3cpu:222": " prāyaścittī bhavedyasmāt kuryādyatnamataḥ param // MrgT_3.24 //",
    "GR13mrgt3cpu:223": " Vṛtti:",
    "GR13mrgt3cpu:224": " sā śaktirāpatatyādyā puṃso janmanyapaścime|",
    "GR13mrgt3cpu:225": " %% sā śaktirāpatatyādyā puṃso janmanyapaścime| \\Svayam\\ 1:16cd",
    "GR13mrgt3cpu:226": " %% śaktirāpatatyādyā \\Brunner\\ (with most other sources);",
    "GR13mrgt3cpu:227": " %% śaktirāpatatyārdrā \\Bhatt",
    "GR13mrgt3cpu:228": " iti pārameśvaryānugrahaśaktyāghrātānāmaṇūnāṃ gururanugrahaṃ dīkṣārūpaṃ",
    "GR13mrgt3cpu:229": " kuryāt|",
    "GR13mrgt3cpu:230": " %% @śaktyāghrātānām \\Brunner; @śaktyantaritānām \\Bhatt",
    "GR13mrgt3cpu:231": " kīdṛśaṃ kiṃ ca kṛtvetyāha---",
    "GR13mrgt3cpu:232": " vṛddhoktābhiḥ parīkṣābhiḥ prayatnavān parijñāya vidyāvṛddhā āgamoktaparīkṣākuśalā atra vṛddhaśabdenoktāḥ|",
    "GR13mrgt3cpu:233": " tadabhihitābhiḥ parīkṣābhiḥ saprayatnaḥ san parijñāya saṃsāravaitṛṣṇyamanugrahārthināṃ ca",
    "GR13mrgt3cpu:234": " yasmādevaṃvidhāṃ parīkṣāṃ vinā śivabhaktānāṃ kadācidakaraṇaṃ vyabhicāriṇāṃ ca karaṇaṃ syāt|",
    "GR13mrgt3cpu:235": " tadānīṃ prāyaścittī gururbhavet| ataḥ [param] prakṛṣṭaṃ yatnaṃ tadāśayaparīkṣaṇe kuryāt||",
    "GR13mrgt3cpu:236": " [saṃjīvanākhyaṃ karma]",
    "GR13mrgt3cpu:237": " prasaṅgād vyabhicāriṇi dīkṣite saṃjīvanākhyaṃ karma vaktumāha---",
    "GR13mrgt3cpu:238": " karma saṃjīvanaṃ kuryād vyabhicāriṇi dīkṣite /",
    "GR13mrgt3cpu:239": " sṛṣṭitaḥ saṃhitāhomād adhaḥ pūrṇāsamanvitam // MrgT_3.25 //",
    "GR13mrgt3cpu:240": " Vṛtti:",
    "GR13mrgt3cpu:241": " kṛtrimasaṃsāravaitṛṣṇyagurudevādibhaktiprakarṣāsṃdarśanādaparipakvve jane vyabhicāriṇi dīkṣite sati [sṛṣṭitaḥ] sṛṣṭikrameṇa pratitattvasaṃhitāhomāt sarvasamāptau [adhaḥ] adhastāt [pūrṇāsamanvitaṃ] pūrṇāhutidānataḥ",
    "GR13mrgt3cpu:242": " [saṃjīvanaṃ] saṃjīvanākhyaṃ karma dīkṣāphalapratibandhakaṃ bhavati|",
    "GR13mrgt3cpu:243": " nanu dīkṣāyāṃ karmadāhasya vṛttatvāt punaḥ saṃjīvanam kathamupapadyata",
    "GR13mrgt3cpu:244": " ityetadāha---",
    "GR13mrgt3cpu:245": " saṃjīvanaṃ na dagdhasya karmaṇo 'sti mṛṣā citaḥ /",
    "GR13mrgt3cpu:246": " khedanāpāyaśamanaṃ prāyaścittaṃ hi tadguroḥ // MrgT_3.26 //",
    "GR13mrgt3cpu:247": " Vṛtti:",
    "GR13mrgt3cpu:248": " dīkṣitasya tāvadanarhatvādeva dīkṣāphalaṃ na siddham| ataḥ kiṃ tasya",
    "GR13mrgt3cpu:249": " saṃjīvanoktyā| na ca dagdhasya karmaṇaḥ [saṃjīvanamasti]",
    "GR13mrgt3cpu:250": " saṃjīvanopapattiḥ|",
    "GR13mrgt3cpu:251": " [khedanāpāyaśamanam] api tu asthāne vṛthaiva mantrāḥ kheditāḥ, tataḥ pratyavāyo mā bhūditi tacchāntaye gurostatprāyaścittam||",
    "GR13mrgt3cpu:252": " [matāntarīyāṇāṃ dīkṣā]",
    "GR13mrgt3cpu:253": " darśanāntarasaṃsthābhyaś cyutānāmanuvartinām /",
    "GR13mrgt3cpu:254": " vidhāyaivaṃ svajātyantaṃ dīkṣāṃ kuryādvilomataḥ // MrgT_3.27 //",
    "GR13mrgt3cpu:255": " Vṛtti:",
    "GR13mrgt3cpu:256": " [darśanāntarasaṃsthābhyaḥ] yāḥ kāpilasaugatādiparadarśanoditāḥ saṃsthā",
    "GR13mrgt3cpu:257": " uktayastābhyaḥ cyutānāṃ bhāvanādivaśād bhraṣṭānām [anuvartināṃ]",
    "GR13mrgt3cpu:258": " kālāntarataḥ śaktipātamāhātmyād andhatvanivṛttyā śaivamārgānuvartināṃ satāṃ prāyaścittārtham evam iti prāgvatsṛṣṭikramātsāmānyamantrasaṃhitāhomaṃ svajātyantaṃ kuryāt|",
    "GR13mrgt3cpu:259": " svajātiśabdena caturdaśavidhabhūtasargamadhyasthabrāhmaṇādijātisamāśrayo bhūloke lakṣyate|",
    "GR13mrgt3cpu:260": " %% @brāhmaṇādijāti@ \\Brunner; @brāhmaṇajāti@ \\Bhatt",
    "GR13mrgt3cpu:261": " tadantaṃ yāvat| tatastu vilomataḥ saṃhārakramāt prāguktavat svādhaḥparyantaṃ yāvad [dīkṣāṃ kuryād] dīkṣayā yojanikāṃ kuryāt||",
    "GR13mrgt3cpu:262": " [mantragopanam]",
    "GR13mrgt3cpu:263": " na te mantraprayoktāraḥ punarbhavatayā matāḥ /",
    "GR13mrgt3cpu:264": " mantrasādhanasaṃsiddheḥ kuryāttānītarāṇyataḥ // MrgT_3.28 //",
    "GR13mrgt3cpu:265": " %% The text of this verse is awkward if it really means %% what \\Narayana\\ makes of it.",
    "GR13mrgt3cpu:266": " Vṛtti:",
    "GR13mrgt3cpu:267": " te caiva dīkṣitā api punarbhavatayā [mantraprayoktāraḥ na matāḥ]",
    "GR13mrgt3cpu:268": " mantraprayogārhā na bhavanti|",
    "GR13mrgt3cpu:269": " nānyasyānugrahādivyāpārayogyāḥ|",
    "GR13mrgt3cpu:270": " nāpyātmano [mantrasādhanasaṃsiddheḥ] mantrasādhanajanitāyāḥ siddheḥ prayoktāraḥ prayojakāḥ",
    "GR13mrgt3cpu:271": " mantrasiddhyarthamāmnātasya kriyākāṇḍasya prayoge teṣāmanarhakatvaṃ bhavatīti yāvat|",
    "GR13mrgt3cpu:272": " ataḥ ebhyaḥ sakāśād [itarāṇi kuryād] mantrasādhanānyanyāni sampādayet pṛthak kuryāt| na tveṣāṃ tāni prakaṭayedityarthaḥ||",
    "GR13mrgt3cpu:273": " [mantravyākhyānārhāḥ]",
    "GR13mrgt3cpu:274": " na ca sarvatra tadgopanīyam| api tu---",
    "GR13mrgt3cpu:275": " vyākuryācchivabhaktebhyas tantrārthaṃ gatamatsaraḥ /",
    "GR13mrgt3cpu:276": " nyāyato nyāyavartibhyaḥ pālayan gurusantatim // MrgT_3.29 //",
    "GR13mrgt3cpu:277": " Vṛtti:",
    "GR13mrgt3cpu:278": " [gurusantatiṃ pālayan] gurvāmnāyakramaṃ rakṣan [nyāyavartibhyaḥ]",
    "GR13mrgt3cpu:279": " śāstrānuṣṭhānaparebhyaḥ śivabhaktebhyaḥ tantrārthaṃ [gatamatsaraḥ]",
    "GR13mrgt3cpu:280": " anviṣṭaḥ san [nyāyataḥ] vakṣyamāṇanyāyena vyākuryāt||",
    "GR13mrgt3cpu:281": " [vyākhyāne varjyāḥ kālāḥ]",
    "GR13mrgt3cpu:282": " nājīrṇāmlarasodgāre na ca viṇmūtrabādhane /",
    "GR13mrgt3cpu:283": " na chardyāṃ nātisāre vā nāsnātaḥ kṛtamaithunaḥ // MrgT_3.30 //",
    "GR13mrgt3cpu:284": " Vṛtti:",
    "GR13mrgt3cpu:285": " [ajīrṇāmlarasodgāre] ajīrṇatvādāmlāmburasodgāre [viṇmūtrabādhane]",
    "GR13mrgt3cpu:286": " mūtrapurīṣottambhane [chardyāṃ] vāntau na vṛttāyāṃ atisāre ca na",
    "GR13mrgt3cpu:287": " vyākhyānaṃ kuryāt|",
    "GR13mrgt3cpu:288": " [nāsnātaḥ kṛtamaithunaḥ] na cāpyupabhogānantaramakṛtasnānaḥ san||",
    "GR13mrgt3cpu:289": " [vyākhyānavidhiḥ]",
    "GR13mrgt3cpu:290": " vyākhyāvidhimāha---",
    "GR13mrgt3cpu:291": " pūte mahītale sthitvā paśuśravaṇavarjite /",
    "GR13mrgt3cpu:292": " paridhyantaḥsthitaṃ ceṣṭvā śivaṃ praṇavavigraham // MrgT_3.31 //",
    "GR13mrgt3cpu:293": " gaṇādhyakṣaṃ guruṃ caiva kārakaṃ ca kriyāśrayam /",
    "GR13mrgt3cpu:294": " pustakaṃ guptasatsūtraṃ vidhāyopari kasyacit // MrgT_3.32 //",
    "GR13mrgt3cpu:295": " brūyādaṅga paṭhasveti kṛtārthaṃ prāgudaṅmukhaḥ /",
    "GR13mrgt3cpu:296": " prārabheta gururvyākhyāṃ sambandhārthoktipūrvikām // MrgT_3.33 //",
    "GR13mrgt3cpu:297": " Vṛtti:",
    "GR13mrgt3cpu:298": " [pūte] upalepanādinā pavitrite [paśuśravaṇavarjite] adīkṣitaśravaṇarakṣite",
    "GR13mrgt3cpu:299": " [mahītale] bhūtale [paridhyantaḥsthitaṃ]",
    "GR13mrgt3cpu:300": " sūtroccāṭanakṛtamaryādātmakaparidhyantarasthaṃ [śivaṃ praṇavavigrahaṃ]",
    "GR13mrgt3cpu:301": " praṇavākāraṃ parameśvaraṃ [gaṇādhyakṣaṃ] gaṇeśvaraṃ guruṃ ca [iṣṭvā]",
    "GR13mrgt3cpu:302": " abhyarcya [kriyāśrayaṃ kārakaṃ ca]",
    "GR13mrgt3cpu:303": " vyākhyākriyopayogikaraṇīsūtrādikārakamiṣṭvā",
    "GR13mrgt3cpu:304": " %% @yogikaraṇīsūtrādikārakam \\Brunner; @yogiprākaraṇikasūtrādhikārakam",
    "GR13mrgt3cpu:305": " \\Bhatt",
    "GR13mrgt3cpu:306": " %% \\Bhatt's reading would indeed give what seems a strange gloss here,",
    "GR13mrgt3cpu:307": " %% making a reference to three of the śāstrasambandhas out of",
    "GR13mrgt3cpu:308": " %% the word kāraka; but \\Brunner's too is not smooth. She suggests %% (1985:362, fn.5) that the karaṇīsūtra is used to trace the box",
    "GR13mrgt3cpu:309": " %% to enclose the praṇava just mentioned in verse 31 and that the",
    "GR13mrgt3cpu:310": " %% teacher would use it while explaining maṇḍalas.",
    "GR13mrgt3cpu:311": " [guptasatsūtraṃ] saṃrakṣitaśobhanagrathitasūtraṃ pustakaṃ kasyacit",
    "GR13mrgt3cpu:312": " pīṭhayantrakādeḥ upari [vidhāya] kṛtvā kṛtārthaṃ śiṣyaṃ aṅga ityāmantrya [paṭhasveti] paṭheti [brūyād] ādiśet|",
    "GR13mrgt3cpu:313": " svayaṃ ca [guruḥ prāgudaṅmukhaḥ] prāṅmukha udaṅmukho vā vyākhyāṃ",
    "GR13mrgt3cpu:314": " [prārabheta] upakramet}",
    "GR13mrgt3cpu:315": " sambandhārthoktipūrvikām iti kīdṛśaḥ sambandhaḥ? paro mahān antarālo divyo divyādivyo 'divya iti ṣaṭprakāraḥ|",
    "GR13mrgt3cpu:316": " %% six-fold sambandha in tantrāvatāra",
    "GR13mrgt3cpu:317": " arthaḥ prayojanam| uktistātparyakathanam| abhidheyamityarthaḥ|",
    "GR13mrgt3cpu:318": " tatpurassaraṃ sambandhābhidheyaprayojanavarṇanaṃ prathamaṃ kuryāditi",
    "GR13mrgt3cpu:319": " bhāvaḥ|",
    "GR13mrgt3cpu:320": " kiṃ ca",
    "GR13mrgt3cpu:321": " sroto brūyādanusroto bhedān saṃkhyānameva ca /",
    "GR13mrgt3cpu:322": " pravṛttaye guruṃ svaṃ ca steyī syāttadakīrtanāt // MrgT_3.34 //",
    "GR13mrgt3cpu:323": " Vṛtti:",
    "GR13mrgt3cpu:324": " [sroto 'nusroto bhedān saṃkhyānameva ca] sroto 'nusrotastadbhedasaṃkhyānaṃ",
    "GR13mrgt3cpu:325": " [svaṃ guruṃ ca] sva gurukramaṃ ca [pravṛttaye brūyād] śāstrapravṛttihetuṃ",
    "GR13mrgt3cpu:326": " vadet|",
    "GR13mrgt3cpu:327": " [tadakīrtanāt steyī bhavet] gurorakīrtanāddhi steyaṃ bhavati|",
    "GR13mrgt3cpu:328": " [srotāṃsi]",
    "GR13mrgt3cpu:329": " atha kāni srotāṃsi kānyupasrotāṃsi cetyāha---",
    "GR13mrgt3cpu:330": " srotāṃsi kāmikādyūrdhvam asitāṅgādi dakṣiṇam /",
    "GR13mrgt3cpu:331": " sammohādyuttaraṃ prācyaṃ trotalādi suvistaram // MrgT_3.35 //",
    "GR13mrgt3cpu:332": " āpyaṃ caṇḍāsidhārādi caṇḍanāthaparigraham /",
    "GR13mrgt3cpu:333": " Vṛtti:",
    "GR13mrgt3cpu:334": " kāmikādi kāmikādīni jñānāni [ūrdhvaṃ srotāṃsi] ūrdhvasrotaḥ|",
    "GR13mrgt3cpu:335": " [asitāṅgādi] asitāṅgādīni dakṣiṇam| sammohādi sammohādīni uttaram|",
    "GR13mrgt3cpu:336": " trotalādijñānāni [prācyaṃ] prācyāni| [caṇḍāsidhārādi] caṇḍāsidhārādīni",
    "GR13mrgt3cpu:337": " [āpyaṃ] paścimam| tacca [caṇḍanāthaparigrahaṃ] caṇḍeśvaraparigrahatayā jñeyamiti pañcasrotaḥkathanam||",
    "GR13mrgt3cpu:338": " [anusrotāṃsi]",
    "GR13mrgt3cpu:339": " athānusrotāṃsyucyante---",
    "GR13mrgt3cpu:340": " śaivaṃ māntreśvaraṃ gāṇaṃ divyamārṣaṃ ca gauhyakam // MrgT_3.36 //",
    "GR13mrgt3cpu:341": " yoginīsiddhakaulaṃ ca srotāṃsyaṣṭau vidurbudhaḥ /",
    "GR13mrgt3cpu:342": " pratisroto 'nuyāyīni tāni brūyādvibhāgaśaḥ // MrgT_3.37 //",
    "GR13mrgt3cpu:343": " Vṛtti:",
    "GR13mrgt3cpu:344": " śaivādīni aṣṭau srotāṃsi [pratisroto 'nuyāyīni] pratisroto 'nuvidhāyinīti,",
    "GR13mrgt3cpu:345": " etānyekaikasminnūrdhvādau srotasyanusrotastvena sthitānītyarthaḥ| [tāni]",
    "GR13mrgt3cpu:346": " etāni ca vibhāgaśaḥ [brūyāt] kathayet||",
    "GR13mrgt3cpu:347": " [śaivam]",
    "GR13mrgt3cpu:348": " athaitebhyaḥ prathamoddiṣṭaṃ śaivaṃ tāvadvyācaṣṭe---",
    "GR13mrgt3cpu:349": " śaivaṃ prāktantranirmāṇam ājñāsiddhamasaṃśayam /",
    "GR13mrgt3cpu:350": " Vṛtti:",
    "GR13mrgt3cpu:351": " [prāk] prāthamye sargaprārambha eva yacchivabhaṭṭārakāpāditatantranirmāṇam",
    "GR13mrgt3cpu:352": " [ājñāsiddham] ājñāmātrasiddham [asaṃśayam] asandehamativīryavat tajjñānaṃ śaivam|",
    "GR13mrgt3cpu:353": " [māntreśvaraṃ, gāṇaṃ, divyaṃ, ārṣaṃ ca]",
    "GR13mrgt3cpu:354": " māntreśādicatuṣṭayamāha---",
    "GR13mrgt3cpu:355": " tadīśānairgaṇairdevair munibhiśca tadicchayā // MrgT_3.38 //",
    "GR13mrgt3cpu:356": " vijñāya sambhṛtaṃ svoktyā tādākhyaṃ samupāgatam /",
    "GR13mrgt3cpu:357": " Vṛtti:",
    "GR13mrgt3cpu:358": " [tat] taccaivaṃ jñānaṃ [īśānaiḥ] mantreśvaraiḥ gaṇaiḥ devaiḥ munibhiśca vijñāya [tadicchayā] śivecchayaiva [svoktyā] svavācā sampraṇītaṃ sat",
    "GR13mrgt3cpu:359": " krameṇa [tādākhyaṃ samupāgatam] māntreśvaraṃ gāṇeśvaraṃ divyamārṣaṃ ca saṃjñayā sampannam||",
    "GR13mrgt3cpu:360": " [gauhyakam]",
    "GR13mrgt3cpu:361": " gauhyakaṃ vyācaṣṭe---",
    "GR13mrgt3cpu:362": " guhyakā bhujagā yakṣā dānavāśca śiveritāḥ // MrgT_3.39 //",
    "GR13mrgt3cpu:363": " yadūcurupasaṃhṛtya tatsroto gauhyakaṃ smṛtam /",
    "GR13mrgt3cpu:364": " Vṛtti:",
    "GR13mrgt3cpu:365": " guhyakākhyayā bhujagayakṣadānavā ucyante| [śiveritāḥ yadūcurupasaṃhṛtya]",
    "GR13mrgt3cpu:366": " taiḥ śivabhaṭṭārakapreritaiḥ yatsaṃkṣipyoktaṃ tad gauhyakaṃ srotaḥ||",
    "GR13mrgt3cpu:367": " [yoginīkaulam]",
    "GR13mrgt3cpu:368": " yoginīkaulamāha---",
    "GR13mrgt3cpu:369": " yoginyo lebhire jñānaṃ sadyo yogāvabhāsakam // MrgT_3.40 //",
    "GR13mrgt3cpu:370": " yenatadyoginīkaulaṃ nottīrṇaṃ tābhya eva tat /",
    "GR13mrgt3cpu:371": " Vṛtti:",
    "GR13mrgt3cpu:372": " sadyaḥ tatkṣaṇameva [yogāvabhāsakaṃ] yogamavabhāsayati yattathāvidhaṃ jñānaṃ śivabhaṭṭārakād yoginyaḥ [lebhire] prāpuḥ| tacca tābhya eva sakāśād nottīrṇaṃ nānyatra prasṛtam āsveva sampradāyatayā sthitamityarthaḥ||",
    "GR13mrgt3cpu:373": " [siddhakaulam]",
    "GR13mrgt3cpu:374": " atha siddhakaulākhyamucyate---",
    "GR13mrgt3cpu:375": " tathānyadapi saṃhāro yo miśro miśra eva saḥ // MrgT_3.41 //",
    "GR13mrgt3cpu:376": " Vṛtti:",
    "GR13mrgt3cpu:377": " yadanyat siddhakaulākhyaṃ jñānaṃ tat tathā iti yoginīkaulavat| yathā na tad yoginībhya uttīrṇaṃ tathedaṃ siddhebhyasteṣveva pāramparyeṇa",
    "GR13mrgt3cpu:378": " sthitamiti yāvat|",
    "GR13mrgt3cpu:379": " [yaḥ] yastu [miśraḥ] vyāmiśraḥ saṃhāraḥ saṃgraho yathā māntreśvaramapi munibhiḥ āṛṣaṃ vā guhyakaiḥ saṃkṣipyoktaṃ sa miśra eva saṃkṣepaḥ",
    "GR13mrgt3cpu:380": " etatsaṃjñayā yukto jñeyaḥ||",
    "GR13mrgt3cpu:381": " ye caite 'nusrotobhedāḥ---",
    "GR13mrgt3cpu:382": " vādibhedaprabhinnatvāt teṣāṃ saṃkhyā na vidyate /",
    "GR13mrgt3cpu:383": " %% Cf. \\Svayam\\ 5:12cd---also \\RauS\\ 3:25; \\Parakhya\\ 3:73",
    "GR13mrgt3cpu:384": " %% \\Nisvasa\\Guhya\\ 7:270; \\Mat\\VP\\ 18:115; \\Malini\\ 3:25",
    "GR13mrgt3cpu:385": " Vṛtti:",
    "GR13mrgt3cpu:386": " vaktṛbhedabhinnāni asaṃkhyānyevaitāni||",
    "GR13mrgt3cpu:387": " athordhvasrotasi daśāṣṭādaśabhedabhinnatāmāha---",
    "GR13mrgt3cpu:388": " śaivā raudrā mahābhedā daśāṣṭādaśa cordhvake // MrgT_3.42 //",
    "GR13mrgt3cpu:389": " raudrā rudraiḥ śivāviṣṭair udgīrṇā na svabuddhitaḥ /",
    "GR13mrgt3cpu:390": " Vṛtti:",
    "GR13mrgt3cpu:391": " śaivāḥ kāmikādayo vakṣyamāṇā daśa bhedāḥ| raudrā vijayādayo 'ṣṭādaśa|",
    "GR13mrgt3cpu:392": " ete [ūrdhvake] ūrdhvasrotasi [mahābhedāḥ] bhedāḥ|",
    "GR13mrgt3cpu:393": " tatra śaivāḥ śivabhaṭṭārakeṇa upadiṣṭāḥ|",
    "GR13mrgt3cpu:394": " raudrāstu [śivāviṣṭaiḥ] śivādhiṣṭhai rudraiḥ [udgīrṇāḥ| na svabuddhitaḥ]",
    "GR13mrgt3cpu:395": " na svamanīṣikayā||",
    "GR13mrgt3cpu:396": " [aṣṭāviṃśatiḥ śaivāgamāḥ]",
    "GR13mrgt3cpu:397": " tāneva bhedān paṭhati---",
    "GR13mrgt3cpu:398": " śaivānāṃ kāmikaṃ pūrvaṃ yogodbhavamacintyakam // MrgT_3.43 //",
    "GR13mrgt3cpu:399": " kāraṇaṃ jñānamajitaṃ dīptākhyaṃ sūkṣmakaṃ param /",
    "GR13mrgt3cpu:400": " sāhasramaṃśumatsaṃjñaṃ suprabhiddaśamaṃ viduḥ // MrgT_3.44 //",
    "GR13mrgt3cpu:401": " raudrāṇāṃ vijayaṃ pūrvaṃ niḥśvāsaṃ pārameśvaram /",
    "GR13mrgt3cpu:402": " svāyambhuvaṃ tathāgneyaṃ vīrabhadraṃ ca rauravam // MrgT_3.45 //",
    "GR13mrgt3cpu:403": " makuṭaṃ vimalākhyaṃ ca candrajñānākhyameva ca /",
    "GR13mrgt3cpu:404": " mukhabimbakamudgītaṃ lalitaṃ siddhasaṃjñakam // MrgT_3.46 //",
    "GR13mrgt3cpu:405": " santānaṃ caiva śarvoktaṃ kiraṇaṃ vātulaṃ param /",
    "GR13mrgt3cpu:406": " Vṛtti:",
    "GR13mrgt3cpu:407": " spaṣṭam|",
    "GR13mrgt3cpu:408": " [vyākhyānārambhavidhiḥ]",
    "GR13mrgt3cpu:409": " tadārabhya ciraṃ nāti vyākuryātprathame 'hani // MrgT_3.47 //",
    "GR13mrgt3cpu:410": " prārambhe 'pi na sampraśna- pratipraśnātimātrakam /",
    "GR13mrgt3cpu:411": " trīṇi mūlāni sūtrāṇi dve tathaikamathāpi vā // MrgT_3.48 //",
    "GR13mrgt3cpu:412": " vidhāyoparamedūrdhvaṃ vadanvighnairviruddhyate /",
    "GR13mrgt3cpu:413": " Vṛtti:",
    "GR13mrgt3cpu:414": " [tadārabhya] tat śaivaṃ raudraṃ tantramārabhya nāticiraṃ prathame 'hani",
    "GR13mrgt3cpu:415": " prathame 'hni [vyākuryād] vyācakṣīta|",
    "GR13mrgt3cpu:416": " nāpi śiṣyaḥ prārambhe [sampraśnapratipraśnātimātrakaṃ]",
    "GR13mrgt3cpu:417": " sampraśnapratipraśnairatimātraṃ prārambhaṃ kaluṣīkuryādityadhyāhāraḥ|",
    "GR13mrgt3cpu:418": " kīdṛśastarhi prārambhaḥ syādityāha---trīṇīti, vakṣyamāṇalakṣaṇāni mūlāni sūtrāṇi mūlasūtrāṇi trīṇi [tathā dve] yadvā dve sūtre, [athāpi vā ekam]",
    "GR13mrgt3cpu:419": " yadvā ekameva sūtram|",
    "GR13mrgt3cpu:420": " vidhāya iti vyākhyāya [uparamed] viramed| [ūrdhvaṃ vadan vighnaiḥ viruddhyate] tadadhikaṃ vyākurvantaṃ hi vighnā rundhantītyarthaḥ||",
    "GR13mrgt3cpu:421": " [mūlasūtralakṣaṇam]",
    "GR13mrgt3cpu:422": " trīṇi mūlāni sūtrāṇītyuktam| tāni darśayati---",
    "GR13mrgt3cpu:423": " yatra bīja ivārūḍho mahātantrārthapādapaḥ // MrgT_3.49 //",
    "GR13mrgt3cpu:424": " ābhāti mūlasūtraṃ tad athaśabdādyalaṃkṛtam /",
    "GR13mrgt3cpu:425": " Vṛtti:",
    "GR13mrgt3cpu:426": " [yatra] yasmin sūtre [mahātantrārthapādapaḥ bīja iva] sakalatantrārtho bīja iva mahāvṛkṣa ārūḍhaḥ ābhāti śaktyātmanāvasthitaḥ pratibhāti [tad",
    "GR13mrgt3cpu:427": " athaśabdādyalaṃkṛtaṃ] tadathaśabdaśivasiddhādimaṅgalyaśabdālaṃkṛtaṃ mūlasūtraṃ mūlaṃ sūtraṃ",
    "GR13mrgt3cpu:428": " yathā---`athānādimalāpeta' ityādi||%",
    "GR13mrgt3cpu:429": " \\quote{athānādimalāpetaḥ",
    "GR13mrgt3cpu:430": " ${\\rm \\Mrg\\VP\\ 2:1a.}$}",
    "GR13mrgt3cpu:431": " tasyoddeśakamanyatsyāt saṃkhyāsaṃjñādivācakam // MrgT_3.50 //",
    "GR13mrgt3cpu:432": " tallakṣaṇaṃ svarūpoktis tadanyo bhāṣyasaṃgrahaḥ /",
    "GR13mrgt3cpu:433": " Vṛtti:",
    "GR13mrgt3cpu:434": " tasya mūlasūtropakṣiptasya tantrārthasya [uddeśakam] uddeśaḥ [anyad]",
    "GR13mrgt3cpu:435": " dvitīyamūlasūtram [syāt] yat saṃkhyāsaṃjñādivācakaṃ saṃkhyāsaṃjñādikaṃ",
    "GR13mrgt3cpu:436": " vakti| yathehaiva---",
    "GR13mrgt3cpu:437": " tripadārthaṃ catuṣpādaṃ mahātantraṃ jagatpatiḥ|",
    "GR13mrgt3cpu:438": " sūtreṇaikena saṃgṛhya prāha vistaraśaḥ punaḥ|| iti|%",
    "GR13mrgt3cpu:439": " \\quote{tripadārthaṃ catuṣpādaṃ \\devdot\\ prāha vistaraśaḥ punaḥ",
    "GR13mrgt3cpu:440": " ${\\rm \\Mrg\\VP\\ 2:2.}$}",
    "GR13mrgt3cpu:441": " tṛtīyamapi mūlasūtratvena jñeyaṃ yatra tallakṣaṇaṃ svarūpoktiścāsti|",
    "GR13mrgt3cpu:442": " yathā---",
    "GR13mrgt3cpu:443": " jagajjanmasthitidhvaṃsatirobhāvavimuktayaḥ| iti|%",
    "GR13mrgt3cpu:444": " \\quote{jagajjanmasthitidhvaṃsatirobhāvavimuktayaḥ",
    "GR13mrgt3cpu:445": " ${\\rm \\Mrg\\VP\\ 2:3ab.}$}",
    "GR13mrgt3cpu:446": " atra hi śivaḥ pāśajālamapohatīti mūlasūtropakṣiptamapohanaṃ lakṣyate|",
    "GR13mrgt3cpu:447": " pañcavidhakṛtyātmakamapohanasvarūpamuktam| [tadanyaḥ] tatastvanyāni yāni sūtrāṇi tadvyākhyānāya pravṛttatvād [bhāṣyasaṃgrahaḥ]",
    "GR13mrgt3cpu:448": " bhāṣyasaṃgrahatvena jñeyāni|",
    "GR13mrgt3cpu:449": " yadvā tallakṣaṇaṃ svarūpoktiriti tairmūlasūtroddeśasūtrādibhiḥ sūtrairyadabhidheyasya lakṣaṇaṃ sā svarūpoktirjñeyā|",
    "GR13mrgt3cpu:450": " mūlasūtradvayapramukhasūtrasaṅgrahaḥ svarūpākhyayā boddhavya ityarthaḥ|",
    "GR13mrgt3cpu:451": " %% @sūtrasaṅgrahaḥ \\Brunner; @sūtrasaṃgraha@ \\Bhatt",
    "GR13mrgt3cpu:452": " tadanyastu tadvyaktibhedagrantho bhāṣyasaṃgraha iti mantavyaḥ|",
    "GR13mrgt3cpu:453": " asmiṃśca pakṣe svarūpagranthasya sarvasyaiva mūlasūtratvam| tena ca `trīṇi",
    "GR13mrgt3cpu:454": " mūlāni sūtrāṇi dve tathaikamathāpi vā} vidhāyoparamed' ityaviruddham||",
    "GR13mrgt3cpu:455": " [vyākhyāne phalam]",
    "GR13mrgt3cpu:456": " brūte ya evaṃ yo 'dhīte tāvubhau hatakalmaṣau // MrgT_3.51 //",
    "GR13mrgt3cpu:457": " loke prāpya yaśo dīptaṃ viśetāṃ dhāma śāṃkaram /",
    "GR13mrgt3cpu:458": " Vṛtti:",
    "GR13mrgt3cpu:459": " [evam] ityuktakrameṇa yo brūte vyākurute| [yaḥ] yaśca adhīte śṛṇoti tau",
    "GR13mrgt3cpu:460": " [ubhau] dvāvapi guruśiṣyau [hatakalmaṣau] nirastapāpau [loke] jagati",
    "GR13mrgt3cpu:461": " [dīptaṃ] śubhraṃ yaśaḥ prāpya uttarakālaṃ [śāṃkaraṃ dhāma] parameśvaratejo viśetāṃ tatsāyujyaṃ",
    "GR13mrgt3cpu:462": " [anadhyāye vyākhyāne doṣaḥ]",
    "GR13mrgt3cpu:463": " anyathā tu---",
    "GR13mrgt3cpu:464": " \\newpartvs",
    "GR13mrgt3cpu:465": " anadhyāye svatantrokta- vidhinā śṛṇvate mṛṣā // MrgT_3.52 //",
    "GR13mrgt3cpu:466": " śaivaṃ vadannihālpāyur mṛtaḥ pretatvamaśnute /",
    "GR13mrgt3cpu:467": " Vṛtti:",
    "GR13mrgt3cpu:468": " svatantroktavidhinā [anadhyāye] ye anadhyāyāsteṣu [śṛṇvate] yaḥ śṛṇoti tasya [mṛṣā] vyarthaṃ",
    "GR13mrgt3cpu:469": " atha tathāvidhaṃ mṛṣā vyarthaṃ śṛṇvate śaivaṃ śāstraṃ [vadan] kathayan iha loke tāvad alpāyuḥ",
    "GR13mrgt3cpu:470": " mṛtaḥ jīvitādūrdhvaṃ [pretatvaṃ] pretabhāvamājñāvilaṅghanataḥ kravyādayonim [aśnute] prāpnoti||",
    "GR13mrgt3cpu:471": " [anadhyāyāḥ]",
    "GR13mrgt3cpu:472": " athe ke te anadhyāyā yadvilaṅganādīdṛkphalāvāptirityata āha---",
    "GR13mrgt3cpu:473": " nādhyāpayeccaturdaśyām aṣṭamyāṃ pakṣayordvayoḥ // MrgT_3.53 //",
    "GR13mrgt3cpu:474": " pratipatpañcadaśyośca caturthyāmarkasaṃkrame /",
    "GR13mrgt3cpu:475": " Vṛtti:",
    "GR13mrgt3cpu:476": " arkasaṃkramaḥ saṃkrāntidivasaḥ| spaṣṭamanyat||",
    "GR13mrgt3cpu:477": " nirghātolkāmahīkampa- paścāccāpeṣu vāsaraḥ // MrgT_3.54 //",
    "GR13mrgt3cpu:478": " saṃdhyāstanitadigdāha- pariveṣopaleṣu ca /",
    "GR13mrgt3cpu:479": " Vṛtti:",
    "GR13mrgt3cpu:480": " [nirghātolkāmahīkampapaścāccāpeṣu] nirghātaḥ āntarikṣaḥ śabdaḥ| ulkā",
    "GR13mrgt3cpu:481": " daṇḍākāratejorūpā| mahīkampaḥ bhūmikampaḥ| paścāccāpaḥ vāruṇyāṃ diśīndradhanuḥ|",
    "GR13mrgt3cpu:482": " eteṣu [vāsaraḥ] ekavāsaro 'nadhyāyaḥ|",
    "GR13mrgt3cpu:483": " sandhyāstanitadigdāhapariveṣopaleṣu ca] sandhyayormeghagarjitaśrutau,",
    "GR13mrgt3cpu:484": " digdāhe, sūryapariveṣadarśane, antarikṣād upalavarṣe caśabdādekāhameva||",
    "GR13mrgt3cpu:485": " nīhāraprāgdhanurvyoma- pureṣveteṣu darśanāt // MrgT_3.55 //",
    "GR13mrgt3cpu:486": " Vṛtti:",
    "GR13mrgt3cpu:487": " [nīhāraprāgdhanurvyomapureṣu] nīhāre himākhyayā prasiddhe| prāgdhanuṣi ca pūrvadiksthendradhanurdarśane| vyomapure gandharvanagare ca dṛṣṭe|",
    "GR13mrgt3cpu:488": " [eteṣu darśanāt] taddarśanaṃ yāvadanadhyāyaḥ kāryaḥ||",
    "GR13mrgt3cpu:489": " kīlake ca ravīndusthe tryahaṃ svarbhānudarśane /",
    "GR13mrgt3cpu:490": " Vṛtti:",
    "GR13mrgt3cpu:491": " [ravīndusthe kīlake] candrārkabimbasthakīlakākṛtyutpātadarśane",
    "GR13mrgt3cpu:492": " svarbhānudarśane] rāhudṛṣṭau ca tryaham anadhyāyaḥ||",
    "GR13mrgt3cpu:493": " pañcarātraṃ harimakhe pavitre ca makhadviṣaḥ // MrgT_3.56 //",
    "GR13mrgt3cpu:494": " Vṛtti:",
    "GR13mrgt3cpu:495": " [harimakhe] indrotsave hariprabodhādau vā [makhadviṣaḥ pavitre ca]",
    "GR13mrgt3cpu:496": " parameśvarapavitrārohaṇe [pañcarātraṃ] pañcāham||",
    "GR13mrgt3cpu:497": " biḍālavyālabhekeṣu gateṣvantarato dinam /",
    "GR13mrgt3cpu:498": " Vṛtti:",
    "GR13mrgt3cpu:499": " [biḍālavyālabhekeṣu] mārjārasarpamaṇḍūkeṣu [antarato] vyākhyātṛśrotṛmadhye gateṣu [dinam]",
    "GR13mrgt3cpu:500": " tryahaṃ triphaṇini vyāle dṛṣṭe dviphaṇini dvyaham // MrgT_3.57 //",
    "GR13mrgt3cpu:501": " Vṛtti:",
    "GR13mrgt3cpu:502": " triphaṇini vyāle sarpe dṛṣṭe tryaham| dviphaṇini tu dvyaham",
    "GR13mrgt3cpu:503": " anadhyāyaḥ||\\newverse",
    "GR13mrgt3cpu:504": " antaḥ śavaśrutau dāhe śavagandhe kharānile /",
    "GR13mrgt3cpu:505": " tadvirāmaṃ vinā khyāta- jantumṛtyau ca vāsaram // MrgT_3.58 //",
    "GR13mrgt3cpu:506": " Vṛtti:",
    "GR13mrgt3cpu:507": " [antaḥ] vyākhyānakālamadhye [śavaśrutau] śavapaṭaharodanādiśrutau [dāhe]",
    "GR13mrgt3cpu:508": " gṛhadāhādiśravaṇe [śavagandhe] śavanikaṭadhūmāghrāṇe [kharānile]",
    "GR13mrgt3cpu:509": " paruṣatare vāyau ca vahati tadvirāmaṃ vinā vyākhyānaṃ na kuryāt|",
    "GR13mrgt3cpu:510": " [khyātajantumṛtyau] prakhyāte kasmiṃścijjantau mṛte [vāsaram] naikāhaṃ",
    "GR13mrgt3cpu:511": " vyācakṣīta||",
    "GR13mrgt3cpu:512": " gurau māsaṃ śivībhūte bhrātṛśiṣyādike tryaham /",
    "GR13mrgt3cpu:513": " śaive rājani saptāhaṃ trirātraṃ paśudharmiṇi // MrgT_3.59 //",
    "GR13mrgt3cpu:514": " Vṛtti:",
    "GR13mrgt3cpu:515": " gurau śivībhūte māsam anadhyāyaḥ| [bhrātṛśiṣyādike] bhrātari śiṣye ca",
    "GR13mrgt3cpu:516": " śivībhūte tryaham| [saptāhaṃ] saptarātraṃ śaive [rājani] rājñi|",
    "GR13mrgt3cpu:517": " paśudharmiṇi rājanyuparate trirātraṃ vyākhyāniṣedhaḥ||",
    "GR13mrgt3cpu:518": " svakalpānvayasiddheṣu tathānyeṣvapi deśikaḥ /",
    "GR13mrgt3cpu:519": " Vṛtti:",
    "GR13mrgt3cpu:520": " atha anyeṣvapi [svakalpānvayasiddheṣu] svakalpopāyena svaśāstrasādhāraṇyenānviṣṭeṣu śivībhūteṣu [deśikaḥ] ācāryaḥ [tathā]",
    "GR13mrgt3cpu:521": " tryahamanadhyāyaṃ kuryāt||",
    "GR13mrgt3cpu:522": " [vyākhyānavidhiḥ]",
    "GR13mrgt3cpu:523": " vyācakṣāṇastu---",
    "GR13mrgt3cpu:524": " prāgvyākhyānaparāmarśa- samādhāneṣṭikṛdbhavet // MrgT_3.60 //",
    "GR13mrgt3cpu:525": " Vṛtti:",
    "GR13mrgt3cpu:526": " pūrvavyākhyānapratyavamarśanāt tadviruddhaṃ yatkiṃcitsyāttatsamādadhyāat|",
    "GR13mrgt3cpu:527": " %% pūrvavyākhyānapratyavamarśanāt \\Brunner; pūrvavyākhyāne pratyahaṃ vimarśanāt \\Bhatt",
    "GR13mrgt3cpu:528": " kvacicca prastutavyākhyāvasarāgatapāścātyavisaṃvāde itthaṃ tatreṣṭavyamiti pūrvavyākhyāne iṣṭim ativyāptyavyāptiparihāraṃ vadet||",
    "GR13mrgt3cpu:529": " samayī putrako vāpi jñātvā kiṃcidapūrvakam /",
    "GR13mrgt3cpu:530": " nivedayedanujñāto gurave pīṭhavartine // MrgT_3.61 //",
    "GR13mrgt3cpu:531": " Vṛtti:",
    "GR13mrgt3cpu:532": " gurugṛhanivāsinā samayinā putrakeṇa vā [kiṃcidapūrvakaṃ] kimapyapūrvaṃ vastu jñātvā tadanujñātena [gurave pīṭhavartine] pīṭhasthagurave",
    "GR13mrgt3cpu:533": " nivedanīyam|",
    "GR13mrgt3cpu:534": " gṛhītācāryābhiṣeke kimapyapūrvamanyato 'dhigataṃ",
    "GR13mrgt3cpu:535": " putrakasamayinordattānujñayoḥ sakāśāt pīṭhasthena guruṇāvagantavyam||",
    "GR13mrgt3cpu:536": " yadvā",
    "GR13mrgt3cpu:537": " śṛṇuyātsvābhiṣiktādvā yogapīṭheṣṭaśaṃkaraḥ /",
    "GR13mrgt3cpu:538": " bahiḥ sthito bahiḥsaṃsthāt parasiktādapīṭhagāt // MrgT_3.62 //",
    "GR13mrgt3cpu:539": " Vṛtti:",
    "GR13mrgt3cpu:540": " [svābhiṣiktāt] svayamabhiṣiktācāryād yogapīṭhe śrīmatkiraṇādāvāmnātalakṣaṇe viśiṣṭe devaguruśāstrapūjādhāre",
    "GR13mrgt3cpu:541": " śṛṇuyāt] pūjitaparameśvareṇādhigantavyam| yadi tu bahiḥ sthitaḥ deśāntareṣvaṭan granthānadhigantumicchet tadā bahiḥsaṃsthāt bahiḥsthitāt",
    "GR13mrgt3cpu:542": " parasiktād anyābhiṣiktād apīṭhagāt apīṭhasthādapyadhigantavyam||",
    "GR13mrgt3cpu:543": " %% NOTE reference to yogapīṭhalakṣaṇa in Kiraṇa,",
    "GR13mrgt3cpu:544": " %% which may be a reference to the description in \\Kir\\ 31",
    "GR13mrgt3cpu:545": " [ācāryaniyamāḥ]",
    "GR13mrgt3cpu:546": " na yāyādanupānatkaḥ kvacinnāpyasahāyavān /",
    "GR13mrgt3cpu:547": " nātiprāṅnātivelāyāṃ na rātrau na khārātape // MrgT_3.63 //",
    "GR13mrgt3cpu:548": " Vṛtti:",
    "GR13mrgt3cpu:549": " upānadgrahaṇaṃ pādukādyupalakṣaṇam| [anupānatkaḥ] nagnapādaḥ [asahāyavān]",
    "GR13mrgt3cpu:550": " ekākī [nātiprāk] aprabhāte [ativelāyāṃ] sāyaṃ [rātrau] niśāyāṃ [kharātape]",
    "GR13mrgt3cpu:551": " tīvrātape vā na gururgacchet||",
    "GR13mrgt3cpu:552": " na nīcaiḥ saṃvasennnāpi vṛthā yāyādgṛhādgṛham /",
    "GR13mrgt3cpu:553": " tathā nopahasetkaṃcin nānukuryānna pīḍayet // MrgT_3.64 //",
    "GR13mrgt3cpu:554": " Vṛtti:",
    "GR13mrgt3cpu:555": " [na nīcaiḥ saṃvaset] na nikṛṣṭairjanaiḥ sahavāsaṃ kuryāt| vṛthā",
    "GR13mrgt3cpu:556": " [gṛhādgṛhamapi gṛhād gṛhāntaraṃ ca [na yāyāt] na paryaṭet|",
    "GR13mrgt3cpu:557": " [kaṃcinnopahased nānukuryāt] na ca kasyāpyupahāsamanukaraṇaṃ ca kuryāt|",
    "GR13mrgt3cpu:558": " [na kaṃcit pīḍayet] na ca kaṃcinmarmodghāṭanadehatāḍanadhanāpaharaṇairhiṃsyāt||",
    "GR13mrgt3cpu:559": " nāsadācaritaṃ kiṃcid ācaretsa gururyataḥ /",
    "GR13mrgt3cpu:560": " tadāpannamamānyatvaṃ mantryādiṣu na vāryate // MrgT_3.65 //",
    "GR13mrgt3cpu:561": " %% mantryādiṣu \\Brunner; mantrādiṣu \\Bhatt",
    "GR13mrgt3cpu:562": " %% Brunner has followed the reading of 2 IFP transcripts",
    "GR13mrgt3cpu:563": " Vṛtti:",
    "GR13mrgt3cpu:564": " [asadācaritam] asadbhirācaritaṃ na kiṃcidācaret| [yataḥ sa guruḥ]",
    "GR13mrgt3cpu:565": " yasmātsarveṣu sādhakaputrakasamayiṣvasyaiva garīyastvam|",
    "GR13mrgt3cpu:566": " [tadāpannam amānyatvam] ācārye 'pūjyatvamāpādyamānaṃ [mantryādiṣu na",
    "GR13mrgt3cpu:567": " vāryate] tatsādhakādiṣu durnivāram|",
    "GR13mrgt3cpu:568": " tadanugṛhītānāmapyeṣāṃ tattatpadāvāpteḥ||",
    "GR13mrgt3cpu:569": " [putrakasamayinorācāraḥ]",
    "GR13mrgt3cpu:570": " itthamācāryasya caryāmabhidhāya putrakasamayinorvaktumāha---",
    "GR13mrgt3cpu:571": " putrakaḥ prātarutthāya samayī ca kṛtāhnikaḥ /",
    "GR13mrgt3cpu:572": " kṛtapraṇāmo 'nujñāto guruṇā kṛtyamācaret // MrgT_3.66 //",
    "GR13mrgt3cpu:573": " Vṛtti:",
    "GR13mrgt3cpu:574": " putrakaḥ samayī ca [prātaḥ] brāhme muhūrte utthāya kṛtāhnikaḥ kṛtapraṇāmo [guruṇā anujñātaḥ] gurvanujñātaḥ [kṛtyam] karaṇīyam [ācaret] kuryāt||",
    "GR13mrgt3cpu:575": " [śāstraśravaṇavidhiḥ]",
    "GR13mrgt3cpu:576": " kiṃ tat karaṇīyamityāha---",
    "GR13mrgt3cpu:577": " adhītya śṛṇuyācchāstraṃ gurutantro gurau vasan /",
    "GR13mrgt3cpu:578": " tyaktvābhimānamātsarya- ḍambhavyasanasantatim // MrgT_3.67 //",
    "GR13mrgt3cpu:579": " Vṛtti:",
    "GR13mrgt3cpu:580": " samayinā putrakeṇa [śāstramadhītya] śāstrapāṭhānantaraṃ [gurau vasan",
    "GR13mrgt3cpu:581": " gurutantraḥ] gurugṛhādhivāsinā tatpāratantryeṇa ca",
    "GR13mrgt3cpu:582": " [abhimānamātsaryaḍambhasantatim] abhimānam ahaṃkāraṃ mātsaryaṃ dveṣaṃ ḍambhaṃ kṛtrimaṃ vyasanasantatiṃ kleśahelāparamparāṃ tyaktvā vihāya",
    "GR13mrgt3cpu:583": " [śṛṇuyāt] tacchravaṇaṃ kāryam||",
    "GR13mrgt3cpu:584": " [gurusannidhau varjyāni]",
    "GR13mrgt3cpu:585": " kaṇṭhaprāvṛtiniṣṭhīva- kāsahāsādi sannidhau /",
    "GR13mrgt3cpu:586": " gurorna kuryānno vādaṃ kaiścinnotkṛṣṭaveṣavān // MrgT_3.68 //",
    "GR13mrgt3cpu:587": " udvartanāṅgasaṃskāra- jṛmbhaṇāsanasaṃsthitīḥ /",
    "GR13mrgt3cpu:588": " %% [corrected on p.328 from @jṛmbhāsanāsaṃsthitī]",
    "GR13mrgt3cpu:589": " samānālāpaparyaṅga- bandhadhyānārcanādikam // MrgT_3.69 //",
    "GR13mrgt3cpu:590": " Vṛtti:",
    "GR13mrgt3cpu:591": " uttarīyaiḥ kaṇṭhaveṣṭanaṃ kaṇṭhaprāvṛtiḥ| niṣṭhīvo mukhapānīyanirasanam|",
    "GR13mrgt3cpu:592": " kāsahāsau prasiddhau| ādigrahaṇād aślīlabhāṣaṇakrīḍādi guroḥ sannidhau na kuryāt|",
    "GR13mrgt3cpu:593": " [kaiścid no vādaṃ kuryāt] na ca kenacitsaha vivadet| na ca sannihite gurau",
    "GR13mrgt3cpu:594": " [utkṛṣṭaveṣavā] utkṛṣṭaveṣaḥ syāt| udvaranādikaṃ na kuryādityabhisambadhyate| tatra udvartanaṃ",
    "GR13mrgt3cpu:595": " aṅgasaṃskāraḥ snānodvapanasamālambhanādi| jṛmbhaṇaṃ",
    "GR13mrgt3cpu:596": " vidāritāsyagātravinamanam| āsanasaṃsthitiḥ āsane 'vasthānam| samānālāpaḥ sāmyenāpihitavaktrasyānamrasya",
    "GR13mrgt3cpu:597": " etacca paryaṅgabandhadhyānādi ca na kuryāt| ādigrahaṇād anyasyāpyavinayasya lokaprasiddhasya",
    "GR13mrgt3cpu:598": " [gurau vartanam]",
    "GR13mrgt3cpu:599": " na bhuñjānaṃ samādhisthaṃ caṅkramantaṃ kriyodyatam /",
    "GR13mrgt3cpu:600": " sthitaṃ gurusamīpe vā matimānnābhivādayet // MrgT_3.70 //",
    "GR13mrgt3cpu:601": " Vṛtti:",
    "GR13mrgt3cpu:602": " [bhuñjānaṃ samādhisthaṃ caṅkramantaṃ]",
    "GR13mrgt3cpu:603": " bhojanasamādhānacaṅkramaṇavyagramācāryaṃ [kriyodyataṃ] kāryeṣvāsaktaṃ",
    "GR13mrgt3cpu:604": " [gurusamīpe sthitam] gurusaṃnikarṣasthaṃ ca [matimān] prājño",
    "GR13mrgt3cpu:605": " nābhivādayet||",
    "GR13mrgt3cpu:606": " gacchantaṃ pṛṣṭhato yāyād viśantamanusaṃviśet /",
    "GR13mrgt3cpu:607": " tadvaco nānuyuñjīta śayānaṃ na prabodhayet // MrgT_3.71 //",
    "GR13mrgt3cpu:608": " anujñātaścaredbhaikṣaṃ prāptamadyānniveditam /",
    "GR13mrgt3cpu:609": " śayīta supta ityādi kuryādvidhyuditaṃ ca yat // MrgT_3.72 //",
    "GR13mrgt3cpu:610": " Vṛtti:",
    "GR13mrgt3cpu:611": " [gacchantaṃ] vrajantaṃ gurum [pṛṣṭhato yāyād] anuvrajet| viśantaṃ",
    "GR13mrgt3cpu:612": " [anusaṃviśed] anupraviśet| [tadvaco nānuyuñjīta] tadājñāparyanuyogaṃ na kuryāt| na cainaṃ [śayānaṃ] suptaṃ prabodhayet|",
    "GR13mrgt3cpu:613": " [anujñātaḥ] tadājñayā bhaikṣaṃ caret| [prāptam] āhṛtya [niveditaṃ] tasmai nivedya tadājñayaiva",
    "GR13mrgt3cpu:614": " tasmiṃśca supte [śayīta] supyāt| [yacca] ityevamādyanyadapi [vidhyuditaṃ]",
    "GR13mrgt3cpu:615": " sāmānyaśāstravihitaṃ karaṇīyaṃ [kuryād] anutiṣṭhet||",
    "GR13mrgt3cpu:616": " [putrakasamayinorviśeṣācārāḥ]",
    "GR13mrgt3cpu:617": " itthaṃ samayinaḥ putrakasya ca sādhāraṇacaryopadeśaḥ kṛtaḥ| iyāṃsu",
    "GR13mrgt3cpu:618": " viśeṣaḥ| yaduta---",
    "GR13mrgt3cpu:619": " kāmaṃ caredanujñātaḥ putrako dhāmni vā vaset /",
    "GR13mrgt3cpu:620": " samayī prāggṛhasthaśca yatnenopacaredgurum // MrgT_3.73 //",
    "GR13mrgt3cpu:621": " Vṛtti:",
    "GR13mrgt3cpu:622": " [putrako dhāmni vased, anujñātaḥ kāmaṃ caredvā] putrakasya gurugṛhanivasanaṃ tadājñayā deśāntarāṭanamiti",
    "GR13mrgt3cpu:623": " [samayī prāggṛhasthaśca yatnena gurumupacaret] samayinaḥ prāguktasya prāggṛhasthasya ca yatnato guruparicaryādyabhijñā||",
    "GR13mrgt3cpu:624": " kuta ityāha---",
    "GR13mrgt3cpu:625": " sādhyakoṭeralabdhatvāt tallābho 'pi tadāśrayaḥ /",
    "GR13mrgt3cpu:626": " na cānyavṛttiniṣṭhasya tasmāttatsādhako bhavet // MrgT_3.74 //",
    "GR13mrgt3cpu:627": " Vṛtti:",
    "GR13mrgt3cpu:628": " [sādhyakoṭeḥ] sādhyasyābhipretasya koṭeḥ sampatteḥ alabdhatvāt [tallābho",
    "GR13mrgt3cpu:629": " 'pi tadāśrayaḥ] tallābhasya ca gurvāśrayatvāt samayinaḥ prāggṛhasthasya ca",
    "GR13mrgt3cpu:630": " gurūpasadanamavaśyaṃ kāryam| yasmād anyavṛttiniṣṭhasya sato [na ca] na",
    "GR13mrgt3cpu:631": " tallābhaḥ| tasmāt [tatsādhako bhavet] ācāryaparicaryāsādhanaparau syātām||",
    "GR13mrgt3cpu:632": " [sādhakācārāḥ]",
    "GR13mrgt3cpu:633": " atha sādhakacaryā---",
    "GR13mrgt3cpu:634": " sādhako gurvanujñātaḥ puṇyakṣetraṃ samāśritaḥ /",
    "GR13mrgt3cpu:635": " sādhyaveṣadharo maunī haviṣyacaruśākabhuk // MrgT_3.75 //",
    "GR13mrgt3cpu:636": " sahāyavānapramattaḥ phalamūlabhugeva vā /",
    "GR13mrgt3cpu:637": " iṣṭvā śivaṃ yajet sādhyaṃ japaṃ kuryāttridhoditam // MrgT_3.76 //",
    "GR13mrgt3cpu:638": " hutvā daśāṃśaṃ tadyāga- kumbhasnātaḥ śubhe dine /",
    "GR13mrgt3cpu:639": " kṣetrasthaḥ prārabhetkarma caranvā siddhisaṃśrayam // MrgT_3.77 //",
    "GR13mrgt3cpu:640": " Vṛtti:",
    "GR13mrgt3cpu:641": " vakṣyamāṇavanniyatakṣetraṃ parigṛhya tiṣṭhato vividhasiddhikṣetracāriṇo vā sādhakasya sādhāraṇī ceyaṃ caryā|",
    "GR13mrgt3cpu:642": " yad [gurvanujñātaḥ] guroḥ prāptānujñaḥ [puṇyakṣetraṃ samāśritaḥ]",
    "GR13mrgt3cpu:643": " pavitrasthānasthitaḥ [sādhyaveṣadharaḥ] sādhyadevatāviśeṣaveṣadhārī",
    "GR13mrgt3cpu:644": " [maunī] saṃyatavāg [haviṣyacaruśākabhuk] haviṣyeṇa ghṛtakṣīrayavādinā caruṇā vā mantritena pāyasena śākena vā kṛtavṛttiḥ [phalamūlabhugeva vā]",
    "GR13mrgt3cpu:645": " phalamūlāśī vā [sahāyavān] sasahāyaḥ [apramattaḥ] tyaktapramādaḥ",
    "GR13mrgt3cpu:646": " [śivamiṣṭvā] śivamabhyarcya [sādhyaṃ yajet] sādhyamantraṃ",
    "GR13mrgt3cpu:647": " pūjāprakaraṇoktavadyajet| japaṃ ca---",
    "GR13mrgt3cpu:648": " kṣudrasiddhau japaḥ kāryo bhāṣyo 'nyaśraṇātmakaḥ|",
    "GR13mrgt3cpu:649": " upāṃśurmadhyasiddhyādau iti śrīmatparākhyādāvuktatvādvaśīkaraṇavidveṣādyadhamasiddhyapekṣayā bhāṣyarūpaṃ khaḍgāñjanādi madhyamasiddhyānuguṇyenopāṃśusaṃjñaṃ cakravartitvādyuttamasiddhyapekṣayā ca mānasaṃ kuryāt| yadi vā---",
    "GR13mrgt3cpu:650": " uttamāḥ śivamantrādyā mantreśādyāstu madhyamāḥ|",
    "GR13mrgt3cpu:651": " gaṇāśca rudramantrāśca bhaginyo mātarastathā|",
    "GR13mrgt3cpu:652": " adhamāḥ kīrtitāḥ mantrāḥ iti|",
    "GR13mrgt3cpu:653": " tathā---",
    "GR13mrgt3cpu:654": " utamānmanasā mantrānmadhyamānapyupāṃśunā|",
    "GR13mrgt3cpu:655": " adhamānapi mantrāṃstu bhāṣyeṇeha japedbudhaḥ||",
    "GR13mrgt3cpu:656": " iti śrīmatpauṣkaroktarītyā sādhyamantrasyaiva adhamamadhyamottamatvena bhāṣyopāṃśumānasabhedena [tridhoditaṃ japaṃ kuryād] triprakāratayā japaṃ vidadhyāt|",
    "GR13mrgt3cpu:657": " mānasādivibhāgena japtvānte siddhyapekṣayā|%",
    "GR13mrgt3cpu:658": " \\quote{mānasādivibhāgena japvānte siddhyapekṣayā ${\\rm \\Mrg\\KP\\ 4:5ab.}$}",
    "GR13mrgt3cpu:659": " iti sādhyamantrārcanaprakaraṇe 'bhihitaṃ yataḥ| [daśāṃśaṃ hutvā] japācca daśāṃśena homaṃ kṛtvā [tadyāgakumbhasnātaḥ] tadyāgāvabhṛthasnātaḥ [śubhe",
    "GR13mrgt3cpu:660": " dine] śubhe 'hani [kṣetrasthaḥ] niyatakṣetre [siddhisaṃśrayaṃ caranvā]",
    "GR13mrgt3cpu:661": " kṣetrāṇi vā caran [karma prārabhet] karmārambhaṃ kuryāt||",
    "GR13mrgt3cpu:662": " sa cobharūpo 'pi---",
    "GR13mrgt3cpu:663": " na kaṃcidanugṛhṇīyān na niṣeveta bhartsayet /",
    "GR13mrgt3cpu:664": " nāsīta ciramanyatra vinā kṣetraparigrahāt // MrgT_3.78 //",
    "GR13mrgt3cpu:665": " Vṛtti:",
    "GR13mrgt3cpu:666": " bhikṣārthaṃ paryaṭan bhaikṣyalobhāt [na kaṃcidanugṛhṇīyād] āśīrvādaparo na bhavet| [na niṣeveta bhartsayed] nāpi praśaṃsāparo bhaved bhikṣāyā alābhād garhayedvā|",
    "GR13mrgt3cpu:667": " [vinā kṣetraparigrahād anyatra] sādhyamantrajapārthaṃ parigṛhītapavitrasthānādanyadeśe [ciraṃ nāsīta] bhikṣāṃ pratīkṣamāṇo bahukālaṃ na caret||",
    "GR13mrgt3cpu:668": " mādhūkarīṃ caredbhikṣāṃ dinārthe savane gate /",
    "GR13mrgt3cpu:669": " sarvamantramukhe puṇye parameśādhidaivate // MrgT_3.79 //",
    "GR13mrgt3cpu:670": " Vṛtti:",
    "GR13mrgt3cpu:671": " [sarvamantramukhe] sarveṣāṃ mantrāṇāṃ yanmukhamiva mukhaṃ sannidhisthānaṃ tasmin [puṇye] pāvane [parameśādhidaivate] śivadaivate [dinārthe]",
    "GR13mrgt3cpu:672": " mādhyāhnikākhe savane [gate] nirvartite mādhūkarīm aniyatāṃ bhikṣāṃ caret|",
    "GR13mrgt3cpu:673": " tathoktaṃ śrīmatpauṣkare---",
    "GR13mrgt3cpu:674": " gṛhādgṛhaṃ paryaṭato bhaikṣaṃ mādhūkaraṃ smṛtam|| iti||",
    "GR13mrgt3cpu:675": " tadanirvartya yo 'śnāti savanaṃ sūrapūjitam /",
    "GR13mrgt3cpu:676": " mantrāstaṃ nādhitiṣṭhanti yogapīṭhavyavasthitāḥ // MrgT_3.80 //",
    "GR13mrgt3cpu:677": " Vṛtti:",
    "GR13mrgt3cpu:678": " tat [sūrapūjitaṃ] sarvāmarārcitaṃ mādhyandinaṃ savanaṃ tadānīṃ mantrajapadevatārcanāgnihavanādi [anirvartya] avidhāya yo [aśnāti] bhuṅkte taṃ [yogapīṭhavyavasthitā mantrāḥ] yogapīṭha āvāhitamantrā nādhitiṣṭhanti",
    "GR13mrgt3cpu:679": " nainamīpsitaphalena yojayantīti yāvat|",
    "GR13mrgt3cpu:680": " yogapīṭhaṃ nāmārcādhāraḥ saṃhitāntaroktalakṣaṇaḥ| tathā ca pauṣkare---",
    "GR13mrgt3cpu:681": " pīṭhaṃ teṣāṃ tu mantrāṇāṃ kāryaṃ padmāṅkitodaram|",
    "GR13mrgt3cpu:682": " śrīparṇikādidārūtthāṃ vṛttaṃ tu śubhalakṣaṇam|| iti||",
    "GR13mrgt3cpu:683": " bhīkṣāṃ tu carato bhikṣāṃ nādadyānna vigarhitāt /",
    "GR13mrgt3cpu:684": " śaivātsvāyambhuvādeśca kutaścilliṅgino 'pi vā // MrgT_3.81 //",
    "GR13mrgt3cpu:685": " miṣṭānnapracurāṃ bhīkṣāṃ nādadyānnātisaṃskṛtām /",
    "GR13mrgt3cpu:686": " parihāsādicaturā yatra nāryastato 'pi vā // MrgT_3.82 //",
    "GR13mrgt3cpu:687": " Vṛtti:",
    "GR13mrgt3cpu:688": " bhikṣāṃ [bhikṣāṃ carataḥ] bhikṣācarād [nādadyāt] na gṛhṇīyāt|",
    "GR13mrgt3cpu:689": " na ca śaivād vigarhitāt kṣudrācārāt| na ca [svāyambhuvādeḥ]",
    "GR13mrgt3cpu:690": " svayaṃbhūpāsanopajīvinaḥ| ādigrahaṇānnānyasmādapi liṅgopajīvinaḥ pūjakādeśca| na ca [liṅginaḥ] mahāvrataśākyādicihnabhṛtaḥ sakāśād bhikṣāmādadīta|",
    "GR13mrgt3cpu:691": " [miṣṭānnapracurāṃ] svādvannabhūyiṣṭhām| [atisaṃskṛtām]",
    "GR13mrgt3cpu:692": " atisaṃskārapuraḥsarām| parihāsakrīḍālāpapraṇayakuśalāśca yatra [nāryaḥ]",
    "GR13mrgt3cpu:693": " yoṣitaḥ tato gṛhād bhikṣāṃ [nādadyād] nādadīteti pūrveṇa sambandhaḥ||",
    "GR13mrgt3cpu:694": " kṛtarakṣaḥ smarannastraṃ paryaṭenmaunamāsthitaḥ /",
    "GR13mrgt3cpu:695": " bhikṣāmalabdhvā no kopaṃ kuryānno vidhṛtaściram // MrgT_3.83 //",
    "GR13mrgt3cpu:696": " na cādhvasu pradhāvatsu noktaḥ kenacidapriyam /",
    "GR13mrgt3cpu:697": " Vṛtti:",
    "GR13mrgt3cpu:698": " [maunamāsthitaḥ] saṃyatavāk sakalīkaraṇādinā kṛtarakṣaḥ [astraṃ smaran]",
    "GR13mrgt3cpu:699": " astramantraṃ japan bhikṣāṃ paryaṭet| tāṃ ca alabdhvā tadarthaṃ vā ciraṃ",
    "GR13mrgt3cpu:700": " vidhṛtaḥ san [no kopaṃ kuryāt] na kupyeta| na ca [adhvasu] mārgeṣu",
    "GR13mrgt3cpu:701": " [pradhāvatsu] ye pradhāvanto janāḥ satsu teṣvanyeṣu ca|",
    "GR13mrgt3cpu:702": " [kenacid apriyam uktaḥ] apriyavādiṣu na kopaṃ kuryāt||",
    "GR13mrgt3cpu:703": " gurvagniśivavidyābhyaḥ kṣetrapālāya cāṃśakam // MrgT_3.84 //",
    "GR13mrgt3cpu:704": " samuddhṛtya sahāyena vibhajyādyātkṣitau śuciḥ /",
    "GR13mrgt3cpu:705": " Vṛtti:",
    "GR13mrgt3cpu:706": " [gurvagniśivavidhyābhyaḥ kṣetrapālāya ca] gurvādibhyo [aṃśakaṃ",
    "GR13mrgt3cpu:707": " samuddhṛtya] bhāgamuddhṛtya [sahāyena] `ātmārthabhāgamavasthāpya śiṣṭaṃ mahyaṃ sthāpayet' ityevamanuśāsitena sadyo vibhajya kṛtatattadvidhiḥ",
    "GR13mrgt3cpu:708": " [kṣitau] bhūmau sthāpitapātraḥ [śuciḥ] samāhitaḥ san [adyād] bhuñjīta||",
    "GR13mrgt3cpu:709": " %% \\Ped\\ mistakenly prints mahyāṃ for mahyaṃ",
    "GR13mrgt3cpu:710": " samācānto japenmantraṃ vaiṣṇave samaye tataḥ // MrgT_3.85 //",
    "GR13mrgt3cpu:711": " vyatīte kṣetrapālāya svāhetyoṃkārapūrvakam /",
    "GR13mrgt3cpu:712": " baliṃ ca nairṛte dadyād gandhadhūpapuraḥsaram // MrgT_3.86 //",
    "GR13mrgt3cpu:713": " Vṛtti:",
    "GR13mrgt3cpu:714": " [samācāntaḥ] samyagācāntaḥ [mantraṃ] sādhyamantraṃ japan vaiṣṇave samaye sāyaṃsamaya āsīta|",
    "GR13mrgt3cpu:715": " [tato vyatīte] tasmiṃścātikrānte kṣetrapālāya svāheti [nairṛte]",
    "GR13mrgt3cpu:716": " nirṛtidigbhāge baliṃ [gandhadhūpapuraḥsaraṃ] vilepanadhūpasrakpradhānaṃ",
    "GR13mrgt3cpu:717": " dadyāt||",
    "GR13mrgt3cpu:718": " tataḥ prasārya saccarma baddhvāsanamatandritaḥ /",
    "GR13mrgt3cpu:719": " dhyāyanmantraṃ japedvidvān khinnastasmiṃllaghu svapet // MrgT_3.87 //",
    "GR13mrgt3cpu:720": " Vṛtti:",
    "GR13mrgt3cpu:721": " [tataḥ] paścāt [saccarma prasārya] mṛgājinamāstīrya [āsanam]",
    "GR13mrgt3cpu:722": " ardhacandrapadmasvastikādyāsanaṃ baddhvā vidvān iti yogapādapradarśitadhyānādividhijño 'nalasaḥ san [mantraṃ dhyāyan japet]",
    "GR13mrgt3cpu:723": " tattanmantrajapadhyānaṃ kuryāt|",
    "GR13mrgt3cpu:724": " [khinnaḥ] śrāntaśca tasmin tatra śayane [laghu] stokaṃ [svapet] śayīta||",
    "GR13mrgt3cpu:725": " samutthāyārdharātre tu kuryātpūjājapādikam /",
    "GR13mrgt3cpu:726": " Vṛtti:",
    "GR13mrgt3cpu:727": " ardharātre samutthāya iti samyag dakṣiṇapārśvena parameśvarasmaraṇapūrvakaṃ śayanādutthāya [pūjājapādikaṃ] japārcanādi",
    "GR13mrgt3cpu:728": " kuryāt||",
    "GR13mrgt3cpu:729": " tataśca savane brāhme samidādyāharettataḥ // MrgT_3.88 //",
    "GR13mrgt3cpu:730": " śaivānāvasathaprāptān parayā śraddhayārcayet /",
    "GR13mrgt3cpu:731": " sampannaiḥ kārakaistāṃśca jñātvā liṅgairyathārhataḥ // MrgT_3.89 //",
    "GR13mrgt3cpu:732": " Vṛtti:",
    "GR13mrgt3cpu:733": " [tataḥ] paścād brāhme ca savane prabhāte [samidādi] samitkuśakusumāni",
    "GR13mrgt3cpu:734": " āharet| tataśca [āvasathaprāptān] svāvasathaprāptān śaivān [liṅgaiḥ tāṃśca",
    "GR13mrgt3cpu:735": " jñātvā] viśiṣṭaiścihnairācāryasādhakādīn brahmacārigṛhasthādīn brāhmaṇakṣatriyādīṃśca buddhvā [yathārhataḥ sampannaiḥ kārakaiḥ]",
    "GR13mrgt3cpu:736": " yathocitāmatropakaraṇādisampattyā [parayā śraddhayā] utkṛṣṭayā bhaktyā [arcayet] sammānayet|",
    "GR13mrgt3cpu:737": " %% Note here that amatra is a water-pot",
    "GR13mrgt3cpu:738": " liṅgāni cātra vratajātyādicihnāni vratiniyatapavitrakalājapamudrāpradarśanādīni śrīmatkāmikapauṣkarakiraṇādyāgamāmnātānīha na pradarśitāni granthavistaramātanvatīti tata eva jñeyāni||",
    "GR13mrgt3cpu:739": " %% N.B. reference to Kāmika (!), Pauṣkara, and Kiraṇa %% Note that Brunner diagnoses the text here to be partly corrupt (she",
    "GR13mrgt3cpu:740": " %% places a question mark after kalā, for instance); furthermore,",
    "GR13mrgt3cpu:741": " %% she finds no instructions in the South Indian Kāmika or Pauṣkara, but",
    "GR13mrgt3cpu:742": " %% for the Kiraṇa she refers to \\Kir\\ \\CP\\ 1 (for samayin and putraka),",
    "GR13mrgt3cpu:743": " %% \\Kir\\ \\CP\\ 19 (for sādhaka), \\CP\\ 8 (for āśrama) and \\CP\\ 9 (for",
    "GR13mrgt3cpu:744": " gocara).",
    "GR13mrgt3cpu:745": " na kaṃcitpraṇamed brūyāt sādhyamantraṃ na kasyacit /",
    "GR13mrgt3cpu:746": " nākṣipedoṣadhīrmantra- gobrāhmaṇatapasvinaḥ // MrgT_3.90 //",
    "GR13mrgt3cpu:747": " vyaktisthānaṃ śivasyaite śivanindaiva sā yataḥ /",
    "GR13mrgt3cpu:748": " Vṛtti:",
    "GR13mrgt3cpu:749": " [na kaṃcitpraṇāmed] guruvanna kaṃcinnamet| sādhyamantraṃ na [kasyacid",
    "GR13mrgt3cpu:750": " brūyāt] prakāśayet| [oṣadhīḥ] oṣadhyādīn garhāṃ kurvan nākṣipet|",
    "GR13mrgt3cpu:751": " [yataḥ] yasmāt [śivasya] parameśvarasya ete [vyaktisthānaṃ]",
    "GR13mrgt3cpu:752": " vyaktisthānāni| eṣu vyaktaḥ śivabhaṭṭārakastattatphalado bhavati| [sā]",
    "GR13mrgt3cpu:753": " tannindā śivanindaiva iti garhaṇayā na tānākṣipet|",
    "GR13mrgt3cpu:754": " viśiṣṭenopahāreṇa yajetparvasu śaṃkaram // MrgT_3.91 //",
    "GR13mrgt3cpu:755": " kṣetrapālaṃ ca sādhyāṇuṃ caruṃ dadyānna kasyacit /",
    "GR13mrgt3cpu:756": " labdhānujño mṛṣā jātu tiṣṭhennaikamapi kṣaṇam // MrgT_3.92 //",
    "GR13mrgt3cpu:757": " Vṛtti:",
    "GR13mrgt3cpu:758": " parvasu aṣṭamīcaturdaśyādiṣu [viśiṣṭenopahāreṇa] saviśeṣeṇa balyādyupahāreṇa [śaṅkaraṃ] parameśvaraṃ [sādhyāṇuṃ] sādhyamantraṃ kṣetrapālaṃ ca [yajed] arcayet| sādhyamantrasaṃskṛtaniveditaṃ caruṃ na",
    "GR13mrgt3cpu:759": " [kasyacid] anyasmai dadyāt|",
    "GR13mrgt3cpu:760": " kiṃ ca [labdhānujñaḥ] he bhagavan idamahaṃ karomi, anujānīhi māmiti prārthyājñāṃ labdhvā [mṛṣā] tāṃ tāmakurvan [jātu] yadā kadācit [ekamapi",
    "GR13mrgt3cpu:761": " kṣaṇaṃ] kṣaṇamapi [na tiṣṭhet] nāsīta||",
    "GR13mrgt3cpu:762": " [siddhikṣetracāriṇo niyamāḥ]",
    "GR13mrgt3cpu:763": " idānīṃ leśataḥ siddhikṣetracāriṇaṃ prati viśeṣamāha---",
    "GR13mrgt3cpu:764": " guptākṣasūtrapūjāṅgaḥ kriyākālavibhāgavit /",
    "GR13mrgt3cpu:765": " kramaśaḥ siddhimāpnoti siddhikṣetrāṇi saṃcaran // MrgT_3.93 //",
    "GR13mrgt3cpu:766": " Vṛtti:",
    "GR13mrgt3cpu:767": " [guptākṣasūtrapūjāṅgaḥ] aprakāśitākṣasūtrapūjopakaraṇaḥ",
    "GR13mrgt3cpu:768": " [kriyākālavibhāgavit] kriyākālavibhāgajñaśca [siddhikṣetrāṇi saṃcaran]",
    "GR13mrgt3cpu:769": " siddhikṣetracārī sādhakaḥ [kramaśaḥ] kramāt siddhim [āpnoti] labhate|",
    "GR13mrgt3cpu:770": " yadyapi caitatsthāsnorapi sādhāraṇaviśeṣaṇaṃ, tathāpyasya pratyahaṃ deśāntarāṭane sati saviśeṣaṃ kriyākālajñatvam arcāliṅgākṣasūtrādiguptiśca sutarām upayogītyetadadhikaraṇe iyamuktiḥ||",
    "GR13mrgt3cpu:771": " [kṣetraparigrahavidhiḥ]",
    "GR13mrgt3cpu:772": " kṣetraparigrahārthamāha---",
    "GR13mrgt3cpu:773": " parigṛhyāthavā kṣetraṃ salliṅgādhikṛtaṃ vaset /",
    "GR13mrgt3cpu:774": " Vṛtti:",
    "GR13mrgt3cpu:775": " [atha vā salliṅgādhikṛtaṃ]",
    "GR13mrgt3cpu:776": " dāhabhaṅgasphuṭitādidoṣarahitaśreṣṭhaliṅgāśrayaṃ vā kṣetraṃ parigṛhya",
    "GR13mrgt3cpu:777": " vaset||",
    "GR13mrgt3cpu:778": " tathā ca sati",
    "GR13mrgt3cpu:779": " gaṇeśavṛṣabhaskanda- mātṛlokeśakīlitam // MrgT_3.94 //",
    "GR13mrgt3cpu:780": " dakṣiṇottaradigdvāraṃ śivadhāmānyarakṣitam /",
    "GR13mrgt3cpu:781": " mahājanākulaṃ dūra- samitpuṣpakuśodakam // MrgT_3.95 //",
    "GR13mrgt3cpu:782": " sopadravaṃ ca saṃtyajya parigrahaṇamācaret /",
    "GR13mrgt3cpu:783": " Vṛtti:",
    "GR13mrgt3cpu:784": " tataśca kṣetre parameśvarapratiṣṭhānāt pūrvakaṃ",
    "GR13mrgt3cpu:785": " [gaṇeśavṛṣabhaskandamātṛlokeśakīlitaṃ] gaṇeśādyākrāntaṃ",
    "GR13mrgt3cpu:786": " [dakṣiṇottaradigdvāraṃ] yāmyodaggatadvāraṃ śivadhāma [anyarakṣitam]",
    "GR13mrgt3cpu:787": " anyasya sādhakasya rakṣitaṃ [mahājanākulaṃ] bahulokākīrṇaṃ",
    "GR13mrgt3cpu:788": " [dūrasamitpuṣpakuśodakaṃ] viprakṛṣṭakuśakusumasamijjalaṃ [sopadravaṃ ca]",
    "GR13mrgt3cpu:789": " hiṃsraprāṇicorādyupadravayutaṃ ca [saṃtyajya] tyaktvā [parigrahaṇamācared]",
    "GR13mrgt3cpu:790": " etaddoṣarahitaṃ gṛhṇīyāt||",
    "GR13mrgt3cpu:791": " bāṇe liṅge svayaṃvyakte munisiddhaniṣevite // MrgT_3.96 //",
    "GR13mrgt3cpu:792": " svakalpoktena vidhinā svayaṃ vā parikalpite /",
    "GR13mrgt3cpu:793": " śuklapakṣe caturdaśyāṃ viśeṣeṇottarāyaṇe // MrgT_3.97 //",
    "GR13mrgt3cpu:794": " kuryātparigrahaṃ vidvān aṣṭamyāṃ vā samāhitaḥ /",
    "GR13mrgt3cpu:795": " Vṛtti:",
    "GR13mrgt3cpu:796": " [bāṇe liṅge] tripurīnarmadāpravāhādiparigṛhīte [svayaṃ vyakte]",
    "GR13mrgt3cpu:797": " svayaṃbhūsthāne, tathā [munisiddhaniṣevite] munisiddhaparyupāsite",
    "GR13mrgt3cpu:798": " [svakalpoktena vidhinā] svaśāstroktakrameṇa [svayaṃ vā parikalpite] svayaṃ vā vakṣyamāṇavatpratiṣṭhāpite|",
    "GR13mrgt3cpu:799": " %% This vakṣyamāṇavat indicates that there must have been something in the %% text about liṅgapratiṣṭhāpana, perhaps attached to the fragment about",
    "GR13mrgt3cpu:800": " %% liṅgas given as an appendix that Bhatt holds to be from a later part of",
    "GR13mrgt3cpu:801": " %% the \\CP. [Brunner says the same in her note 1985:393, n.3]",
    "GR13mrgt3cpu:802": " liṅga iti lakṣaṇayā rudrāśayasthānoktiḥ| eṣu sthāneṣu śuklapakṣacaturdaśyāmaṣṭamyāmuttarāyaṇakāle samāhitaḥ samāhitamatiḥ san tatkramajñaḥ kṣetraparigrahaṃ kuryāt||",
    "GR13mrgt3cpu:803": " yāgadhāma vidhāyādā- vastraṃ māheśvaraṃ yajet // MrgT_3.98 //",
    "GR13mrgt3cpu:804": " japtvā daśasahasrāṇi daśāṃśamanuhomayet /",
    "GR13mrgt3cpu:805": " Vṛtti:",
    "GR13mrgt3cpu:806": " [ādau] prathamaṃ yāgadhāma [vidhāya] kṛtvā tatra vighopaśamanāya",
    "GR13mrgt3cpu:807": " [māheśvaram astraṃ yajet] pārameśvaramastramiṣṭvā [daśasahasrāṇi japtvā]",
    "GR13mrgt3cpu:808": " daśasahasrasaṃkhyayā taṃ japan [daśāṃśam anuhomayet] taddaśāṃśena ca homaṃ",
    "GR13mrgt3cpu:809": " kuryāt||",
    "GR13mrgt3cpu:810": " bhūrisragbalidhūpādyair iṣṭaliṅgasthaśaṃkaraḥ // MrgT_3.99 //",
    "GR13mrgt3cpu:811": " nyaseddigīśvarāndikṣu śakrādīn śaṅkuvigrahān /",
    "GR13mrgt3cpu:812": " nāḍībhūtena sūtreṇa sandhāya bahirālikhet // MrgT_3.100 //",
    "GR13mrgt3cpu:813": " prākāraṃ bhasmanā dīptam astraṃ māheśvaraṃ japan /",
    "GR13mrgt3cpu:814": " tadantarakhilairbījair varmālabdhaistaduccaran // MrgT_3.101 //",
    "GR13mrgt3cpu:815": " prākāraṃ kavacaṃ kuryāt svadhāmno 'pyevameva hi /",
    "GR13mrgt3cpu:816": " Vṛtti:",
    "GR13mrgt3cpu:817": " [bhūrisragbalidhūpādyaiḥ] prabhūtasraṅnaivedyadhūpagandhādibhiḥ",
    "GR13mrgt3cpu:818": " [iṣṭaliṅgasthaśaṃkaraḥ] arcito liṅgāśrayaḥ śivo yasya tathāvidhaḥ sādhakaḥ",
    "GR13mrgt3cpu:819": " kṣetraparigrahāya śakrādīn [digīśvarān] indrādidikpatīn [śaṅkuvigrahān]",
    "GR13mrgt3cpu:820": " śaṅkuśarīrān [dikṣu] prācyādidikṣu nyaset|",
    "GR13mrgt3cpu:821": " tataśca [nāḍībhūtena] nāḍyātmanā sūtreṇa sandhāya digbandhanaṃ kuryāt|",
    "GR13mrgt3cpu:822": " [bahiḥ] tadbāhye [dīptaṃ māheśvaramastraṃ] jvalatpārameśvamastraṃ japan [bhasmanā prākāram ālikhed] bhasmaprākāraṃ vilikhet|",
    "GR13mrgt3cpu:823": " [tadantaḥ] tasyāntaḥ [akhilaiḥ bījaiḥ] sarvabījaiḥ [varmālabdhaiḥ]",
    "GR13mrgt3cpu:824": " kavacādyabhimantritaiḥ [taduccaran] tanmantramuccārayan [kavacaṃ prākāraṃ]",
    "GR13mrgt3cpu:825": " kavacaprākāraṃ [kuryād] vidadhyāt| [evameva hi] itthameva nityaṃ [svadhāmno 'pi] svanivāse",
    "GR13mrgt3cpu:826": " [kṣetraparigrāhiṇo dharmāḥ]",
    "GR13mrgt3cpu:827": " tataśca",
    "GR13mrgt3cpu:828": " dhāmaśaṅkuṣu lokeśān pradoṣe prativāsaram // MrgT_3.102 //",
    "GR13mrgt3cpu:829": " %% dhāmaśaṅkuṣu \\Brunner; grāmaśaṅkuṣu \\Bhatt",
    "GR13mrgt3cpu:830": " bāhyāvṛtau tadastrāṇi yajedantarghanacchadam /",
    "GR13mrgt3cpu:831": " kṣetrapālaṃ svadigbhāge parvasu kṣetranemigān // MrgT_3.103 //",
    "GR13mrgt3cpu:832": " Vṛtti:",
    "GR13mrgt3cpu:833": " [dhāmaśaṅkuṣu] nivāsaparicchadahetuṣu dikṣvaṣṭasu niviṣṭeṣu śaṅkuṣu",
    "GR13mrgt3cpu:834": " [lokeśān] indrādilokapālān [pradoṣe] rātryārambhe [prativāsaraṃ] pratyahaṃ",
    "GR13mrgt3cpu:835": " pūjayet| [bāhyāvṛtau] bāhyaprākāranimittaṃ ca śakrādidigaṣṭake śaṅkuṣu",
    "GR13mrgt3cpu:836": " [tadastrāṇi] vajrādyāyudhāni antarghanacchadam iti kavacādyāvaraṇaṃ ca yajet| [svadigbhāge] prāgukte nairṛtasthāne kṣetrapālaṃ yajet|",
    "GR13mrgt3cpu:837": " parv asu caturdaśyaṣṭamyādiṣu kṣetranemigān indrādilokapālān yajet| tathā hyuktaṃ prāk---",
    "GR13mrgt3cpu:838": " nyaseddigīśvarāndikṣu śakrādīn śaṅkuvigrahān|| iti||",
    "GR13mrgt3cpu:839": " %% \\Mrg\\CP\\ 100ab",
    "GR13mrgt3cpu:840": " kṣetre yannasti taddūrāt sahāyopahṛtaṃ bhajet /",
    "GR13mrgt3cpu:841": " Vṛtti:",
    "GR13mrgt3cpu:842": " siddhyarthaṃ parigṛhīte kṣetre yat kuśakusumasamidādi nāsti, taddūrād viprakṛṣṭād [sahāyopahṛtaṃ bhajed] anyataḥ sahāyenānayet|",
    "GR13mrgt3cpu:843": " nanu dūrasamitpuṣpakuśodakasya kṣetrasyāgrahaṇameva prāṅnirūpitam|",
    "GR13mrgt3cpu:844": " %% \\Mrg\\CP\\ 95cd",
    "GR13mrgt3cpu:845": " iha ca dūrātsahāyena tadānayanokteḥ prāgvyākṛtaparāmarśato virodhaḥ| naiṣa",
    "GR13mrgt3cpu:846": " doṣaḥ| kuśakusumasalilasamidvarjitamanyatphalamūlatṛṇendhanamṛdādi dūrāt sahāyenānayeditīha pratipādyate| tanna kaścidvirodhaḥ|",
    "GR13mrgt3cpu:847": " yadvā dūrasamitpuṣpakuśodakakṣetraniṣedhasūtre sakalānyaguṇopapannaṃ kṣetraṃ yadi syāttadādnīṃ",
    "GR13mrgt3cpu:848": " tasyāpariharaṇamityeṣṭavyameva| tacca `kṣetre yannāsti taddūrātsahāyenopahṛtaṃ bhajed' ityetatsūtrārambhasāmarthyātsiddhyati|",
    "GR13mrgt3cpu:849": " tadetaduktam---",
    "GR13mrgt3cpu:850": " prāgvyākhyātaparāmarśasamādhāneṣṭikṛdbhavet|| iti||",
    "GR13mrgt3cpu:851": " %% \\Mrg\\CP\\ 60cd.",
    "GR13mrgt3cpu:852": " na siddhikṣetramutsṛjya padamapyanyato vrajet // MrgT_3.104 //",
    "GR13mrgt3cpu:853": " varṇalakṣajapānmantro homāca daśamāṃśataḥ /",
    "GR13mrgt3cpu:854": " svaśāstravihitāṃ vṛttim āsthitasya prasiddhyati // MrgT_3.105 //",
    "GR13mrgt3cpu:855": " Vṛtti:",
    "GR13mrgt3cpu:856": " [siddhikṣetramutsṛjya] siddhikṣetrāvasthitaḥ sādhakastattyaktvā padamapi",
    "GR13mrgt3cpu:857": " na anyato [vrajed] gacchet| [mantro varṇalakṣajapād] mantras ca sādhyasya",
    "GR13mrgt3cpu:858": " yāvanto varṇāstāvallakṣajapāt [daśamāṃśato homācca] taddaśāṃśahomāt",
    "GR13mrgt3cpu:859": " [svaśāstravihitāṃ vṛttimāsthitasya prasiddhyati]",
    "GR13mrgt3cpu:860": " svaśāstrāmnātacaryācaraṇācca siddhiḥ||",
    "GR13mrgt3cpu:861": " [prāyaścittavidhiḥ]",
    "GR13mrgt3cpu:862": " saṃjātavyutkramaḥ kuryāt prāyaścittaṃ vidhisthitam /",
    "GR13mrgt3cpu:863": " akāmātkāmataḥ kuryāt tadeva triguṇaṃ sudhīḥ // MrgT_3.106 //",
    "GR13mrgt3cpu:864": " Vṛtti:",
    "GR13mrgt3cpu:865": " [akāmād] anicchātaḥ [saṃjātavyutkramaḥ] svaśāstrāmnātavidhyatikrame",
    "GR13mrgt3cpu:866": " [vidhisthitaṃ] tacchāstropadiṣṭaṃ prāyaścittaṃ kuryāt| [kāmataḥ] icchātaḥ",
    "GR13mrgt3cpu:867": " triguṇam| sudhīriti suṣṭhu śobhanā tadanuṣṭhāne pravaṇā dhīryasya saḥ||",
    "GR13mrgt3cpu:868": " evam---",
    "GR13mrgt3cpu:869": " sādhakāhnikavicchede sadyojātāyutaṃ japet /",
    "GR13mrgt3cpu:870": " śataṃ vā saṃyataprāṇo vāsaraṃ mārutāśanaḥ // MrgT_3.107 //",
    "GR13mrgt3cpu:871": " Vṛtti:",
    "GR13mrgt3cpu:872": " [sādhakāhnikavicchede] ahnā nirvartyaḥ āhnikaḥ pratyahaṃ kāryo vidhiḥ",
    "GR13mrgt3cpu:873": " sādhakasādhyaḥ prāgukto vidhiḥ, tasyecchāto vicchede tallope",
    "GR13mrgt3cpu:874": " [sadyojātāyutaṃ] daśasahasrāṇi sadyojātasya japet|",
    "GR13mrgt3cpu:875": " yadvā [vāsaraṃ mārutāśanaḥ] ekāhopoṣitaḥ [saṃyataprāṇaḥ] prāṇāyāmaśatena tameva [śataṃ] śataśo",
    "GR13mrgt3cpu:876": " atra ca dūrasthādapi yathāyogaṃ prāktanamakāmakṛta ekaguṇatvaṃ kāmakṛte tu traiguṇyamabhisambandhanīyam||",
    "GR13mrgt3cpu:877": " vāmasyānnavyatikare hiṃsāyāṃ bahurūpiṇaḥ /",
    "GR13mrgt3cpu:878": " vaktrasya syandane rātrau divā taddviguṇaṃ japet // MrgT_3.108 //",
    "GR13mrgt3cpu:879": " Vṛtti:",
    "GR13mrgt3cpu:880": " saṃmyataprāṇo nirāhārī śataṃ [vāmasya] vāmadevasya anicchākṛte [annavyatikare] abhojyānnabhojane",
    "GR13mrgt3cpu:881": " evaṃ hiṃsāyāṃ kṛtāyāṃ [bahurūpiṇaḥ] bahurūpaśatam| icchayā tattriguṇam|",
    "GR13mrgt3cpu:882": " rātrau [syandane] vīryotsarge [vaktrasya] tatpuruṣamantraṃ śataśo 'bhijapet| divā tu taddviguṇaṃ prāyaścittamācaret| atra cecchākṛtatvaṃ na",
    "GR13mrgt3cpu:883": " sambhavatītyanicchaiva mukhyā||",
    "GR13mrgt3cpu:884": " dvijādyucchiṣṭasaṃsarge vaktrādyanyatamaṃ guṇam /",
    "GR13mrgt3cpu:885": " caturdalābjamadhyeṣṭyā tatsthāne pañcamaṃ yajet // MrgT_3.109 //",
    "GR13mrgt3cpu:886": " %% tatsthāne \\Brunner; kasthāne \\Bhatt",
    "GR13mrgt3cpu:887": " Vṛtti:",
    "GR13mrgt3cpu:888": " [dvijādyucchiṣṭasaṃsarge] adīkṣitabrāhmaṇādyucchiṣṭasaṅkare puruṣāghoravāmājā jātīśā brāhmaṇāditaḥ",
    "GR13mrgt3cpu:889": " \\quote{puruṣāghoravāmājā jātīśā brāhmaṇāditaḥ ${\\rm \\Kir\\ 46:6cd.}$}",
    "GR13mrgt3cpu:890": " %% Also quoted as Somaśambhupaddhati, prāyaścittavidhi 89ab",
    "GR13mrgt3cpu:891": " śrīkiraṇoktatajjātyadhipatayaḥ kramād [vaktrādyanyatamaṃ guṇaṃ]",
    "GR13mrgt3cpu:892": " tatpuruṣabahurūpavāmadevasadyojātamantrāḥ [daturdalābjamadhyeṣṭyā]",
    "GR13mrgt3cpu:893": " caturdalapadmamadhyayogena pūjyāḥ|",
    "GR13mrgt3cpu:894": " evaṃ jātyanusāreṇa madhye 'rcya tatsthāne [pañcamam] īśānabhaṭṭārakaṃ",
    "GR13mrgt3cpu:895": " [yajed] arcayet|",
    "GR13mrgt3cpu:896": " %% tatsthāne \\Brunner; kasthāne \\Bhatt",
    "GR13mrgt3cpu:897": " evaṃ ca yadi brāhmaṇasyādīkṣitabrāhmaṇocchiṣṭasaṅkaro jātastadā tatpuruṣamantraṃ madhyadale 'bhyarcya pūrvadale īśānaḥ pūjanīyaḥ|",
    "GR13mrgt3cpu:898": " anye tu svashtāneṣveva| tasyaiva kṣatriyavaiśyaśūdrocchiṣṭasparśe bahurūpādimantrā madhye 'bhyarcyāḥ| tadīyasthāne tvīśsanamantraḥ|",
    "GR13mrgt3cpu:899": " evaṃ kṣatriyasyādīkṣitakṣatriyavaiśyocchiṣṭasparśe sati bahurūpādayaḥ prāguktakramādeva madhye, tatsthāne punarīśānabhaṭṭārakamantrakramaḥ||",
    "GR13mrgt3cpu:900": " %% tatsthāne \\Brunner; kasthāne \\Bhatt",
    "GR13mrgt3cpu:901": " japahomārthamāha---",
    "GR13mrgt3cpu:902": " ṣaḍahopoṣito lakṣaṃ japedvanyāśano 'pi vā /",
    "GR13mrgt3cpu:903": " juhuyādayutaṃ jñāte dviguṇaṃ śuddhikāraṇāt // MrgT_3.110 //",
    "GR13mrgt3cpu:904": " Vṛtti:",
    "GR13mrgt3cpu:905": " tasminyāge pūrvaṃ [śuddhikāraṇāt] śuddhihetoḥ dvijādyucchiṣṭasparśaśāntyai [ṣaḍahopoṣitaḥ] kramādekāhadvyahatryahaṣaḍahopoṣito [vanyāśano 'pi vā]",
    "GR13mrgt3cpu:906": " vanyaiḥ nīvārādibhiḥ kṛtavṛttirvā yaṣṭavyamantraṃ lakṣaṃ japet|",
    "GR13mrgt3cpu:907": " yadi vājānataḥ sthito 'pyatikramastadā ayutaṃ juhuyāt| anyathā [dviguṇaṃ]",
    "GR13mrgt3cpu:908": " taddviguṇam| japasya cāyameva kramaḥ| yathā homastathā japaḥ iti śruteḥ||",
    "GR13mrgt3cpu:909": " %% Source unknown of this śruti",
    "GR13mrgt3cpu:910": " japennirmālyasamparke sarvabrahmāṇi lakṣaśaḥ /",
    "GR13mrgt3cpu:911": " samagrasaṃhitālakṣaṃ japennirmālyabhojane // MrgT_3.111 //",
    "GR13mrgt3cpu:912": " Vṛtti:",
    "GR13mrgt3cpu:913": " [nirmālyasamparke] nirmālyasāṅkarye sati [sarvabrahmāṇi lakṣaśo japed]",
    "GR13mrgt3cpu:914": " brahmamantrāḥ pratyekaṃ lakṣaśo japyāḥ|",
    "GR13mrgt3cpu:915": " [nirmālyabhojane] sākṣāttu tadbhojane [samagrasaṃhitālakṣaṃ japet]",
    "GR13mrgt3cpu:916": " sādhyamantrasaṃhitāyāḥ śivaikādaśinyā ekaikamantralakṣaṃ japet||",
    "GR13mrgt3cpu:917": " vāmādyāḥ patayaḥ śākya- pādārthikakapālinām /",
    "GR13mrgt3cpu:918": " ajāto 'dhipatiḥ proktas trayīnaiṣṭhikaliṅginām // MrgT_3.112 //",
    "GR13mrgt3cpu:919": " tadannabhojane śuddhir jātisamparkaśuddhivat /",
    "GR13mrgt3cpu:920": " kiṃtvaindavavrataprānte kāpālyannāśane matam // MrgT_3.113 //",
    "GR13mrgt3cpu:921": " Vṛtti:",
    "GR13mrgt3cpu:922": " [śākyapādārthikakapālināṃ] saugatārhatamahāvratānāṃ [vāmādyāḥ]",
    "GR13mrgt3cpu:923": " vāmadevāghoratatpuruṣāḥ patayaḥ|",
    "GR13mrgt3cpu:924": " [trayīnaiṣṭhikaliṅgināṃ] trayīnaiṣṭhikāḥ saṃnyāsāśramiṇaḥ anye ca liṅgino anyadarśanāmnātavratadhāriṇaḥ, teṣām [ajāto 'dhipatiḥ] sadyojātaḥ patiḥ|",
    "GR13mrgt3cpu:925": " tadannabhojane [śuddhiḥ] prāyaścittaṃ [jātisamparkaśuddhivat]",
    "GR13mrgt3cpu:926": " tadadhipatiścaturdalābjamadhye tatsthāne ca īśānabhaṭṭārakaḥ|",
    "GR13mrgt3cpu:927": " %% tatsthāne \\Brunner; kasthāne \\Bhatt",
    "GR13mrgt3cpu:928": " kiṃ tu [kāpālyannāśane] mahāvratānnabhojane [aindavavrataprānte matam]",
    "GR13mrgt3cpu:929": " cāndrāyaṇavratasamāptāvevaṃvidhayāgakaraṇācchuddhiḥ||",
    "GR13mrgt3cpu:930": " yadi tveṣāmannaṃ na bhuktaṃ tadāha---",
    "GR13mrgt3cpu:931": " īśānasya japellakṣaṃ tatsaṅkaraviśuddhaye /",
    "GR13mrgt3cpu:932": " kāpālisaṅkare trīṇi lakṣāṇi kṛtasaṃyamaḥ // MrgT_3.114 //",
    "GR13mrgt3cpu:933": " %% @saṅkare \\Brunner; @saṃkrame \\Bhatt",
    "GR13mrgt3cpu:934": " Vṛtti:",
    "GR13mrgt3cpu:935": " [tatsaṅkaraviśuddhaye] sāṅkaryamātre jāte tu tacchuddhyai lakṣam īśānasya",
    "GR13mrgt3cpu:936": " japet| [kāpālikasaṃkrame] kāpālikasaṅkare tu [kṛtasaṃyamaḥ] triṣavaṇasnāto nirāhāraḥ trīṇi",
    "GR13mrgt3cpu:937": " pramādāddhārite liṅge bhraṣṭe vā sākṣasūtrake /",
    "GR13mrgt3cpu:938": " lakṣaṃ japenmaheśasya punaḥ kuryātparigraham // MrgT_3.115 //",
    "GR13mrgt3cpu:939": " Vṛtti:",
    "GR13mrgt3cpu:940": " [liṅge sākṣasūtrake pramādādddhārite bhraṣṭe vā] daivānmānuṣādvā prabalālliṅgākṣasūtrayorhāritayorbhraṣṭayorvā [maheśasya lakṣaṃ japet]",
    "GR13mrgt3cpu:941": " parameśvaramantralakṣajapaṃ kṛtvā [punaḥ parigrahaṃ kuryāt]",
    "GR13mrgt3cpu:942": " punarguṇotkṛṣṭayoranyayoḥ saṃgrahaṃ kuryāt||",
    "GR13mrgt3cpu:943": " bhraṃśe vā janite bhaṅge daśāṃśo vihito mune /",
    "GR13mrgt3cpu:944": " %% `Or if it falls and breaks' [Brunner]",
    "GR13mrgt3cpu:945": " tadanyatrārdhamūlaṃ vā sahasraṃ sulaghīyasi // MrgT_3.116 //",
    "GR13mrgt3cpu:946": " Vṛtti:",
    "GR13mrgt3cpu:947": " janite bhaṅge bhraṃśe vā prāgukto vidhiḥ| yadi tu [tadanyatra]",
    "GR13mrgt3cpu:948": " pūjāvisraṃsananirmālyamadhyapātādyādvā janite bhraṃśe adhaḥpāte liṅgasya akṣasūtrasya vā tadā [daśāṃśaḥ] taddaśāṃśo vihitaḥ| ayutaṃ japedityarthaḥ|",
    "GR13mrgt3cpu:949": " tāvanapi vyājo yatra notpātaḥ tathāvidhe bhadrapīṭhād āsanādvā bhraṃśe jāte [ardhamūlaṃ] tato 'pyardhaṃ pañca sahasrāṇi|",
    "GR13mrgt3cpu:950": " [sulaghīyasi] suṣṭhu laghīyasi alpe karacalane skhalane bhadrapīṭhe vā āsane vā karādvicyāve sahasraṃ japaḥ||",
    "GR13mrgt3cpu:951": " tadvacca paśunā dṛṣṭe spṛṣṭe daśaguṇaṃ japet /",
    "GR13mrgt3cpu:952": " hāritārdhaṃ guṇacchede saṃkhyāsūtrasya doṣanut // MrgT_3.117 //",
    "GR13mrgt3cpu:953": " tyāgaśca kaphaviṇmūtra- spṛṣṭasyānyatra taijasāt /",
    "GR13mrgt3cpu:954": " Vṛtti:",
    "GR13mrgt3cpu:955": " iṣṭaliṅge akṣasūtre vā [paśunā] adīkṣiteṇa dṛṣṭe sahasraṃ japet|",
    "GR13mrgt3cpu:956": " spṛṣṭe tu [daśaguṇaṃ japed] ayutaṃ japyam| saṃkhyāsūtrasya ityakṣasūtrasya akasmād [guṇacchede] sūtrasya cchede hāritārthaṃ lakṣārdhaṃ doṣanut|",
    "GR13mrgt3cpu:957": " [kaphaviṇmūtraspṛṣṭasya kaphādispṛṣṭasya tyāgaḥ kāryaḥ| anyatra taijasād iti hemādilohasya duṣṭasya tenaiva dravyeṇa punarghaṭanaṃ na tu tyāga iti|",
    "GR13mrgt3cpu:958": " ayaṃ ca liṅgākṣasūtravidhiḥ sādhakādanyatrāpi vijñeyaḥ||",
    "GR13mrgt3cpu:959": " pramādādyoṣitaṃ gatvā prāṇāyāmāyutaṃ bhajet // MrgT_3.118 //",
    "GR13mrgt3cpu:960": " dvipañcaguṇitaṃ śuddhyai praṇavoccārasaṃśritam /",
    "GR13mrgt3cpu:961": " Vṛtti:",
    "GR13mrgt3cpu:962": " [pramādād yoṣitaṃ gatvā] anicchayā nikhilāni balīvardanyāyena pramādāt pramadayā kṛtapariṣvaṅgasya tadupabhoge [praṇavoccārasaṃśritaṃ]",
    "GR13mrgt3cpu:963": " praṇavoccārapuraḥsaraṃ [prāṇāyāmāyutaṃ bhajet] prāṇāmāyadaśasahasraṃ",
    "GR13mrgt3cpu:964": " kuryāt|",
    "GR13mrgt3cpu:965": " %% Brunner (1985:406, n.2) acknowledges that the above appears to be",
    "GR13mrgt3cpu:966": " %% corrupt and advocates punctuating after balīvardanyāyena. But",
    "GR13mrgt3cpu:967": " %% does this help?",
    "GR13mrgt3cpu:968": " icchayā tu [dvipañcaguṇitaṃ] taddaśaguṇaṃ japet| lakṣaṃ vidadhyād ityarthaḥ||",
    "GR13mrgt3cpu:969": " mahāpātakasaṃyoge śivaikādaśikāyutam // MrgT_3.119 //",
    "GR13mrgt3cpu:970": " japeddaśaguṇaṃ prāṇa- saṃyamī phalamūlabhuk /",
    "GR13mrgt3cpu:971": " tatsameṣvevameva syāt kiṃ tu prāṇāyatiṃ vinā // MrgT_3.120 //",
    "GR13mrgt3cpu:972": " Vṛtti:",
    "GR13mrgt3cpu:973": " [mahāpātakasaṃyoge] `brahmahatyā surāpānaṃ steyaṃ gurvaṅganāgamaḥ|",
    "GR13mrgt3cpu:974": " tatsamparkaśca' iti mahāpātakāni|",
    "GR13mrgt3cpu:975": " %% Source unknown; but cf. \\Kir\\ 43:2",
    "GR13mrgt3cpu:976": " ebhiranicchātaḥ saṃyoge [śivaikādaśikāyutaṃ] śivaikādaśikāyāḥ saṃhitāyā ayutaṃ japet| icchayā tu [prāṇasaṃyamī] saṃyataprāṇaḥ [phalamūlabhuk]",
    "GR13mrgt3cpu:977": " phalamūlāśanaḥ tadeva daśaguṇaṃ japet|",
    "GR13mrgt3cpu:978": " [tatsameṣu] etatsameṣūpapātakeṣu [prāṇāyatiṃ vinā] prāṇāyāmavarjyam",
    "GR13mrgt3cpu:979": " [evameva syād] eṣa eva vidhiḥ||",
    "GR13mrgt3cpu:980": " pātakeṣu tadanyeṣu kriyāvyatikareṣu ca /",
    "GR13mrgt3cpu:981": " japedekādaśājātam ekaṃ vā brahmamadhyagam // MrgT_3.121 //",
    "GR13mrgt3cpu:982": " %% Brunner (1985:407) suggests that the sense is %% japedekādaśajātam, `he should recite the group of %% eleven [brahma and aṅga mantras]', and that the long ā (which",
    "GR13mrgt3cpu:983": " %% confusingly suggests sadyojāta) is metrically required.",
    "GR13mrgt3cpu:984": " Vṛtti:",
    "GR13mrgt3cpu:985": " [pātakeṣu] tebhyo mahāpātakopapātakebhyo yānyanyāni pātakāni tattaddravyāpaharaṇaniṣiddhānnabhakṣaṇādīni teṣu teṣvapi [tadanyeṣu",
    "GR13mrgt3cpu:986": " kriyāvyatikareṣu] anyeṣu ca kriyācchidreṣu [ekādaśa]",
    "GR13mrgt3cpu:987": " śivavaktrāṇyaṅgasahitāni japet| yadvā tattadanusāreṇa bahurūpanāthamevāvartayet||",
    "GR13mrgt3cpu:988": " %% The edition inserts [ajātam ekaṃ] before bahurūpanātham,",
    "GR13mrgt3cpu:989": " %% as though the text meant `sadyojāta with aghora'; but, as Brunner %% points out, what is probably rather intended is that jātam means",
    "GR13mrgt3cpu:990": " %% group and construes with pāda c; pāda d means then `the one [mantra]",
    "GR13mrgt3cpu:991": " %% that is in the centre of the brahmamantras [viz. aghora]'.",
    "GR13mrgt3cpu:992": " na grāhyaṃ kārakaṃ kiṃcit sakhyā jātāṃhasāhṛtam /",
    "GR13mrgt3cpu:993": " %% jātāṃhasā@ \\Brunner; jātāṃhaso \\Bhatt",
    "GR13mrgt3cpu:994": " ādadāno 'parijñānāt pūrvoktādardhamācaret // MrgT_3.122 //",
    "GR13mrgt3cpu:995": " Vṛtti:",
    "GR13mrgt3cpu:996": " pūrvoktamahāpātakādiyoginānucareṇa",
    "GR13mrgt3cpu:997": " %% Thus correction of \\Brunner; \\Bhatt\\ reads: [jātāṃhasaḥ sakhyā]",
    "GR13mrgt3cpu:998": " pūrvoktamahāpātakādiyogino 'nucareṇa [hṛtaṃ] [kārakaṃ]",
    "GR13mrgt3cpu:999": " yathoktāmatropakaraṇādi [na kiñcid grāhyaṃ] na kiṃcid gṛhṇīyāt|",
    "GR13mrgt3cpu:1000": " kiṃcid [aparijñānād] ajñānād [ādadānaḥ] gṛhṇan [pūrvoktād ardham]",
    "GR13mrgt3cpu:1001": " tattanmahāpātakayoginaḥ prāyaścittaṃ yatpūrvamuktaṃ tadardham ācaret||",
    "GR13mrgt3cpu:1002": " bahudaivasike yoge tulyaṃ sādharmyayogataḥ /",
    "GR13mrgt3cpu:1003": " jñātvaivaṃ sādhako vidvān sahāyaṃ sadguṇaṃ bhajet // MrgT_3.123 //",
    "GR13mrgt3cpu:1004": " sajātyabhijanopetaṃ yavīyāṃsaṃ guṇādhikam /",
    "GR13mrgt3cpu:1005": " putrakaṃ samayasthaṃ vā susnigdhamaparaṃ tataḥ // MrgT_3.124 //",
    "GR13mrgt3cpu:1006": " Vṛtti:",
    "GR13mrgt3cpu:1007": " [bahudaivasike yoge] sañjātapātakena sakhyānekāhike samparke sati [tulyaṃ]",
    "GR13mrgt3cpu:1008": " tatsamameva sādhakasya prāyaścittam|",
    "GR13mrgt3cpu:1009": " %% sakhyānekāhike \\Brunner; sakhyādanekāhike \\Bhatt",
    "GR13mrgt3cpu:1010": " [sādharmyayogataḥ] tatsādharmyaprāpteḥ| evaṃ buddhvā tadvidā sādhakena sadguṇaḥ satkuśalaḥ tadalābhe samānajātiḥ kanīyān guṇajyeṣṭhaḥ putrakaḥ samayī vā tayorabhāve anyaḥ kaścit susnigdhaḥ sahāyo yojanīyaḥ||",
    "GR13mrgt3cpu:1011": " sādhakoktaṃ vrataṃ kuryād gururasvavaśo vratī /",
    "GR13mrgt3cpu:1012": " dviguṇaṃ svavaśastāva ccaredasvavaśo vratī // MrgT_3.125 //",
    "GR13mrgt3cpu:1013": " %% N.B. \\Mrg\\CP\\ 125--6 have been adopted into",
    "GR13mrgt3cpu:1014": " %% Trilocana's Prāyaścittasamuccaya as verses 6--7.",
    "GR13mrgt3cpu:1015": " Vṛtti:",
    "GR13mrgt3cpu:1016": " deśiko mantravṛttiśca putrakaḥ samayī ca yaḥ|",
    "GR13mrgt3cpu:1017": " catvāra ete śaivāḥ syurvratino 'vratino 'pi vā|| iti pūrvamuktatvāt %% QUOTATION of \\Mrg\\CP\\",
    "GR13mrgt3cpu:1018": " avratī yo guruḥ asvavaśa ityanicchuḥ kṛtapātakaḥ sa prāguktānāṃ pātakānāṃ nivṛttyai sādhakoktam uditaṃ vrataṃ kuryāt|",
    "GR13mrgt3cpu:1019": " dviguṇaṃ svavaśa iti, kāmataḥ kṛtapātako guruḥ sādhakoktaṃ vrataṃ dviguṇamācaret| tāvaccaredasvavaśo vratīti, yadi punaranicchākṛtapāpo vratī sa dviguṇamevācaret||",
    "GR13mrgt3cpu:1020": " svavaśastriguṇaṃ tryaṃśaṃ vinā tatputrakaścaret /",
    "GR13mrgt3cpu:1021": " putrakārdhaṃ tu samayī pūrvoktānuktapāpmanām // MrgT_3.126 //",
    "GR13mrgt3cpu:1022": " Vṛtti:",
    "GR13mrgt3cpu:1023": " sa eva guruḥ svavaśa icchākṛtapātakaścet [triguṇaṃ] vratamanutiṣṭhet|",
    "GR13mrgt3cpu:1024": " itthaṃ sakāmākāmatvena vratitvāvratitvabhedena ca guroścaturdhā prāyaścittamuktam| adhunā putrakaṃ pratyucyate| tryaṃśaṃ vinā tatputrakaścaret| svavaśastadicchāvān putrakaḥ sādhakoktāt tribhāgaṃ prāyaścittaṃ caret|",
    "GR13mrgt3cpu:1025": " sa evānicchāvān vratī tryaṃśaṃ vineti dvibhāgamevānutiṣṭhet",
    "GR13mrgt3cpu:1026": " prathamasamayinaḥ| putrakārdhaṃ tu iti, putrakoktād vratādardhaṃ samayī",
    "GR13mrgt3cpu:1027": " pūrvoktānuktapāpmanāṃ prāguktānāmanuktānāṃ ca pāpānāṃ śāntaye vrataṃ",
    "GR13mrgt3cpu:1028": " kuryāt||",
    "GR13mrgt3cpu:1029": " kṛcchraṃ vā pratiṣaṇmāsaṃ pratyabdamathavaindavam /",
    "GR13mrgt3cpu:1030": " parākaṃ taptakṛcchraṃ vā mantrī sānucaraścaret // MrgT_3.127 //",
    "GR13mrgt3cpu:1031": " nirvighnasiddhimanvicchan muktyarthamitare trayaḥ /",
    "GR13mrgt3cpu:1032": " Vṛtti:",
    "GR13mrgt3cpu:1033": " asaṃviditapātakavicchittyai [nirvighnasiddhimanvicchan]",
    "GR13mrgt3cpu:1034": " nirvighnasiddhiprepsuḥ [sānucaraḥ] sasahāyaḥ [mantrī] sādhakaḥ [itare",
    "GR13mrgt3cpu:1035": " trayaḥ] tadanye ca deśikaputrakasamayinastrayaḥ [muktyarthaṃ]",
    "GR13mrgt3cpu:1036": " vighnavarjitamuktyarthaṃ pratiṣaṇmāsaṃ kṛcchramācareyuḥ|",
    "GR13mrgt3cpu:1037": " [athavā] yadvā [pratyabdaṃ] prativarṣam [aindavaṃ] cāndrāyaṇaṃ parākaṃ taptakṛcchraṃ vā kuryuḥ| kṛcchracāndrāyaṇādilakṣaṇaṃ tantrāntarājjñeyam|",
    "GR13mrgt3cpu:1038": " yathoktaṃ śrīmatkiraṇe---",
    "GR13mrgt3cpu:1039": " ekabhuktaṃ tryahaṃ kuryāttryahaṃ tu yadayācitam|",
    "GR13mrgt3cpu:1040": " tryahaṃ syānnaktabhojī tu tryahaṃ syānmārutāśanaḥ||",
    "GR13mrgt3cpu:1041": " eṣa kṛcchraḥ samākhyātaḥ prājāpatya iti smṛtaḥ|",
    "GR13mrgt3cpu:1042": " māsārdhaṃ grāsavṛddhiḥ syācchukle kṛṣṇe tu hrāsayet||",
    "GR13mrgt3cpu:1043": " cāndrāyaṇavidhiḥ proktaḥ iti",
    "GR13mrgt3cpu:1044": " %% \\Kir\\ 44:11--12b, 15c--16a",
    "GR13mrgt3cpu:1045": " tathā dvādaśāhaṃ nirāhāraḥ parāka iti saṃsmṛtaḥ| iti|",
    "GR13mrgt3cpu:1046": " %% \\Kir\\ 44:15ab",
    "GR13mrgt3cpu:1047": " tathā tryahamuṣṇaṃ pibedvāri tryahaṃ kṣīraṃ tathā pibet|",
    "GR13mrgt3cpu:1048": " tryahamuṣṇaṃ ghṛtaṃ pītvā tryahaṃ vai kevalaṃ tataḥ||",
    "GR13mrgt3cpu:1049": " taptakṛcchro 'yamākhyātaḥ iti",
    "GR13mrgt3cpu:1050": " %% \\Kir\\ 44:12c--13c",
    "GR13mrgt3cpu:1051": " [atha pavitravidhiḥ]",
    "GR13mrgt3cpu:1052": " sarvacchidraharaścānyo vidhireṣāṃ nigadyate // MrgT_3.128 //",
    "GR13mrgt3cpu:1053": " %% sarvacchidraharaścānyo \\Bhatt; sarvacchidrāpahaścānyo \\Brunner",
    "GR13mrgt3cpu:1054": " yaḥ prāptastapasā devair harātsvavidhipuṣṭaye /",
    "GR13mrgt3cpu:1055": " Vṛtti:",
    "GR13mrgt3cpu:1056": " eṣāṃ sādhakādīnāṃ [sarvacchidrāpahaḥ] samayalopādijasakalacchidrāpahaḥ",
    "GR13mrgt3cpu:1057": " [anyo] yaḥ pavitrākhyo vidhiḥ prāg devaiḥ [harāt] parameśvarāt tapasā [prāptaḥ] labdhaḥ sa eveṣāmeva [svavidhipuṣṭaye] svavidhipuṣṭyarthaṃ",
    "GR13mrgt3cpu:1058": " [nigadyate] ucyate||",
    "GR13mrgt3cpu:1059": " śrāvaṇe tadupānte vā nabhasye vocyamānavat // MrgT_3.129 //",
    "GR13mrgt3cpu:1060": " śambhoḥ pavitramāpādya pūrayedvārṣikaṃ vidhim // MrgT_3.130 //",
    "GR13mrgt3cpu:1061": " Vṛtti:",
    "GR13mrgt3cpu:1062": " śrāvaṇe māsi [tadupānte vā] saḥ śrāvaṇa upānto yasya kālasya sa tadupānaḥ",
    "GR13mrgt3cpu:1063": " kālaḥ| āṣāḍhapaurṇamāsī vā caturdaśī vā tasmin| yathoktaṃ",
    "GR13mrgt3cpu:1064": " śrīmanmaye---`āṣāḍhyāścādime 'hani' iti|",
    "GR13mrgt3cpu:1065": " nabhasye vā iti bhādrapade|",
    "GR13mrgt3cpu:1066": " [eteṣvanyatame kāle ucyamānavat vakṣyamāṇarītyā śambhoḥ pavitramāpādya maheśvaramūrdhni pavitrāṇyāropya vārṣikaṃ vidhiṃ pūrayet pratyabdamanuṣṭheyaṃ nityāṅgabhūtaṃ prāyaścittātmakaṃ vidhiṃ samāpayet]",
    "GR13mrgt3cpu:1067": " %% The above bracketed portion is presumably an addition of the editor;",
    "GR13mrgt3cpu:1068": " %% what follows below is a fragment transmitted `au début du Yogapāda'",
    "GR13mrgt3cpu:1069": " %% of a single MS: GOML D5470 (Bhatt's \\msC). It appears to be a fragment",
    "GR13mrgt3cpu:1070": " %% of instructions about liṅgapratiṣṭhā, to which a forward reference %% was made by \\Narayana\\ earlier in his commentary on the caryāpāda,",
    "GR13mrgt3cpu:1071": " %% and which therefore probably also belonged to the caryāpāda:",
    "GR13mrgt3cpu:1072": " \\gap\\ tatkathanamathādhikyata iti prakaraṇasambandhaḥ| liṅgaṃ",
    "GR13mrgt3cpu:1073": " parameśvarapūjādhikaraṇam| amarārcitam iti liṅgārādhanatastatprāptirjanānāmiti jñāpayitum| tathā coktaṃ śrīmanmaye---",
    "GR13mrgt3cpu:1074": " ādityā vasavo rudrā ṛṣayaśca mahaujasaḥ|",
    "GR13mrgt3cpu:1075": " vidhivalliṅgamārādhya padamisṭ.atamaṃ gatāḥ|| iti|",
    "GR13mrgt3cpu:1076": " [vyaktaṃ] pratimā| avyaktam anabhivyaktāṅgam| ubhayātmakaṃ vyaktāvyaktaṃ mukhaliṅgamityarthaḥ| \\gap\\ siddhyarthaṃ sādhaka ātmanaḥ kṛte sthāpayet paraiḥ samayisādhakaputrakādibhiḥ abhyarthito vā guruḥ ācāryaḥ",
    "GR13mrgt3cpu:1077": " pratiṣṭhāpayet| parairiti viśeṣaṇād guroḥ pare ye sādhakādayastaistadevaṃsiddhaye ātmanaḥ pratiṣṭhā kāryā| ācāryeṇa tu caturṇāmapīti tātparyam||",
    "GR13mrgt3cpu:1078": " tadeva liṅga viśinaṣṭi---",
    "GR13mrgt3cpu:1079": " taccilālohamṛdratna- dārujaṃ bhaumasādhitam /",
    "GR13mrgt3cpu:1080": " sarvajñavihitaṃ yāvad bubhuk.oritarasya vā // MrgT_3.App.1 //",
    "GR13mrgt3cpu:1081": " Vṛtti:",
    "GR13mrgt3cpu:1082": " tad liṅgaṃ bubhukṣoḥ bhogecchoḥ [itarasya vā] anyasya vā munerarcane",
    "GR13mrgt3cpu:1083": " prabhavatīti| yataḥ sarvajñatvamato 'khilakartṛprasaram| tathā bāhulyena śailalohamṛdratnadāruprakṛtijaṃ praśastam| kvaccittu svaśāstrāmnātānyaprakṛtijamapi bhāvyam||",
    "GR13mrgt3cpu:1084": " prādhānyātprathamasya ratnajasya mānamāha---",
    "GR13mrgt3cpu:1085": " ekāṅgulaṃ dvihastāntaṃ ratnajaṃ na paraṃ tataḥ /",
    "GR13mrgt3cpu:1086": " Vṛtti:",
    "GR13mrgt3cpu:1087": " [ekāṅgulam] ekāṅgulādārabhya [dvihastāntaṃ] caturviṃśatyaṅgulāntaṃ",
    "GR13mrgt3cpu:1088": " [ratnajaṃ] ratnamayaṃ liṅgaṃ kuryāt|",
    "GR13mrgt3cpu:1089": " na tu tataḥ param iti| paramityadhikam| ādhikyaviṣaya evāyaṃ niṣedhaḥ|",
    "GR13mrgt3cpu:1090": " tasmādaṅgulānnyūnasyāpi siddhiḥ|",
    "GR13mrgt3cpu:1091": " siddhaye badarādātharvaṇakādvāpi śasyate|",
    "GR13mrgt3cpu:1092": " saukṃsye 'ṇu ca guṇo yena balīyān sarvadoṣahṛt||",
    "GR13mrgt3cpu:1093": " iti śrīmanmayādāvaṅgulonasyāpyāmnātatvāt| yattu śrīmatkiraṇādau---",
    "GR13mrgt3cpu:1094": " aṅgulādivitastyantaṃ nordhvaṃ liṅgaṃ tu ratnajam|",
    "GR13mrgt3cpu:1095": " %% \\Kir\\ 51:49cd; Brunner points out that the line is",
    "GR13mrgt3cpu:1096": " %% also to be found as Uttarakāmika 37:61cd.",
    "GR13mrgt3cpu:1097": " iti mānaṃ sādhakāyāvaśyamānasya viṣayam| na ca liṅgaviṣayaṃ jñeyam|",
    "GR13mrgt3cpu:1098": " lohādīnāṃ mānamucyate---",
    "GR13mrgt3cpu:1099": " lohādi pāṇiṣaḍḍhāstaṃ dārubhistrividhaṃ param // MrgT_3.App.2 //",
    "GR13mrgt3cpu:1100": " %% The text is evidently incomplete; all the MSS used by \\Bhatt\\ and",
    "GR13mrgt3cpu:1101": " %% the two extra transcripts consulted by Mme Brunner end in the %% middle of the commentary on \\CP\\ 130. Only some of them add a colophon.",
    "GR13mrgt3cpu:1102": " %% Some quoted fragments not found in the printed editions are gathered %% together by Bhatt in an appendix. Not included by Bhatt,",
    "GR13mrgt3cpu:1103": " %% as Brunner observes (1985:412, n.2), is part of the conclusion to the",
    "GR13mrgt3cpu:1104": " %% tantra quoted by \\Agh\\ in his \\MrgVD\\ when glossing %% \\Narayana's opening verses: yadvakṣyatyupasaṃhāre",
    "GR13mrgt3cpu:1105": " %% ityetatkāmikaṃ jñānamavāptaṃ parameśvarāt| iti| tathā---",
    "GR13mrgt3cpu:1106": " %% jñānaṃ caitatparaṃ guhyaṃ yadvispaṣṭaṃ jagattraye|",
    "GR13mrgt3cpu:1107": " %% śroturmṛgendrarūpatvānmṛgendramiti sūribhiḥ|| iti|"
}