{
    "T02dvtasutu:0": " Devatāsūtra (GBM 1542.5)",
    "T02dvtasutu:1": " evaṃ mayā śrutam ekasmiṃ samaye bhagavāṃ cchrāvastyāṃ viharati sma",
    "T02dvtasutu:2": " (Ds; GBM 1542.6) jetavane 'nāthapiṇḍadasyārāme athānyatamā devatā atikrāntavarṇā atikrāntāyāṃ rātryāṃ yena bhagavāṃs tenopasaṃkrāntā (Ds;",
    "T02dvtasutu:3": " GBM 1542.7) upasaṃkramya bhagavataḥ pādau śirasā vanditvā ekānte niṣaṇṇā /",
    "T02dvtasutu:4": " atha tasyā devatāyā varṇānubhāvena sarvaṃ jetavanaṃ udāreṇāvabhāsena (Ds;",
    "T02dvtasutu:5": " GBM 1542.8) sphuṭam abhūt /",
    "T02dvtasutu:6": " ekānte niṣaṇṇā sā devatā tasyāṃ velāyām imāṃ gāthām abhāṣata kiṃ nu taṃ niśitaṃ śastraṃ kiṃ vā hālāhalaṃ viṣaṃ /",
    "T02dvtasutu:7": " ko nu prajvālito vahni kiṃ vā tad dāruṇaṃ tamaḥ 1 (Ds; GBM 1543.1)",
    "T02dvtasutu:8": " bhagavān āha /",
    "T02dvtasutu:9": " duṣṭā vāṅ niśitaṃ śastraṃ rāgo hālāhalaṃ viṣaṃ /",
    "T02dvtasutu:10": " dveṣaḥ prajvālito vahni 'vidyā tad dāruṇaṃ tamaḥ 2",
    "T02dvtasutu:11": " devatā prāha (Ds; GBM 1543.2)",
    "T02dvtasutu:12": " gṛhītaṃ kiṃ nu martyena kiṃ vā tad yad ihojjhitaṃ /",
    "T02dvtasutu:13": " abhedyaṃ kavacaṃ kiṃ nu kiṃ vā tīkṣṇam ihāyudhaṃ /",
    "T02dvtasutu:14": " bhagavān āha /",
    "T02dvtasutu:15": " gṛhītaṃ yat svayaṃ dattaṃ yad gṛhe tad ihojjhitaṃ /",
    "T02dvtasutu:16": " (Ds; GBM 1543.3)",
    "T02dvtasutu:17": " abhedyaṃ kavacaṃ kṣānti prajñā tīkṣṇam ihāyudham /",
    "T02dvtasutu:18": " devatā prāha /",
    "T02dvtasutu:19": " ko nv asau procyate cauro dhanaṃ kiṃ vā satāṃ mataṃ /",
    "T02dvtasutu:20": " ke vā sadevake loke procyante muṣitā iti /",
    "T02dvtasutu:21": " 5 (Ds; GBM 1543.4)",
    "T02dvtasutu:22": " bhagavān āha /",
    "T02dvtasutu:23": " vitarkaḥ kuśalaś cauro dhanaṃ śīlaṃ satāṃ mataṃ /",
    "T02dvtasutu:24": " te cāpi muṣitā loke yaiḥ śīlaṃ vinipātitam /",
    "T02dvtasutu:25": " 6 (Ds; GBM 1543.5)",
    "T02dvtasutu:26": " devatā prāha /",
    "T02dvtasutu:27": " ko nv asau sukhito jñeya ko vā yaḥ parameśvaraḥ ko vā vibhūṣito nityaṃ brūhi ko vā viḍaṃbitaḥ",
    "T02dvtasutu:28": " bhagavān āha /",
    "T02dvtasutu:29": " (Ds; GBM 1543.6)",
    "T02dvtasutu:30": " alpecchaḥ sukhito jñeyaḥ saṃtuṣṭo parameśvaraḥ śīlavāṃ vibhūṣito nityaṃ bhraṣṭaśīlo viḍaṃbitaḥ",
    "T02dvtasutu:31": " devatā prāha /",
    "T02dvtasutu:32": " kiṃ svid agnir na dahati na bhinatti ca mārutaḥ (Ds; GBM 1543.7)",
    "T02dvtasutu:33": " kiṃ svin na kledayanty āpaḥ plāvayanto vasundharām /",
    "T02dvtasutu:34": " bhagavān āha /",
    "T02dvtasutu:35": " puṇyam agnir na dahati na bhinatti ca mārutaḥ puṇyaṃ na kledayanty āpaḥ plāvayanto vasundharām",
    "T02dvtasutu:36": " 10 (Ds; GBM",
    "T02dvtasutu:37": " devatā prāha /",
    "T02dvtasutu:38": " kiṃ svid rājā ca caurāś ca spandamānā samudyatā /",
    "T02dvtasutu:39": " nāpahartuṃ śaknuvanti striyā vā puruṣasya vā /",
    "T02dvtasutu:40": " 11 (Ds; GBM 1544.1)",
    "T02dvtasutu:41": " bhagavān āha /",
    "T02dvtasutu:42": " puṇyaṃ rājā ca caurāś ca spandamānā samudyatā /",
    "T02dvtasutu:43": " nāpahartuṃ śaknuvanti striyā vā puruṣasya vā /",
    "T02dvtasutu:44": " devatā prāha /",
    "T02dvtasutu:45": " vatsalo bāndhavaḥ ko 'sau ko vā duṣṭāśayo ripuḥ (Ds; GBM 1544.2)",
    "T02dvtasutu:46": " kiṃ vā tad dāruṇaṃ duḥkhaṃ kiṃ vā paramaṃ sukham /",
    "T02dvtasutu:47": " bhagavān āha /",
    "T02dvtasutu:48": " vatsalo bāndhavaḥ puṇyaṃ pāpaṃ duṣṭāśayo ripuḥ (Ds; GBM 1544.3)",
    "T02dvtasutu:49": " nārakaṃ dāruṇaṃ duḥkhaṃ śuddhā bhāvaḥ paramaṃ sukham /",
    "T02dvtasutu:50": " devatā prāha /",
    "T02dvtasutu:51": " kenāyam āvṛto lokaḥ kena loko vaśīkṛtaḥ kena tyajati mitrāṇi kena svargaṃ na gacchati /",
    "T02dvtasutu:52": " 15 (Ds; GBM 1544.4)",
    "T02dvtasutu:53": " bhagavān āha /",
    "T02dvtasutu:54": " ajñānenāvṛto loko mohena ca vaśīkṛtaḥ lobhāt tyajati mitrāṇi saṃgāt svargaṃ na gacchati /",
    "T02dvtasutu:55": " 16 (Ds; GBM",
    "T02dvtasutu:56": " devatā prāha /",
    "T02dvtasutu:57": " kiṃ tat priyam apathyaṃ ca kiṃ vā pathyaṃ na ca priyaṃ ko vā pīḍākaro vyādhiḥ ko 'sāv eko bhiṣag varaḥ /",
    "T02dvtasutu:58": " bhagavān āha /",
    "T02dvtasutu:59": " kāmāḥ priyā apathyāś ca mokṣaḥ pathyo na ca priyaḥ (Ds; GBM 1544.6)",
    "T02dvtasutu:60": " rāgaḥ pīḍākaro vyādhir buddhaś caiko bhiṣag varaḥ /",
    "T02dvtasutu:61": " devatā prāha /",
    "T02dvtasutu:62": " kena mitrāṇi vardhante kena śāmyanti śatravaḥ (Ds; GBM 1544.7)",
    "T02dvtasutu:63": " kena svargam avāpnoti kena mokṣaṃ ca gacchati /",
    "T02dvtasutu:64": " bhagavān āha /",
    "T02dvtasutu:65": " tyāgān mitrāṇi vardhante maitryā śāmyanti śatravaḥ śīlāt svargam avāpnoti jñānān mokṣaṃ ca gacchati /",
    "T02dvtasutu:66": " 20 (Ds; GBM",
    "T02dvtasutu:67": " devatā prāha /",
    "T02dvtasutu:68": " idaṃ saṃśayam adyāpi mama tvaṃ chettum arhasi /",
    "T02dvtasutu:69": " asmāl lokāt paraṃ lokaṃ ko gato 'tyantavaṃcitaḥ /",
    "T02dvtasutu:70": " 21 (Ds; GBM 1545.1)",
    "T02dvtasutu:71": " bhagavān āha /",
    "T02dvtasutu:72": " vidyamāneṣu bhogeṣu puṇyaṃ yena na saṃcitaṃ /",
    "T02dvtasutu:73": " asmāl lokāt paraṃ lokaṃ so gato 'tyantavaṃcitaḥ /",
    "T02dvtasutu:74": " devatā prāha (Ds; GBM 1545.2)",
    "T02dvtasutu:75": " cirasya bata paśyāmi brāhmaṇaṃ parinirvṛtaṃ /",
    "T02dvtasutu:76": " sarvavairabhayātītaṃ tīrṇaṃ loke viṣaktikām // 23",
    "T02dvtasutu:77": " ity uktvā sā devatā bhagavato bhāṣitam (Ds; GBM 1545.3) abhinandyānumodya bhagavataḥ pādau śirasā vanditvā bhagavato 'ntikāt prakrāntā //",
    "T02dvtasutu:78": " Alpadevatāsūtra = Ads evaṃ mayā śrutam ekasmiṃ samaye bhagavāṃ cchrāvastyāṃ (Ads; GBM 1545.4)",
    "T02dvtasutu:79": " viharati sma jetavane anāthapiṇḍadasyārāme athānyatamā devatā atikrāntavarṇā atikrāntāyāṃ rātryāṃ yena bhagavāṃs (Ads; GBM 1545.5)",
    "T02dvtasutu:80": " tenopasaṃkrāntā upasaṃkramya bhagavataḥ pādau śirasā vanditvaikānte niṣaṇṇā apīdānīṃ tasyā devatāyā varṇānubhāvena (Ads; GBM 1545.6) sarvaṃ jetavanaṃ udāreṇāvabhāsena sphuṭam abhūt ekānte niṣaṇṇā sā devatā tasyāṃ velāyāṃ gāthām abhāṣata //",
    "T02dvtasutu:81": " kiṃśīlāḥ kiṃsamācārāḥ ke guṇāḥ kena karmaṇā /",
    "T02dvtasutu:82": " (Ads; GBM 1545.7)",
    "T02dvtasutu:83": " ke .e .ihādi .. prājñāḥ ke janā svargagāminaḥ 1",
    "T02dvtasutu:84": " tasyā śāstā vyākārṣī devatā .. .. .. .. ..ḥ (Ads; GBM 1545.8)",
    "T02dvtasutu:85": " śrūyatāṃ devate mahyaṃ ye janā svargagāminaḥ 2",
    "T02dvtasutu:86": " prāṇātipātād viratā suśīlāḥ saṃyame ratāḥ yena hiṃsanti bhūtāni te janāḥ svargagāminaḥ 3"
}