{
    "T02bsu013_u:0": " Āryacaturdharmanirdeśasūtram",
    "T02bsu013_u:1": " (pāpaśodhanopāyabhūtaṃ catuḥpratipakṣabalanirdeśasūtram)",
    "T02bsu013_u:2": " (kha)",
    "T02bsu013_u:3": " saṃskṛte punaruddhāritam bhāratīyabhāṣāyām - āryacaturdharmanirdeśaṃ nāma mahāyānasutram",
    "T02bsu013_u:4": " namaḥ sarvabuddhabodhisattvebhyaḥ evaṃ mayā śrutam - ekasmin samaye bhagavān buddhaḥ trāyastriṃśadeveṣu sudharmādevasabhāyāṃ sārddhaṃ pañcānāṃ",
    "T02bsu013_u:5": " bhikṣuśatānāṃ mahāsaṃghena, saṃbahulaiḥ maitreyamañjuśryādibodhisattvairmahāsattvairviharatisma",
    "T02bsu013_u:6": " tasmin samaye bhagavān buddhaḥ bodhisattvaṃ mahāsattvaṃ maitreyamuddiśyopadiṣṭavān -",
    "T02bsu013_u:7": " caturbhirmaitreya! dharmaiḥ samanvāgato bodhisattvo mahāsattvaḥ kṛtopacitaṃ pāpamabhibhavati",
    "T02bsu013_u:8": " katamaiścaturbhiḥ? yaduta",
    "T02bsu013_u:9": " vidūṣaṇāsamudācāreṇa, pratipakṣasamudācāreṇa, pratyāpattibalena,",
    "T02bsu013_u:10": " āśrayabalena ca /",
    "T02bsu013_u:11": " tatra vidūṣaṇāsamudācāro 'kuśalaṃ karmādhyācarati,",
    "T02bsu013_u:12": " tatraiva tatraiva ca vipratisārabahulo bhavati /",
    "T02bsu013_u:13": " tatra pratipakṣasamudācāraḥ kṛtvā 'pyakuśalaṃ karma kuśale karmaṇyatyarthābhiyogaṃ gataḥ",
    "T02bsu013_u:14": " pratyāpattibalaṃ saṃvarasamādānādakaraṇasaṃvaralābhaḥ /",
    "T02bsu013_u:15": " tatrāśrayabalaṃ buddhaḥdharmasaṃghaśaraṇagamanamanutsṛṣṭabodhicittatā ca /",
    "T02bsu013_u:16": " subalavatsaṃniśrayeṇa na śakyate pāpenābhibhavitum /",
    "T02bsu013_u:17": " ebhirmaitreya",
    "T02bsu013_u:18": " !caturbhidharmaiḥ samanvāgato bodhisattvo mahāsattvaḥ kṛpopacittaṃ pāpamabhibhavatīti //",
    "T02bsu013_u:19": " bodhisattvairmahāsattvaiḥ sūtramidaṃ sadā paṭhanīyaṃ (vācayitavyaṃ)",
    "T02bsu013_u:20": " svādhyāyitavyaṃ cintayitavyaṃ subahulaṃ bhāvayitavyaṃ ca /",
    "T02bsu013_u:21": " anena duścaritāni phalaṃ nābhinirvartiṣyante /",
    "T02bsu013_u:22": " evaṃ bhagavān upadiṣṭavān /",
    "T02bsu013_u:23": " bodhisattvena mahāsattvena maitreyeṇa taiśca bhikṣubhiḥ bodhisattvaiḥ śatakratvādidevaputraiḥ sarvasampannaparimaṇḍalena ca āptamanasā bhagavataḥ pravacanamabhinanditam /",
    "T02bsu013_u:24": " // iti āryacaturdharmanirdeśaṃ nāma mahāyānasūtraṃ samāptam //",
    "T02bsu013_u:25": " bhāratīyopādhyāyasurendrabodhinā mahālocāvā - vandejñānasenena cānūditaṃ vyavasthāpitaṃ ca /",
    "T02bsu013_u:26": " // bhavatu sarvamaṅgalam //"
}