{
    "XXgrahmdhu:0": " Grahamātṛkānāmadhāraṇī",
    "XXgrahmdhu:2": " āryagrahamātṛkā nāma dhāraṇī oṃ namo bhagavatyai āryagrahamātṛkāyai /",
    "XXgrahmdhu:3": " evaṃ mayā śrutam ekasmin samaye bhagavān aḍakavatyāṃ mahānagaryām anekadevanāgayakṣarākṣasagandharvāsuragaruḍakinnaramahoragāpasmārādityasomāṅgārabudhabṛhaspatiśukraśaniścararāhuketvādibhiś cāṣṭāviṃśatinakṣatrādibhiḥ stūyamāno mahāvajrasamayālaṅkāravyūhādhiṣṭhānādhiṣṭhite siṃhāsane viharati sma /",
    "XXgrahmdhu:4": " anekair bodhisattvasahasraiḥ sārdham* /",
    "XXgrahmdhu:5": " tadyathā - vajrapāṇinā ca nāma",
    "XXgrahmdhu:6": " bodhisattvena mahāsattvena /",
    "XXgrahmdhu:7": " vajracaṇḍena ca nāma bodhisattvena mahāsattvena /",
    "XXgrahmdhu:8": " vajrasenena ca nāma bodhisattvena mahāsattvena /",
    "XXgrahmdhu:9": " vajravināyakena ca nāma bodhisattvena mahāsattvena /",
    "XXgrahmdhu:10": " vajracāpahastena ca nāma bodhisattvena mahāsattvena /",
    "XXgrahmdhu:11": " vajravikurvitena ca nāma bodhisattvena mahāsattvena /",
    "XXgrahmdhu:12": " vajrādhipatinā ca nāma bodhisattvena mahāsattvena /",
    "XXgrahmdhu:13": " vajrālaṅkāreṇa ca nāma bodhisattvena mahāsattvena /",
    "XXgrahmdhu:14": " vajravikrameṇa ca nāma bodhisattvena mahāsattvena /",
    "XXgrahmdhu:15": " jyotivajreṇa ca nāma bodhisattvena mahāsattvena /",
    "XXgrahmdhu:16": " avalokiteśvareṇa ca nāma bodhisattvena mahāsattvena /",
    "XXgrahmdhu:17": " samantabhadreṇa ca nāma bodhisattvena mahāsattvena /",
    "XXgrahmdhu:18": " samantāvalokiteśvareṇa ca nāma bodhisattvena mahāsattvena /",
    "XXgrahmdhu:19": " lokaśriyā ca nāma bodhisattvena mahāsattvena /",
    "XXgrahmdhu:20": " padmaketunā ca nāma bodhisattvena mahāsattvena /",
    "XXgrahmdhu:21": " ratnaketunā ca nāma bodhisattvena mahāsattvena /",
    "XXgrahmdhu:22": " vikasitavaktreṇa ca nāma bodhisattvena mahāsattvena /",
    "XXgrahmdhu:23": " padmagarbheṇa ca nāma bodhisattvena mahāsattvena /",
    "XXgrahmdhu:24": " padmanetreṇa ca nāma bodhisattvena mahāsattvena /",
    "XXgrahmdhu:25": " mañjuśriyā ca nāma bodhisattvena mahāsattvena /",
    "XXgrahmdhu:26": " maitreyeṇa ca nāma bodhisattvena mahāsattvena /",
    "XXgrahmdhu:27": " evaṃ pramukhair bodhisattvair mahāsattvaiḥ śatasahasraiḥ sārdhaṃ parivṛtaḥ puraskṛto bhagavān dharmaṃ deśayati sma /",
    "XXgrahmdhu:28": " ādau kalyāṇaṃ madhye kalyāṇaṃ paryavasāne kalyāṇaṃ svarthaṃ (Gmdh 172) suvyañjanaṃ kevalaṃ",
    "XXgrahmdhu:29": " pariśuddhaparyavadātaṃ brahmacaryaṃ saṃprakāśayati sma /",
    "XXgrahmdhu:30": " cintāmaṇimahāvyūhālaṅkāraṃ nāma dharmaparyāyaṃ deśayati sma /",
    "XXgrahmdhu:31": " atha khalu vajrapāṇir bodhisattvo mahāsattvas tat parṣanmaṇḍalam avalokyāsanād utthāya svaṛddhyādhiṣṭhānena bhagavantam anekaśatasahasraṃ pradakṣiṇīkṛtya praṇamya purato niṣadya sagarveṇa paryaṅkam ābhujya līlayā tat parṣanmaṇḍalam avalokya vajrāñjalī svahṛdaye pratiṣṭhāpya bhagavantam etad",
    "XXgrahmdhu:32": " avocat* /",
    "XXgrahmdhu:33": " grahāś ca bhagavann ugrānugrarūpāś ca raudrāraudrarūpās ca krūrākrūrarūpāś ca sattvān viheṭhayanti",
    "XXgrahmdhu:34": " keṣāñcit prāṇam apaharanti keṣāñcid upadravāś ca kurvanti keṣāñcid ojohārāṃś ca kurvanti keṣāñcid dravyam apaharanti keṣāñcid dīrghāyuṣsattvānām alpāyuṣaṃ kurvanti /",
    "XXgrahmdhu:35": " evaṃ sarvasattvānām upadraveṇa vāhayanti /",
    "XXgrahmdhu:36": " tad deśayatu bhagavan dharmaparyāyaṃ yena sarvasattvānāṃ sarvopadravebhyo rakṣā bhaviṣyati",
    "XXgrahmdhu:37": " bhagavān āha - sādhu sādhu vajrapāṇe yas tvaṃ sarvasattvānām arthāya hitāya sukhāya kṛpācittam utpādya mahāguhyātiguhyataraṃ tathāgataṃ samyaksaṃbuddhaṃ paripṛcchasi /",
    "XXgrahmdhu:38": " tac chṛṇu sādhu ca suṣṭhu ca manasi kuru bhāṣiṣye 'haṃ te /",
    "XXgrahmdhu:39": " grahāṇām ugrarūpāṇāṃ krūrātibhīṣaṇamukhānāṃ mahāguhyātiguhyataraṃ divyapūjām arghaṃ ca jāpañ ca dhūpañ ca -",
    "XXgrahmdhu:40": " yathānuvarṇabhedena yathā tuṣyanti te grahāḥ /",
    "XXgrahmdhu:41": " pūjitāḥ pratipūjyante nirdahante yam ānitaḥ // 1 //",
    "XXgrahmdhu:42": " devāś cāpy asurāś caiva kinnarāś ca mahoragāḥ /",
    "XXgrahmdhu:43": " yakṣāś ca rākṣasāś caiva manuṣāś caivāmānuṣāḥ // 2 //",
    "XXgrahmdhu:44": " śamayanti ca kruddhāś ca mahānugrāś ca tejasā /",
    "XXgrahmdhu:45": " pūjāṃ teṣāṃ pravakṣāmi mantrāṃś cāpi yathākramam* // 3 //",
    "XXgrahmdhu:46": " atha khalu bhagavāñ chākyamuniḥ samyaksaṃbuddhaḥ svahṛdayāt karuṇāvikrīḍitaṃ nāma raśmijvālaṃ niścārya grahāṇāṃ mūrdhni praveśayati sma /",
    "XXgrahmdhu:47": " atha tatkṣaṇād eva te sarve ādityādayo grahā utthāya bhagavantaṃ śākyamuniṃ tathāgatam arhantaṃ samyaksaṃbuddhaṃ sarvābhir divyapūjābhiḥ pūjayitvā praṇamya jānubhir nipatya kṛtāñjalipuṭā bhūtvā bhagavantam etad avocan*",
    "XXgrahmdhu:48": " (Gmdh 173)",
    "XXgrahmdhu:49": " anugṛhītā vayaṃ bhagavatā tathāgatenārhato samyaksaṃbuddhena tad deśayatu bhagavan tādṛśaṃ dharmaparyāyaṃ yena vayaṃ sāmagrībhūtasya dharmabhāṇakasya rakṣāṃ kuryāmaḥ /",
    "XXgrahmdhu:50": " guptiṃ paritrāṇaṃ parigrahaṃ paripālanaṃ śāntiṃ svastyayanaṃ daṇḍaparihāraṃ śastraparihāraṃ viṣadūṣaṇaṃ viṣanāśanaṃ sīmābandhanaṃ dharaṇībandhaṃ ca kuryāmaḥ /",
    "XXgrahmdhu:51": " atha khalu bhagavāñ chākyamunis tathāgato 'rhan samyaksaṃbuddho grahāṇāṃ mantrapūjāñ ca bhāṣate sma /",
    "XXgrahmdhu:52": " oṃ megholkāya svāhā /",
    "XXgrahmdhu:53": " oṃ śītāṃśave svāhā /",
    "XXgrahmdhu:54": " oṃ raktāṅgakumārāya svāhā /",
    "XXgrahmdhu:55": " oṃ budhāya svāhā /",
    "XXgrahmdhu:56": " oṃ bṛhaspataye svāhā /",
    "XXgrahmdhu:57": " oṃ asurottamāya svāhā /",
    "XXgrahmdhu:58": " oṃ kṛṣṇavarṇāya svāhā /",
    "XXgrahmdhu:59": " oṃ rāhave svāhā /",
    "XXgrahmdhu:60": " oṃ jyotiḥ ketave svāhā /",
    "XXgrahmdhu:61": " yathānukramabhedena diśāś copadiśāś ca gandhamaṇḍalakaṃ padmamadhye dvādaśāṅgulapramāṇaṃ caturasraṃ caturdvāraṃ catustoraṇaśobhitaṃ kūṭāgāraṃ cakrasamanvitaṃ kartavyam* /",
    "XXgrahmdhu:62": " tanmadhye sitakamalopari kuṅkumagandhamaṇḍalake cintayed devaṃ bhāskaraṃ tāpasarūpadharaṃ bhujābhyāṃ sitakamaladharaṃ raktavarṇaṃ sahasrasūryakoṭisamatejomālinaṃ vigraham* /",
    "XXgrahmdhu:63": " asya deyaṃ kṣīrabhojanaṃ",
    "XXgrahmdhu:64": " kundurudhūpam* /",
    "XXgrahmdhu:65": " oṃ megholkāya svāhā /",
    "XXgrahmdhu:66": " pūrvasyāṃ diśi raktakamalopari priyaṅgugandhamaṇḍalake somo brāhmaṇa iti jñeyaṃ sitavarṇaṃ jaṭāmukuṭapuṣpāvasaktaṃ bhojanaghṛtodanaṃ śrīvāsadhūpaḥ",
    "XXgrahmdhu:67": " / oṃ candrāmṛtavikramāya namaḥ /",
    "XXgrahmdhu:68": " śītāṃśave svāhā /",
    "XXgrahmdhu:69": " dakṣiṇasyāṃ diśi śuklakamalopari candanagandhamaṇḍalake bhikṣurūpo maṅgalo raktavarṇo ratnamakuṭo vāme śakti dakṣiṇe varadahasto bhojanam asya kṣīrabhojanaṃ bhāṣabhaktaṃ vā gugguladhūpaḥ /",
    "XXgrahmdhu:70": " oṃ raktāṅgārasojjvalakumārāya namaḥ /",
    "XXgrahmdhu:71": " aṅgārāya svāhā /",
    "XXgrahmdhu:72": " paścimāyām diśi raktapadmopari kṛṣṇāgarugandhamaṇḍalake brahmacārī budhaḥ syāt pītavarṇo raktaśmaśruḥ akṣasūtrakamaṇḍaludharaḥ /",
    "XXgrahmdhu:73": " bhojanaṃ mudrabhāṣakṛṣaraḥ /",
    "XXgrahmdhu:74": " dhūpo gandharasaḥ /",
    "XXgrahmdhu:75": " oṃ rājaputrapītavarṇāya namaḥ /",
    "XXgrahmdhu:76": " budhāya svāhā /",
    "XXgrahmdhu:77": " uttarasyāṃ diśi sitakamalopari devadārugandhamaṇḍalake parivrājako gurus taptakāñcanavarṇābho raktaśmaśruḥ akṣasūtrakamaṇḍaludharaḥ /",
    "XXgrahmdhu:78": " asya deyaṃ dadhibhaktodanakṣīraṃ vā madhudhṛtadhūpaḥ /",
    "XXgrahmdhu:79": " oṃ lohitavarṇanigamāya namaḥ bhogāspadāya svāhā /",
    "XXgrahmdhu:80": " (Gmdh 174)",
    "XXgrahmdhu:81": " āgneyāṃ diśi raktapadmopari candanagandhamaṇḍalake śukrapāśupatadhāri gokṣīravarṇadhavalāmbho jaṭāmukutākṣasūtrakamaṇḍaludharaḥ /",
    "XXgrahmdhu:82": " asya deyaṃ kṣīrabhojanaṃ karpūradhūpaḥ /",
    "XXgrahmdhu:83": " oṃ namaḥ śukrādhipataye asurottamāya śuddhavigrahe svāhā /",
    "XXgrahmdhu:84": " nairṛtyāṃ diśi sitapaṅkajopari nīlacandanagandhamaṇḍalake śaniścaro kṛṣṇavarṇaphaṇabhṛtkṣapaṇako jñeyaḥ bījajaṭāmukuṭaśmaśruḥ /",
    "XXgrahmdhu:85": " akṣasūtrakṣikṣirikādharo bhojanam asya bhāṣabhaktakṛṣaraḥ /",
    "XXgrahmdhu:86": " dhūpo gandharasaḥ /",
    "XXgrahmdhu:87": " oṃ nīlavarṇasannibhāya namaḥ /",
    "XXgrahmdhu:88": " kṛṣṇaśaniścarāya svāhā /",
    "XXgrahmdhu:89": " vāyavyāṃ diśi raktāmbhojopari tagarādigandhamaṇḍalake kāpāliko rāhu rājāvartanibho 'rdhadeho ravirathabhayānakalocanayugo daṃṣṭrākarālo bhṛkuṭīkṛtalalāṭapañcavarṇaḥ meghamadhyagato bhujābhyāṃ",
    "XXgrahmdhu:90": " candrasūryakamalābhinayasthitaḥ /",
    "XXgrahmdhu:91": " asya deyaṃ bhāṣāmiṣabhojanaṃ tilakṛṣaro vā vilvapatradhūpaḥ /",
    "XXgrahmdhu:92": " oṃ vikṛtavadanarudhirāśin rāho bhṛṅgāñjanasannibhāya namaḥ /",
    "XXgrahmdhu:93": " amṛtapriyāya svāhā /",
    "XXgrahmdhu:94": " aiśānyāṃ diśi raktasaroruhopari spṛkkāgandhamaṇḍalake cāṇḍālaketur bhavet*",
    "XXgrahmdhu:95": " / dhūmravarṇaḥ kṛtāñjalir nāgākṛtiḥ svapucchabhṛt* /",
    "XXgrahmdhu:96": " asya deyaṃ bhojanaṃ dhṛtapūrakaṃ sajjaraso dhūpaḥ /",
    "XXgrahmdhu:97": " oṃ dhūmravarṇasannibhāya jyotiṣketave namaḥ svāhā /",
    "XXgrahmdhu:98": " maṇḍalasya pūrvadvāre buddho bhagavān dakṣiṇadvāre vajrapāṇiḥ paścimadvāre lokanāthaḥ uttaradvāre mañjuśrīkumāraḥ /",
    "XXgrahmdhu:99": " pūrvottarakoṇe sarve grahāḥ pūrvadakṣiṇakoṇe sarve rāśinakṣatrāḥ dakṣiṇapaścimakoṇe sarvopadravāḥ paścimottarakoṇe bhaṭṭārikā mahāvidyā /",
    "XXgrahmdhu:100": " śvetā nīlāruṇatrimukhā hastadvayena vyākhyānamudrā dakṣiṇe ratnachatrā vāme pāśaśaktidharā ratnamukuṭīvajraparyaṅkopaviṣṭā candāsanasamāsīnā ṣoḍaśavarṣākārā sarvālaṅkārabhūṣitā /",
    "XXgrahmdhu:101": " bāhyapūrvadvāre dhṛtarāṣṭrasya dadhibhaktaṃ dakṣiṇe virūḍhakasya dadhimāṣabhaktaṃ paścime virūpākṣasya kṣīrabhatam uttare kuberasya dadhimāṣabhaktaṃ sindūramastakam* /",
    "XXgrahmdhu:102": " yathānukramabhedena puṣpādipūjā kartavyā /",
    "XXgrahmdhu:103": " pratyekam dīpo deyaḥ /",
    "XXgrahmdhu:104": " dhṛtamadhubhyāṃ śaṃkhaṃ pūrayitvā pañcaratnaṃ prakṣipyārgho deyaḥ /",
    "XXgrahmdhu:105": " sarveṣāṃ mukhapaṭo deyam iti /",
    "XXgrahmdhu:106": " evaṃ varṇabhujāsanamudrācihnāni bhavanti /",
    "XXgrahmdhu:107": " (Gmdh 175)",
    "XXgrahmdhu:108": " oṃ namaḥ sarvatathāgatebhyaḥ sarvāśāparipūrakebhyaḥ sarvathā bhaktine svāhā /",
    "XXgrahmdhu:109": " ratnatrayasya mantraṃ evaṃ pratyekaṃ japet saptasaptāṣṭaśataṃ mantram ekaikaśaḥ /",
    "XXgrahmdhu:110": " evaṃ pūjitāḥ sarve grahā vividharūpiṇo dadati vipulān bhogān saubhāgyān* janayanty api /",
    "XXgrahmdhu:111": " imāni vajrapāṇe navagrahāṇāṃ hṛdayāni paṭhitasiddhāni tathānukramabhedena gandhamaṇḍalakaṃ kṛtvā dvādaśāṅgulimadhye pūjayitavyāni tāmramṛṇmayarūpyādibhojanena arghaṃ datvāṣṭottaraśatavārān mantraṃ japet*",
    "XXgrahmdhu:112": " ekaikaśaḥ /",
    "XXgrahmdhu:113": " paścāt punar vajrapāṇe gṛhamātṛkānāma dhāraṇīmantrapadāni saptavārānuccārayitavyāni /",
    "XXgrahmdhu:114": " tatas te ādityādayo rakṣāvaraṇaguptiṃ kariṣyanti /",
    "XXgrahmdhu:115": " dāridryaṃ duḥkhaṃ mocayiṣyanti gatāyuṣaṃ dīrghāyuṣaṃ kariṣyanti /",
    "XXgrahmdhu:116": " yaś ca khalu punar vajrapāṇe bhikṣubhikṣuṇyupāsakopāsikān ye vā sattvajātīyā yeṣāṃ karṇapuṭe śabdaṃ nipatiṣyanti na teṣām akālamṛtyunā kālaṃ kariṣyanti /",
    "XXgrahmdhu:117": " yaś ca khalu punar vajrapāṇe grahān maṇḍalamadhye pūjayitvā dine dine saptavārānuccārayiṣyanti",
    "XXgrahmdhu:118": " tatra tasya dharmabhāṇakasya sarve grahāḥ sarveṇa sarvāśāṃ paripūrayiṣyanti /",
    "XXgrahmdhu:119": " tatkulād api dāridryañ ca nāśāyiṣyanti /",
    "XXgrahmdhu:120": " atha khalu bhagavāñ chākyamuni tathāgataḥ punar api gṛhamātṛkānāma dhāraṇīmantrapadāni bhāṣate sma /",
    "XXgrahmdhu:121": " oṃ namo ratnatrayāya /",
    "XXgrahmdhu:122": " oṃ namo buddhāya",
    "XXgrahmdhu:123": " / oṃ namo dharmāya /",
    "XXgrahmdhu:124": " oṃ namaḥ saṃghāya /",
    "XXgrahmdhu:125": " oṃ namo vajradharāya /",
    "XXgrahmdhu:126": " oṃ namaḥ padmadharāya /",
    "XXgrahmdhu:127": " oṃ namaḥ kumārāya /",
    "XXgrahmdhu:128": " oṃ namaḥ sarvagrahāṇāṃ",
    "XXgrahmdhu:129": " sarvāśāparipūrakāṇām* /",
    "XXgrahmdhu:130": " oṃ namaḥ nakṣatrāṇām* /",
    "XXgrahmdhu:131": " oṃ namo dvādaśarāśīnām* /",
    "XXgrahmdhu:132": " oṃ namaḥ sarvopadravāṇām* /",
    "XXgrahmdhu:133": " tadyathā -",
    "XXgrahmdhu:134": " oṃ buddhe 2 śuddhe 2 vajre 2 padme 2 sara 2 prasare 2 smara 2 krīḍa 2",
    "XXgrahmdhu:135": " krīḍaya 2 mara 2 māraya 2 mardaya 2 stambha 2 stambhaya 2 ghaṭa 2 ghāṭaya",
    "XXgrahmdhu:136": " 2 mama sarvasattvānāñ ca vighnān* chinda chinda bhinda 2 sarvavighnān nāśanaṃ kuru 2 mama saparivārasya sarvasattvānāñ ca kāryaṃ kṣepaya 2 mama sarvasattvānāñ ca sarvanakṣatragrahapīḍān nivāraya 2 bhagavati śriyaṃ kuru",
    "XXgrahmdhu:137": " mahāmāyā prasādhaya sarvaduṣṭān nāśaya sarvapāpāni mama saparivārasya sarvasattvānāñ ca rakṣa 2 vajre 2 caṇḍe 2 caṇḍini 2 nuru 2 musu 2 mumu 2",
    "XXgrahmdhu:138": " muñca 2 havā have ugre ugratare pūraya bhagavati manorathaṃ mama sarvaparivārasya sarvasattvānāñ ca sarvatathāgatādiṣṭhānādhiṣṭhite svāhā /",
    "XXgrahmdhu:139": " oṃ svāhā /",
    "XXgrahmdhu:140": " hūṃ svāhā /",
    "XXgrahmdhu:141": " hrīḥ svāhā /",
    "XXgrahmdhu:142": " dhūḥ svāhā /",
    "XXgrahmdhu:143": " dhīḥ svāhā /",
    "XXgrahmdhu:144": " oṃ ādityāya svāhā /",
    "XXgrahmdhu:145": " oṃ somāya svāhā /",
    "XXgrahmdhu:146": " oṃ dharaṇīsutāya svāhā /",
    "XXgrahmdhu:147": " oṃ budhāya svāhā /",
    "XXgrahmdhu:148": " oṃ bṛhaspataye svāhā /",
    "XXgrahmdhu:149": " oṃ śukrāya svāhā /",
    "XXgrahmdhu:150": " oṃ śaniścarāya svāhā /",
    "XXgrahmdhu:151": " oṃ rāhave svāhā /",
    "XXgrahmdhu:152": " oṃ ketave svāhā /",
    "XXgrahmdhu:153": " oṃ buddhāya svāhā /",
    "XXgrahmdhu:154": " oṃ vajrapāṇaye svāhā /",
    "XXgrahmdhu:155": " oṃ padmadharāya svāhā /",
    "XXgrahmdhu:156": " oṃ kumārāya svāhā /",
    "XXgrahmdhu:157": " oṃ sarvagrahāṇāṃ svāhā /",
    "XXgrahmdhu:158": " oṃ sarvanakṣatrāṇāṃ svāhā /",
    "XXgrahmdhu:159": " sarvopadravāṇāṃ svāhā /",
    "XXgrahmdhu:160": " oṃ dvādaśarāśīnāṃ svāhā /",
    "XXgrahmdhu:161": " oṃ sarvavidye hūṃ 2 phaṭ* svāhā /",
    "XXgrahmdhu:162": " imāni vajrapāṇe grahamātṛkānāma dhāraṇīmantrapadāni sarvasiddhikarāṇi ca /",
    "XXgrahmdhu:163": " yac ca khalu punar vajrapāṇe imāni grahamātṛkānāma dhāraṇīmantrapadāni kārtikamāsaśuklapakṣasya saptamīm ārabhyopoṣadhiko bhūtvā yāvac caturdaśīgrahanakṣatrān madhye pūjayitvā dine dine saptavārānuccārayitavyāni /",
    "XXgrahmdhu:164": " tataḥ pūrṇamāsyām ahorātraṃ vācayet* /",
    "XXgrahmdhu:165": " tasya navanavativarṣāṇi mṛtyubhayaṃ na bhaviṣyati /",
    "XXgrahmdhu:166": " ulkāpātagrahanakṣatrapīḍābhayaṃ na bhaviṣyati /",
    "XXgrahmdhu:167": " jātau jātau jātismaro bhaviṣyati /",
    "XXgrahmdhu:168": " sarve grahā īpsitaṃ varaṃ dāsyanti /",
    "XXgrahmdhu:169": " atha te sarve grahāḥ sādhu bhagavann iti kṛtvā praṇamyāntarhitābhūvann iti",
    "XXgrahmdhu:170": " / idam avocad bhagavān āttamanās te ca bhikṣavas te ca bodhisattvā mahāsattvāḥ sā ca sarvāvatīparṣat sadevamānuṣāsuragaruḍagandharvaś ca loko bhagavato bhāṣitam abhyanandann iti /",
    "XXgrahmdhu:171": " āryagrahamātṛkānāma dhāraṇī samāptā //"
}