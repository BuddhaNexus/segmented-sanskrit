{
    "T04sanss07u:0": " bhogapuṇyarakṣā saptamaḥ paricchedaḥ evaṃ tāvad ātmabhāvarakṣā veditavyā |",
    "T04sanss07u:1": " bhogarakṣā tu vaktavyā |",
    "T04sanss07u:2": " tatra sukṛtârambhiṇā bhāvyaṃ mātrajñena ca sarvatêti śikṣāpadād asya bhogarakṣā na duṣkarā",
    "T04sanss07u:3": " ugraparipṛcchāyāṃ hi śikṣāpadam uktaṃ |",
    "T04sanss07u:4": " susamīkṣitakarmakāritā sukṛtakarmakāritā ca |",
    "T04sanss07u:5": " tena bhogānāṃ durnyāsā pretyavekṣā |",
    "T04sanss07u:6": " avajñāpratiṣedhaḥ siddho bhavati |",
    "T04sanss07u:7": " śamathaprastāvena ca mātrajñatā yuktijñatā côktā ||",
    "T04sanss07u:8": " tenêdaṃ siddhaṃ bhavati |",
    "T04sanss07u:9": " yad idaṃ |",
    "T04sanss07u:10": " alpâdhamabhogenâpi kāryasiddhau satyāṃ svayam anyair vā",
    "T04sanss07u:11": " bahūttamabhoganāśanôpekṣā na kāryêti ||",
    "T04sanss07u:12": " atâivôgraparipṛcchāyām uktaṃ |",
    "T04sanss07u:13": " putrabhāryādāsīdāsakarmakarapauruṣeyāṇāṃ samyakparibhogenêti |",
    "T04sanss07u:14": " tathā svaparabodhipakṣaśrutâdyantarāyakarau tyāgâtyāgau na kāryau |",
    "T04sanss07u:15": " adhikasatvârthaśaktes tulyaśakter vā bodhisatvasyâdhikatulyakuśalântarāyakarau tyāgâtyāgau na kāryāv iti siddhaṃ bhavatîti ||",
    "T04sanss07u:16": " idaṃ ca saṃdhāya bodhisatvaprātimokṣe 'bhihitaṃ |",
    "T04sanss07u:17": " yas tu khalu punaḥ śāriputrâbhiniṣkrāntagṛhâvāso bodhisatvo bodhyaṅgair abhiyuktas tena kathaṃ dānaṃ dātavyaṃ |",
    "T04sanss07u:18": " kataraṃ dānaṃ dātavyaṃ |",
    "T04sanss07u:19": " kiyadrūpaṃ dānaṃ dātavyaṃ ||",
    "T04sanss07u:20": " pe ||",
    "T04sanss07u:21": " dharmadāyakena bhavitavyaṃ dharmadānapatinā |",
    "T04sanss07u:22": " yaś ca śāriputra gṛhī bodhisatvo gaṅgānadīvālikāsamāni buddhakṣetrāṇi saptaratnapratipūrṇāni kṛtvā tathāgatebhyo 'rhadbhyaḥ samyaksaṃbuddhebhyo dānaṃ dadyād |",
    "T04sanss07u:23": " yaś ca śāriputra pravrajyāparyāpanno bodhisatvâikāṃ catuṣpadikāṃ-",
    "T04sanss07u:24": " [ Cambridge MS f71b ---> ]",
    "T04sanss07u:25": " gāthāṃ prakāśayed ayam eva tato bahutaraṃ puṇyaṃ prasavati |",
    "T04sanss07u:26": " na śāriputra tathāgatena pravrajitasyâmiṣadānam anujñātaṃ ||",
    "T04sanss07u:27": " pe ||",
    "T04sanss07u:28": " yasya khalu punaḥ śāriputra pātrâgataḥ pātraparyāpanno lābho bhaved dhārmiko dharmalabdhaḥ",
    "T04sanss07u:29": " tena sādhāraṇabhojinā bhavitavyaṃ sārddhaṃ sabrahmacāribhiḥ |",
    "T04sanss07u:30": " sacet punaḥ kaścid evâgatya pātraṃ vā cīvaraṃ vā yāceta |",
    "T04sanss07u:31": " tasyâtiriktaṃ bhaved buddhânujñātāt tricīvarād |",
    "T04sanss07u:32": " yathā parityaktaṃ dātavyaṃ |",
    "T04sanss07u:33": " sacet punas tasyônaṃ cīvaraṃ bhaved yan niśritya brahmaca-",
    "T04sanss07u:34": " [ Bendall ed p145 ---> ]",
    "T04sanss07u:35": " ryavāsaḥ |",
    "T04sanss07u:36": " tan na parityaktavyaṃ |",
    "T04sanss07u:37": " tat kasya hetoḥ |",
    "T04sanss07u:38": " avisarjanīyaṃ tricīvaram uktaṃ tathāgatena |",
    "T04sanss07u:39": " sacet punaḥ śāriputra bodhisatvaḥ tricīvaraṃ parityajya yācanakaguruko bhaven na tenâlpêcchatâsevitā bhavet |",
    "T04sanss07u:40": " yas tu khalu punaḥ śāriputrâbhiniṣkrāntagṛhâvāso bodhisatvas tena dharmâsevitavyaḥ |",
    "T04sanss07u:41": " tan na tenâbhiyuktena bhavitavyam iti ||",
    "T04sanss07u:42": " anyathā hy ekasaṃgrahârthaṃ mahataḥ satvarāśes tasya ca satvasya bodhisatvâśayaparikarmântarāyān mahato 'rthasya hāniḥ kṛtā syād |",
    "T04sanss07u:43": " atâivôdārakuśalapakṣavivarjanatâpakṣālêty ucyate |",
    "T04sanss07u:44": " evaṃ tāvat tyāgapratiṣedhaḥ |",
    "T04sanss07u:45": " atyāgapratiṣedho 'pi ||",
    "T04sanss07u:46": " yathâryasāgaramatisūtre mahāyānântarāyeṣu bahulābhatā paṭhyate |",
    "T04sanss07u:47": " yo 'yaṃ vidhir ātmany uktaḥ so 'nyasminn api bodhisatve pratipādyêti kuto gamyate |",
    "T04sanss07u:48": " āryôgraparipṛcchāyāṃ deśitatvāt |",
    "T04sanss07u:49": " parakṛtyakāritaḥ svakāryaparityāgêti ||",
    "T04sanss07u:50": " tathâryavimalakīrtinirdeśe 'py uktaṃ |",
    "T04sanss07u:51": " saṃsārabhayabhītena kiṃ pratisartavyam |",
    "T04sanss07u:52": " āha |",
    "T04sanss07u:53": " saṃsārabhayabhītena mañjuśrīr bodhisatvena buddhamāhātmyaṃ pratisartavyaṃ |",
    "T04sanss07u:54": " āha |",
    "T04sanss07u:55": " buddhamāhātmyasthātukāmena kutra sthātavyaṃ |",
    "T04sanss07u:56": " āha |",
    "T04sanss07u:57": " buddhamāhātmye sthātukāmena sarvasatvasamatāyāṃ sthātavyaṃ |",
    "T04sanss07u:58": " āha |",
    "T04sanss07u:59": " sarva-",
    "T04sanss07u:60": " [ Cambridge MS f72a ---> ]",
    "T04sanss07u:61": " satvasamatāyāṃ sthātukāmena kutra sthātavyaṃ |",
    "T04sanss07u:62": " āha |sarvasatvasamatāyāṃ sthātukāmena sarvasatvapramokṣāya sthātavyam iti",
    "T04sanss07u:63": " tathā ca dharmasaṅgītau sārthavāho bodhisatvâha |",
    "T04sanss07u:64": " yo bhagavan bodhisatvaḥ sarvasatvānāṃ prathamataraṃ bodhim icchati nâtmanaḥ |",
    "T04sanss07u:65": " yāvad iyaṃ bhagavan dharmasaṅgītir iti ||",
    "T04sanss07u:66": " utsargād eva câsya svârthâbhāvaḥ siddhaḥ |",
    "T04sanss07u:67": " kiṃ tu satvârthahānibhayād ayogye satve subharaṃ nâropayati |",
    "T04sanss07u:68": " yatra tu satvârthahāniṃ na paśyati tatra svayaṃ kṛtam anyena vā jagad dhitam ācaritam iti",
    "T04sanss07u:69": " [ Bendall ed p146 ---> ]",
    "T04sanss07u:70": " ko viśeṣo |",
    "T04sanss07u:71": " yad ayam aparabodhisatvakuśalasiddhaye na svakuśalam utsṛjati |",
    "T04sanss07u:72": " atha svadurgatiduṣkha-d bibheti |",
    "T04sanss07u:73": " dvitīyasyâpi tad eva duṣkhaṃ |",
    "T04sanss07u:74": " atha tadduṣkhena me bādhā nâstîty upekṣate |",
    "T04sanss07u:75": " yathôktaiḥ sūtraiḥ sâpattiko bhavati ||",
    "T04sanss07u:76": " yathā ca ratnakūṭasūtre |",
    "T04sanss07u:77": " catvārême kāśyapa bodhisatvapratirūpakêty ārabhyôktaṃ |",
    "T04sanss07u:78": " ātmasukhârthiko bhavati na sarvasatvaduṣkha apanayanârthikêti ||",
    "T04sanss07u:79": " tasmād ugraparipṛcchāvidhinā pūrvavad ātmā garhaṇīyaḥ eṣā tu bodhisatvaśikṣā yathâryanirārambheṇa dharmasaṅgītisūtre nirdiṣṭā |",
    "T04sanss07u:80": " kathaṃ kulaputrāḥ pratipattisthīta veditavyāḥ |",
    "T04sanss07u:81": " āha |",
    "T04sanss07u:82": " yadā satveṣu na vipratipadyante |",
    "T04sanss07u:83": " āha |",
    "T04sanss07u:84": " kathaṃ satveṣu na vipratipadyante |",
    "T04sanss07u:85": " āha |",
    "T04sanss07u:86": " yan maitrīṃ ca mahākaruṇāṃ ca na tyajanti |",
    "T04sanss07u:87": " subhūtir āha |",
    "T04sanss07u:88": " katamā bodhisatvānāṃ mahāmaitrī |",
    "T04sanss07u:89": " āha |",
    "T04sanss07u:90": " yat kāyajīvitaṃ ca sarvakuśalamūlaṃ ca sarvasatvānāṃ niryātayanti na ca pratikāraṃ kāṅkṣanti",
    "T04sanss07u:91": " āha |",
    "T04sanss07u:92": " katamā bodhisatvānāṃ mahākaruṇā |",
    "T04sanss07u:93": " yat pūrvataraṃ satvānāṃ bodhim icchanti nâtmanêti ||",
    "T04sanss07u:94": " atrâiva câha |",
    "T04sanss07u:95": " mahākaruṇāmūlāḥ sarvabodhisatvaśikṣêti |",
    "T04sanss07u:96": " avaśyaṃ ca bhagavatêdaṃ na nivāraṇīyaṃ |",
    "T04sanss07u:97": " anyatarabodhisatvârthe na",
    "T04sanss07u:98": " [ Cambridge MS f72b ---> ]",
    "T04sanss07u:99": " arthitvād avaśyaṃ tûpadiśatîti niścīyate |",
    "T04sanss07u:100": " yena dātur mahādakṣiṇīye mahârthadānān mahāpuṇyasāgaravistaro dṛśyate |",
    "T04sanss07u:101": " anyathā tu kevalam eva vighātino maraṇaṃ syāt ||",
    "T04sanss07u:102": " yat tu praśāntaviniścayaprātihāryasūtre deśitam |",
    "T04sanss07u:103": " yâiṣa te mahārāja varṣaśatasahasreṇa parivyayo 'tra praviṣṭaḥ sa sarvaḥ",
    "T04sanss07u:104": " piṇḍīkṛtyâikasya bhikṣor yātrā bhaved evaṃ pratyekaṃ sarvabhikṣūṇāṃ |",
    "T04sanss07u:105": " yaś côddeśasvâdhyāyâbhiyukto bodhisatvaḥ sagauravo dharmaka-maḥ",
    "T04sanss07u:106": " śraddhādeyam āhāraṃ parigṛhyâivaṃ cittam utpādayet |",
    "T04sanss07u:107": " anenâhaṃ dharmaparyeṣṭim āpatsyae iti |",
    "T04sanss07u:108": " asya kuśalasyâiṣa deyadharmaparityāgaḥ śatatamīm api kalāṃ nôpaitîti ||",
    "T04sanss07u:109": " tad gṛhasukhapaliśuddham adhikṛtyôktaṃ |",
    "T04sanss07u:110": " na tu pūrvôktavidhinā kaścid doṣaḥ ||",
    "T04sanss07u:111": " ukto samāsatā bhogarakṣā |",
    "T04sanss07u:112": " puṇyarakṣā vācyā |",
    "T04sanss07u:113": " tatra svârthavipākavaitṛṣṇyāc chubhaṃ saṃrakṣitaṃ bhavet ||",
    "T04sanss07u:114": " [ Bendall ed p147 ---> ]",
    "T04sanss07u:115": " yathôktaṃ nārāyaṇaparipṛcchāyāṃ |",
    "T04sanss07u:116": " sa nâtmahetoḥ śīlaṃ rakṣati |",
    "T04sanss07u:117": " na svargahetoḥ |",
    "T04sanss07u:118": " na śakratvahetoḥ |",
    "T04sanss07u:119": " na bhogahetoḥ |",
    "T04sanss07u:120": " nâiśvaryahetoḥ |",
    "T04sanss07u:121": " na rūpahetor na varṇahetor na yaśohetoḥ |",
    "T04sanss07u:122": " pe ||",
    "T04sanss07u:123": " na nirayabhayabhi-taḥ śīlaṃ rakṣati |",
    "T04sanss07u:124": " pe ||",
    "T04sanss07u:125": " evaṃ na tiryagyonibhayabhītaḥ śīlaṃ rakṣati |",
    "T04sanss07u:126": " anyatra buddhanetrīpratiṣṭhāpanāya śīlaṃ rakṣati |",
    "T04sanss07u:127": " yāvat sarvasatvahitasukhayogakṣemârthikaḥ śīlaṃ rakṣati ||",
    "T04sanss07u:128": " sâivaṃrūpeṇa śīlaskandhena samanvāgato bodhisatvo daśabhir dharmair na hīyate |",
    "T04sanss07u:129": " katamair daśabhiḥ |",
    "T04sanss07u:130": " yad uta na cakravartirājyāt parihīyate |",
    "T04sanss07u:131": " tatra ca bhavaty apramatto bodhipratikāṅkṣī buddhadarśanam abhikāṅkṣate |",
    "T04sanss07u:132": " evaṃ brahmatvād buddhadarśanâbhedyapratilambhād dharmaśravaṇān na parihīyate |",
    "T04sanss07u:133": " yāvad yathāśrutapratipattisaṃpādanāya bodhisatvasaṃvarasamādānān na parihīyate |",
    "T04sanss07u:134": " anāchedyaprati-",
    "T04sanss07u:135": " [ Cambridge MS f73a ---> ]",
    "T04sanss07u:136": " bhānāt sarvakuśaladharmaprārthanadhyānān na parihīyate ||evaṃ",
    "T04sanss07u:137": " śīlaskandhapratiṣṭhito bodhisatvo mahāsatvaḥ sadā namaskṛto bhavati devaiḥ",
    "T04sanss07u:138": " sadā praśaṃsito bhavati nāgaiḥ |",
    "T04sanss07u:139": " sadā namaskṛto bhavati yakṣaiḥ |",
    "T04sanss07u:140": " sadā pūjito bhavati gandharvaiḥ sadâpacāyitaś ca bhavati nāgêndrâsurêndraiḥ |",
    "T04sanss07u:141": " sadā sumānitaś ca bhavati brāhmaṇakṣatriya śreṣṭhigṛhapatibhiḥ |",
    "T04sanss07u:142": " sadâbhigamanīyaś ca bhavati paṇḍitaiḥ |",
    "T04sanss07u:143": " sadā samanvāhṛtaś ca bhavati buddhaiḥ |",
    "T04sanss07u:144": " śāstṛsaṃmataś ca bhavati sadevakasya lokasyânukampakaś ca bhavati sarvasatvānāṃ ||",
    "T04sanss07u:145": " pe ||",
    "T04sanss07u:146": " catasro gatīr na gacchati |",
    "T04sanss07u:147": " katamāś catasro |",
    "T04sanss07u:148": " yad utâkṣaṇagatiṃ na gacchaty anyatra satvaparipākāt |",
    "T04sanss07u:149": " buddhaśūnyabuddhakṣetraṃ na gacchati |",
    "T04sanss07u:150": " mithyādṛṣṭikulôpapattiṃ na gacchati |",
    "T04sanss07u:151": " sarvadurgatigatiṃ na gacchati ||",
    "T04sanss07u:152": " evaṃ pūrvôtsṛṣṭasyâpi puṇyasya kleśavaśāt punar*upādīyamānasya rakṣā kāryā |",
    "T04sanss07u:153": " puṇyadānād api yat puṇyaṃ tato 'pi na vipākaḥ prārthanīyo 'nyatra",
    "T04sanss07u:154": " parârthāt |",
    "T04sanss07u:155": " kiṃ ca puṇyaṃ rakṣitukāmaḥ |",
    "T04sanss07u:156": " paścāt tāpaṃ na kurvīta ||",
    "T04sanss07u:157": " yathôktam ugraparipṛcchāyāṃ |",
    "T04sanss07u:158": " dattvā ca na vipratisāracittam utpādayitavyam iti ||",
    "T04sanss07u:159": " [ Bendall ed p148 ---> ]",
    "T04sanss07u:160": " pṛṣṭhadaurbalyād daurbalyaṃ |",
    "T04sanss07u:161": " vipratisārāt pāpavat puṇyasyâpi kṣayaḥ syād ity abhiprāyaḥ |",
    "T04sanss07u:162": " na ca kṛtvā prakāśayed |",
    "T04sanss07u:163": " anekaparyāyeṇa hi bhagavatā prachannakalyāṇatā |",
    "T04sanss07u:164": " vivṛtapāpatā varṇitā |",
    "T04sanss07u:165": " tatra vivṛtasay kṣayo gamyate |",
    "T04sanss07u:166": " pāpasya daurmanasyenâiva puṇyasya saumanasyenâpattiḥ satvârthaṃ nirāmiṣacittasya prakāśayataḥ",
    "T04sanss07u:167": " yathā ratnameghe vaidyadṛṣṭântenâtmôtkarṣo nirdoṣôktaḥ |",
    "T04sanss07u:168": " punaḥ puṇyarakṣā kāmo lābhasatkārabhītaḥ syād unnatiṃ varjayet sadā |",
    "T04sanss07u:169": " bodhisatvo prasannaḥ syād dharme vimatim utsṛjet ||",
    "T04sanss07u:170": " idaṃ ca ratnakūṭe 'bhihitaṃ |",
    "T04sanss07u:171": " caturbhiḥ kāśyapa dharmaiḥ samanvāgatasya bodhisatvasyôtpannôtpannāḥ",
    "T04sanss07u:172": " [ Cambridge MS f73b ---> ]",
    "T04sanss07u:173": " kuśalā dharmāḥ parihīyante |",
    "T04sanss07u:174": " yaiḥ caturbhir muktāḥ na vardhante kuśaladharmaiḥ |",
    "T04sanss07u:175": " katamaiś caturbhiḥ |",
    "T04sanss07u:176": " yad utâbhimānikasya lokâyatamantraparyeṣṭyā |",
    "T04sanss07u:177": " lābhasatkārâdhyavasitasya kulapratyavalokanena |",
    "T04sanss07u:178": " bodhisatvavidveṣâbhyākhyānena |",
    "T04sanss07u:179": " aśrutānām anirdiṣṭānāṃ ca sūtrântānāṃ pratikṣepeṇêti ||",
    "T04sanss07u:180": " āryasarvâstivādānāṃ ca paṭhyate |",
    "T04sanss07u:181": " paśyadhvaṃ bhikṣavâitaṃ bhikṣuṃ keśanakhastūpe sarvâṅgena praṇipatya cittam abhiprasādayantam |evaṃ bhadanta |",
    "T04sanss07u:182": " anena bhikṣavo bhikṣuṇā yāvatī bhūmir ākrāntâdharaśītiyojanasahasrāṇi yāvat kāñcanacakraṃ",
    "T04sanss07u:183": " atrântare yāvantyā vālikās tāvanty- anena bhikṣuṇā cakravartirājyasahasrāṇi paribhoktavyāni",
    "T04sanss07u:184": " yāvad athâyuṣmān upālir yena bhagavān tenâñjaliṃ praṇamya bhagavantam idam avocat |",
    "T04sanss07u:185": " yad uktaṃ bhagavatâsya bhikṣor evaṃ mahānti kuśalamūlāni |",
    "T04sanss07u:186": " kutrêmāni bhagavan kuśalamūlāni tanutvaṃ parikṣayaṃ paryādānaṃ gacchanti |",
    "T04sanss07u:187": " nâham upāle evaṃ",
    "T04sanss07u:188": " [ Bendall ed p149 ---> ]",
    "T04sanss07u:189": " kṣatiṃ côpahatiṃ ca samanupaśyāmi |",
    "T04sanss07u:190": " yathā sabrahmacārī sabrahmacāriṇo 'ntike duṣṭacittam utpādayati |",
    "T04sanss07u:191": " atrôpāle imāni mahānti kuśalamūlāni tanutvaṃ parikṣayaṃ paryādānaṃ",
    "T04sanss07u:192": " gacchanti |",
    "T04sanss07u:193": " tasmāt tarhy upāle evaṃ śikṣitavyaṃ yad dagdhasthūṇāyām api cittaṃ na pradūṣayiṣyāmaḥ |",
    "T04sanss07u:194": " prāg eva savijñānake kāyêti ||",
    "T04sanss07u:195": " āryamañjuśrīvikrīḍitasūtre 'py āha |",
    "T04sanss07u:196": " pratighaḥ pratighêti kalpaśatôpacitaṃ kuśalamūlaṃ pratihanti tenôcyate",
    "T04sanss07u:197": " pratighêti ||",
    "T04sanss07u:198": " āryagaṇḍavyūhasūtre ca samantasatvaparitrāṇy ojasaḥ striyā rātridevatayā pūrvâvadānaṃ kathayantyâbhihitaṃ",
    "T04sanss07u:199": " te tenânyonyâvamanyanâsamuditenâkuśalamūlenâyuḥpramāṇād api parihīyante sma |",
    "T04sanss07u:200": " varṇād api balād api parihīyante smêti |",
    "T04sanss07u:201": " atra ca na kadācid unnatiḥ kāryêti pradarśanârthaṃ sadêty u-",
    "T04sanss07u:202": " [ Cambridge MS f74a ---> ]",
    "T04sanss07u:203": " cyate ||",
    "T04sanss07u:204": " lābhasatkāras tu kadācid abhyupagamyate 'pi |",
    "T04sanss07u:205": " yathôktaṃ āryaratnameghe |",
    "T04sanss07u:206": " iha kulaputra bodhisatvaḥ sumerumātram api ratnarāśiṃ labhamānaḥ pratigṛhṇāti |",
    "T04sanss07u:207": " pratyavaram api vastu pratilabhamānaḥ |",
    "T04sanss07u:208": " tat kasya hetoḥ |",
    "T04sanss07u:209": " tasyâivaṃ bhavati |",
    "T04sanss07u:210": " ete satvā matsariṇo lubdhā lobhâbhibhūtāḥ |",
    "T04sanss07u:211": " taddhetoḥ tatpratyayaṃ tannidānaṃ mahāvāriskandhâvaṣṭabdêva saṃsārasāgare unmajjanimajjanaṃ",
    "T04sanss07u:212": " [ Bendall ed p150 ---> ]",
    "T04sanss07u:213": " rvanti |",
    "T04sanss07u:214": " tad eṣāṃ bhaviṣyati dīrgharātram arthāya hitāya sukhāya |",
    "T04sanss07u:215": " sarvaṃ pratigṛhya na svīkaroti |",
    "T04sanss07u:216": " na lobhacittam utpādayati |",
    "T04sanss07u:217": " anyatra sarvasatvasādhāraṇāṃ buddhadharmasaṃgheṣu kārāṃ karoti |",
    "T04sanss07u:218": " yathā duṣkhitānāṃ ca sarvasatvānām upajīvyaṃ karoti |taṃ ca dānapatiṃ samuttejayati saṃpraharṣayatîti",
    "T04sanss07u:219": " tathâtrâivôktaṃ |",
    "T04sanss07u:220": " tena ca dānena nônnato bhavatîti ||",
    "T04sanss07u:221": " punar atrâivâha |",
    "T04sanss07u:222": " yadi punar asya taddhetos tatpratyayaṃ tannidānaṃ kīrtiśabdaśloko bhavati tatra nônnāmajāto bhavati na mānajāto na madajātaḥ |",
    "T04sanss07u:223": " evaṃ câsya bhavati |",
    "T04sanss07u:224": " na cireṇa kālena yasya câyaṃ kīrtiślokaśabdaḥ samutthito yaiś ca samutthāpito yaś ca kīrtiśabdaślokas trayam apy etat sarveṇa sarvaṃ na bhaviṣyati |",
    "T04sanss07u:225": " tatra kaḥ paṇḍitajātīyo 'nityeṣu na ca sthiteṣu dharmeṣv adhruveṣv anāśvāsikeṣv anunayacittam utpādayed unnato bhaven mānadarpito vā |",
    "T04sanss07u:226": " evaṃ hi bodhisatvo lābhasatkārakīrtiśabdaślokeṣu sûpasthitasmṛtir viharatîti ||",
    "T04sanss07u:227": " punar āha |",
    "T04sanss07u:228": " caṇḍālakumārôpamāś ca loke viharanti nīcanīcena manasā |",
    "T04sanss07u:229": " mānamadadarpâdhigatāś ca bhavanti paiśunyasaṃjñāyāḥ satatasamitaṃ pratyupasthitatvād iti ||",
    "T04sanss07u:230": " punar apy uktaṃ |",
    "T04sanss07u:231": " iha kulaputrâbhiniṣkrāntagṛhavāsaḥ pravrajito bodhisatvo mṛtakasadṛśo 'haṃ",
    "T04sanss07u:232": " mitrâmātya-",
    "T04sanss07u:233": " [ Cambridge MS f74b ---> ]",
    "T04sanss07u:234": " jñātisālohitānām iti nihatamāno bhavati |",
    "T04sanss07u:235": " vairūpyaṃ me 'bhyudgataṃ vivarṇāni ca me vāsāṃsi prāvṛtāny anyaś ca me ākalpaḥ saṃvṛttêti nihatamāno bhavati |",
    "T04sanss07u:236": " muṇḍaḥ pātrapāṇiḥ kulāt kulam upasaṃkramāmi bhikṣāhetor bhikṣānidānam iti nihatamāno bhavati",
    "T04sanss07u:237": " nīcanīcena cittena caṇḍālakumārasadṛśena piṇḍāya carāmîti nihatamāno bhavati |",
    "T04sanss07u:238": " paiṇḍiliko 'smi saṃvṛtaḥ |",
    "T04sanss07u:239": " parapratibaddhā ca me jīvikêti nihatamāno bhavati |",
    "T04sanss07u:240": " avadhūtam avajñātaṃ pratigṛhṇāmîti nihatamāno bhavati |",
    "T04sanss07u:241": " ārādhanīyā me ācāryagurudakṣiṇīyêti nihatamāno bhavati |",
    "T04sanss07u:242": " saṃtoṣaṇīyā me sabrahmacāriṇo |",
    "T04sanss07u:243": " yad uta tena tenâcāragocarasamudācāreṇêti ni-",
    "T04sanss07u:244": " [ Bendall ed p151 ---> ]",
    "T04sanss07u:245": " hatamāno bhavati |",
    "T04sanss07u:246": " apratilabdhânubaddhadharmān pratipatsyae iti nihatamāno bhavati |",
    "T04sanss07u:247": " kruddhānāṃ vyāpannacittānāṃ satvānāṃ madhye kṣāntibahulo vihariṣyāmîti",
    "T04sanss07u:248": " nihatamāno bhavatîti ||",
    "T04sanss07u:249": " āryasāgaramatisūtre 'py uktaṃ |",
    "T04sanss07u:250": " satkāyapariśuddhaś ca bhavati |",
    "T04sanss07u:251": " lakṣaṇasamalaṃkṛtagātramṛdutaruṇahastapādaḥ svavibhaktapuṇyaniṣyandagātro 'hīnêndriyaḥ sarvâṅgapratyaṅgaparipūrṇaḥ |",
    "T04sanss07u:252": " na ca rūpamadamatto bhavati |",
    "T04sanss07u:253": " na kāyamaṇḍanayogânuyuktaḥ |",
    "T04sanss07u:254": " sa kiyad dhīnānām api satvānāṃ rūpavikalānām apy avanamati praṇamati dharmagrāhyatām upādāyêti",
    "T04sanss07u:255": " punar atrâivôktaṃ |",
    "T04sanss07u:256": " syād yathâpi nāma bhagavan yadā mahāsāgaraḥ pratisaṃtiṣṭhate tadā nimne pṛthivīpradeśe saṃtiṣṭhate",
    "T04sanss07u:257": " tasya nimnatvād alpakṛcchreṇa sarvanadyaś ca sarvapraśravaṇāni ca prapatanti |",
    "T04sanss07u:258": " evam eva bhagavan nirmānasya gurudakṣiṇīyagauravasya bodhisatvasyâlpakṛcchreṇa tāni gambhīrāṇi dharmasukhāni śro-",
    "T04sanss07u:259": " [ Cambridge MS f75a ---> ]",
    "T04sanss07u:260": " têndriyasyâbhāsam āgacchanti |",
    "T04sanss07u:261": " smṛtau câvatiṣṭhante |",
    "T04sanss07u:262": " tasmāt tarhi bhagavan yo bodhisatvo mānônnato bhavati mānastabdhaḥ na ca gurudakṣiṇīyebhyo 'vanamati na praṇamati veditavyaṃ bhagavan mārâṅkuśâviddho vatâyaṃ bodhisatvêti ||",
    "T04sanss07u:263": " āryalokôttaraparivarte côktaṃ |",
    "T04sanss07u:264": " daśêmāni bho jinaputra bodhisatvānāṃ mārakarmāṇi |",
    "T04sanss07u:265": " katamāni daśa |",
    "T04sanss07u:266": " yad idaṃ gurudakṣiṇīyâcāryamātāpitṛśramaṇabrāhmaṇasamyaggatasamyakpratipanneṣv agauravatā mārakarma |",
    "T04sanss07u:267": " dharmabhāṇakānāṃ viśiṣṭadharmâdhigatānām udāradharmadeśakānāṃ mahāyānasamārūḍhānāṃ nirvāṇapathavidhijñānāṃ dhāraṇīsūtrântarājapratilabdhānāṃ nâvanamati |",
    "T04sanss07u:268": " garvitastabdhaś ca bhavati |",
    "T04sanss07u:269": " dharmabhāṇake na gauravam utpādayati |",
    "T04sanss07u:270": " na śuśrūṣāṃ na citrīkāraṃ karoti |",
    "T04sanss07u:271": " mārakarma dharmaśravaṇasāṃkathye ca niṣaṇṇae udāradharmavege samutpanne dharmabhāṇakasya sādhukāraṃ",
    "T04sanss07u:272": " [ Bendall ed p152 ---> ]",
    "T04sanss07u:273": " prayacchati mā kaścid asmin praśaṃsatîti mārakarma ||",
    "T04sanss07u:274": " abhimānaṃ côtpādyâtmānaṃ pratigṛhṇāti |",
    "T04sanss07u:275": " parāṃś ca na gṛhṇāti |",
    "T04sanss07u:276": " ātmajñatāṃ ca nâvatarati |",
    "T04sanss07u:277": " cittanidhyaptiṃ nôtpādayati |",
    "T04sanss07u:278": " mārakarma ||",
    "T04sanss07u:279": " adhimānaṃ côtpādyâjānann abudhyamāno varṇârhāṇāṃ pudgalānāṃ varṇaṃ praticchādayati |",
    "T04sanss07u:280": " avarṇaṃ bhāṣate |",
    "T04sanss07u:281": " na ca parasya guṇavarṇenâttamanā bhavati |",
    "T04sanss07u:282": " mārakarma ||jānāti ca |",
    "T04sanss07u:283": " ayaṃ dharmo 'yaṃ vinayo bhūtam idaṃ buddhavacanam iti |",
    "T04sanss07u:284": " pudgalavidveṣeṇa dharmavidveṣaṃ karoti |",
    "T04sanss07u:285": " saddharmaṃ pratikṣipati |",
    "T04sanss07u:286": " anyāṃś ca vigrāhayati |",
    "T04sanss07u:287": " mārakarma ||",
    "T04sanss07u:288": " uccamānasaṃ prārthayate parihāradharmaṃ na mārgayati |",
    "T04sanss07u:289": " parôpasthānaṃ so 'bhiyāti |",
    "T04sanss07u:290": " abhinandati |",
    "T04sanss07u:291": " vṛddhasthavirāṇāṃ ciracaritabrahmacaryāṇāṃ na pratyupatiṣṭhate na ca pratyudgacchati |",
    "T04sanss07u:292": " mārakarma ||",
    "T04sanss07u:293": " bhṛkuṭīmukhaḥ khalu punar bhavati |",
    "T04sanss07u:294": " na smitamukhaḥ |",
    "T04sanss07u:295": " na khila madhuravacanaḥ |",
    "T04sanss07u:296": " sadā kaṭhinacittaś chidrânveṣī ||",
    "T04sanss07u:297": " avatāraprekṣī |",
    "T04sanss07u:298": " mā-",
    "T04sanss07u:299": " [ Cambridge MS f75b ---> ]",
    "T04sanss07u:300": " rakarma ||",
    "T04sanss07u:301": " abhimānaṃ ca patitvā paṇḍitān nôpasaṃkrāmati |",
    "T04sanss07u:302": " na sevate |",
    "T04sanss07u:303": " na bhajate |",
    "T04sanss07u:304": " na paryupāste |",
    "T04sanss07u:305": " na paripraśnayati |",
    "T04sanss07u:306": " na paripṛcchati |",
    "T04sanss07u:307": " kiṃ kuśalaṃ kim akuśalaṃ kiṃ karaṇīyaṃ kiṃ kṛtaṃ dīrgharātram arthāya hitāya sukhāya bhavati",
    "T04sanss07u:308": " kiṃ vâkṛtaṃ dīrgharātram anarthāyâhitāyâsukhāya bhavatîti |",
    "T04sanss07u:309": " sajaḍaḥ sajaḍataro bhavati |",
    "T04sanss07u:310": " mohavyūho mānagrāhī |",
    "T04sanss07u:311": " aniḥsaraṇadarśī |",
    "T04sanss07u:312": " mārakarma ||",
    "T04sanss07u:313": " saa mānâbhibhūto buddhôtpādaṃ virāgayati |",
    "T04sanss07u:314": " pūrvakuśalamūlaṃ kṣapayati |",
    "T04sanss07u:315": " navaṃ nôtthāpayati |",
    "T04sanss07u:316": " anirdeśaṃ nirdiśati |",
    "T04sanss07u:317": " vigraham ārabhate vivādabahulaś ca bhavati |",
    "T04sanss07u:318": " sâivaṃ dharmavihārī sthānam etad vidyate yasmin mithyā mahāprapātaṃ patet",
    "T04sanss07u:319": " atha ca punar bodhicittabalâdhīnād aiśvaryaṃ pratilabhate |",
    "T04sanss07u:320": " sa kalpaśatasahasreṣu buddhôtpādaṃ nâsādayati |",
    "T04sanss07u:321": " kutaḥ punar dharmaśravaṇam |",
    "T04sanss07u:322": " idaṃ daśamaṃ mārakarma ||",
    "T04sanss07u:323": " imāni bho jinaputra daśa mārakarmāṇi |",
    "T04sanss07u:324": " yāni parivarjya bodhisatvā daśa jñānakarmāṇi pratilabhante |",
    "T04sanss07u:325": " atrâiva ca jñānakarmasu pacyate |",
    "T04sanss07u:326": " nirmānatā sarvasatveṣv iti ||",
    "T04sanss07u:327": " [ Bendall ed p153 ---> ]",
    "T04sanss07u:328": " āryarāṣṭrapālasūtre 'py uktaṃ |",
    "T04sanss07u:329": " apāyabhūmiṃ |",
    "T04sanss07u:330": " gatim akṣaṇeṣu |",
    "T04sanss07u:331": " daridratāṃ |",
    "T04sanss07u:332": " nīcakulôpapattim |",
    "T04sanss07u:333": " jātyandhyadaurbalyam athâlpasthāmatāṃ |",
    "T04sanss07u:334": " gṛhṇanti te mānavaśena mūḍhāḥ ||",
    "T04sanss07u:335": " iti ||",
    "T04sanss07u:336": " dharmasaṃgītisūtre 'py uktaṃ |",
    "T04sanss07u:337": " satvakṣetraṃ bodhisatvasya buddhakṣetraṃ yataś ca buddhakṣetrād buddhadharmāṇāṃ lābhâgamo bhavati |",
    "T04sanss07u:338": " nârhāmi tasmin vipratipattum |",
    "T04sanss07u:339": " evaṃ câsya bhavati |",
    "T04sanss07u:340": " sarvaṃ sucaritaṃ duścaritaṃ ca satvān niśritya pravartate |",
    "T04sanss07u:341": " duścaritâśramāc câpāyāḥ pravartante |",
    "T04sanss07u:342": " sucaritâśrayād devamanuṣyêti ||",
    "T04sanss07u:343": " atâiva ratnôlkādhāraṇyām apy uktaṃ |",
    "T04sanss07u:344": " iha bho jinaputrāḥ prathamacittôtpādiko bodhisatvaḥ āditâiva sarvasatvānām",
    "T04sanss07u:345": " antike daśaprakāraṃ cittam utpādayati |",
    "T04sanss07u:346": " katamad daśaprakāraṃ |",
    "T04sanss07u:347": " tad yathā |",
    "T04sanss07u:348": " hitacittatāṃ sukhacittatāṃ dāyācittatāṃ snigdhacittatāṃ-",
    "T04sanss07u:349": " [ Cambridge MS f76a ---> ]",
    "T04sanss07u:350": " priyacittatāṃ anugrahacittatāṃ ārakṣācittatāṃ samacittatāṃ ācāryacittatāṃ śāstṛcittatāṃ |",
    "T04sanss07u:351": " idaṃ daśaprakāraṃ cittam utpādayatîti ||",
    "T04sanss07u:352": " śraddhābalâdhānâvatāramudrāsūtre 'py uktaṃ |",
    "T04sanss07u:353": " sarvasatvānāṃ śiṣyatvâbhyupagame sthito 'smi |",
    "T04sanss07u:354": " parāṃś ca sarvasatvaśiṣyatvâbhyupagame pratiṣṭhāpayiṣyāmîty āśvāsaṃ pratilabhate ||",
    "T04sanss07u:355": " peyālaṃ ||",
    "T04sanss07u:356": " sarvasatveṣv avanamapraṇamanatāyāṃ pratiṣṭhito 'smîti pūrvavat ||",
    "T04sanss07u:357": " tatrâvanamanapraṇamanatāyāṃ sarvasatveṣu nirmānatā ||",
    "T04sanss07u:358": " tathâryavimalakīrtinirdeśe |",
    "T04sanss07u:359": " pariśuddhabuddhakṣetrôpapattaye sarvasatveṣu śāstṛpremôktaṃ |",
    "T04sanss07u:360": " lokaprasādânurakṣârthaṃ tv āsanapādaprakhyālanakarma kurvatâpi cetasā strīṣu vâkṣaṇaprāpteṣu vā vinipatiteṣu bodhisatvena premagauravâbhyāsaḥ kāryaḥ ||",
    "T04sanss07u:361": " [ Bendall ed p154 ---> ]",
    "T04sanss07u:362": " uktaṃ hi gaṇḍavyūhe tasya samanantaraniṣaṇṇasya tasmin mahāsiṃhâsane sarvaḥ sa janakāyo 'bhimukhaḥ prāñjalisthito 'bhūt |",
    "T04sanss07u:363": " tam eva rājānaṃ namasyamānaḥ ||",
    "T04sanss07u:364": " pe ||",
    "T04sanss07u:365": " sa khalu sarvadharmanirnādacchatramaṇḍala nirghoṣo rājā teṣāṃ yācanakānāṃ saha darśanenâttamanaskataro rājñânena ca trisāhasracakravartirājyapratilābhenâsīmâprāptakalpaparyavasānena |",
    "T04sanss07u:366": " yāvat śuddhâvāsadevaśāntivimokṣamukhavihāreṇâparyantakalpâvasānena |",
    "T04sanss07u:367": " tad yathā kulaputra puruṣasyâikântatṛṣṇācaritasya mātāpitṛbhrātṛbhaginīmitrâmātyajñātisālohitaputraduhitṛbhāryācirakālaviyuktasyâṭavīkāntāravipraṇaṣṭasya taddarśanakāmasya |",
    "T04sanss07u:368": " teṣāṃ samavadhānena mahatī prītir adhyavasānam utpatet taddarśanâvitṛptatayā |",
    "T04sanss07u:369": " evam eva kulaputra rājñaḥ sarvadharmanirnādacchatra maṇḍalanirghoṣasya teṣāṃ yācanakānāṃ saha darśanena mahāprītivegāḥ saṃjātāḥ |",
    "T04sanss07u:370": " cittatuṣṭisukham avakrāntaṃ mahāṃś cittôdagratāvegaḥ prādurbhū-",
    "T04sanss07u:371": " [ Cambridge MS f76b ---> ]",
    "T04sanss07u:372": " to yāvat teṣu sarvayācanakeṣu ekaputrakasaṃjñā mātāpitṛsaṃjñā dakṣiṇīyasaṃjñā kalyāṇamitrasaṃjñā varṇasaṃjñā durlabhasaṃjñā duṣkarakārakasaṃjñā bahukarasaṃjñā paramôpakārisaṃjñā",
    "T04sanss07u:373": " bodhimārgôpastambhasaṃjñâcāryaśāstṛsaṃjñôtpadyetêti ||",
    "T04sanss07u:374": " evam anyagatabhāve satvānām agratogamanôpasthānâdiprasaṅge sarvôtsargaṃ",
    "T04sanss07u:375": " smaret |",
    "T04sanss07u:376": " eṣām evâyam ātmīyaḥ kāyaḥ |",
    "T04sanss07u:377": " yathêṣṭam atra vartantām |",
    "T04sanss07u:378": " pṛthivīśodhanôpalepanâdiṣv iva svasukhârtham iti |",
    "T04sanss07u:379": " athavā svāmy-aprasādabhītenêva tatprasādârthinêva tadājñāsaṃpādanā manasi",
    "T04sanss07u:380": " kartavyā |",
    "T04sanss07u:381": " bhagavato 'py upasthānaṃ kurvato 'nyagatyabhāvāt |",
    "T04sanss07u:382": " bhikṣuṇā glānenâṅgīkṛtaṃ ||",
    "T04sanss07u:383": " yathôktaṃ bhikṣuprakīrṇake |",
    "T04sanss07u:384": " bhagavān āha |",
    "T04sanss07u:385": " mā bhāya bhikṣu mā bhāya bhikṣu |",
    "T04sanss07u:386": " ahaṃ te bhikṣûpasthāsyaṃ |",
    "T04sanss07u:387": " āhara bhikṣu cīvarāṇi yāvat te dhopāmi |",
    "T04sanss07u:388": " evam ukte āyuṣmān ānando bhagavantam etad avocat |",
    "T04sanss07u:389": " mā bhagavān etasya glānasyâśucimraks.itāni cīvarāṇi dhovatu |",
    "T04sanss07u:390": " ahaṃ bhagavan dhoviṣyaṃ |",
    "T04sanss07u:391": " bhagavān āha |",
    "T04sanss07u:392": " tena hy ānanda tvam etasya bhikṣusya cīvarāṇi dhova |",
    "T04sanss07u:393": " tathāgato udakam ā-",
    "T04sanss07u:394": " [ Bendall ed p155 ---> ]",
    "T04sanss07u:395": " siñciṣyati |",
    "T04sanss07u:396": " atha khalv āyuṣmān ānando tasya glānasya bhikṣusya cīvarāṇi dhovati |",
    "T04sanss07u:397": " bhagavān udakam āsiñcati ||",
    "T04sanss07u:398": " pe ||",
    "T04sanss07u:399": " atha khalv āyuṣmān ānandas taṃ glānaṃ bhikṣuṃ sādhu ca suṣṭhu cânuparigṛhya bahirdhā haritvā snāpayet |",
    "T04sanss07u:400": " bhagavān udakam āsiñcatîti |",
    "T04sanss07u:401": " āha ca|",
    "T04sanss07u:402": " yān ārādhya mahat tvaṃ virādhya kaṣṭāṃ vipattim āpnoti |",
    "T04sanss07u:403": " prāṇaparityāgair api teṣāṃ nanu toṣaṇaṃ nyāyyaṃ ||",
    "T04sanss07u:404": " ete te vai satvāḥ prasādya yān siddham āgatā bahavaḥ |",
    "T04sanss07u:405": " siddhikṣetraṃ nânyat satvebhyo vidyate jagati ||",
    "T04sanss07u:406": " ete cintāmaṇayo bhadraghaṭā dhenavaś ca kāmadughāḥ |",
    "T04sanss07u:407": " guruvac ca devatêva ca tasmād ārādhanīyās te ||",
    "T04sanss07u:408": " kiṃ ca niśchadmabandhūnām aprameyôpakāriṇām |",
    "T04sanss07u:409": " satvârādhanam utsṛjya niṣkṛtiḥ kā parā bhavet ||",
    "T04sanss07u:410": " śirasā dhārayām āsa purā nātho yathêpsitam |",
    "T04sanss07u:411": " jaṭāsvadhyuṣitān satvān bhūtvā yatnena niścalaḥ ||",
    "T04sanss07u:412": " bhindanti dehaṃ praviśanty avīcīm yeṣāṃ kṛte tatra kṛte kṛtaṃ syāt ||",
    "T04sanss07u:413": " mahâpakāriṣv api tena sarvaṃ kalyāṇam e-",
    "T04sanss07u:414": " [ Cambridge MS f77a ---> ]",
    "T04sanss07u:415": " vâcaraṇīyam eṣu ||",
    "T04sanss07u:416": " svayaṃ mama svāminâiva tāvad yad artham ātmany api nirvyapekṣāḥ |",
    "T04sanss07u:417": " ahaṃ kathaṃ svāmiṣu teṣu teṣu karomi mānaṃ na tu dāsabhāvam ||",
    "T04sanss07u:418": " [ Bendall ed p156 ---> ]",
    "T04sanss07u:419": " yeṣāṃ sukhe yānti mudaṃ munîndrāḥ yeṣāṃ vyathāyāṃ praviśanti manyum |",
    "T04sanss07u:420": " tattoṣaṇāt sarvamunîndratuṣṭis tatrâpakāre 'pakṛtaṃ munīnāṃ ||",
    "T04sanss07u:421": " ādīptakāyasya yathā samantān |",
    "T04sanss07u:422": " na sarvakāmair api saumanasyam |",
    "T04sanss07u:423": " satvavyathāyām api tadvad eva na prītyupāyo 'sti mahākṛpāṇām ||",
    "T04sanss07u:424": " tasmān mayā yajjanaduṣkhanena |",
    "T04sanss07u:425": " duṣkhaṃ kṛtaṃ sarvamahādayānāṃ |",
    "T04sanss07u:426": " tad adya pāpaṃ pratideśayāmi yatkheditās te munayaḥ kṣamantām ||",
    "T04sanss07u:427": " ārādhanāyâdya tathāgatānāṃ sarvâtmanā dāsyam upaimi loke |",
    "T04sanss07u:428": " kurvantu me mūrdhni padaṃ janâughāḥ nighnantu vā tuṣyatu lokanāthāḥ ||",
    "T04sanss07u:429": " ātmīkṛtaṃ sarvam idaṃ jagat taiḥ kṛpâtmabhir nâiva hi saṃśayo 'tra |",
    "T04sanss07u:430": " dṛśyantae ete nanu satvarūpās |",
    "T04sanss07u:431": " tae eva nāthāḥ kim anādaro 'tra ||",
    "T04sanss07u:432": " tathāgatârādhanam etad eva svârthasya saṃsādhanam etad eva |",
    "T04sanss07u:433": " lokasya duṣkhâpaham etad eva tasmān mamâstu vratam etad eva ||",
    "T04sanss07u:434": " yathâiko rājapuruṣaḥ pramathnāti mahājanaṃ |",
    "T04sanss07u:435": " vikaroti na śaknoti dīrghadarśī mahājanaḥ ||",
    "T04sanss07u:436": " yasmān nâiva sâikākī tasya rājabalaṃ balaṃ |",
    "T04sanss07u:437": " tathā na durbalaṃ kaṃcid aparāddhaṃ vimānayet ||",
    "T04sanss07u:438": " yasmān narakapālāś ca kṛpāvantaś ca tadbalaṃ |",
    "T04sanss07u:439": " tasmād ārādhayet satvān bhṛtyaś caṇḍanṛpaṃ yathā ||",
    "T04sanss07u:440": " kupitaḥ kiṃ nṛpaḥ kuryād yena syān narakavyathā |",
    "T04sanss07u:441": " yatsatvadaurmanasyena kṛtena hy anubhūyate ||",
    "T04sanss07u:442": " [ Bendall ed p157 ---> ]",
    "T04sanss07u:443": " tuṣṭaḥ kiṃ nṛpatir dadyād yad buddhatvasamaṃ bhavet |",
    "T04sanss07u:444": " yat satvasaumanasyena kṛtena hy anubhūyate ||",
    "T04sanss07u:445": " āstāṃ bhaviṣyadbuddhatvaṃ satvârādhanasaṃbhavaṃ |",
    "T04sanss07u:446": " ihâiva saubhāgyayaśaḥ sausthityaṃ kiṃ na paśyasi ||",
    "T04sanss07u:447": " prāsādikatvam ārogyam prāmodyaṃ cirajīvitaṃ |",
    "T04sanss07u:448": " cakravartisukhaṃ sphītaṃ kṣamī prāpnoti saṃsaran ||",
    "T04sanss07u:449": " maitrâśayaś ca yat pūjyaḥ satvamāhātmyam eva tat |",
    "T04sanss07u:450": " buddhaprasādād yat puṇyaṃ buddhamāhātmyam eva tat ||",
    "T04sanss07u:451": " atâiva hi candrapradīpasūtre maitrībhāvaphalam udbhāvitam |",
    "T04sanss07u:452": " yāvanti pūjāṃ bahuvidhâprameyāḥ |",
    "T04sanss07u:453": " kṣetraṃ śateṣu niyuta ca bimbareṣū |",
    "T04sanss07u:454": " tāṃ pūja kṛtvâtuliyanāya-",
    "T04sanss07u:455": " [ Cambridge MS f77b ---> ]",
    "T04sanss07u:456": " kānāṃ |",
    "T04sanss07u:457": " saṃkhyākalāpī [[DOUBT]] na bhavati maitracitte ||",
    "T04sanss07u:458": " tasmād evaṃvidheṣu mahādakṣiṇīyeṣûnnatiṃ varjayet sadā |",
    "T04sanss07u:459": " eṣā cônnatir ayoniśomanaskārāt saṃbhavatîti ||tasyânavatāre yatnaḥ kāryaḥ |",
    "T04sanss07u:460": " yathôktaṃ ratnameghe |",
    "T04sanss07u:461": " kathaṃ ca kulaputra bodhisatvo 'yoniśomanaskārâpagato bhavati |",
    "T04sanss07u:462": " iha bodhisatvâikākī rahogataḥ pravivekasthito nâivaṃ cittam utpādayati |",
    "T04sanss07u:463": " ahaṃ asaṃkīrṇavihārī |",
    "T04sanss07u:464": " ahaṃ pravivekasthitaḥ |",
    "T04sanss07u:465": " ahaṃ pratipannas tāthāgate dharmavinaye |",
    "T04sanss07u:466": " ye tv anye śramaṇā vā brāhmaṇā vā sarve te saṃkīrṇavihāriṇaḥ |",
    "T04sanss07u:467": " saṃsargabahulôddhurās tāthāgatād dharmavinayāt ||",
    "T04sanss07u:468": " [ Bendall ed p158 ---> ]",
    "T04sanss07u:469": " evaṃ hi bodhisatvo 'yoniśomanaskārâpagato bhavati ||",
    "T04sanss07u:470": " punar atrâivôktam |",
    "T04sanss07u:471": " iha bodhisatvo vīryam ārabhamāṇo na tan mahad vīryam āsvādayati |",
    "T04sanss07u:472": " na ca tena vīryeṇâtmānam utkarṣayati |",
    "T04sanss07u:473": " na parān paṃsayati |",
    "T04sanss07u:474": " tasyâivaṃ bhavati |",
    "T04sanss07u:475": " ko hi nāma saprajñajātīyaḥ svakarmâbhiyuktaḥ parāṃś codayet ||",
    "T04sanss07u:476": " evaṃ hi bodhisatvo 'nunnatavīryo bhavati ||",
    "T04sanss07u:477": " eṣa tu puṇyarakṣāyāḥ saṃkṣepo yad bodhipariṇāmanā ||",
    "T04sanss07u:478": " tathā hy uktam āryâkṣayamatisūtre |",
    "T04sanss07u:479": " na hi bodhipariṇāmitasya kuśalamūlasyântarā kaścit parikṣayo yāvad bodhimaṇḍaniṣadanāt |",
    "T04sanss07u:480": " tad yathâpi nāma bhadanta śāradvatīputra mahāsamudrapatitasyôdakabindor",
    "T04sanss07u:481": " nântarâsti kṣayo yāvan na kalpaparyavasāna |",
    "T04sanss07u:482": " iti ||",
    "T04sanss07u:483": " iti śikṣāsamuccaye bhogapuṇyarakṣā saptamaḥ paricchedaḥ ||",
    "T04sanss07u:484": " Copyright (c) 2002 by Jens Braarvig - Oslo"
}