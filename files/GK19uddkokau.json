{
    "GK19uddkokau:0": " PADA MARKERS For a four-pada verse:",
    "GK19uddkokau:1": " For a six-pada verse:",
    "GK19uddkokau:2": " pūrvabhāgaḥ saudhe tuṅge saha dayitayā ko 'pi saṅkrīḍamānaḥ $ prāpa svāpaṃ paramapuruṣaḥ śeṣabhoge śriyeva &",
    "GK19uddkokau:3": " citrā daivī gatiriyamasau śailajāmaṇḍitāyāṃ % kāñcyāṃ kampātaṭabhuvi tayānanvito budhyate sma // Kok_1.1 //",
    "GK19uddkokau:4": " tvāmāninyuḥ subhaga śayitaṃ līlayā nīlakeśyo $ draṣṭuṃ devaṃ varuṇapurataḥ",
    "GK19uddkokau:5": " sampatantyo vimānaiḥ &",
    "GK19uddkokau:6": " atrāmuñcannapi bhagavatīkiṅkaroktyā saśaṅkāḥ % śuśrāvetthaṃ sa punaravapussaṅgrahāṃ vyomni vāṇīm // Kok_1.2 //",
    "GK19uddkokau:7": " kṣetre cāsmin sakalavipadāṃ bhañjane pañca māsān $ āsīthāścet priyajanaviyogārtirūrdhvaṃ na te syāt &",
    "GK19uddkokau:8": " ākarṇyemāṃ punariti tathā saiṣa cakre nivāsaṃ % kleśo bhūyānapi bahumataḥ",
    "GK19uddkokau:9": " ślāghyate cedudarkaḥ // Kok_1.3 //",
    "GK19uddkokau:10": " tatra dvitrān priyasahacarīviprayogātidīrghān $ kāmārto 'yaṃ śivaśiva samullaṅghya māsān kathañcit",
    "GK19uddkokau:11": " caitrārambhe samuditamadhuśrīkaṭākṣābhirāmaṃ % cūtāṅkūrāsvadanarasikaṃ kokilaṃ sandadarśa taṃ kūjantaṃ kalamadhurayā pañcamasvānabhaṅgyā $ kāntālāpasmaraṇavivaśaḥ kiñcidārādupetya",
    "GK19uddkokau:12": " datvā netrāñjalipuṭabhṛtairarghyamaśrupravāhair % jātāśvāsaḥ sphuṭamiti girā śrāvyayā sandideśa atrāyāhi priyasakha nanu svāgataṃ paśya pārśve $",
    "GK19uddkokau:13": " pratyagrodyanmadhurasakaṇasvedinīṃ cūtavallīm &",
    "GK19uddkokau:14": " tvatsamparkaṃ subhaga niyataṃ kāṅkṣate 'sau vilolā % lolambākṣī calakisalayairāhvayantī sarāgā antastoṣaṃ mama vitanuṣe hanta jāne bhavantaṃ $",
    "GK19uddkokau:15": " skandhāvāraprathamasubhaṭaṃ pañcabāṇasya rājñaḥ &",
    "GK19uddkokau:16": " kūjāvyājāddhitamupadiśan kokilāvyājabandho % kāntaiḥ sākaṃ nanu ghaṭayase kāminīrmānabhājaḥ vācālaṃ mā parabhṛta kṛthā māṃ priyāviprayuktaṃ $ prāyaḥ prāptaṃ praṇayavacanaṃ tvādṛśe mādṛśānām &",
    "GK19uddkokau:17": " kiñcillīnāṃ kisalayapuṭe kokilāmākulātmā % tvaṃ cāpaśyan bata virahiṇāṃ yena jānāsi tāpam yāvatkālaṃ mahitapatagādhīśa kārye niyoktuṃ $ saṅkocaṃ me vrajati rasanā sandidikṣormṛgākṣyāḥ",
    "GK19uddkokau:18": " tāvatkālaṃ tava ca hṛdayaṃ tāntimetīti śaṅke % dīnāpannapraṇayaghaṭane dīrghasūtretarasya sandeśaṃ me naya khagapate sādhaya bhrātṛkṛtyaṃ $ santāpārtāṃ suvacana samāśvāsaya preyasīṃ me &",
    "GK19uddkokau:19": " kāntodantaḥ suhṛdupanato viprayogārditānāṃ % prāyaḥ strīṇāṃ bhavati kimapi prāṇasandhāraṇāya gantavyaste tridivavijayī maṅgalāgreṇa deśaḥ $ prāptaḥ khyātiṃ vihitatapasaḥ prāgjayantasya nāmnā &",
    "GK19uddkokau:20": " pāre cūrṇyāḥ parisarasamāsīnagovindavakṣo- %",
    "GK19uddkokau:21": " lakṣmīvīkṣāvivalanasudhāśītalaḥ keraleṣu // Kok_1.11 //",
    "GK19uddkokau:22": " tatra drakṣyasyakhilamahilāmaulimālāyamānāṃ $ bālāmenāṃ niyatamadhunā madviyogena dīnām",
    "GK19uddkokau:23": " kalyāṇī sā kanakakadalīkandalīkomalāṅgī % kandarpāgniṃ kathamiva kukūlāgnikalpaṃ saheta adhvānaṃ te hitamupadiśāmyaśrameṇaiva gantuṃ $",
    "GK19uddkokau:24": " snigdhacchāyaistarubhirabhitaḥ śāntagharmapracāram &",
    "GK19uddkokau:25": " saṃskartāsi dhruvamupagato yatra patrīndra teṣām % uddāmānāmapi navanavodyānalīlāyitānām // śrīkāmākṣyā vinatamamarairutsavaṃ phālgunākhyaṃ $ dṛṣṭvā yāntyaḥ svabhavanamupārūḍhanānāvimānāḥ",
    "GK19uddkokau:26": " tvatsaṃllāpaśravaṇataralāḥ paścimāmbhodhivelā- % paryantaṃ te varuṇanagarīmañjuvācaḥ sahāyāḥ ākarṣantaḥ pratinavalatāpuṣpagandhopahārān $ āsiñcantaḥ saraṇimabhitaḥ śītalaiḥ śīthuleśaiḥ",
    "GK19uddkokau:27": " bhṛṅgīnādairmadhuramadhuraṃ vyāharanto valante % kampākūlopavanapavanā bandhavaste 'nukūlāḥ vandasvārāt priyasakha punardarśanāyātra śaureḥ $ kāñcībhartuḥ karigiritaṭe puṇyamenaṃ vimānam",
    "GK19uddkokau:28": " ādhatte yat kanakavalabhīnīḍalīnaiḥ kapotair %",
    "GK19uddkokau:29": " adyāpyambhoruhabhavamakhālagnadhūmābhiśaṅkām // Kok_1.16 //",
    "GK19uddkokau:30": " pīṭheṣvaṣṭādaśasu mahitaṃ kāmapīṭhaṃ bhajethāḥ $ pārekampaṃ svayamiha parā",
    "GK19uddkokau:31": " devatā sannidhatte &",
    "GK19uddkokau:32": " sabhrūcāpaṃ nayanajaladaṃ prāpya yasyāḥ kṛpāpaṃ % tuṇḍīrakṣmā sulabhakavitāsasyavṛddhiḥ samindhe uḍḍīyāsmād bakulasarasāt sa tvamudyānadeśāt $ prādakṣiṇyād vraja parisare",
    "GK19uddkokau:33": " puṇyamekāmravṛkṣam &",
    "GK19uddkokau:34": " mūle yasya prakṛtisubhage muktakailāsalobho % devaḥ sākṣādvasati valayāṅkāhvayaścandracūḍaḥ dṛṣṭvā śambhuṃ gaganasaraṇāvujjihāne tvayi drāk $",
    "GK19uddkokau:35": " pakṣadvandvavyajanapavanoccālitābhyo latābhyaḥ &",
    "GK19uddkokau:36": " utthāsyanti bhramarataruṇāḥ siktadehā marandair %",
    "GK19uddkokau:37": " udyānaśrīprahitasajalāpāṅgabhaṅgānukārāḥ // Kok_1.19 //",
    "GK19uddkokau:38": " spaṣṭālakṣyastvayi pika samālambamāne 'mbarāntaṃ $ kāñcīdeśaḥ kimapi vasudhāṃ bhūṣayan gauraveṇa &",
    "GK19uddkokau:39": " tatsaundaryāpahṛtahṛdayo mā vilambasva gantuṃ % bandhutrāṇād bahumatipadaṃ nāparaṃ tvadvidhānām āśāṃ pāśāyudhatilakitāmāśrayannāttavegaḥ $",
    "GK19uddkokau:40": " kūlonmīlatkramukakuhalīcāmarāndolitormim &",
    "GK19uddkokau:41": " drakṣyasyagre vikacakamalodgandhimādhvīkapānāt %",
    "GK19uddkokau:42": " kṣībakṣībabhramarataruṇīsevitāṃ kṣīrasindhum // Kok_1.21 //",
    "GK19uddkokau:43": " pakṣodyautaiḥ pataga purajitkandharākāṇḍanīlair $ vyāptābhogā visṛmaratarairvyoma sīmantayantī",
    "GK19uddkokau:44": " suvyaktaṃ te gamanasaraṇiḥ sūtrayedūrdhvamasyāḥ %",
    "GK19uddkokau:45": " sindhusnehopagatayamunāveṇivīthīvilāsam // Kok_1.22 //",
    "GK19uddkokau:46": " cūte cūte kusumakalikāṃ tvāṃ ca dṛṣṭvā sametaṃ $",
    "GK19uddkokau:47": " bālāśokāhananamaruṇairaṅghribhistanvatīnām &",
    "GK19uddkokau:48": " tanvaṅgīnāṃ śravaṇasubhagairnūpurāṇāṃ virāvair % vācālāḥ syurniyatamabhitaḥ kūlamārāmasīmāḥ snātottīrṇāḥ sajalakaṇikāsundarorojakumbhāḥ $ śyāmāpaṅkaiḥ śubhaparimalaiḥ spṛṣṭamāṅgalyabhūṣāḥ",
    "GK19uddkokau:49": " tīre tasyā dramiḍasudṛśo darśanīyā vilokya % prāyo bhāvī kṣaṇamiva sakhe gacchataste vilambaḥ dhūmastomaiḥ savanajanitairdhūsaropāntavṛkṣāḥ $",
    "GK19uddkokau:50": " prauḍhaślāghyairmukharitamaṭhāḥ pāvanairbrahmaghoṣaiḥ &",
    "GK19uddkokau:51": " ruddhābhogā dvijavaravidhisnānapūtaistaṭākair % draṣṭavyāste tadanu saritaṃ dakṣiṇenāgrahārāḥ sā vaidagdhī śrutiṣu sa punaḥ sarvaśāstrāvagāhas $",
    "GK19uddkokau:52": " taccāmlānaprasarasarasaṃ niṣkalaṅkaṃ kavitvam &",
    "GK19uddkokau:53": " tatratyānāṃ kimiha bahunā sarvametat paṭhantaḥ % śṛṅge śṛṅge gṛhaviṭapināṃ",
    "GK19uddkokau:54": " spaṣṭayiṣyanti kīrāḥ // Kok_1.26 //",
    "GK19uddkokau:55": " tānullaṅghya smitakuvalayasnigdhamutkandharāṇāṃ $ colastrīṇāmayi saphalayan netramutpakṣmamālam",
    "GK19uddkokau:56": " vilvakṣetraṃ viśa paśupaterveśma nīvāsamīrair %",
    "GK19uddkokau:57": " dhūtālindadhvajapaṭaśikhairnūnamāhūyamānaḥ // Kok_1.27 //",
    "GK19uddkokau:58": " kāmaḥ svāmī kila śalabhatāmāpa netrasphuliṅge $ mā mā bhaiṣīriti",
    "GK19uddkokau:59": " bhavabhido darśanāccandramauleḥ &",
    "GK19uddkokau:60": " śyāmā varṇe vacasi madhurā cañcalā dṛgvilāse % vāmotsaṅge lasati karuṇā",
    "GK19uddkokau:61": " kāpi kāmaṃ duhānā // Kok_1.28 //",
    "GK19uddkokau:62": " pakṣisvānaiḥ paṭumadakalaiḥ svāgatāni bruvāṇā $ vyākīrṇārghyāḥ kusumamadhubhirvījayantaḥ pravālaiḥ",
    "GK19uddkokau:63": " tatrārāmāḥ surabhisacivaṃ tvāṃ sakhe mānayeyus % tulyaprītirbhavati hi jano rājavadrājamitre kāle tasmin karadhṛtagalannīvayo vārakāntāḥ $ sambhogānte nibiḍalatikāmandirebhyaścalantyaḥ",
    "GK19uddkokau:64": " vītasvedāstava viharataḥ pakṣapālīsamīrair %",
    "GK19uddkokau:65": " ākhinnabhrūvalanamalasairarcayiṣyantyapāṅgaiḥ // Kok_1.30 //",
    "GK19uddkokau:66": " bhūyo gacchan janapadamimaṃ sa tvamullaṅghya colān $",
    "GK19uddkokau:67": " ālokethāstaralahariṇīnetratāpiñchitāni &",
    "GK19uddkokau:68": " kāntārāṇi prasavaśayanaiśchinnaguñjākalāpaiḥ % kuñje kuñje kathitaśabaradvandvalīlāyitāni tatratyāstvāṃ kusumakalikāśīthudhārāṃ vamanto $ nīrandhreṣu skhalitagatayo nirjharīśīkareṣu",
    "GK19uddkokau:69": " vallīḍolāviharadaṭavīdevatālālanīyāḥ % seviṣyante capalacamarībālabhārāssamīrāḥ // Kok_1.32",
    "GK19uddkokau:70": " cumban bimbādharamiva navaṃ pallavaṃ śīthugarbhaṃ $ prāptāśleṣaḥ stana iva",
    "GK19uddkokau:71": " nave korake kāmacārī &",
    "GK19uddkokau:72": " bhoktāsi tvaṃ kamapi samayaṃ tatra mākandavallīḥ % kāntārāge sati vikasite",
    "GK19uddkokau:73": " kaḥ pumāṃstyaktumīṣṭe // Kok_1.33 //",
    "GK19uddkokau:74": " daṣṭvā cañcvā kanakakapiśā mañjarīścūtaṣaṇḍāt $",
    "GK19uddkokau:75": " pakṣacchāyāśabalitanabhobhāgamudgatvaraṃ tvām &",
    "GK19uddkokau:76": " vidyutvantaṃ navajaladharaṃ manyamānāḥ salīlaṃ % nartiṣyanti priyasakha calatpiñchabhārā mayūrāḥ // Kok_1.34 //",
    "GK19uddkokau:77": " dṛśyā dūre tadanu laharīsampatadrājahaṃsā $ sā kāverī madajalajharī",
    "GK19uddkokau:78": " sahyadantāvalasya &",
    "GK19uddkokau:79": " meghaśyāmo bhujagaśayano medinīhārayaṣṭer % madhye yasyā marataka iva prekṣyate raṅganāthaḥ puṇyānasyāstaṭabhuvi purīkharvaṭagrāmaruddhān $ udyānadruprasavasurabhīn hosalān gāhamānaḥ",
    "GK19uddkokau:80": " lakṣmīnārāyaṇapuramiti khyātamantarmurāreḥ % prāpyāvāsaṃ bhava pikapate",
    "GK19uddkokau:81": " pāvanānāṃ purogaḥ // Kok_1.36 //",
    "GK19uddkokau:82": " tatratyānāṃ ruciracikuranyastasaugandhikānāṃ $",
    "GK19uddkokau:83": " tāruṇyoṣmāñcitakucataṭīvitruṭatkañcukānām &",
    "GK19uddkokau:84": " nāsāmuktābharaṇakiraṇonmiśramandasmitānāṃ % veśastrīṇāṃ bhavati vivaśo",
    "GK19uddkokau:85": " vibhramairdarpako 'pi // Kok_1.37 //",
    "GK19uddkokau:86": " tāścenmānagrathitahṛdayāḥ sannatān nādri yeran $ kāntāḥ kāntān parabhṛta",
    "GK19uddkokau:87": " kuhūkāramekaṃ vimuñca &",
    "GK19uddkokau:88": " santu trasyannijanijavadhūdorlatāliṅgitānāṃ %",
    "GK19uddkokau:89": " yūnāmārdrasmitasahacarāstvayyapāṅgānuṣaṅgāḥ // Kok_1.38 //",
    "GK19uddkokau:90": " krīḍantīnāṃ mukharitalatāmandiraṃ khecarīṇāṃ $ bhūṣānādairbhuvanaviditaṃ sahyaśailaṃ śrayethāḥ",
    "GK19uddkokau:91": " kṣatradhvaṃsāt svayamuparato viprasātkṛtya kṛtsnaṃ % pṛthvīcakraṃ bhṛgukulapatiryattaṭe sannidhatte tvañcaddhūmān davahutabhujo jvālamālājaṭālān $ valgadbhṛṅgān vanaviṭapino bhāsurān pallavaughaiḥ",
    "GK19uddkokau:92": " dṛṣṭvā dūrādanuminutamāmuṣṇaśītaiḥ samīraiḥ % sandigdhāyāṃ vipadi sahasāvṛttirārtiṃ hi sūte // Kok_1.40 //",
    "GK19uddkokau:93": " dṛṣṭvā tatrāmalakadharaṇīmandiraṃ śārṅgapāṇiṃ $ tasmācchailāttaṭamavataran kiñcidākuñcya pakṣau",
    "GK19uddkokau:94": " kūle 'mbhodheḥ kramukakalilāṃ keralakṣoṇimagre % paśya sphītāṃ bhṛgusutabhujāvikramopakramaṃ yā // Kok_1.41 //",
    "GK19uddkokau:95": " prāptavyaste yadi kṛtamaho vāṅmayītīravāsī $ devo dakṣādhvaravimathanoḍḍāmaraścandracūḍaḥ",
    "GK19uddkokau:96": " āste śātatriśikhaśikhayā dārukaṃ jaghnuṣī sā % yasyādūre mṛgapatiśirastasthuṣī bhadrakālī siktaḥ svacchairjharajalakaṇaistaṃ bhaja vyomni tiṣṭhan $",
    "GK19uddkokau:97": " muktācchannāsitanavapaṭīkāyamānāyamānaḥ &",
    "GK19uddkokau:98": " dhvāṅkṣabhrāntyā yadi parijanāstvāṃ samutsārayeran % kūjāṃ kiñcit kuru",
    "GK19uddkokau:99": " nanu girā vyajyate sannasaṃśca // Kok_1.43 //",
    "GK19uddkokau:100": " itthaṃ bhaktyā puramathanamārādhya labdhaprasādaḥ $ kṛṣṭaḥ kṛṣṭaḥ pathi",
    "GK19uddkokau:101": " pathi sakhe keralīnāṃ kaṭākṣaiḥ &",
    "GK19uddkokau:102": " uccaiḥ saudhairuḍugaṇagatīrūrdhvamutsārayantīṃ % phullārāmāṃ praviśa puralīkṣmābhṛtāṃ rājadhānīm yeṣāṃ vaṃśe samajani hariścandranāmā narendraḥ $ pratyāpattiḥ pataga yadupajñaṃ ca kaumārilānām",
    "GK19uddkokau:103": " yuddhe yeṣāmahitahataye caṇḍikā sannidhatte % teṣāmeṣāṃ stutiṣu na bhavet kasya vaktraṃ pavitram putrasyāsau priyasakha iti prītigarbhaiḥ kaṭākṣair $ dṛṣṭastasyāṃ puri viharatā rukmiṇīvallabhena",
    "GK19uddkokau:104": " tasyaivāgre sadayamabalālūnasūnapravāle % bālodyāne kvacana viharan",
    "GK19uddkokau:105": " mārgakhedaṃ vijahyāḥ // Kok_1.46 //",
    "GK19uddkokau:106": " kelīyānakvaṇitaraśanā komalābhyāṃ padābhyām $ ālīhastārpitakaratalā tatra cedāgatā syāt",
    "GK19uddkokau:107": " svātī nāma kṣitipatisutā sevituṃ devamasyāḥ % svairālāpaistava pika girāṃ",
    "GK19uddkokau:108": " kāpi śikṣā bhavitrī // Kok_1.47 //",
    "GK19uddkokau:109": " tāmāyāntīṃ stanabharaparitrastabhugnāvalagnāṃ $ svedacchedacchuritavadanāṃ śroṇibhāreṇa khinnām",
    "GK19uddkokau:110": " kiñciccañcūkalitakalikāśīthubhāreṇa siñceś % cañcaccillīcalanasubhagān lapsyase 'syāḥ kaṭākṣān kañcitkālaṃ dhutakisalayācchādanaṃ saprakampaṃ $",
    "GK19uddkokau:111": " pratyākhyātabhramarataruṇā mañjarī bhujyamānā &",
    "GK19uddkokau:112": " yātrodyukte subhaga bhavati vyañjayedātmasādaṃ %",
    "GK19uddkokau:113": " muktāścyotanmadhurasamiṣānmuñcatī bāṣpaleśam // Kok_1.49 //",
    "GK19uddkokau:114": " digyātavyā yadapi bhavato dakṣiṇā rakṣaṇārthaṃ $ matprāṇānāṃ punarapi sakhe paścimāmeva yāyāḥ &",
    "GK19uddkokau:115": " dhūtārāmaṃ mukuṭataṭinīmārutaistatra śambhoḥ % sampadgrāmaṃ yadi na",
    "GK19uddkokau:116": " bhajase janmanā kiṃ bhṛtena // Kok_1.50 //",
    "GK19uddkokau:117": " saudhaistuṅgairhasadiva sudhākṣālitai rājatādriṃ $ tejorāśeḥ praviśa bhavanaṃ dhūrjaṭerūrjitaṃ tat &",
    "GK19uddkokau:118": " pārśve pārśve paricitanamaskārajātaśramāṇāṃ % kṣmādevānāṃ kṣaṇamanubhavaṃstālavṛntasya līlām utkīrṇānāṃ kanakavalabhīṣūdgato viṣkirāṇāṃ $ tyaktāśaṅkaṃ praṇama giriśaṃ",
    "GK19uddkokau:119": " dhyānaniṣkampagātraḥ &",
    "GK19uddkokau:120": " kaṇṭhacchāyā pratiphalati kiṃ bharturityadriputryā % nidhyātaḥ san kutukanibhṛtairnetrapātaiḥ pavitraiḥ // Kok_1.52 //",
    "GK19uddkokau:121": " śrīnandibhrūniyamitamithorodhamābaddhasevān $ brahmendrādyān kvacana vibudhān sādaraṃ vīkṣamāṇaḥ",
    "GK19uddkokau:122": " gāyantīnāṃ kvacidapi sakhe komalān kinnarīṇāṃ % vīṇārāvānupaśṛṇu bhavatkūjitenāviśiṣṭān // divyaiśvaryaṃ diśasi bhajatāṃ vartase bhikṣamāṇo $ gaurīmaṅke vahasi bhasitaṃ pañcabāṇaṃ cakartha &",
    "GK19uddkokau:123": " kṛtsnaṃ vyāpya sphurasi bhuvanaṃ mṛgyase cāgamāntaiḥ % kaste tattvaṃ prabhavati paricchettumāścaryasindho itthaṃ stutvā bahirupavanopāntamākandaśṛṅge $ yāvadbhānurvrajati caramaṃ bhūdharaṃ tāvadāssva",
    "GK19uddkokau:124": " drakṣyasyanvaksaphalanayanaṃ tāṇḍavānīndumauler %",
    "GK19uddkokau:125": " lāsyakrīḍālalitagirijāpāṅgasambhāvitāni // Kok_1.55 //",
    "GK19uddkokau:126": " tasmin kāle balimahajuṣāṃ vāravāmālakānāṃ $ sthālīcakre stanataṭadhṛte sānurāge hṛdīva",
    "GK19uddkokau:127": " bimbavyājādviśati bhavati syādamuṣyeti śaṅke % spaṣṭāṅkasya kṣaṇamudayagasyendubimbasya lakṣmīḥ viṣvakkīrṇairiva paśupateḥ kandharākāntipuñjair $ vītāloke jagati timirairvyomanīlābjabhṛṅgaiḥ",
    "GK19uddkokau:128": " viśrāntaḥ san kvacana vipule vṛkṣaśākhākuṭumbe % tāṃ tatraiva kṣapaya",
    "GK19uddkokau:129": " rajanīṃ śrāntavisrastapakṣaḥ // Kok_1.57 //",
    "GK19uddkokau:130": " velāvātāścaramajaladhervīcimāndolayantaḥ $ stokonnidraiḥ kumudamukulaiḥ pītamuktāḥ sarassu",
    "GK19uddkokau:131": " svedāṅkūrān suratajanitān subhruvāṃ corayantaḥ % seviṣyante niśi parabhṛta",
    "GK19uddkokau:132": " tvāṃ sukhena prasuptam // Kok_1.58 //",
    "GK19uddkokau:133": " prāptonmeṣe prathamaśikhariprasthadāvāgnikalpe $ bālāśokastabakarucire bhānavīye mayūkhe &",
    "GK19uddkokau:134": " prasthātuṃ tvaṃ punarapi sakhe prakramethāḥ prabhāte % svātmakleśaḥ suhṛdupakṛtau tvādṛśānāṃ sukhāya // Kok_1.59 //",
    "GK19uddkokau:135": " padmopāntāduṣasi ramaṇe prāpnuvatyeva pārśvaṃ $ madhye mārajvaraparavaśāṃ vīkṣamāṇo rathāṅgīm",
    "GK19uddkokau:136": " dūraṃ prāpte mayi vidhivaśāddūyamānāṃ sakhīṃ te % smāraṃ smāraṃ dviguṇagamanotsāha eva dhruvaṃ syāḥ // Kok_1.60 //",
    "GK19uddkokau:137": " dṛṣṭvā devaṃ parisarajuṣaṃ śambare bālakṛṣṇaṃ $ lopāmudrāsakhatilakitaṃ diṅmukhaṃ bhūṣayiṣyan",
    "GK19uddkokau:138": " kolānelāvanasurabhilān yāhi yatra prathante % velātītaprathitavacasaḥ śaṅkarādyāḥ kavīndrāḥ unmajjadbhiḥ punariva javāt pakṣavadbhirgirīndrair $ vṛndairnāvāṃ bhujapaṭalikoḍḍāmarairgāhyamānam",
    "GK19uddkokau:139": " lakṣmījāneḥ śayanasadanaṃ puṣpavāṭaṃ purāreḥ % pākasthānaṃ nikhilamarutāṃ paśya vārānnidhānam muktājālairdhavalapulinaṃ vīcimālāvikīrṇaiḥ $ kūlādhvānaṃ kusumitatarusnigdhamālambamānaḥ",
    "GK19uddkokau:140": " deśāddeśaṃ vrajasi kutukottānamugdhānanānāṃ % vāmākṣīṇāṃ nayanaculakaiḥ sādaraṃ pīyamānaḥ kuryāt prītiṃ tava nayanayoḥ kukkuṭakroḍanāma $ prāsādāgrollikhitagaganaṃ pattanaṃ tat pratītam",
    "GK19uddkokau:141": " yaddorvīryadraḍhimakaradībhūtarājanyavīrāḥ % śūrāgraṇyaḥ śikharijaladhisvāminaḥ pālayanti gehe gehe navanavasudhākṣālitaṃ yatra saudhaṃ $ saudhe saudhe surabhikusumaiḥ kalpitaṃ kelitalpam &",
    "GK19uddkokau:142": " talpe talpe rasaparavaśaṃ kāminīkāntayugmaṃ % yugme yugme sa khalu viharan viśvavīro manobhūḥ vyarthaṃ karṇe navakuvalayaṃ vidyamāne kaṭākṣe $ bhāro hāraḥ stanakalaśayorbhāsure mandahāse",
    "GK19uddkokau:143": " yatra snigdheṣvapi kacabhareṣveṇaśābekṣaṇānāṃ % mādyadbhṛṅge sati parimale",
    "GK19uddkokau:144": " maṅgalāya prasūnam // Kok_1.66 //",
    "GK19uddkokau:145": " yatra jñātvā kṛtanilayanāmindirāmātmakanyāṃ $ manye snehākulitahṛdayo vāhinīnāṃ vivoḍhā",
    "GK19uddkokau:146": " tattaddvīpāntaraśatasamānītaratnaughapūrṇaṃ % naukājālaṃ muhurupaharan vīcibhiḥ śliṣyatīva tatsaudhāgreṣvaruṇadṛṣadāṃ sāndrasindūrakalpaṃ $ tejaḥpuñjaṃ kisalayadhiyā carvituṃ mārabhethāḥ",
    "GK19uddkokau:147": " dṛṣṭvā vātāyanavinihitairlocanābjaistaruṇyo %",
    "GK19uddkokau:148": " valgadvakṣoruhamupacitairhastatālairhaseyuḥ // Kok_1.68 //",
    "GK19uddkokau:149": " kṛṣṭvā dṛṣṭiṃ kathamapi tataḥ kautukānāṃ nidānād $ uḍḍīyethāḥ pathi viṭapināṃ puṣpamādhvīṃ lihānaḥ &",
    "GK19uddkokau:150": " hāraṃ hāraṃ madanapṛtanākāhalaiḥ kaṇṭhanādair % utkaṇṭhānāṃ janapadamṛgīlocanānāṃ manāṃsi brahmābhyāsapraśamitakalīn prāpya dīprān prakāśān $ śvetāraṇyaṃ vraja bahumataṃ dhāma mṛtyuñjayasya",
    "GK19uddkokau:151": " dṛṣṭvā dūre sakṛdapi janā yanna paśyantyavaśyaṃ % mṛtyorvaktraṃ niṭilaghaṭitabhrūkuṭīkaṃ kadācit sevyaṃ śambhoraruṇamurasastāḍanāddaṇdapāṇeḥ $ pādāmbhojaṃ śikharitanayāpāṇisaṃvāhayogyam &",
    "GK19uddkokau:152": " yenākrānte sati giripatau loṣṭamānāsyacakraś % cakrandādhaḥkṛtabhujavano rakṣasāṃ cakravartī pārśve yasya pravahati nilā nāma kallolinī sā $ sandhyānṛttabhramiṣu patitā mastakājjāhnavīva",
    "GK19uddkokau:153": " nāvākṣetrapraṇayi ramayākrāntadormadhyamāste % kūle yasyāḥ kuvalayadalaśyāmalaṃ dhāma kiñcit sākaṃ kāntairmilati lalitaṃ keralīnāṃ kadambe $ matpreyasyāḥ priyasakha mahāmāghasevāgatāyāḥ",
    "GK19uddkokau:154": " pāyaṃ pāyaṃ mukhaparimalaṃ mohanaṃ yatra mattāḥ % prāyo 'dyāpi",
    "GK19uddkokau:155": " bhramarakalabhā naiva jighranti padmān // Kok_1.73 //",
    "GK19uddkokau:156": " śaivālaughacchuritakamalā saikatasraṃsihaṃsā $ nītā kārśyaṃ tapanakiraṇairvāsareṣveṣu sindhuḥ",
    "GK19uddkokau:157": " ākīrṇāsyāmalakanikaraiḥ śroṇivibhraṃśikāñcīṃ % manye dīnāṃ virahadaśayā",
    "GK19uddkokau:158": " preyasīṃ me 'nuyāyāt // Kok_1.74 //",
    "GK19uddkokau:159": " śāstā tasyā yadi taṭapathaiḥ śambarakroḍavāsī $ tiṣṭhannaśve javini mṛgayākautukī sañcareta",
    "GK19uddkokau:160": " lumpestasya śramajalakaṇān komalaiḥ pakṣavātair % bhūyāt prītyai laghu ca samaye sevanaṃ hi prabhūṇām // Kok_1.75 //",
    "GK19uddkokau:161": " sarvotkṛṣṭā jagati viditāḥ keraleṣu dvijendrā $ vallīkauṇyostadapi mahimā kāpi madhyaśritānām",
    "GK19uddkokau:162": " tatrāpyasyāḥ salilapavanā yatra yatra prathante % teṣāṃ teṣāmatiśayajuṣaḥ śīlavidyānubhāvāḥ īṣṭe teṣāṃ stutiṣu na guruḥ kā kathālpīyasāṃ no $ bhrātarbhūyaḥ śṛṇu parimitaṃ prastutādyāvaśeṣam",
    "GK19uddkokau:163": " tāmuttīrṇaḥ saritamamṛtasyandimākandavṛndān % deśān pūtān pata",
    "GK19uddkokau:164": " guṇagaṇairnetranārāyaṇīyaiḥ // Kok_1.77 //",
    "GK19uddkokau:165": " yaḥ prākpāṇigrahaṇasamaye śambhunā sānukampaṃ $ haste kṛtvā kathamapi",
    "GK19uddkokau:166": " śanairaśmapṛṣṭhe nyadhāyi &",
    "GK19uddkokau:167": " draṣṭavyo 'sau kisalayamṛdurmuktipuryālayāyāḥ % kātyāyanyā mahiṣamathanoḍḍāmaraḥ pādapadmaḥ kiñcitpūrvaṃ raṇakhalabhuvi śrīmadadhyakṣayethās $",
    "GK19uddkokau:168": " tanmīmāṃsādvayakulaguroḥ sadma puṇyaṃ maharṣeḥ &",
    "GK19uddkokau:169": " vidvadvṛnde vivaditumanasyāgate yatra śaśvad- %",
    "GK19uddkokau:170": " vyākhyāśālāvalabhinilayastiṣṭhate kīrasaṅghaḥ // Kok_1.79 //",
    "GK19uddkokau:171": " śāstravyākhyā hariharakathā satkriyābhyāgatānām $ ālāpo vā yadi saha budhairākṣipedasya cetaḥ",
    "GK19uddkokau:172": " tadvisrabdhadvijaparivṛte niṣkuṭādrau niṣaṇṇaḥ % kokūyethāḥ sa khalu",
    "GK19uddkokau:173": " madhurāṃ sūktimākarṇya tuṣyet // Kok_1.80 //",
    "GK19uddkokau:174": " ślāghyacchandasthitimayi mayā śobhane 'rthe niyuktaṃ $ śrāvyaṃ śabdaiḥ sarasasumanobhājamabhrāntavṛttim",
    "GK19uddkokau:175": " dūraprāptyā praśithilamiva tvāṃ sakhe kāvyakalpaṃ % dhīmān paśyet sa yadi nanu te śuddha eva pracāraḥ // Kok_1.81 //",
    "GK19uddkokau:176": " pārśvādasya pracalitavataḥ pāvanānāharantaḥ $ kundasvacchān vṛṣapatimukhāsaktaromanthaphenān",
    "GK19uddkokau:177": " chindyustāpaṃ tava vṛṣapurīsaṅginaḥ śaṅkarāṅka- %",
    "GK19uddkokau:178": " krīḍadgaurīkacataralanodgandhayo gandhavāhāḥ // Kok_1.82 //",
    "GK19uddkokau:179": " pūrvo bhāgaḥ stanabharanataḥ prekṣyate ceccalākṣaḥ $ paścādbhāgo lalitacikuro dṛśyate no nitambī",
    "GK19uddkokau:180": " itthaṃ gauryā yugapadubhayaṃ draṣṭukāmo 'ṣṭamūrtir % mūrtidvandvaṃ vahati bhagavān yaḥ sa muktyai niṣevyaḥ // Kok_1.83 //",
    "GK19uddkokau:181": " bhūṣābhogiśvasitapavanaiḥ phālanetre pradīpte $",
    "GK19uddkokau:182": " svinnasyendoramṛtapṛṣatairūrjitaṃ nirgaladbhiḥ &",
    "GK19uddkokau:183": " maulau yasya druhiṇaśirasāṃ maṇḍalaṃ maṇḍapāntaḥ % kṣmādevānāṃ śrutipadajuṣāṃ saṃśayānucchinatti dvāropāntasthitikṛdaṇimāpāṅgadattehitārthair $",
    "GK19uddkokau:184": " āśāpālairnibiḍitabahiḥprāṅgaṇaṃ sevamānaiḥ &",
    "GK19uddkokau:185": " tasyādūre kanakabhavanaṃ pakṣapātāt praviṣṭaḥ % sampanmūrtiṃ praṇama girijāṃ sā hi viśvasya mātā // Kok_1.85 //",
    "GK19uddkokau:186": " saṃsarpadbhistanurucibharaiḥ saṅgamagrāmaśaures $ tāpiñchābhaiḥ stabakitatalaṃ gāhamāno vihāyaḥ",
    "GK19uddkokau:187": " tulyacchāyasmṛtanavatamālāvalīvāsasaukhyo % manye lokaiḥ kṣaṇamiva",
    "GK19uddkokau:188": " pṛthaṅno vibhāviṣyase tvam // Kok_1.86 //",
    "GK19uddkokau:189": " kālīvāsaṃ bhaja pathi mahat kānanaṃ yatra śaśvat $ sevāyāte tridaśanikare śrāddhadevaupavāhyam",
    "GK19uddkokau:190": " bhūtairbhedyo balimahiṣa ityudbhaṭaiḥ kṛṣṭaśṛṅge % rajjugrāhaṃ rudati vijayā rūḍhahāsaṃ ruṇaddhi // Kok_1.87 //",
    "GK19uddkokau:191": " ramyāṃ harmyadhvajapaṭamarudvījitabradhnayugyām $ agre paśyāñjanakhalapurīmāśritāṃ śaṅkareṇa",
    "GK19uddkokau:192": " yatrāśliṣṭo varayuvatibhiścumbati svinnagaṇḍaṃ % cūrṇīvātaḥ priya iva",
    "GK19uddkokau:193": " ratiśrāntamāsyāravindam // Kok_1.88 //",
    "GK19uddkokau:194": " sā ca prekṣyā saridanupadaṃ yatra kalmāṣitāyāṃ $",
    "GK19uddkokau:195": " majjanmāhodayapuravadhūkaṇṭhakastūrikābhiḥ &",
    "GK19uddkokau:196": " raktāḥ padmāḥ kuvalayavanīsāmyamāpadyamānā % vijñāyante sphuṭamahimadhāmodaye jṛmbhamāṇe // cārusvacchā śapharanayanā cakravākastanaśrīḥ $ kallolabhrūḥ kamalavadanā kamraśaivālakeśā",
    "GK19uddkokau:197": " saṃsevyā syāt sarasamadhurā sānukūlāvatīrṇair % durgāhānyairiti hi saraṇiḥ",
    "GK19uddkokau:198": " kāpi gāmbhīryabhājām // Kok_1.90 //",
    "GK19uddkokau:199": " tvayyākāśe subhaga taṭinīṃ lambamāne salīlaṃ $ bimbaṃ dṛṣṭvā payasi",
    "GK19uddkokau:200": " maṇibhaṅgāmale kampamānam &",
    "GK19uddkokau:201": " vīcīvegapracaladasitāmbhojinīgucchabuddhyā % kūjaṃ kūjaṃ madhuramalayaḥ",
    "GK19uddkokau:202": " kokila vyālaperan // Kok_1.91 //",
    "GK19uddkokau:203": " tīraṃ tasyāḥ prati gatavato dakṣiṇaṃ tatkṣaṇaṃ te $ deśaḥ sarvātiśayivibhavo dṛkpathetaḥ pratheta",
    "GK19uddkokau:204": " tāṃ jānīyā diśi diśi jayantākhyayā khyāyamānāṃ %",
    "GK19uddkokau:205": " pratyādiṣṭatridivanagaraprābhavāṃ prāpyabhūmim // Kok_1.92 //",
    "GK19uddkokau:206": " bālodyānaiḥ samadamahilābhuktavallīnikuñjaiḥ $",
    "GK19uddkokau:207": " kelīhaṃsakṣubhitanagarabhrāntabhṛṅgaiḥ sarobhiḥ &",
    "GK19uddkokau:208": " ratnaśreṇīghaṭitaśikharairgopuraiḥ sā purī te % prāyaḥ prajñābharaṇa sugamā syādanāveditāpi uttarabhāgaḥ lakṣmījanmasthitimanupamaiḥ pūritāṃ ratnajālair $ bhūbhṛdgarbhāṃ prakaṭitakaleśodayaślāghyavṛddhim",
    "GK19uddkokau:209": " pāthorāśestanumiva parāṃ manyamāno viśālāṃ % yāmadhyāste sa khalu",
    "GK19uddkokau:210": " nigamāmbhojabhṛṅgo rathāṅgī // Kok_2.1 //",
    "GK19uddkokau:211": " vaktraupamyaṃ vahati vimalaṃ paśya pārśve sudhāṃśoḥ $ paścādbhāgaṃ sumukhi ramaṇairitthamāvedyamānāḥ",
    "GK19uddkokau:212": " harmye yasyāṃ hariṇanayanāḥ kurvate 'smin kalaṅkaṃ % dṛṣṭvā serṣyā iva",
    "GK19uddkokau:213": " kuvalayādhyeyaśobhairapāṅgaiḥ // Kok_2.2 //",
    "GK19uddkokau:214": " vīthyāṃ vīthyāṃ valaripuśilābhaṅgabaddhasthalāyāṃ $ sammūrchadbhiḥ kiraṇapaṭalaistvadgarujjālanīlaiḥ",
    "GK19uddkokau:215": " yatrārabdhe dinakarakarairapyahārye 'ndhakāre % lolākṣīṇāṃ bhavati divase",
    "GK19uddkokau:216": " nirviśaṅko 'bhisāraḥ // Kok_2.3 //",
    "GK19uddkokau:217": " yasyāṃ rātrau yuvativadanāmbhojasaundaryacauryāt $ satyaṃ saudhadhvajapaṭaśikhāghṛṣṭabimbe himāṃśau &",
    "GK19uddkokau:218": " dṛṣṭvā kṛṣṇaṃ kiṇamaṇikaṇaṃ hanta gāḍhaṃ prarūḍhaṃ % mūḍho loko vadati",
    "GK19uddkokau:219": " śaśako rohito 'nyattatheti // Kok_2.4 //",
    "GK19uddkokau:220": " vīcīkṣiptā iva suradhunībālaśaivālamālā $ yatrodīrṇā maratakarucaścandraśālātalebhyaḥ &",
    "GK19uddkokau:221": " ghāsabhrāntyā gaganapadavīdīrghapānthāyamānāś % cañcatprothaṃ taraṇituragāścarvituṃ prārabhante yatrodyāne malinitadiśākuñjapuñje tarūṇāṃ $ śṛṅge lagnā bhramarapaṭalīnirviśeṣāḥ payodāḥ",
    "GK19uddkokau:222": " vāpīṣvambūnyadhikasurabhīṇyutsṛjanti svakāle %",
    "GK19uddkokau:223": " sopānāgrasphaṭikakiraṇojjṛmbhaṇāmreḍitāni // Kok_2.6 //",
    "GK19uddkokau:224": " anyāmagre mama maṇigṛhe bhuktavānityavādīr $ mugdhe kānto dhṛtanakhapadā",
    "GK19uddkokau:225": " bhittilīnā kimeṣā &",
    "GK19uddkokau:226": " itthaṃ yasyāṃ smitalavajuṣo hrepayante navoḍhāṃ %",
    "GK19uddkokau:227": " sakhyastasyāstanumanupamāṃ bimbitāṃ darśayantyaḥ // Kok_2.7 //",
    "GK19uddkokau:228": " cillīvalyā dhanuṣi ghaṭite kṣipta evekṣukāṇḍo $ netropānte vahati śaratāṃ",
    "GK19uddkokau:229": " nyastamevāravindam &",
    "GK19uddkokau:230": " romāvalyāmapi guṇadaśāṃ yatra bimbādharāṇāṃ % bibhrāṇāyāṃ madanavibhunā bhraṃśitaivālimālā śṛṅgārābdhiplava iva galadveṇi kamprastanaṃ tat $ bhraśyannīvi sthitamiti viṭā vīkṣya saṃśliṣya yatra &",
    "GK19uddkokau:231": " mugdhākṣīṇāṃ mukulitadṛśāṃ mohanāḍambarānte % bhūyaḥ śrāntaṃ punarapi",
    "GK19uddkokau:232": " ratodyogamudvelayanti // Kok_2.9 //",
    "GK19uddkokau:233": " yasyāṃ meghā harimaṇiśilāharmyaparyantabhājo $ na jñāyeran śravaṇasubhagaṃ",
    "GK19uddkokau:234": " garjitaṃ cenna dadyuḥ &",
    "GK19uddkokau:235": " vidyudvallī punarapi navārabdhasaṃbhogalīlā- %",
    "GK19uddkokau:236": " vellatkāntāvipulajaghanasrastakāñcīsamaiva // Kok_2.10 //",
    "GK19uddkokau:237": " tasyāṃ lakṣmīramaṇanilayaṃ dakṣiṇenekṣaṇīyaṃ $ matkāntāyāḥ sadanamabhito veṣṭitaṃ ratnasālaiḥ",
    "GK19uddkokau:238": " madhye saudhaṃ kanakaghaṭitaṃ bibhradūḍhacchadaughe % yasminnambhoruha iva kanatkarṇike khelati śrīḥ // Kok_2.11 //",
    "GK19uddkokau:239": " māhābhāgyaṃ ratipatibhujāḍambaraḥ paunaruktyāt $ kalyāṇaughaḥ sphurati rasikānantatāpyatra hīti &",
    "GK19uddkokau:240": " eṣāmādyakṣaragaṇamupādāya baddhena nāmnā % mānyaṃ mārakkaranilayanaṃ yatkavīndrā gṛṇanti līlāvāpī lasati lalitā tatra sopānamārge $",
    "GK19uddkokau:241": " māṇikyāṃśusphuraṇasatatasmeranālīkaṣaṇḍā &",
    "GK19uddkokau:242": " yatrāyāntyāḥ payasi vimale snātumasmatpriyāyā % manye yānābhyasanavidhaye mallikākṣā vasanti tasyāstīre punarupavanaṃ tatra cūto 'sti potas $ tvajjatīyaiḥ pika parivṛtaḥ pallavāsvādalubdhaiḥ",
    "GK19uddkokau:243": " pārśve cāsya stabakanamitā mādhavīmugdhavallī % preyasyā me pariṇayamahaṃ",
    "GK19uddkokau:244": " prāpitau sādaraṃ yau // Kok_2.14 //",
    "GK19uddkokau:245": " tasyādūre maratakatale hemabaddhālavālaḥ $ sikto mūle himajalabharaiścampakaḥ kaścidāste",
    "GK19uddkokau:246": " labdhvā sakhyāstava sa sukṛtī smeravaktrābjarāgaṃ % sūte tasyāstanulatikayā tulyavarṇaṃ prasūnam krīḍānṛtte bhavanaśikhināṃ dūramuktāhisaṅgā $ sāndracchāyāhṛtaravikarā tatra pāṭīravāṭī &",
    "GK19uddkokau:247": " madhye tasyāṃ sa khalu latikāmaṇḍapo ratnabhūmiḥ % śaśvadyasmin kimapi valati smāvayoḥ premavallī // Kok_2.16 //",
    "GK19uddkokau:248": " snigdhaskandhasrutamadhurasaḥ kiñca tasyopakaṇṭhe $ kūjadbhṛṅgaḥ kuravakataruryaḥ kuraṅgekṣaṇāyāḥ",
    "GK19uddkokau:249": " kāle kāle karikaraśirovibhramābhyāṃ bhujābhyām % āśliṣṭāṅgo vahati mukulacchadmanā romabhedān sthāneṣveṣu kvacana kathiteṣūtsukā puṣpaśayyām $ adhyāsīnā parijanakṛtāṃ sā na cedīkṣitā syāt &",
    "GK19uddkokau:250": " prāsādo 'syāḥ paramabhimataḥ ko 'pi māhendranīlas % tasmin dṛśyā taṭidiva",
    "GK19uddkokau:251": " ghane cārurūpā priyā me // Kok_2.18 //",
    "GK19uddkokau:252": " sā netrāṇāmamṛtagulikā sṛṣṭisāro vidhātuḥ $ saundaryendoḥ prathamakalikā dīpikā bhūtadhātryāḥ",
    "GK19uddkokau:253": " kandarpasya tribhuvanavibhoḥ kāñcanī ketuyaṣṭiḥ % śṛṅgārābdheḥ śaśadharakalā jīvitaṃ me dvitīyam paśyannenāṃ bahalasuṣamāmaṇḍalāntarnimagnāṃ $ madhye 'nyāsāmapi caladṛśāṃ jñāsyase no kathaṃ tvam &",
    "GK19uddkokau:254": " jyotsnājālasnapitabhuvanā tārakāṇāṃ samīpe % cāndrī mūrtiḥ kathaya jagato jñāpyate kena rātrau sāndrāmodastimiranikaraścandramā niṣkalaṅkaḥ $ śailau haimau bhramarapaṭalīkīlito vyomabhāgaḥ",
    "GK19uddkokau:255": " kamraṃ cakraṃ mṛdukarikaradvandvamabje salīle % sarvaṃ caitanmadanaghaṭitaṃ saumya sambhūya sābhūt // Kok_2.21 //",
    "GK19uddkokau:256": " nīcīkurvantyalasavalitā netrapātāḥ kuraṅgān $ vīcīgarvaṃ harati nikhilaṃ",
    "GK19uddkokau:257": " vibhramāndolitā bhrūḥ &",
    "GK19uddkokau:258": " pāṇī kalpadrumakisalayaprābhavaṃ na kṣamete % vāṇī tasyā vahati bhavatāṃ pañcamairbālamaitrīm sā kāntiśceddravati kanakaṃ tanmukhaṃ cet ka induḥ $ sā ced bimbādharamadhuratā tiktatāmeti mādhvī &",
    "GK19uddkokau:259": " sā vā tasyā yadi tanulatā mālatī lohatulyā % tau cedūrū kanakakadalīstambhayoḥ kvāpi ḍambhaḥ ukteṣveva prasajati punarnavyalāvaṇyasāreṣv $ aṅgeṣvasyā mama kathayato",
    "GK19uddkokau:260": " hanta vācāṃ pravṛttiḥ &",
    "GK19uddkokau:261": " tādṛgbhūte manasi vivaśe kinnu kurvīta seyaṃ % yadyacceto vimṛśati girāṃ",
    "GK19uddkokau:262": " tattadevābhidheyam // Kok_2.24 //",
    "GK19uddkokau:263": " adya prāyaḥ praṇayini mayi proṣite bhāgyadoṣāt $ kalpaprāyairahaha divasairebhirutkaṇṭhamānā",
    "GK19uddkokau:264": " sañjāyeta prabalavirahodvejitā peśalāṅgī % mūrchadgharmajvaraparavaśā nīlakaṇṭhīva khinnā yatrāpāṅgadyutikavacite kiñcidutsārya keśān $ dattaḥ premṇā dinamanu mayā dīrghikāraktapadmaḥ",
    "GK19uddkokau:265": " tasminnasyā bhavati niyataṃ hanta cintākulāyā % gaṇḍanyastaḥ karakisalayaḥ karṇajāhe 'vataṃsaḥ pakṣmaspandaḥ samajani sakhe paśyatormāṃ yayoḥ prāṅ- $ niṣpatrākṛnmayi tu vidhinā tādṛśe dūranīte &",
    "GK19uddkokau:266": " antarbāṣpacchuraṇanibhṛte sāmprataṃ te mṛgākṣyā % netre dhattastuhinakaṇikādanturāmbhojadainyam sāndrāmodaṃ sapaṭu sadayaṃ sasmaraṃ sānutarṣaṃ $ sambhogānte muhurapi mayā",
    "GK19uddkokau:267": " sādaraṃ cumbito yaḥ &",
    "GK19uddkokau:268": " narmālāpasmitalavasudhāsecanairmucyamānas % tāmyatyuṣṇaśvasitapavanaiḥ so 'ti bimbādharo 'syāḥ // Kok_2.28 //",
    "GK19uddkokau:269": " krīḍāśailau madananṛpateḥ kāntipūrasya kokau $ syātāṃ tasyā dhruvamurasijau kiñcidāpāṇḍumūlau",
    "GK19uddkokau:270": " madviśleṣaḥ śaraduḍunibhāṃ tyājayan hāramālāṃ % manye bhīto vitarati",
    "GK19uddkokau:271": " tayoraśrudhārābhiranyām // Kok_2.29 //",
    "GK19uddkokau:272": " bhūṣāsvāsthāṃ yadapi jahatī tāṃ vahatyeva kāñcīṃ $ grāhaṃ grāhaṃ pṛthu",
    "GK19uddkokau:273": " pṛthu mayā mauktikaṃ gumbhitā yā &",
    "GK19uddkokau:274": " śroṇībimbe sumahati tayā bhūṣite komalāṅgyāḥ % sālāvītāṃ sa kila madano manyate rājadhānīm maccitākhyadvipaniyamanālānayordvandvamūrvoḥ $ śroṇībhārādalasamadhunā jāyate khinnakhinnam",
    "GK19uddkokau:275": " ārabdhānāṃ hara hara mayā yatra saṃvāhanānāṃ % nityaṃ jātā niravadhirasāḥ",
    "GK19uddkokau:276": " ke 'pi ke 'pyantarāyāḥ // Kok_2.31 //",
    "GK19uddkokau:277": " ādvārāntaṃ madabhigamanāśaṅkayā cañcalākṣyā $ yātāyātaiḥ kisalayanibhau kliśyataḥ pādapadmau",
    "GK19uddkokau:278": " mithyāgotraskhalanamasakṛt prastutaṃ hanta yābhyāṃ % labdhuṃ pādapraṇatiṣu mayā hanta santāḍanāni yadyapyasyāḥ kraśayati vapurvallarīṃ dīpyamāno $ viśleṣāgnirdviguṇayati tāṃ kintu lāvaṇyalakṣmīm",
    "GK19uddkokau:279": " taptāṃ taptāṃ nayati nitarāṃ tānavaṃ jātavedā % haimīṃ lekhāmapi tu",
    "GK19uddkokau:280": " janayatyeva varṇaprakarṣam // Kok_2.33 //",
    "GK19uddkokau:281": " pṛthvīreṇūnalakanikare netrayorbāṣpapūraṃ $ haste gaṇḍaṃ sitabisalatāhārajālaṃ stanāgre",
    "GK19uddkokau:282": " śroṇyāṃ kṣaumaṃ malinamasṛṇaṃ sā vahatyeva hantety %",
    "GK19uddkokau:283": " āstāmetadbahuvilapitairmāstu kālātipātaḥ // Kok_2.34 //",
    "GK19uddkokau:284": " sthitvā cūte prathamakathite mugdhakāntādharābhaṃ $ daṣṭvā svairaṃ kisalayamatha prekṣaṇīyā tvayā sā &",
    "GK19uddkokau:285": " pṛcchantī vā malayavapanaṃ praśrayānmatpravṛttiṃ % madvṛttāntaṃ kathaya kaṭhinasyeti vā prārthayantī // Kok_2.35 //",
    "GK19uddkokau:286": " chinte tāpaṃ himajalamayī cāndanī kinnu carcā $ mandaspandāḥ kimu sukhakarā mārutāścāmarāṇām",
    "GK19uddkokau:287": " pṛcchantīnāmiti savayasāṃ sātireke 'pi tāpe % smitvā ramyaṃ sakalamiti vā cittamāśvāsayantī praspandante malayapavanā rundhi jālaṃ kavāṭaiḥ $ śambhornāmnā śaragaṇamucaṃ bhīṣayeḥ pañcabāṇam",
    "GK19uddkokau:288": " jīvañjīvaṃ visṛja carituṃ candrike candrikāyām % itthaṃ ceṭīṃ sajalanayanāmādiśantī muhurvā prāptālambā parijanakaraiḥ prāpya vā citraśālāṃ $ mugdhā svasyāścaraṇapatitaṃ veti taṃ māṃ nirīkṣya &",
    "GK19uddkokau:289": " ehyuttiṣṭha priya na kupitāsmīti bāṣpākulākṣī % gāḍhāśleṣapracalitakarā rudhyamānā sakhībhiḥ kopaṃ caṇḍi tyaja parijane daivamatrāparāddhaṃ $ yenākāṇḍe samaghaṭi mahānāvayorviprayogaḥ",
    "GK19uddkokau:290": " itthaṃ baddhāñjali kṛtaruṣaṃ bhāvitāmagratastāṃ % sāhaṃbhūtā priyacaṭuśatairudyatā vānunetum gaṇḍālambairlulitamalakairdhūsarairvaktrabimbaṃ $ dṛṣṭvā śuddhasphaṭikaghaṭite bimbitaṃ bhittibhāge",
    "GK19uddkokau:291": " antargehaṃ jaladaśakalairāvṛto rohitāṅkaḥ % kenānītaḥ pura iti bhiyā vyāharantī sakhīrvā // nidrāṃ prāptā kathamapi cirāttatra cālokinī māṃ $ śūnyāśleṣaṃ viracitavatī hanta ghātāt kucādryoḥ &",
    "GK19uddkokau:292": " nirbhindānā nijakaradhṛtaṃ kaṅkaṇaṃ srastaśeṣaṃ % paśyantīnāṃ nayanakamale badhnatī vā sakhīnām // Kok_2.41 //",
    "GK19uddkokau:293": " vakti dhvāṅkṣaḥ suhṛdupagamaṃ dakṣiṇe kṣīravṛkṣe $ vāmaṃ netraṃ sphurati",
    "GK19uddkokau:294": " sucirāducchvasityadya cetaḥ &",
    "GK19uddkokau:295": " kiñca svānaḥ śravaṇamadhuro jāyate kokilānāṃ % prāṇeṣvāśāmiti kathamapi bhrātarābadhnatī vā // Kok_2.42 //",
    "GK19uddkokau:296": " muktvā jīvāmyasusamamiti vrīlitā vismitā vā $ tatsaṅgāśā punariha paraṃ",
    "GK19uddkokau:297": " heturityāsitā vā &",
    "GK19uddkokau:298": " śocantī māṃ dayitamathavā viprayogāsahiṣṇuṃ % strīṇāṃ ceṣṭāsviti hi",
    "GK19uddkokau:299": " virahotthāsu diṅmātrametat // Kok_2.43 //",
    "GK19uddkokau:300": " gāḍhāśleṣavyatikararasagranthanādūyamānaḥ $ sambhogānte svapanavidhaye yaḥ",
    "GK19uddkokau:301": " purā dhūyate sma &",
    "GK19uddkokau:302": " kaṇṭhotsaṅgānmama sa vidhinā vairiṇā dūrakṛṣṭo % vāmo bāhustvayi savidhage",
    "GK19uddkokau:303": " yāsyati spandamasyāḥ // Kok_2.44 //",
    "GK19uddkokau:304": " vakturvaktraṃ tamasi bhavato naiva dṛśyeta rātrāv $ āmadhyāhnaṃ bhavati niyamavyākulā vāsare sā &",
    "GK19uddkokau:305": " sahyasparśe sati ravikare tāmasahyasmarārtiṃ % matsandeśaṃ maṇivalabhikāmāśritaḥ śrāvayethāḥ tyaktvā cūtānapi kusumitānāgato matsamīpaṃ $ kinnveṣa syāt kamapi",
    "GK19uddkokau:306": " kuśalodantamākhyātukāmaḥ &",
    "GK19uddkokau:307": " ityālībhirbhṛtajalakaṇaṃ pāṇināmṛṣṭanetraṃ % dṛṣṭaḥ spaṣṭākṣaramiti śanaiḥ",
    "GK19uddkokau:308": " śaṃsituṃ prakramethāḥ // Kok_2.46 //",
    "GK19uddkokau:309": " amlānā te jayati kamanīyāṅgi maṅgalyabhūṣā $ patyuḥ pārśvāt suhṛdahamupeto",
    "GK19uddkokau:310": " 'smi sandeśahāraḥ &",
    "GK19uddkokau:311": " jātaṃ viddhi śrutisukhagirāṃ kokilānāṃ kule māṃ % ye pañceṣoḥ kimapi",
    "GK19uddkokau:312": " pathikākarṣaṇaṃ ṣaṣṭhamastram // Kok_2.47 //",
    "GK19uddkokau:313": " coleṣvāste sumukhi kuśalī tvatpriyaḥ pṛcchati tvāṃ $ kaccit kṣemaṃ bhajati",
    "GK19uddkokau:314": " bhavatītyāttavācaṃ bhavantam &",
    "GK19uddkokau:315": " bhūyobhūyaḥ kathaya kathayetyālapantyaśrumiśraiḥ %",
    "GK19uddkokau:316": " prītismerairmadiranayanā mānayiṣyatyapāṅgaiḥ // Kok_2.48 //",
    "GK19uddkokau:317": " evaṃ brūyāḥ punarajani yaḥ premakope mitho vāṃ $ jāte maune capalacapalastatkṣaṇaṃ pūrvamuktyām",
    "GK19uddkokau:318": " tādṛkpremṇaściravirahiṇaḥ prāṇanāthasya vāṇī % seyaṃ mattaḥ śravaṇasarasā",
    "GK19uddkokau:319": " śrūyatāṃ śrāvyabandhā // Kok_2.49 //",
    "GK19uddkokau:320": " kalyāṇāṅgi priyasahacarīṃ tvāmanāsādayadbhir $ bāhyairakṣaiḥ saha paramahaṃ yāmi kāmapyavasthām",
    "GK19uddkokau:321": " dhanyaṃ cetaḥ punaridamahorātramanyānapekṣaṃ % tvayyāmagnaṃ bata nanu",
    "GK19uddkokau:322": " pṛthagbhāgyamapyekajānām // Kok_2.50 //",
    "GK19uddkokau:323": " mādyadbhṛṅgaiḥ kumudapavanaistarjyamānasya ghorair $ ātaṅkākhye sarasi luṭhato hā niśīthe niśīthe &",
    "GK19uddkokau:324": " nidrāmūke jagati rudati śvāsacintājuṣo me % saṅkrandantaścaṭulanayane cakravākāḥ sahāyāḥ // mohādvaitaṃ viharati dhṛtirlīyate jāḍyamīne $ bhātyunmādo bhramati matirityādi so 'haṃ na vedmi &",
    "GK19uddkokau:325": " bāṇaṃ muñcan parisaracaro na svapan nāpi khādan % kṛtsnaṃ jānātyalasagamane kevalaṃ pañcabāṇaḥ kāle cāsmin kanadalibhṛtaḥ kampitāgrapravālāḥ $ kamrā vallyaḥ kimapi",
    "GK19uddkokau:326": " marutā cumbitā dakṣiṇena &",
    "GK19uddkokau:327": " kiñciddaṣṭādharakisalayāṃ prāṅmayā bhogakāle % sītkurvāṇāṃ dhutakaratalāṃ tvāṃ priye smārayanti aṃsālambiślathakacabharaṃ hastaruddhāmbarāntaṃ $ prākkrīḍānte tava maṇigavākṣopakaṇṭheṣu cāram &",
    "GK19uddkokau:328": " smāraṃ smāraṃ kathamapi mayā muhyatā sahyate 'sau % mando vāyuḥ sutanu",
    "GK19uddkokau:329": " bakulodbhedasaurabhyabandhuḥ // Kok_2.54 //",
    "GK19uddkokau:330": " tīrtvā rātriṃ virahamahatīṃ tīvratāpāṃ kathañcid $ dṛṣṭvā bhānoḥ kiraṇamaruṇaṃ jambhaśatrordigante",
    "GK19uddkokau:331": " pratyudyāntīṃ tvaritamabalāṃ śliṣyate bhāgyasīmne % sāraṅgākṣi spṛhayati mano hanta cakrākhyayūne utkaṇṭho 'smi tvaduditadhiyā mugdhahaṃsīnināde $ tvadbhūṣāyāṃ hariti satataṃ locane pātayāmi",
    "GK19uddkokau:332": " tvatsaṃspṛṣṭe mama ca vapuṣi prema badhnāmi kānte % satyaṃ prāṇānapi paramahaṃ tvatpriyān dhārayāmi // Kok_2.56 //",
    "GK19uddkokau:333": " tvaṃ cāhaṃ ca kṣitimupagatāvityaviśleṣacintā $ nindāvantau smara iti mitho vākyasambhedasaukhyam",
    "GK19uddkokau:334": " spṛśyete nau niśi śaśikarairaṅgake yaugapadyāt % tenāpyasti dviradagamane satyamāśleṣabuddhiḥ hāhantāsminnasulabhamithodarśane viprayoge $ saivālambo mama bhagavatī",
    "GK19uddkokau:335": " bhāvanākalpavallī &",
    "GK19uddkokau:336": " tvāmāsīnāmasakṛdanayā gāḍhamāliṅgya rāgād % aṅkārūḍhāmalaghujaghane nocitaṃ vaktumanyat // jātaṃ ceto madanasubhaṭasyādya yogyaṃ śaravyaṃ $ naikacchidraṃ niyatamamutaḥ subhru vibhraṃśi dhairyam &",
    "GK19uddkokau:337": " kālāt kṣīṇe punaravayave vardhate kevalaṃ no % tāpastīvrasmarahutabhujā tasya varṇodgamo 'pi evaṃprāyā na hi na virahe jīvituṃ santyupāyāḥ $ satyaṃ taistaiḥ kṛtadhṛtirahaṃ prāṇimi prāṇanāthe &",
    "GK19uddkokau:338": " niścityaivaṃ nirupamaguṇe sāhasebhyo nivṛttā % tvaṃ ca snānādiṣu savayasāṃ prārthanāṃ mā niṣedhīḥ tīrṇaprāyo virahajaladhiḥ śailakanyāprasādāc $ cheṣaṃ māsadvitayamabale sahyatāṃ mā viṣīda",
    "GK19uddkokau:339": " dhūpodgāraiḥ surabhiṣu tato bhīru saudhāntareṣu % krīḍiṣyāvo navajaladharadhvānamandrāṇyahāni kacciccitte sphurati capalāpāṅgi cūrṇyāṃ kadācit $ srastottaṃsaṃ dhavalanayanaṃ dhautabimbādharoṣṭham",
    "GK19uddkokau:340": " snānānte te mukhamupasakhi prekṣamāṇe mayi drāg- % vakṣodaghne payasi punarapyāvayormajjanaṃ tat // Kok_2.62 //",
    "GK19uddkokau:341": " āśliṣyantaṃ viṭapabhujayā tatra vallīranekāḥ $ krīḍārāme kamapi taruṇaṃ",
    "GK19uddkokau:342": " vīkṣya mākandavṛkṣam &",
    "GK19uddkokau:343": " sācīkṛtya sphuradadharayā caṇḍi vaktraṃ bhavatyā % subhrūbhaṅgaḥ sajalakaṇikaḥ preṣito mayyapāṅgaḥ pratyākhyātaḥ praṇayini ruṣā bimbito 'haṃ stane te $ sairandhryajñā sthagayitumabhūccandanena pravṛttā &",
    "GK19uddkokau:344": " mā pāṭīraṃ pulakini punaścātra limpeti śaṃsaty % ālīvṛnde smitajuṣi kṛtā",
    "GK19uddkokau:345": " dṛktvayā vrīlagarbhā // Kok_2.64 //",
    "GK19uddkokau:346": " uccinvatyāḥ kisalayarucā pāṇinodyānapuṣpaṃ $ sākaṃ bhṛṅgaistava mayi",
    "GK19uddkokau:347": " mukhāmbhojasaurabhyalubdhe &",
    "GK19uddkokau:348": " reṇutrastā iva sumanasāṃ dakṣiṇāḥ kelisakhyaḥ % kañcitkālaṃ karakisalayairapyadhurlocanāni ityetasmānmama kuśalitāṃ viddhyabhijñānadānād $ bhūyaścaikaṃ śṛṇu sahacarīṃ dhūtanaikānunītim",
    "GK19uddkokau:349": " kelīhaṃse smarajuṣi haṭhāccumbatīṣatstanantīṃ % tvaṃ tu smṛtvā kimapi bahalavrīlamālokathā mām // Kok_2.66 //",
    "GK19uddkokau:350": " rāgo nāma truṭati viraheṇeti lokapravādas $ tvatsambaddho mama śataguṇaḥ",
    "GK19uddkokau:351": " saṅgamādviprayoge &",
    "GK19uddkokau:352": " so 'yaṃ bhedo viṣayabhidayā saṅgame tvaṃ kilaikā % viśleṣe tu tribhuvanamidaṃ jāyate tvanmayaṃ hi // Kok_2.67 //",
    "GK19uddkokau:353": " etatkṛtyaṃ priyasakha mama bhrāturārtasya kṛtvā $ nāsīraḥ syā jagati",
    "GK19uddkokau:354": " karuṇāśālināṃ saṃvibhāge &",
    "GK19uddkokau:355": " śaṃsanti tvāṃ nanu parabhṛtaṃ śaiśave yadbhṛto 'nyaiḥ % patrivrātābharaṇa bharaṇenādya sa tvaṃ pareṣām // Kok_2.68 //",
    "GK19uddkokau:356": " evaṃ tasyā virahavidhuraṃ jīvitaṃ sthāpayitvā $ gaccha svecchāviharaṇa yathāprārthitaṃ digvibhāgam &",
    "GK19uddkokau:357": " mānyaśrīḥ syānmadananṛpateḥ kokilā te 'nukūlā % bhūyānmaivaṃ sakṛdapi tayā",
    "GK19uddkokau:358": " viprayogaprasaṅgaḥ // Kok_2.69 //"
}