{
    "XXajitsvyu:0": " oṃ namaḥ sarvajñāya ||",
    "XXajitsvyu:1": " evaṃ mayā śrutam ekasmin samaye bhagavān* śrāvastyāṃ viharati sma jetavane anāthapiṇḍadasyārāme mahatā bhikṣusaṃghena sārdham ardhatrayodaśabhir",
    "XXajitsvyu:2": " bhikṣusahasraiḥ |",
    "XXajitsvyu:3": " tadyathā āyuṣmatā cājñātakauṇḍinyena āyuṣmatā ca mahānāmnā āyuṣmatā ca revatena āyuṣmatā ca vakkulena āyuṣmatā ca",
    "XXajitsvyu:4": " śāripu[treṇa āyuṣmatā ca] pūrṇena maitrāyaṇī[putreṇa] ca śrāvakaniyutaiḥ |",
    "XXajitsvyu:5": " te sarve yena bhagavān yena ca jetavanaṃ vihāraṃ tenopasaṃkrāntā bhagavataḥ pādau śirasābhivandya bhagavataḥ puratas tasthur dvātriṃśatā bodhisatvasahasraiḥ |",
    "XXajitsvyu:6": " tadyathā sahacittotpādadharmacakrapravartanena ca bodhisatvena mahāsatvena anikṣiptadhureṇa ca bodhisatvena mahāsatvena maitreyeṇa ca bodhisatvena mahāsatvena avalokiteśvareṇa ca bodhisatvena mahāsatvena mahāsthāmaprāptena ca bodhisatvena mahāsatvena |",
    "XXajitsvyu:7": " evaṃpramukhair dvātriṃśatā bodhisatvasahasraiḥ |",
    "XXajitsvyu:8": " te sarve yena bhagavān yena ca jetavanaṃ vihāraṃ tenopasaṃkrāntā bhagavataḥ pādau śirasābhivandya bhagavataḥ puratas tasthuḥ |",
    "XXajitsvyu:9": " atha khalu bhagavān pūrvāhṇakālasamaye nivāsya pātracīvaramā[traḥ] śrāvastīṃ mahānagarīṃ piṇḍāya prāviśat* |",
    "XXajitsvyu:10": " atha bhagavān āyuṣmantam ānandam (Asv 104) āmantrayate sma |",
    "XXajitsvyu:11": " gacchānanda pātraṃ cakrikaṃ śikyamānaya |",
    "XXajitsvyu:12": " athāyuṣmān ānando bhagavataḥ śrutamātreṇa pātraṃ cakrikaṃ śikyaṃ bhagavate upanāmayām āsa",
    "XXajitsvyu:13": " athāyuṣmān ānando bhagavataḥ kṛtāñjalipuṭo bhagavantaṃ gāthābhir adhyabhāṣata |",
    "XXajitsvyu:14": " yadā tvaṃ praviśasi piṇḍapātika vimocaye tvaṃ bahavaṃ hi prāṇinām* /–MS: vimocayeyaṃ ... uttārayeyaṃ uttāraye tvaṃ bahavaṃ satvā narakabhayāj jātijarāmahābhayā //",
    "XXajitsvyu:15": " saṃsāraduḥkhakalilā mahābhayād {vimocayeyaṃ tava lokanāyakāḥ} /",
    "XXajitsvyu:16": " mahānubhāvo varadakṣiṇīyo vimocayitvā {bahavaṃ hi satvā /",
    "XXajitsvyu:17": " saṃsāraduḥkhakalilā mahābhayaḥ vimocayitvā} punaraṃ hi āgamī //",
    "XXajitsvyu:18": " athāyuṣmān ānando bhagavata imā gāthā bhāṣitvā tūṣṇīṃ sthito 'bhūt* |",
    "XXajitsvyu:19": " atha",
    "XXajitsvyu:20": " bhagavān* śrāvastyāṃ mahānagaryāṃ nātidūre sthito 'bhūt* |",
    "XXajitsvyu:21": " atha te sarve gavākṣatoraṇaniryūhakā [hiraṇya]mayāḥ sphaṭikamayā rūpyamayāḥ prādurabhūvan*",
    "XXajitsvyu:22": " tathā śrāvastyāṃ ma[hānagaryāṃ] mahāntaṃ janakāyaṃ saṃsthito 'bhūvan* |",
    "XXajitsvyu:23": " atha sa janakāyaḥ saṃśayajāto babhūva ko hetuḥ kaḥ pratyayaḥ nagarasya śubhanimittaṃ prādurabhūt*",
    "XXajitsvyu:24": " mā cedaṃ nagaraṃ bhasmapralayaṃ syāt* |",
    "XXajitsvyu:25": " atha tatra janakāye anekavarṣaśatasahasriko (Asv",
    "XXajitsvyu:26": " 105) jīrṇo vṛddho mahallakaḥ puruṣaḥ saṃsthito 'bhūt* |",
    "XXajitsvyu:27": " atha sa puruṣas taṃ janakāyaṃ samāśvāsayann evam āha |",
    "XXajitsvyu:28": " mā bhaiṣur bhoḥ kulaputrāḥ |",
    "XXajitsvyu:29": " asminn eva pṛthivīpradeśe jetavanaṃ nāma vihāraḥ |",
    "XXajitsvyu:30": " tatra śākyamunir nāma tathāgato 'rhan samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho",
    "XXajitsvyu:31": " bhagavān* |",
    "XXajitsvyu:32": " so 'yaṃ śrāvastīṃ mahānagarīṃ piṇḍāya prāviśat* |",
    "XXajitsvyu:33": " tasyāgamanakālasamaye idaṃ śubhanimittam abhūt* |",
    "XXajitsvyu:34": " atha sa janakāyas taṃ jīrṇakaṃ puruṣaṃ kṛtāñjalir [evam āha] |",
    "XXajitsvyu:35": " yat tasya bhagavatas tathāgatasyārhataḥ samyaksaṃbuddhasya gu[ṇavarṇasamudīraṇa]samaye idaṃ śubhanimittam abhūt* |",
    "XXajitsvyu:36": " dṛṣṭamātrasya tasya tathāgatasyārhataḥ samyaksaṃbuddhasya kīdṛśaḥ puṇyābhisaṃskāro bhaviṣyati",
    "XXajitsvyu:37": " atha sa jīrṇakapuruṣas taṃ janakāyaṃ bhagavato guṇavarṇasamudīraṇatayā gāthābhir adhyabhāṣata",
    "XXajitsvyu:38": " yo lokanāthasya hi nāmu yaḥ śruṇe saṃsāraduḥkhā vinimuktu so naro /",
    "XXajitsvyu:39": " apāyagāmī na kadāci bheṣyate svargaṃ ca so yāsyati śīghram evam* /",
    "XXajitsvyu:40": " yo lokanāthasya hi nāmu yaḥ śruṇe dṛḍhapratijño bahukalpakoṭibhiḥ /",
    "XXajitsvyu:41": " mahānubhāvo sugato mahātmanaḥ kalpānakoṭīnayutān acintiyān* //",
    "XXajitsvyu:42": " (Asv 106)",
    "XXajitsvyu:43": " so bodhisatvo sthita gaṅgavālukān kadāci so gacchati durgatī bhayam* /",
    "XXajitsvyu:44": " yo lokanāthasya hi nāmu yaḥ śruṇe apāyagāmī na kadāci bheṣyate //",
    "XXajitsvyu:45": " kalpānakoṭīnayutān acintiyā rājā sa bhotī sada cakravartī /",
    "XXajitsvyu:46": " yo lokanāthasya hi nāmu dhārayet* //",
    "XXajitsvyu:47": " yat kiṃci pūrvaṃ sada pāpu yat kṛtaṃ sarvaṃ kṣayaṃ yāsyati śīghram etat* /",
    "XXajitsvyu:48": " śakro 'pi devendramahānubhāvo kalpānakoṭīnayutān acintiyā //",
    "XXajitsvyu:49": " sukhāvatīṃ gacchati buddhakṣetraṃ paryaṅkabaddho sa ca bodhisatvo /",
    "XXajitsvyu:50": " brahmasvaro susvaru maṃjughoṣa bhavanti varṣānasahasrakoṭibhiḥ //",
    "XXajitsvyu:51": " apāyagāmī na kadāci bheṣyate yo lokanāthasya hi nāmu dhārayet* /",
    "XXajitsvyu:52": " atha sa jīrṇakaḥ puruṣo janakāyaṃ bhagavato guṇavarṇam udīrayitvā tūṣṇīṃ sthito 'bhūt* |",
    "XXajitsvyu:53": " atha bhagavān pūrveṇa nagaradvāreṇa śrāvastīṃ mahānagarīṃ praviṣṭo 'bhūt* |",
    "XXajitsvyu:54": " tatra ca nagaradvāre dvādaśakoṭyaḥ padmānāṃ prādurabhūvan* |",
    "XXajitsvyu:55": " teṣu ca padmeṣu dvādaśakoṭyo bodhisatvānāṃ paryaṅkaniṣaṇṇāḥ (Asv 107) prādurabhūvan prāñjalayaḥ",
    "XXajitsvyu:56": " atha bhagavataḥ praviṣṭamātreṇa śrāvastyāṃ mahānagaryāṃ navanavatikoṭīniyutaśatasahasrāṇi satvānāṃ sukhāvatyāṃ lokadhātau pratiṣṭhāpitāni caturaśītisatvakoṭīniyutaśatasahasrāṇy ābhiratyā lo[kadhāto]r",
    "XXajitsvyu:57": " akṣobhyatathāgatasya buddhakṣetraṃ pratiṣṭhāpitāni |",
    "XXajitsvyu:58": " atha bhagavān ā[nandena saha nagarā]valambikāyā dārikāyā gṛhe samāgato",
    "XXajitsvyu:59": " 'bhūt* |",
    "XXajitsvyu:60": " atha bhagavān nagarāvalambikāyā dārikāyā gṛhe cakrikaṃ kaṭakaṭāpayām āsa |",
    "XXajitsvyu:61": " atha sā dārikā taṃ cakrīśabdaṃ śrutvā saṃśayajātābhūt*",
    "XXajitsvyu:62": " | ko hetuḥ kaḥ pratyayaḥ |",
    "XXajitsvyu:63": " mama gṛhe na kadācit piṇḍapātika āgato 'bhūt* |",
    "XXajitsvyu:64": " atha sā nagarāvalambikā dārikā śūnyākāragṛhe niṣaṇṇā aśrukaṇṭhī rudantī paridevantī sthitābhūt tīkṣṇadhāram asiṃ gaveṣantī paridevantī rudantī",
    "XXajitsvyu:65": " sthitābhūt* |",
    "XXajitsvyu:66": " atha [sā] dārikā śūnyākāragṛhe niṣaṇṇā paridevantī",
    "XXajitsvyu:67": " aśru[kaṇṭhī] rudantī gāthābhir adhyabhāṣata |",
    "XXajitsvyu:68": " aho bata duḥkhu daridrake gṛhe varaṃ mama maraṇu na cāpi jīvitam* /",
    "XXajitsvyu:69": " kiṃ cāpi me kāryuṣu jīvitena yadyaivāhaṃ duḥkhu śarīra pīḍitam* /",
    "XXajitsvyu:70": " kana ...................... hyatrāṇaṃ bhavate parāyaṇam* /",
    "XXajitsvyu:71": " anāthabhūtā aham adyameva yadyaivāhaṃ jāta daridrake gṛhe //",
    "XXajitsvyu:72": " (Asv 108)",
    "XXajitsvyu:73": " atha sa nagarāvalambikā dārikā śūnyākāragṛhe [niṣaṇṇā] imā gāthā bhāṣitvā",
    "XXajitsvyu:74": " tūṣṇīṃ sthitābhūt* |",
    "XXajitsvyu:75": " atha śuddhavāsakāyiko devaputro 'ntarīkṣagataḥ sthitaś cintayati sma |",
    "XXajitsvyu:76": " paśyec ced imāṃ bhagavān* |",
    "XXajitsvyu:77": " anekaduṣkarakoṭiniyutaśatasahasracīrṇacaritaḥ sa śākyamunis tathāgato nagarāvalambikāyā dārikāyā gṛhe sthito 'bhūt* |",
    "XXajitsvyu:78": " atha śuddhavāsakāyiko devaputraḥ śatasahasramūlyaṃ muktāhāraṃ gṛhītvā śatarasabhojanapiṭakaṃ gṛhītvā kāśikāni vastrāṇi gṛhītvā yena nagarāvalambikāyā dārikāyā gṛhaṃ tenopasaṃkrānto 'bhūt* atha śuddhavāsakāyiko devaputro nagarāvalambikāṃ dārikām evam āha |",
    "XXajitsvyu:79": " prāvara dārike imāni kāśikāni vastrāṇi imāny anekaśatasahasramūlyāny ābharaṇāni |",
    "XXajitsvyu:80": " prāvṛtya cedaṃ śatasahasramūlyaṃ muktāhāraṃ gṛhītvā imaṃ śatarasabhojanapiṭakaṃ gṛhītvā bhagavantam upanāmaya |",
    "XXajitsvyu:81": " atha sā dārikā tāni kāśikāni vastrāṇi prāvṛtya śatasahasramūlyaṃ muktāhāraṃ gṛhītvā taṃ śatarasabhojanapiṭakaṃ gṛhītvā yena bhagavāṃs tenopasaṃkrāntā |",
    "XXajitsvyu:82": " upasaṃkramya bhagavantam upanāmayati sma |",
    "XXajitsvyu:83": " atha bhagavāṃs tāṃ nagarāvalambikām evam āha |",
    "XXajitsvyu:84": " pariṇāmaya tvaṃ dārike yathā pariṇāmitaṃ vipaśyiśikhiviśvabhukkakutsundakanakamunikāśyapaprabhṛtibhiḥ sadbhis tathāgatair arhadbhiḥ samyaksaṃbuddhaiḥ |",
    "XXajitsvyu:85": " anto bhaviṣyati strībhāvād anto bhaviṣyati daridragṛhāt* |",
    "XXajitsvyu:86": " atha sā dārikā taṃ piṇḍapātaṃ pariṇāmayitvā",
    "XXajitsvyu:87": " (Asv 109) bhagavantam upanāmayām āsa |",
    "XXajitsvyu:88": " anena piṇḍapātakuśalamūlena mā kasmiṃścid daridragṛhe upapadyeya |",
    "XXajitsvyu:89": " atha sā nagarāvalambikā dārikā taṃ piṇḍapātaṃ pariṇāmayitvā bhagavate datvā svagṛhagamanam ārabdhā |",
    "XXajitsvyu:90": " atha bhagavāṃs tāṃ nagarāvalambikāṃ dārikām evam āha |",
    "XXajitsvyu:91": " pratinivartasva dārike |",
    "XXajitsvyu:92": " pūrvajātinidānaṃ samanusmarāmi |",
    "XXajitsvyu:93": " tad ahaṃ pa[rikīrta]yiṣyāmi |",
    "XXajitsvyu:94": " atha sā dārikā pratinivṛtya",
    "XXajitsvyu:95": " sarvāṅgapraṇi[pātena] bhagavantaṃ prapatitā |",
    "XXajitsvyu:96": " atha sā nagarāvalambikā dārikā bhagava[ntaṃ gā]thābhir adhyabhāṣata |",
    "XXajitsvyu:97": " avaśyaṃ me pūrvakṛtena karmaṇā yenāhaṃ [jāta] daridrake gṛhe /",
    "XXajitsvyu:98": " karohi kāruṇya mamaṃ hi duḥkhita [vinivartayasva] narakā hi pālān* //",
    "XXajitsvyu:99": " karohi kāruṇya mama duḥkhitāyā istribhāvā upapannu nāyaka /",
    "XXajitsvyu:100": " tvaṃ lokanātha jaravyādhiśoka vimocaye maṃ mama duḥkhitāyāḥ //",
    "XXajitsvyu:101": " trāṇaṃ bhavāhī śaraṇaṃ parāyaṇaṃ vimocayāhī mama duḥkhitāyāḥ /",
    "XXajitsvyu:102": " kṛtaṃ hi nātha praṇidhiṃ tvayā hi ye keci satvā iha jambudvīpe //",
    "XXajitsvyu:103": " (Asv 110)",
    "XXajitsvyu:104": " tiṣṭhanti ye vai daśasu diśāsu satvā hi sarve sukhitā [kari]ṣye /",
    "XXajitsvyu:105": " sarve ca haṃ mocayi duḥkhasāgarāt trāṇaṃ bhavāhī śa[raṇaṃ parāya]ṇam* //",
    "XXajitsvyu:106": " tvayaṃ hi nātha mayi mocayī jagat*",
    "XXajitsvyu:107": " avaśyaṃ me pūrvakṛ[tena] karmaṇā /",
    "XXajitsvyu:108": " yenāhaṃ jātu daridrake gṛhe trāṇaṃ bhavāhī mama [duḥkhitāyāḥ] //",
    "XXajitsvyu:109": " [bhavaṃ] tu nātha jaravyādhimocakaṃ",
    "XXajitsvyu:110": " trāṇaṃ bhavāhī guṇa saṃci[tāgra] /",
    "XXajitsvyu:111": " na cā kariṣye punar eva pāpaṃ yad vedayāmī imi vedanāni //",
    "XXajitsvyu:112": " kṛpaṃ jani ...... magra satvā trāṇaṃ bhavāhī śaraṇaṃ parāyaṇam* /",
    "XXajitsvyu:113": " ye keci satvā iha jambudvīpe nāmaṃ ca vai dhāraya paśca kāle //",
    "XXajitsvyu:114": " parinirvṛtasya tata paścakāle bhaviṣyati śāsanavipralopam* /",
    "XXajitsvyu:115": " yat kiṃci pāpaṃ tadapūrva yat kṛtaṃ sarvaṃ kṣayaṃ yāsyati śīghram e[ta]t* //",
    "XXajitsvyu:116": " atha sā nagarāvalambikā dārikā bhagavantaṃ gāthā bhāṣitvā pu[nar api]",
    "XXajitsvyu:117": " gṛhagamanam ārabdhā |",
    "XXajitsvyu:118": " atha bhagavān tāṃ nagarāvalambikāṃ (Asv 111)",
    "XXajitsvyu:119": " [dārikāṃ kala]viṅkarutasvaranirghoṣeṇaivam āha |",
    "XXajitsvyu:120": " pratinivartasva [dārike",
    "XXajitsvyu:121": " pūrvajātinidānaṃ sa]manusmarāmi tad ahaṃ parikīrtayiṣyāmi |",
    "XXajitsvyu:122": " [atha sā",
    "XXajitsvyu:123": " dārikā] pratinivṛtyaivam āha |",
    "XXajitsvyu:124": " parikīrtaya lokavināyakādya ya[d yat kṛtaṃ] pāpa sadā sudāruṇam* /",
    "XXajitsvyu:125": " avaśya me pāpu kṛtaṃ sudāruṇaṃ yenā[haṃ jātu] daridrake gṛhe //",
    "XXajitsvyu:126": " tvaṃ sārthavāhu iha sarvaloke vimocaye maṃ iha istribhāvā /",
    "XXajitsvyu:127": " trāṇaṃ bhavāhī śaraṇaṃ parāyaṇaṃ kṛtajñahaṃ nitya bhavāmi nāyake //",
    "XXajitsvyu:128": " saṃśrāvaye maṃ imu dharmanetrī nāsau kadācit tajate apāyam* /",
    "XXajitsvyu:129": " saṃśodhayī karma yathākṛtaṃ mayā trāṇaṃ bhavāhī śaraṇaṃ parāyaṇam* //",
    "XXajitsvyu:130": " asaṅgajñānī varalokanāyaka vandāmi nātha śaraṇaṃ kṛtāñjalī //",
    "XXajitsvyu:131": " atha bhagavāṃs tāṃ dārikām evam āha |",
    "XXajitsvyu:132": " bhūtapūrvo dārike atīte 'dhvani",
    "XXajitsvyu:133": " asaṃkhyeyaiḥ kalpaiḥ ratnaśikhī nāma tathāgato 'rhan samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān* tena (Asv 112) khalu punaḥ samayena padmāvatī nāma rājadhāny abhūt* |",
    "XXajitsvyu:134": " tena khalu punaḥ samayena padmāvatyāṃ rājadhānyāṃ padmaprabho nāma gṛhapatir abhūt* |",
    "XXajitsvyu:135": " tasya padmaprabhasya gṛhapates tvaṃ [duhi]tābhūḥ |",
    "XXajitsvyu:136": " tena khalu punaḥ samayena grāmanagaranigamajanapadeṣu piṇḍapātiko bhikṣuḥ piṇḍapātāyāvatarati",
    "XXajitsvyu:137": " yadā tvadgṛham āgato 'bhūt tadā tvaṃ dārike piṇḍapātaṃ gṛhītvā gṛhān niṣkrāntā punar eva praviṣṭābhūḥ",
    "XXajitsvyu:138": " na cāhaṃ muṇḍitaśiraso 'dhanyasya piṇḍapātaṃ dāsyāmi |",
    "XXajitsvyu:139": " tena karmopacayena tvayā dārike dvādaśa kalpasahasrāṇi punaḥ punar daridragṛhe duḥkhāny anubhūtāni",
    "XXajitsvyu:140": " ekena tvayā dārike kuśalamūlena bodhivyākaraṇaṃ pratilapsyase |",
    "XXajitsvyu:141": " yat tvayā tasya bhikṣo rūpaliṅgasaṃsthā na dṛṣṭā bhaviṣyasi tvaṃ dārike anāgate 'dhvani acintyair aparimāṇaiḥ kalpair",
    "XXajitsvyu:142": " nagaradhvajo nāma tathāgato 'rhan samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān* loke |",
    "XXajitsvyu:143": " atha sā dārikā bhagavantaṃ triḥ pradakṣiṇaṃ kṛtvaivam āha |",
    "XXajitsvyu:144": " kīdṛśaṃ bhagavan mama buddhakṣetraṃ bhaviṣyati yatraivāhaṃ buddho bhaviṣyāmi |",
    "XXajitsvyu:145": " bhagavān āha |",
    "XXajitsvyu:146": " aparimitaguṇasaṃcayā nāma sā buddhakṣetraṃ bhaviṣyati |",
    "XXajitsvyu:147": " yādṛśī ca sā sukhāvatī lokadhātuḥ tādṛśaṃ tad buddhakṣetraṃ bhaviṣyati |",
    "XXajitsvyu:148": " paryaṅkaniṣaṇṇā āryopapādukā bodhisatvā bhaviṣyanti |",
    "XXajitsvyu:149": " īdṛśaṃ tad buddhakṣetram* |",
    "XXajitsvyu:150": " (Asv 113)",
    "XXajitsvyu:151": " atha ca sā dārikā tuṣṭā udagrā āttamanāḥ pramuditā prītisaumasyajātā svagṛhagamanam ārabdhā",
    "XXajitsvyu:152": " atha bhagavāṃs tāṃ dārikām evam āha |",
    "XXajitsvyu:153": " tvaṃ dārike saptame divase kālaṃ kariṣyasi |",
    "XXajitsvyu:154": " kālaṃ kṛtvā |",
    "XXajitsvyu:155": " pūrvasyān diśi magadhaviṣaye rājā ajitaseno nāma |",
    "XXajitsvyu:156": " tasya rājño 'jitasenasya",
    "XXajitsvyu:157": " antaḥpurasahasram asti |",
    "XXajitsvyu:158": " tasya khalu punā rājño 'jitasenasya putro janiṣyase |",
    "XXajitsvyu:159": " eṣa eva tava paścimo garbhavāso bhaviṣyati |",
    "XXajitsvyu:160": " atha bhagavān paścimakena nagaradvāreṇa śrāvastyā mahānagaryā niṣkrānto yena jetavanaṃ vihāras tenopasaṃkrāntaḥ |",
    "XXajitsvyu:161": " athāyuṣmān ānando bhagavantaṃ dūrata evāgacchantaṃ dṛṣṭvā pādau śirasābhivandya triḥpradakṣiṇīkṛtya bhagavantaṃ gāthābhir adhyabhāṣata |",
    "XXajitsvyu:162": " suvarṇavarṇaṃ varalakṣaṇārcitaṃ dvāviṃśatilakṣaṇarūpadhāriṇam* /",
    "XXajitsvyu:163": " yadā tvayā āgatu piṇḍapātikā vimocayitvā iha sarvasatvā //",
    "XXajitsvyu:164": " sukhena saṃsthāpayi sarvasatvā maitrībalaṃ sarvajagat tvayā kṛtam* /",
    "XXajitsvyu:165": " sa piṇḍapātaṃ varam āṇḍanāyaka vimocitas te jagatī bhayā ca //",
    "XXajitsvyu:166": " ye bodhisatvā iha jambudvīpe sarve ca mārgaṃ tava darśayanti /",
    "XXajitsvyu:167": " (Asv 114)",
    "XXajitsvyu:168": " parinirvṛtasya sada paścakāle dhāretu sūtraṃ imu buddhavarṇitam* //",
    "XXajitsvyu:169": " parinirvṛtasya tava paścakāle bhaviṣyati śāsanavipralopam* /",
    "XXajitsvyu:170": " imām nayaṃ dhārayi sūtraratnam* //",
    "XXajitsvyu:171": " athāyuṣmān ānanda imā gāthā bhāṣitvā bhagavantaṃ triḥpradakṣiṇīkṛtya bhagavataḥ puratas tasthau",
    "XXajitsvyu:172": " atha bhagavān āyuṣmantam ānandam āmantrayate sma |",
    "XXajitsvyu:173": " gacchānanda gaṇḍīm ākoṭaya |",
    "XXajitsvyu:174": " te śrāvakāḥ paribhokṣyanti piṇḍapātam*",
    "XXajitsvyu:175": " | athāyuṣmān ānando bhagavantam āmantrayate sma |",
    "XXajitsvyu:176": " kīdṛśaṃ bhagavan gaṇḍīśabdasya kuśalamūlaṃ bhaviṣyati |",
    "XXajitsvyu:177": " bhagavān āha |",
    "XXajitsvyu:178": " śṛṇu ānanda gaṇḍīśabdasya kuśalamūlaṃ parikīrtayāmi |",
    "XXajitsvyu:179": " ye kecid ānanda gaṇḍīśabdaṃ śroṣyanti teṣāṃ pañcānantaryāṇi kṛtyāni parīkṣayaṃ yāsyanti |",
    "XXajitsvyu:180": " avaivartikās te bhaviṣyanti kṣipraṃ cānuttarāṃ samyaksaṃbodhim abhisaṃbhotsyante |",
    "XXajitsvyu:181": " ānanda āha |",
    "XXajitsvyu:182": " kīdṛśaṃ bhagavaṃs taiḥ satvaiḥ kuśalamūlam avaropitam* |",
    "XXajitsvyu:183": " bhagavān āha |",
    "XXajitsvyu:184": " śṛṇu ānanda ye satvāḥ paścime kāle paścime samaye mama parinirvṛtasya saddharmavipralope vartamāne saddharmasyāntardhānakālasamaye grāmanagaranigamajanapadarāṣṭrarājadhānīṣu ye satvā [vā] araṇyāyatane gaṇḍyākoṭanaśabdaṃ śroṣyanti namo buddhāyeti kariṣyanti teṣāṃ pañcānantaryāṇi karmāṇi parikṣayaṃ (Asv 115) yāsyanti |",
    "XXajitsvyu:185": " īdṛśāny ānanda gaṇḍīśabdasya kuśalamūlāni |",
    "XXajitsvyu:186": " athāyuṣmān ānandaḥ śāntapraśāntena gaṇḍīm ākoṭayate sma |",
    "XXajitsvyu:187": " atha tena gaṇdīśabdena sarve te mahāśrāvakāḥ sannipatitā abhūvan* |",
    "XXajitsvyu:188": " yathā yathā āsane niṣaṇṇāḥ piṇḍapātaṃ paribhuñjante sma |",
    "XXajitsvyu:189": " atha tatraiva śrāvakamadhye nandimitro nāma mahāśrāvakaḥ sannipatito 'bhūt* sanniṣaṇṇaḥ |",
    "XXajitsvyu:190": " atha bhagavān āyuṣmantaṃ nandimitraṃ mahāśrāvakam āmantrayate sma |",
    "XXajitsvyu:191": " gaccha tvaṃ nandimitra mahāśrāvaka pūrvasyān diśi magadhaviṣaye rājño 'jitasenasya",
    "XXajitsvyu:192": " kalyāṇamitraparicaryāṃ kuru |",
    "XXajitsvyu:193": " atha nandimitro mahāśrāvako bhagavantam evam āha |",
    "XXajitsvyu:194": " na bhagavan* śakṣyāmas taṃ pṛthivīpradeśaṃ gantum* |",
    "XXajitsvyu:195": " durāsadās te satvāḥ |",
    "XXajitsvyu:196": " te māṃ jīvitād vyavaropayiṣyanti |",
    "XXajitsvyu:197": " atha bhagavān āyuṣmantaṃ taṃ nandimitraṃ mahāśrāvakam evam āha |",
    "XXajitsvyu:198": " na te satvās te śakṣyante bālāgram api kampayituṃ prāgeva jīvitād vyavaropayitum* |",
    "XXajitsvyu:199": " atha nandimitro mahāśrāvakaḥ pratyūṣakālasamaye suvarṇavarṇaṃ vastraṃ prāvṛtya yena pūrvasyān diśi magadhaviṣaye rājño 'jitasenasya rājadhānī tenānukrānto 'bhūt* |",
    "XXajitsvyu:200": " atha rājā ajitasenas taṃ nandimitraṃ mahāśrāvakaṃ dṛṣṭvā tuṣṭa udagra āttamanāḥ pramuditaḥ prītisaumanasyajāto 'bhūt* |",
    "XXajitsvyu:201": " atha rājñājitasenena amātyaḥ preṣito 'bhūt* |",
    "XXajitsvyu:202": " gacchainaṃ bhikṣum ānaya |",
    "XXajitsvyu:203": " tadā so 'mātyo yena nandimitro mahāśrāvakas (Asv 116) tenopasaṃkrāntaḥ |",
    "XXajitsvyu:204": " atha so 'mātyo nandimitraṃ mahāśrāvakam evam āha |",
    "XXajitsvyu:205": " āgaccha mahāśrāvaka bhikṣo rājā te ājñāpayati |",
    "XXajitsvyu:206": " atha nandimitro mahāśrāvako 'mātyam evam āha |",
    "XXajitsvyu:207": " mama rājñā kiṃ kāryaṃ mama rājā kiṃ kariṣyati |",
    "XXajitsvyu:208": " athāmātyo yena rājājitasenas tenopasaṃkrāntaḥ |",
    "XXajitsvyu:209": " taṃ rājānam ajitasenam evam āha |",
    "XXajitsvyu:210": " na ca sa bhikṣus tava pārśve āgacchati |",
    "XXajitsvyu:211": " atha rājñājitasenena pañcāmātyaśatāni preṣitāni |",
    "XXajitsvyu:212": " na ca sa bhikṣū rājño 'jitasenasya pārśvam āgacchati |",
    "XXajitsvyu:213": " atha sa rājā svakenaivātmabhāvena yena sa nandimitramahāśrāvakas tenopasaṃkrāntaḥ |",
    "XXajitsvyu:214": " upasaṃkramya kṛtāñjalir evam āha",
    "XXajitsvyu:215": " | āgaccha bho bhikṣo mama rājadhānīṃ praviśa |",
    "XXajitsvyu:216": " atha rājā ajitaseno dakṣiṇahaste taṃ bhikṣuṃ gṛhītvā svakāṃ rājadhānīṃ praviṣṭo 'bhūt* |",
    "XXajitsvyu:217": " atha rājñājitasenena nandimitrasya bhikṣoḥ siṃhāsanaṃ dattam abhūt* |",
    "XXajitsvyu:218": " atha rājājitaseno bhadrapīṭhake niṣadya taṃ nandimitraṃ mahāśrāvakam evam āha |",
    "XXajitsvyu:219": " kutra tvaṃ bhikṣo gacchasi |",
    "XXajitsvyu:220": " ko hetuḥ kaḥ pratyayaḥ |",
    "XXajitsvyu:221": " atha nandimitro mahāśrāvako rājānam ajitasenam evam āha |",
    "XXajitsvyu:222": " ye kecid bhikṣupravrajitās te sarve bhikṣāhārāḥ piṇḍapātam avacarantaḥ paribhuñjanti |",
    "XXajitsvyu:223": " atha rājā ajitasenas taṃ nandimitraṃ mahāśrāvakam evam āha |",
    "XXajitsvyu:224": " paribhuṅkṣva mama gṛhe",
    "XXajitsvyu:225": " piṇḍapātam* |",
    "XXajitsvyu:226": " yāvajjīvaṃ piṇḍapātaṃ pradāsyāmi |",
    "XXajitsvyu:227": " yadi te bhikṣo mama svamāṃsena kāryaṃ svamāṃsaṃ dāsyāmi |",
    "XXajitsvyu:228": " atha nandimitro mahāśrāvako rājānam ajitasenaṃ gāthābhir adhyabhāṣata |",
    "XXajitsvyu:229": " (Asv 117)",
    "XXajitsvyu:230": " bhuṃjāmi tad bhojanu yad dadāhi mṛṣṭānnapānaṃ rasapānam uttamam* /",
    "XXajitsvyu:231": " kleśā hi nirmukta tvayā bhaviṣyasi sudurlabhaṃ labdha manuṣyalābham* //",
    "XXajitsvyu:232": " sudurlabhaṃ śāsanu nāyakasya śraddhāprasādaṃ paramaṃ sudurlabham* /",
    "XXajitsvyu:233": " ye śāsane pra[vra]jitā ca bhikṣavā sudurlabhaṃ śāsanu nāyakānām* //",
    "XXajitsvyu:234": " sudurlabhaṃ sugatavarasya darśanaṃ namo 'stu te buddha mahānubhāvo /",
    "XXajitsvyu:235": " namo 'stu te dharmamayaṃ mahāmune",
    "XXajitsvyu:236": " namo 'stu te kleśavicakṣaṇāryam* //",
    "XXajitsvyu:237": " namo 'stu te sarvajarapramokṣaṇāt*",
    "XXajitsvyu:238": " namo 'stu te mārganidarśanāryam* //",
    "XXajitsvyu:239": " namo 'stu te mārgapathasya darśakaṃ",
    "XXajitsvyu:240": " namo 'stu te bodhipathasya darśakam* //",
    "XXajitsvyu:241": " atha nandimitro mahāśrāvako rājānam ajitasenaṃ bhagavato guṇavarṇam udīrayitvā tūṣṇīṃ sthito 'bhūt* |",
    "XXajitsvyu:242": " atha rājānam ajitasenaṃ taṃ nandimitro mahāśrāvako gāthābhir adhyabhāṣata |",
    "XXajitsvyu:243": " sudurlabhaṃ bhikṣu tathaiva darśanaṃ sudurlabhaṃ tasya bhaveya darśanam* /",
    "XXajitsvyu:244": " (Asv 118)",
    "XXajitsvyu:245": " ye bhikṣusaṃghasya dadeya dānaṃ na tasya yakṣā na ca rākṣasāś ca //",
    "XXajitsvyu:246": " na {pretakumbhāṇḍamahoragāś} ca (?)",
    "XXajitsvyu:247": " vighnaṃ na kurvanti kadāci teṣām* /",
    "XXajitsvyu:248": " ye bhikṣusaṃghāya dadanti dānaṃ sudurlabhaṃ tasya manuṣyalābham* //",
    "XXajitsvyu:249": " yo durlabhaṃ darśanu bhikṣubhāvaṃ sudurlabhaṃ kalpaśatair acintiyaiḥ /",
    "XXajitsvyu:250": " yo lokanāthasya hi nāmu dhāraye kalpāna koṭīnayutān acintiyā //",
    "XXajitsvyu:251": " na jātu gacche vinipātadurgatiṃ yo īdṛśaṃ paśyati bhikṣurājam* /",
    "XXajitsvyu:252": " na tasya bhotī vinipātadurgatiṃ yo īdṛśaṃ paśyati bhikṣurājam* //",
    "XXajitsvyu:253": " kalyāṇamitraṃ mama mārgadarśako",
    "XXajitsvyu:254": " (yaṃ) sa āgatāye mama piṇḍapātikā /",
    "XXajitsvyu:255": " yo dāsyate asya hi piṇḍapātaṃ muktā na bheṣyaṃti jarārtavyādhayā //",
    "XXajitsvyu:256": " kleśā vinirmukta sadā tu bheṣyati te tasya dāsyantiha piṇḍapātam* //",
    "XXajitsvyu:257": " atha sa rājā ajitaseno nandimitraṃ mahāśrāvakaṃ guṇavarṇam udīrayitvā tūṣṇīṃ sthito 'bhūt*",
    "XXajitsvyu:258": " atha nandimitro mahāśrāvako (Asv 119) rājānam ajitasenam evam āha |",
    "XXajitsvyu:259": " evam astu mahārāja bhuñje piṇḍapātaṃ tava gṛhe |",
    "XXajitsvyu:260": " atha rājā ajitasenaḥ khādanīyena bhojanīyena taṃ nandimitramahāśrāvakaṃ santarpayati sma |",
    "XXajitsvyu:261": " atha nandimitramahāśrāvako rājānam ajitasenam evam āha |",
    "XXajitsvyu:262": " kiṃ tava mahārāja asmin pṛthivīpradeśe udyānabhūmir asti |",
    "XXajitsvyu:263": " rājā āha |",
    "XXajitsvyu:264": " asti mahāśrāvaka udyānabhūmir mama ramaṇīyā suśobhanā |",
    "XXajitsvyu:265": " nandimitra āha |",
    "XXajitsvyu:266": " gacchāmy ahaṃ mahārāja |",
    "XXajitsvyu:267": " tām udyānabhūmiṃ prekṣe |",
    "XXajitsvyu:268": " rājā āha |",
    "XXajitsvyu:269": " gaccha nandimitra |",
    "XXajitsvyu:270": " udyānabhūmiṃ prekṣasva |",
    "XXajitsvyu:271": " atha nandimitramahāśrāvako yena rājño",
    "XXajitsvyu:272": " 'jitasenasyodyānabhūmis tenopasaṃkrāntaḥ |",
    "XXajitsvyu:273": " atha tatrodyānabhūmau ye udyānaguṇās te sarve santīti |",
    "XXajitsvyu:274": " yā graiṣmikyaḥ puṣkariṇyas tāḥ śītalajalaparipūrṇā yā vārṣikyas tā nātyuṣṇā nātiśītalajalaparipūrṇāḥ",
    "XXajitsvyu:275": " tāś ca puṣkariṇyaḥ suvarṇasopānasaṃcchannā divyā ramaṇīyāḥ |",
    "XXajitsvyu:276": " ye ca jāṃbūpakaparibhogaguṇās te sarve santīti |",
    "XXajitsvyu:277": " adhimuktakacampakāśokamucilindapāṭalasumanāsaugandhikapuṣpāṇi santīti |",
    "XXajitsvyu:278": " (Asv 120) ye tiryagyonigatāḥ pakṣiṇaḥ śukaśārikācakravākamayūrakokilādayas te nānārutāni kurvanti sma |",
    "XXajitsvyu:279": " atha tatraiva udyānabhūmau suvarṇavarṇāḥ suvarṇatuṇḍāḥ suvarṇapakṣāḥ suvarṇapādāḥ pakṣiṇāḥ prādurbhūtāḥ |",
    "XXajitsvyu:280": " te sarve buddhaśabdaṃ niścārayanti |",
    "XXajitsvyu:281": " atha nandimitramahāśrāvako yena rājño",
    "XXajitsvyu:282": " 'jitasenasya rājadhānī tenopasaṃkrāntaḥ |",
    "XXajitsvyu:283": " atha rājā ajitasenas taṃ nandimitraṃ mahāśrāvakam evam āha |",
    "XXajitsvyu:284": " āgatas tvaṃ mahāśrāvaka |",
    "XXajitsvyu:285": " dṛṣṭodyānabhūmiḥ |",
    "XXajitsvyu:286": " nandimitra āha |",
    "XXajitsvyu:287": " dṛṣṭā mayodyānabhūmī ramaṇīyā suśobhanā |",
    "XXajitsvyu:288": " atha nandimitraṃ mahāśrāvakaṃ rājā ajitaseno gāthābhir adhyabhāṣata |",
    "XXajitsvyu:289": " ye jambudvīpe paribhogamāsī adhimuktakacampakadhānuṣkārikā /",
    "XXajitsvyu:290": " aśokamucilinda tathaiva pāṭalā saugandhikāś ca sumanā ca vārṣikā //",
    "XXajitsvyu:291": " tadā pāriyātrā nadītīranirmitā suvarṇavarṇā sada pakṣiṇā abhūt* /",
    "XXajitsvyu:292": " mārgaṃ ca te darśayi agrabodhaye divyā manojñā madhurasvarāṃś ca saṃśrāvayiṣyanti ca nityakālam*",
    "XXajitsvyu:293": " atha nandimitramahāśrāvako rājño 'jitasenasya gāthā bhāṣitvā tūṣṇīṃ sthito",
    "XXajitsvyu:294": " 'bhūt* |",
    "XXajitsvyu:295": " atha rāja ajitaseno bherīṃ parāhante sma |",
    "XXajitsvyu:296": " (Asv 121) atha tena bherīśabdena sametyāmātyagaṇas taṃ rājānam ajitasenam evam āha |",
    "XXajitsvyu:297": " kasyārthe mahārāja bherī parāhatā |",
    "XXajitsvyu:298": " atha sa rājā āha |",
    "XXajitsvyu:299": " hastirathaṃ ca aśvarathaṃ ca sajjaṃ kṛtaṃ syāt* |",
    "XXajitsvyu:300": " aham udyānabhūmiṃ gamiṣyāmi krīḍanārthāya |",
    "XXajitsvyu:301": " atha tā amātyakoṭyo vacanaṃ śrutvā śīghram eva tad hastiratham aśvarathaṃ sajjaṃ kṛtavatyaḥ",
    "XXajitsvyu:302": " atha tena kṣaṇalavamuhūrtamātreṇa rājājitaseno yena sodyānabhūmis tenopasaṃkrāntaḥ |",
    "XXajitsvyu:303": " sa ca nandimitramahāśrāvakas tenaivopasaṃkrānto rājānam ajitasenam evam āha |",
    "XXajitsvyu:304": " asmin pṛthivīpradeśe mahārāja mama kuṭikaṃ kārayitavyaṃ yatrāhaṃ sanniṣaṇṇas tava gṛhe piṇḍapātaṃ paribhokṣyāmi |",
    "XXajitsvyu:305": " atha rājā ajitaseno nandimitramahāśrāvakam evam āha |",
    "XXajitsvyu:306": " kīdṛśaṃ tava kuṭikaṃ kārayitavyam* |",
    "XXajitsvyu:307": " nandimitra āha |",
    "XXajitsvyu:308": " yādṛśās tava mahārāja mahācittotpādaśraddhāprasādās tādṛśaṃ kuṭikaṃ kāraya |",
    "XXajitsvyu:309": " atha rājā ajitaseno jyeṣṭhāmātyam evam āha |",
    "XXajitsvyu:310": " asminn eva pṛthivīpradeśe kuṭikaṃ kāraya |",
    "XXajitsvyu:311": " atha jyeṣṭhāmātyo rājānam evam āha |",
    "XXajitsvyu:312": " kīdṛśaṃ mahārāja kuṭikaṃ kārayāmi |",
    "XXajitsvyu:313": " rājā ajitasena evam āha |",
    "XXajitsvyu:314": " triṃśadyojanāni dīrgheṇa ṣaḍyojanāny ūrdhvāyāṃ saptaratnamayaṃ maṇimuktisaṃcchāditaṃ kuṭikaṃ kāraya |",
    "XXajitsvyu:315": " atha so 'mātyaḥ kuṭikaṃ kārayati |",
    "XXajitsvyu:316": " saptaratnamayaṃ (Asv 122) maṇimuktisaṃcchāditaṃ kārayitvā yena rājā ajitasenas tenopasaṃkrānto rājānam ajitasenam evam āha",
    "XXajitsvyu:317": " | kṛtaṃ mahārāja mayā kuṭikaṃ yādṛśam ājñaptam* |",
    "XXajitsvyu:318": " rājā āha |",
    "XXajitsvyu:319": " tatraiva pṛthivīpradeśe caṃkramaḥ kārayitavyaś caturyojanāni dīrgheṇa dve yojane vistāreṇa",
    "XXajitsvyu:320": " atha so 'mātyas taṃ caṃkramaṃ kārayitvā yena rājā ajitasenas",
    "XXajitsvyu:321": " tenopasaṃkrānto rājānaṃ gāthābhir adhyabhāṣata |",
    "XXajitsvyu:322": " kṛtaṃ mayā caṃkramu suṣṭhu śobhanaṃ ājñā tvayā yat kṛtapūrvam eva ca /",
    "XXajitsvyu:323": " satvāna moceti prakṛtiṃ śubhāśubhaṃ vimocaye prāṇina sarvam etat* //",
    "XXajitsvyu:324": " aho sulabdhā praṇidhīkṛtaṃ tvayā vimocayī sarvajagat* sadevakam* /",
    "XXajitsvyu:325": " praṇidhiṃ kṛtaṃ yat tvayam īdṛśaṃ bhave dharmaṃ prakāśeti mi dharmabhāṇako //",
    "XXajitsvyu:326": " niṣaṇṇa sthitvā kuṭikā ca caṃkrame ājñā kṛtaṃ yat tvaya yādṛśī kṛtā /",
    "XXajitsvyu:327": " sa caṃkramaṃ caiva kṛtaṃ suśobhanaṃ maṇiratnasaṃcchādita taṃ sa bhūmim* //",
    "XXajitsvyu:328": " atha rājā ajitaseno yena svakā rājadhānī tenopasaṃkrāntaḥ |",
    "XXajitsvyu:329": " atha nandimitramahāśrāvakaḥ pratinivṛtya tatraiva (Asv 123) kuṭike niṣaṇṇo vikiraṇaṃ nāma bodhisatvasamādhiṃ samāpanno 'bhūt* |",
    "XXajitsvyu:330": " anyena keśān anyena nayanāny anyena dantān anyena grīvā anyena bāhū anyena hṛdayam anyenodaram anyenorū anyena jaṅghe anyena pādau samāpanno 'bhūt* |",
    "XXajitsvyu:331": " atha sa rājā ajitasenaḥ saptāhasyātyayena taṃ bhikṣuṃ na paśyati |",
    "XXajitsvyu:332": " atha rājā jyeṣṭhakumāram evam āha |",
    "XXajitsvyu:333": " āgaccha kulaputra gamiṣyāmi tāṃ",
    "XXajitsvyu:334": " kuṭikām* |",
    "XXajitsvyu:335": " yena sa bhikṣus tenopasaṃkramiṣyāmi |",
    "XXajitsvyu:336": " atha sa rājā saputro yena sā kuṭikā tenopasaṃkrānto 'bhūt* |",
    "XXajitsvyu:337": " atha sa rājā ajitasenas taṃ bhikṣum ātmabhāvaṃ khaṇḍaṃ khaṇḍaṃ kṛtaṃ dṛṣṭvā saṃśayajāto 'bhūt*",
    "XXajitsvyu:338": " saṃtrastaromakūpajāto vastrāṇi pāṭayan paridevan rudan aśrukaṇṭhaḥ putram evam āha |",
    "XXajitsvyu:339": " ānaya putra tīkṣṇadhāram asim* |",
    "XXajitsvyu:340": " ātmānaṃ jīvitād vyavaropayiṣyāmi |",
    "XXajitsvyu:341": " atha sa rājakumāraḥ prāṃjaliṃ kṛtvā rājānaṃ gāthābhir adhyabhāṣata |",
    "XXajitsvyu:342": " mā śokacittasya bhave nṛpendra mā vedayī vedanam īdṛśāni /",
    "XXajitsvyu:343": " ātmaghātaṃ karitvā tu niraye tvaṃ gamiṣyasi rauravaṃ narakaṃ cāpi gamiṣyasi sudāruṇam* //",
    "XXajitsvyu:344": " ... dakṣiṇīyo ayaṃ loke jaravyādhipramocakaḥ /",
    "XXajitsvyu:345": " (Asv 124)",
    "XXajitsvyu:346": " na cāyaṃ ghātito yakṣair na bhūtair na ca rākṣasaiḥ /",
    "XXajitsvyu:347": " bodhisatvo 'py ayaṃ loke jaravyādhipramocakaḥ //",
    "XXajitsvyu:348": " dakṣiṇīyo ayaṃ loke jaravyādhipramocakaḥ /",
    "XXajitsvyu:349": " durlabho darśanaṃ asya bodhimārgasya darśakaḥ //",
    "XXajitsvyu:350": " kalyāṇamitram ayaṃ āsī tava kāraṇam āgatam* /",
    "XXajitsvyu:351": " dakṣiṇīyo ayaṃ loke sarvasatvasukhāv aham* //",
    "XXajitsvyu:352": " sarvajñaṃ pāramiprāptaṃ lokanāthena preṣitam* /",
    "XXajitsvyu:353": " dṛḍhavīryaṃ dṛḍhasthāmaṃ lokanāthaṃ maharṣiṇam* //",
    "XXajitsvyu:354": " yo nāma tasya dhāreti nāsau gacchati durgatim* /",
    "XXajitsvyu:355": " apāyaṃ na gamiṣyanti svargalokopapattaye //",
    "XXajitsvyu:356": " atha sa rājakumāras taṃ pitaraṃ gāthā bhāṣitvā tūṣṇīṃ sthito 'bhūt* |",
    "XXajitsvyu:357": " atha rājā ajitasenaḥ svakaṃ putram evam āha |",
    "XXajitsvyu:358": " kathaṃ tvaṃ kumāra jānīṣe yad ayaṃ bhikṣuḥ samādhiṃ samāpanno 'bhūt* |",
    "XXajitsvyu:359": " atha sa rājakumāra evam āha |",
    "XXajitsvyu:360": " paśya mahārāja ayaṃ bhikṣur bodhisatvasamādhiṃ samāpannaḥ sarvakleśavinirmukto bhavasāgarapāraṃgataḥ sarvasatvahitārthaṃ ca mārgaṃ darśayate śubham* |",
    "XXajitsvyu:361": " atha sa rājakumāro rājānam evam āha |",
    "XXajitsvyu:362": " āgaccha tāta caṃkramaṃ gamiṣyāmaḥ |",
    "XXajitsvyu:363": " atha sa rājā sa ca rājakumāro bahubhir dārakaśataiḥ sārdhaṃ yena sa caṃkramas tenopasaṃkrāntau",
    "XXajitsvyu:364": " atha sa bhikṣus tataḥ samādher vyutthito rājānam ajitasenam evam āha |",
    "XXajitsvyu:365": " āgaccha mahārāja kiṃ karoṣy asmin sthāne |",
    "XXajitsvyu:366": " (Asv 125)",
    "XXajitsvyu:367": " atha rājā taṃ bhikṣuṃ dṛṣṭvā maulipaṭṭaṃ rājakumārasya dadāti |",
    "XXajitsvyu:368": " tava rājyaṃ bhavatu |",
    "XXajitsvyu:369": " dharmeṇa pālaye nādharmeṇa |",
    "XXajitsvyu:370": " rājakumāra āha |",
    "XXajitsvyu:371": " bahūny asaṃkhyeyāni rājakāryāṇi mayā kṛtāni |",
    "XXajitsvyu:372": " na ca kadācit tṛptir āsīt* |",
    "XXajitsvyu:373": " tava tāta rājyaṃ bhavatu |",
    "XXajitsvyu:374": " na mama rājyena kāryaṃ na bhogena naiśvaryādhipatyena kāryam* |",
    "XXajitsvyu:375": " tava rājyaṃ bhavatu tāta |",
    "XXajitsvyu:376": " dharmeṇa pālaye nādharmeṇeti |",
    "XXajitsvyu:377": " atha rājā yena sa bhikṣus tenopasaṃkrāntaḥ prāñjalir evam āha |",
    "XXajitsvyu:378": " sudurlabhaṃ [darśana] tubhyam ārṣāḥ kṛtāñjaliḥ [samabhimukhī] nāyakānām* /",
    "XXajitsvyu:379": " mokṣāgamaṃ darśanu tubhyam ārṣāḥ sudurlabhaṃ karmaśatair acintiyaiḥ //",
    "XXajitsvyu:380": " ye darśanaṃ dāsyati tubhyam ārṣā muktā ca so bheṣyati kalpakoṭibhiḥ /",
    "XXajitsvyu:381": " na jātu gacche vinipātadurgatiṃ yo nāmadheyaṃ śṛṇute muhūrtam* //",
    "XXajitsvyu:382": " rājā āha |",
    "XXajitsvyu:383": " niṣadya yugye ratanāmaye śubhe vrajāmy ahaṃ yena sa rājadhānīm* /",
    "XXajitsvyu:384": " dadāmy ahaṃ bhojanu suprabhūtaṃ dadāmy ahaṃ kāśikavastram etat* /",
    "XXajitsvyu:385": " (Asv 126)",
    "XXajitsvyu:386": " sūkṣmāṇi jālāni ca saṃhitāni yāṃ cīvarāṃ tubhya dadāmi adya //",
    "XXajitsvyu:387": " atha sa bhikṣū ratnamaye yugye gṛhītvā yena rājadhānī tenopasaṃkrāntaḥ /",
    "XXajitsvyu:388": " santarpito bhojanena /",
    "XXajitsvyu:389": " atha nandimitramahāśrāvako rājānam ajitasenaṃ gāthābhir adhyabhāṣata |",
    "XXajitsvyu:390": " saṃtarpito bhojana suprabhūtaṃ mṛṣṭānnapānarasam uttamaṃ śubham* /",
    "XXajitsvyu:391": " ye bhikṣusaṃghāya dadaṃti dānaṃ te bodhimaṇḍena cireṇa gacchata //",
    "XXajitsvyu:392": " sudurlabhaṃ darśana nāyakasya na cireṇa so gacchati buddhakṣetram* /",
    "XXajitsvyu:393": " amitāyuṣasya varabuddhakṣetre sukhāvatīṃ gacchati śīghram etat* //",
    "XXajitsvyu:394": " atha nandimitramahāśrāvakaḥ ajitasenasya rājño gāthā bhāṣitvā tūṣṇīṃ sthito 'bhūt* |",
    "XXajitsvyu:395": " atha rājā ajitaseno bherīṃ parāhanti sma |",
    "XXajitsvyu:396": " atha tena bherīśabdena sarvās tā amātyakoṭyo rājānam evam āhuḥ |",
    "XXajitsvyu:397": " kasyārthe mahārāja bherī parāhatā |",
    "XXajitsvyu:398": " rājā āha |",
    "XXajitsvyu:399": " saptame divase hastiratham aśvarathaṃ sajjaṃ kṛtaṃ syāt* |",
    "XXajitsvyu:400": " ahaṃ saptame divase jetavanaṃ nāma vihāraṃ gamiṣyāmi śākyamunes tathāgatasyārhataḥ samyaksaṃbuddhasya darśanāya vandanāya paryupāsanāya dharmaśravaṇāya (Asv 127) |",
    "XXajitsvyu:401": " athāmātyakoṭyas taṃ rājānam ajitasenam evam āhuḥ |",
    "XXajitsvyu:402": " kṛtam asmābhiḥ mahārāja hastiratham aśvarathaṃ sajjam* |",
    "XXajitsvyu:403": " atha rājā ajitaseno hastirathe avaruhya taṃ ca nandimitramahāśrāvakaṃ ratnamaye rathe avarohya yena jetavanaṃ vihāras tenopasaṃkrāntaḥ |",
    "XXajitsvyu:404": " atha bhagavān rājānam ajitasenaṃ dūrata evāgacchantaṃ dṛṣṭvā tān sarvaśrāvakān āmantrayata",
    "XXajitsvyu:405": " sarvair nānāṛddhivikurvitaṃ darśayitavyam* |",
    "XXajitsvyu:406": " atha te sarve mahāśrāvakā jvālāmālaṃ nāma bodhisatvasamādhiṃ samāpannā abhūvan* |",
    "XXajitsvyu:407": " atha rājā dūratas taṃ jvālāmālaṃ dṛṣṭvā nandimitramahāśrāvakam evam āha |",
    "XXajitsvyu:408": " kasyārthe imaṃ parvataṃ jvālāmālībhūtaṃ paśyāmi |",
    "XXajitsvyu:409": " nandimitra āha |",
    "XXajitsvyu:410": " atra śākyamunis tathāgato 'rhan",
    "XXajitsvyu:411": " samyaksaṃbuddhaḥ sthitiṃ dhriyate yāpayati dharmaṃ ca deśayati |",
    "XXajitsvyu:412": " te ca bodhisatvā jvālāmālaṃ nāma bodhisatvasamādhiṃ samāpannāḥ |",
    "XXajitsvyu:413": " atha rājā ajitaseno hastirathād avatīrya pādābhyāṃ putrasahasreṇa sārdhaṃ yena bhagavāṃs tenopasaṃkrāntaḥ",
    "XXajitsvyu:414": " atha bhagavān suvarṇavarṇena kāyena vyāmaprabhayā caṃkramate sma |",
    "XXajitsvyu:415": " atha rājā ajitaseno bhagavato rūpavarṇaliṃgasaṃsthānaṃ dṛṣṭvā mūrcchitvā dharaṇitale nipatitaḥ",
    "XXajitsvyu:416": " atha bhagavān suvarṇavarṇaṃ bāhuṃ prasārya taṃ rājānam utthāpayati sma |",
    "XXajitsvyu:417": " uttiṣṭha mahārāja kasyārthe prapatitaḥ |",
    "XXajitsvyu:418": " rājā aha |",
    "XXajitsvyu:419": " (Asv 128)",
    "XXajitsvyu:420": " bahūni kalpāni acintiyāni jātīśatākoṭi acintiyāni /",
    "XXajitsvyu:421": " na me kadācid iha dṛṣṭarūpaṃ tvaṃ lokanātho varadakṣiṇīyo //",
    "XXajitsvyu:422": " tvaṃ sārthavāha jaravyādhimocakaṃ suvarṇavarṇaṃ varalakṣaṇāṃgam* /",
    "XXajitsvyu:423": " dvātṛṃśatā lakṣaṇadhāriṇaṃ mune nāsau kadācid vrajate apāyabhūmim* /",
    "XXajitsvyu:424": " yo lokanāthasya hi rūpu paśye tvaṃ lokanāthā śirasā namasyāmī //",
    "XXajitsvyu:425": " atha rājā ajitasenaḥ kṛtāñjaliḥ bhagavantam evam āha |",
    "XXajitsvyu:426": " ahaṃ bhagavan tava śāsane pravrajiṣyāmi |",
    "XXajitsvyu:427": " atha bhagavān tuṣṭa udagra āttamanāḥ pramuditaḥ prītisaumansyajātaḥ |",
    "XXajitsvyu:428": " alabdhalābhā ye [tatra] mama śāsanaṃ vaistārikaṃ",
    "XXajitsvyu:429": " bhavati |",
    "XXajitsvyu:430": " taṃ rājānam ajitasenam evam āha |",
    "XXajitsvyu:431": " gaccha tvaṃ mahārāja svagṛhe saptame divase āgamiṣyāmi |",
    "XXajitsvyu:432": " atha rājā ajitasenas tuṣṭa udagra āttamanāḥ pramuditaḥ prītisaumansyajātas taṃ kalyāṇamitraṃ bhikṣuṃ purataḥsthāpya svagṛhaṃ gatvā sarvān amātyān āmantrayate sma |",
    "XXajitsvyu:433": " sarvair grāmanagaranigamajanapadaiḥ pathaṃ śodhayitavyaṃ gṛhe gṛhe dhvajāny ucchrāpitavyāni gṛhe gṛhe ratnamayāni (Asv 129)",
    "XXajitsvyu:434": " kumbhāni paripūrayitavyāni |",
    "XXajitsvyu:435": " tadā taiḥ sarvair amātyair ājñātam* |",
    "XXajitsvyu:436": " sarvagrāmanagaranigamajanapadaiḥ pathaṃ śodhitaṃ dhvajāny ucchrāpitāni ratnamayāni kumbhāni paripūritāni |",
    "XXajitsvyu:437": " yatra rājā ajitasenaḥ prativasati tatra dvādaśakoṭyo dhvajānām ucchrāpitā dvādaśakoṭyo ratnamayānāṃ kumbhānāṃ paripūritāḥ |",
    "XXajitsvyu:438": " yāvat saptame divase tathāgato 'rhan",
    "XXajitsvyu:439": " samyaksaṃbuddhaḥ śāriputramaudgalyāyanānandapūrṇamaitrāyaṇīputrapramukhair mahāśrāvakasaṃghaiḥ parivṛtaḥ puraskṛtaḥ ajitasenasya rājño rājadhānīm anuprāptaḥ |",
    "XXajitsvyu:440": " atha rājā ajitasenaḥ puṣpapiṭakaṃ gṛhītvā kalyāṇamitraṃ purataḥsthāpya bhagavantaṃ puṣpair avakiran bhagavantam evam āha |",
    "XXajitsvyu:441": " anena kuśalamūlena sarvasatvā anuttarāṃ samyaksaṃbodhim abhisampadyante |",
    "XXajitsvyu:442": " atha rājñā ajitasenena āsanāni prajñaptāni |",
    "XXajitsvyu:443": " tasya bhagavataḥ siṃhāsanaṃ",
    "XXajitsvyu:444": " pradattam* |",
    "XXajitsvyu:445": " atha bhagavān siṃhāsane niṣaṇṇo rājño 'jitasenasya dharmān",
    "XXajitsvyu:446": " deśitavān* |",
    "XXajitsvyu:447": " atha rājñā ajitasenena prabhūtenāhāreṇa khādanīyena bhojanīyena santarpitaḥ |",
    "XXajitsvyu:448": " atha rājā ajitaseno jyeṣṭhakaṃ rājakumāraṃ dadāti |",
    "XXajitsvyu:449": " imaṃ rājakumāraṃ pravrājaya |",
    "XXajitsvyu:450": " tad ahaṃ paścāt pravrajiṣyāmi |",
    "XXajitsvyu:451": " atha bhagavān āyuṣmantam ānandam āmantrayate sma |",
    "XXajitsvyu:452": " gacchānanda imaṃ rājakumāraṃ pravrājaya |",
    "XXajitsvyu:453": " (Asv 130) athāyuṣmatānandena sa rājakumāraḥ",
    "XXajitsvyu:454": " pravrājitaḥ |",
    "XXajitsvyu:455": " saha pravrajitamātreṇa arhatphalaṃ prāptam abhūt* |",
    "XXajitsvyu:456": " sarvabuddhakṣetrāṇi paśyati sma |",
    "XXajitsvyu:457": " atha sa rājakumāro 'ntarīkṣagatas taṃ pitaraṃ gāthābhir adhyabhāṣata |",
    "XXajitsvyu:458": " mā vilaṃba kurute tāta mā khedaṃ kiṃci yāsyasi /",
    "XXajitsvyu:459": " aho sulabdhaṃ sugatāna darśanaṃ aho sulabdhaṃ sugatāna lābham* //",
    "XXajitsvyu:460": " aho sulabdhaṃ paramaṃ hi lābhaṃ pravrajyalābhaṃ sugatena varṇitam* /",
    "XXajitsvyu:461": " saṃsāramokṣo sugatena varṇitaṃ pravrajya śīghraṃ ma vilaṃba tāta //",
    "XXajitsvyu:462": " mā khedayī lokavināyakendraṃ sudurlabhaṃ labdha manuṣyalābhaṃ",
    "XXajitsvyu:463": " ...sudurlabhaṃ darśanu nāyakānām* /",
    "XXajitsvyu:464": " śīghraṃ ca pravrajya mayā hi labdhaṃ prāptaṃ mayā uttamam agrabodhim* /",
    "XXajitsvyu:465": " śrutvā na rājā tada putravākyaṃ sa pravrajī śāsani nāyakasya //",
    "XXajitsvyu:466": " atha rājakumāro 'ntarīkṣagato gāthāṃ bhāṣitva tūṣṇīṃ sthito 'bhūt* |",
    "XXajitsvyu:467": " atha rājā ajitasenaḥ putrasya vākyaṃ śrutvā tuṣṭa udagra (Asv 131) āttamanāḥ pramuditaḥ [prīti]saumansyajāto bhagavantam uddiśya vihāraṃ kārayati sma |",
    "XXajitsvyu:468": " tūryakoṭyo 'nupradattāḥ |",
    "XXajitsvyu:469": " antaḥpurasahasram asyāstrīndriyam antarhitapuruṣendriyaṃ prādurabhūt* |",
    "XXajitsvyu:470": " atha rājā ajitaseno bhagavataḥ śāsane pravrajito 'bhūt* |",
    "XXajitsvyu:471": " tāś cāmātyakoṭyo bhagavataḥ śāsane pravrajitā abhūvan* |",
    "XXajitsvyu:472": " tac cāntaḥpurapuruṣasahasraṃ pravrajitam abhūt* |",
    "XXajitsvyu:473": " bhagavān rājānam ajitasenaṃ pravrājya yena jetavanaṃ vihāras tena gamanam",
    "XXajitsvyu:474": " ārabdhavān* |",
    "XXajitsvyu:475": " athāyuṣmān ānando bhagavantam evam āha |",
    "XXajitsvyu:476": " ayaṃ rājā ajitaseno rājyaṃ parityajya vihāraṃ kārayitvā bhagavataḥ śāsane pravrajito 'bhūt*",
    "XXajitsvyu:477": " asya kīdṛśaṃ kuśalamūlaṃ bhaviṣyati |",
    "XXajitsvyu:478": " bhagavān āha |",
    "XXajitsvyu:479": " sādhu sādhu ānanda yat tvayā parikīrtitam* |",
    "XXajitsvyu:480": " ayaṃ rājā ajitaseno mama śāsane pravrajito bhaviṣyati |",
    "XXajitsvyu:481": " anāgate 'dhvany aparimitaiḥ kalpair acintyair aparimāṇair ajitaprabho nāma tathāgato 'rhan samyaksaṃbuddho loke bhaviṣyati",
    "XXajitsvyu:482": " vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān* |",
    "XXajitsvyu:483": " ānanda āha |",
    "XXajitsvyu:484": " ayaṃ nandimitramahāśrāvako rājñaḥ kalyāṇamitram abhūt* |",
    "XXajitsvyu:485": " kīdṛśaṃ vāsya kuśalamūlaṃ bhaviṣyati |",
    "XXajitsvyu:486": " bhagavān āha |",
    "XXajitsvyu:487": " (Asv 132) ayam ānanda nandimitramahāśrāvakas tatraiva kālasamaye nandiprabho nāma tathāgato",
    "XXajitsvyu:488": " 'rhan samyaksaṃbuddho loke bhaviṣyati |",
    "XXajitsvyu:489": " ānanda āha |",
    "XXajitsvyu:490": " kīdṛśaṃ bhagavan*",
    "XXajitsvyu:491": " teṣāṃ tathāgatānāṃ buddhakṣetraṃ bhaviṣyati |",
    "XXajitsvyu:492": " bhagavān āha |",
    "XXajitsvyu:493": " aparimitaguṇasaṃcayā nāma sā buddhakṣetraṃ bhaviṣyati yatreme tathāgatā bhaviṣyanti |",
    "XXajitsvyu:494": " ānanda āha |",
    "XXajitsvyu:495": " ya imaṃ dharmaparyāyaṃ sakalaṃ samāptaṃ paścime kāle paścime samaye saṃprakāśayiṣyati tasya kīdṛśaḥ puṇyaskandho bhaviṣyati |",
    "XXajitsvyu:496": " bhagavān āha |",
    "XXajitsvyu:497": " yadā mayānanda duṣkarakoṭiniyutaśatasahasrāṇi caritvā bodhir abhisaṃbuddhā tadā te satvā bodhim abhisaṃbhotsyante |",
    "XXajitsvyu:498": " ya",
    "XXajitsvyu:499": " etaddharmaparyāyāt* catuṣpadikām api gāthāṃ śroṣyanti avaivartikāś ca te satvā bhaviṣyanty anuttarāyāṃ samyaksaṃbodhau |",
    "XXajitsvyu:500": " ānanda āha |",
    "XXajitsvyu:501": " ya imaṃ dharmaparyāyaṃ dharmabhāṇakāḥ saṃprakāśayiṣyanti teṣāṃ kīdṛśaṃ kuśalamūlaṃ bhaviṣyati",
    "XXajitsvyu:502": " bhagavān āha |",
    "XXajitsvyu:503": " śṛṇu ānanda rājā bhaviṣyati cakravartī caturdvīpeśvaraḥ |",
    "XXajitsvyu:504": " ya imaṃ dharmaparyāyaṃ sakalaṃ samāptaṃ saṃprakāśayiṣyanti muktāś ca bhaviṣyanti jātijarāvyādhiparidevaduḥkhadaurmanasyopāyāsebhyaḥ parimuktā bhaviṣyanti |",
    "XXajitsvyu:505": " ānanda āha |",
    "XXajitsvyu:506": " ye paścime kāle paścime samaye satvā imaṃ dharmaparyāyaṃ pratikṣepsyanti na pattīyiṣyanti teṣāṃ kā gatir bhaviṣyati kaḥ parāyaṇam*",
    "XXajitsvyu:507": " | (Asv 133) bhagavān āha |",
    "XXajitsvyu:508": " alam alam ānanda |",
    "XXajitsvyu:509": " mā me pāpakaṃ karmaskandhaṃ paripṛccha |",
    "XXajitsvyu:510": " na mayā śakyaṃ parikīrtayitum* |",
    "XXajitsvyu:511": " anyatra buddhakoṭibhir na śakyaṃ parikīrtayitum* |",
    "XXajitsvyu:512": " ānanda āha |",
    "XXajitsvyu:513": " parikīrtaya bhagavan parikīrtaya |",
    "XXajitsvyu:514": " sugato bhagavān āha |",
    "XXajitsvyu:515": " śṛṇu ānanda saddharmapratikṣepakasya gatiṃ parikīrtayiṣyāmi |",
    "XXajitsvyu:516": " raurave mahānarake hāhahe mahānarake avīcau mahānarake tiryagyonau yamaloke ca pretaviṣaye bahūni kalpasahasrāṇi duḥkham",
    "XXajitsvyu:517": " anubhavitavyam* |",
    "XXajitsvyu:518": " yadi kadācin manuṣyaloke upapatsyate dīrghaśuṣkatālukaṇṭho bhaviṣyati |",
    "XXajitsvyu:519": " dvādaśayojanāni tasya jihvā bhaviṣyati",
    "XXajitsvyu:520": " | dvādaśahalyāni pravahiṣyanti ye evaṃ vāg bhāṣiṣyante |",
    "XXajitsvyu:521": " mā bhoḥ kulaputrā bhoḥ kvacit saddharmaṃ pratikṣepsyatha |",
    "XXajitsvyu:522": " saddharmapratikṣepakasya evaṃ gatir bhavati |",
    "XXajitsvyu:523": " ānanda āha |",
    "XXajitsvyu:524": " kena hetunā bhagavan saddharmaḥ pratikṣipto bhavati |",
    "XXajitsvyu:525": " bhagavān āha |",
    "XXajitsvyu:526": " ye satvāḥ paścime kāle paścime samaye eteṣāṃ sūtrānudhārakāṇāṃ dharmabhāṇakānām ākrośiṣyanti paribhāṣiṣyante kutsayiṣyanti paṃsayiṣyanti tasya dharmabhāṇakasya duṣṭacittam utpādayiṣyanti tebhyaḥ saddharmaḥ pratikṣipto bhaviṣyati |",
    "XXajitsvyu:527": " yaḥ satvaḥ (Asv",
    "XXajitsvyu:528": " 134) trisāhasramahāsāhasryāṃ lokadhātau satvānām akṣīṇy utpāṭayet* ayaṃ tato bahutaram apuṇyaskandho bhavet* |",
    "XXajitsvyu:529": " evam eva ya eteṣāṃ sūtradhārakāṇāṃ dharmabhāṇakānāṃ duṣṭacittaprekṣitā ayaṃ tato bahutaram apuṇyaskandhaṃ prasaviṣyate |",
    "XXajitsvyu:530": " atha ānando bhagavato gāthāḥ pratyabhāṣata |",
    "XXajitsvyu:531": " bahusūtrasahasrāṇi $ śrutaṃ me śāstusaṃmukhāt* &",
    "XXajitsvyu:532": " na [ca] me īdṛśaṃ sūtraṃ % śrutapūrvaṃ kadācana //",
    "XXajitsvyu:533": " parinirvṛtasya śāstusya $ paścātkāle subhairave &",
    "XXajitsvyu:534": " idaṃ sūtraṃ prakāśiṣye % dhārayiṣye imaṃ nayam* //",
    "XXajitsvyu:535": " yatra sūtraratne asmiṃ $ paścātkāle bhaviṣyati &",
    "XXajitsvyu:536": " rakṣāṃ kariṣyāmi teṣāṃ % paścātkale subhairave //",
    "XXajitsvyu:537": " pratikṣipiṣyāmi nedaṃ $ gaṃbhīraṃ buddhabhāṣitam* //",
    "XXajitsvyu:538": " athāyuṣmān ānando bhagavato gāthā bhāṣitvā tūṣṇīṃ sthito 'bhūt* |",
    "XXajitsvyu:539": " atha kāśyapo mahāśrāvako bhagavantaṃ gāthābhir adhyabhāṣata |",
    "XXajitsvyu:540": " suvarṇavarṇaṃ varalakṣaṇāṃgaṃ dvātriṃśatā lakṣaṇadhāriṇaṃ jinam* /",
    "XXajitsvyu:541": " subhāṣitaṃ sūtra mahānubhāvagaṃ gaṃbhīradharmaṃ nipuṇaṃ sudurdṛśam* //",
    "XXajitsvyu:542": " (Asv 135)",
    "XXajitsvyu:543": " prakāśitaṃ sūtram idaṃ niruttaraṃ mā paścakāle parinirvṛte jine /",
    "XXajitsvyu:544": " dhāriṣye maṃ sūtranayaṃ niruttaraṃ /",
    "XXajitsvyu:545": " athāyuṣmān* śāradvatīputro bhagavantaṃ gāthābhir adhyabhāṣata /",
    "XXajitsvyu:546": " namo 'stu te buddha mahānubhāva",
    "XXajitsvyu:547": " prakāśitaṃ sūtram idaṃ niruttaram* /",
    "XXajitsvyu:548": " parinirvṛtasya tava lokanāyakā likhiṣyati sūtram etaṃ niruttaram* //",
    "XXajitsvyu:549": " na cāpi so gacchati durgatībhayaṃ svargaṃ ca so gacchati kṣipram etat* //",
    "XXajitsvyu:550": " athāyuṣmān pūrṇo maitrāyaṇīputro bhagavantaṃ gāthābhir adhyabhāṣata |",
    "XXajitsvyu:551": " kṛtajño bahusatvānāṃ $ mocako durgatībhayāt* &",
    "XXajitsvyu:552": " prakāśitaṃ tvayā sūtraṃ % gambhīraṃ buddhadakṣiṇam* //",
    "XXajitsvyu:553": " ahaṃ hi paścime kāle $ nirvṛte tvayi nāyake &",
    "XXajitsvyu:554": " idaṃ sūtraṃ prakāśiṣye % hitāya sarvaprāṇinām* //",
    "XXajitsvyu:555": " iti atha brahmā sahāṃpatir bhagavantaṃ gāthābhir adhyabhāṣata |",
    "XXajitsvyu:556": " namo 'stu te buddha mahānubhāvā",
    "XXajitsvyu:557": " prakāśitaṃ sūtram idaṃ tvayā śubham* /",
    "XXajitsvyu:558": " (Asv 136)",
    "XXajitsvyu:559": " parinirvṛtasya tava lokanāyaka rakṣāṃ kariṣyāmi ha sūtraratne //",
    "XXajitsvyu:560": " atha catvāro mahārājā bhagavantaṃ gāthābhir adhyabhāṣanta |",
    "XXajitsvyu:561": " aho [suramyaṃ] varasūtraratnaṃ prakāśitaṃ īdṛśa paścakāle /",
    "XXajitsvyu:562": " ................ sūtraratnaṃ prakāśitaṃ paśyati paścakāle //",
    "XXajitsvyu:563": " sugatāna vai lokavināyakānāṃ ahaṃ hi dhāriṣyama sūtraratnam* /",
    "XXajitsvyu:564": " rakṣāṃ kariṣyāmy aha sūtraratnaṃ imavocad bhagavān āttamanā //",
    "XXajitsvyu:565": " sā ca sarvāvatī parṣad bhagavato bhāṣitam abhyanandat* /",
    "XXajitsvyu:566": " ajitasenavyakaraṇanirdeśo nāma mahāyānasūtraṃ samāptam* //",
    "XXajitsvyu:567": " deyadharmo 'yaṃ bālosiṃhena sārdhaṃ bhāryājājatitrana sārdhaṃ mātāpitroḥ paramaduṣkartroḥ sārdhaṃ kṣiṇīena akhiloṭiena diśoṭajāja maṃgali ...",
    "XXajitsvyu:568": " utrayannagarvidoṭiena vaṭrari-khuśoṭi-khuśogoṭiena sārdhaṃ sarvasatvaiḥ sarva ... bhir yatra puṇya tadbha ... sarvasatvānām anuttaraḥ ... sārdhaṃ paramakalyāṇamitrasthirabandhuena likhitam idaṃ pustakaṃ dharmabhāṇakanarendradattena |"
}