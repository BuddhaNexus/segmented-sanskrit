{
    "XXsghancsu:0": " śrīghanācārasaṃgrahaḥ prathamo 'dhyāyaḥ",
    "XXsghancsu:1": " buddhanamaskāraḥ prahīṇāśeṣasaṃkleśajñeyāmbhonidhipāragaṃ |",
    "XXsghancsu:2": " praṇamya śrāmaṇerāṇāmācāraḥ saṃgrahīṣyate || Śghs_1.1 ||",
    "XXsghancsu:3": " iti saṃghasenena saṃvihitoddhāre śrīghanācārasaṃgrahe buddhanamaskāro nāma prathamo 'dhyāyaḥ",
    "XXsghancsu:4": " dvitīyo 'dhyāyaḥ",
    "XXsghancsu:5": " śrāmaṇerabhāvaḥ śaraṇaṃ gatavān buddhaṃ dharmaṃ saṃghaṃ ca bhaktitaḥ |",
    "XXsghancsu:6": " śikṣāpañcakamādāya yo 'nupravrajito jinaṃ || Śghs_2.1 ||",
    "XXsghancsu:7": " yāvajjīvaṃ vadhasteyamaithunānṛtavākyataḥ |",
    "XXsghancsu:8": " virataḥ madyapānācca mahoccaiḥ śayanāsanāt || Śghs_2.2 ||",
    "XXsghancsu:9": " nṛtyāder gandhamālyādyāt vikālāśanatastathā |",
    "XXsghancsu:10": " rukmarūpyagrahāccaiṣa śrāmaṇero munermataḥ |",
    "XXsghancsu:11": " iti saṃghasenena saṃvihitoddhāre śrīghanācārasaṃgrahe śrāmaṇerabhāvo nāma dvitīyo 'dhyāyaḥ",
    "XXsghancsu:12": " tṛtīyo 'dhyāyaḥ",
    "XXsghancsu:13": " śrāmaṇerabhāvopāyaḥ",
    "XXsghancsu:14": " 1 prāṇivadhaviratiśikṣāpadaṃ saṃvaratyāgaḥ",
    "XXsghancsu:15": " sakalena śarīreṇa śarīrānyatareṇa vā |",
    "XXsghancsu:16": " pañcaśākhādinirvṛttaṃ na hanyāt prāṇinaṃ [yatiḥ] || Śghs_3,1.1 ||",
    "XXsghancsu:17": " mṛtyorvarṇa na bhāṣeta śastrahāraṃ na caiṣayet |",
    "XXsghancsu:18": " vadhakena na cittena māraṇāya niyojayet || Śghs_3,1.2 ||",
    "XXsghancsu:19": " virekavamanālepaviṣaśastrābhisaṃskṛti |",
    "XXsghancsu:20": " na kuryāt prāṇighātāya na ca garbhasya śātanaṃ || Śghs_3,1.3 ||",
    "XXsghancsu:21": " nimittaṃ na vratī kuryāt svapnolūkādivāśitaiḥ |",
    "XXsghancsu:22": " [dauḥśīlaṃ] (vāpi kāryaṃ na) dānaśīlaphalāptibhiḥ || Śghs_3,1.4 ||",
    "XXsghancsu:23": " madhyapaścātpurogeṣu yatraiva vadhakaṃ manaḥ |",
    "XXsghancsu:24": " [taṃ puruṣaṃ] dhnato hiṃsā nānyamityāha sarvavit || Śghs_3,1.5 ||",
    "XXsghancsu:25": " kūṭāvamārthāvaṣṭambhavetālā[dya]bhisaṃskṛti |",
    "XXsghancsu:26": " avapayañca kuryānna māraṇāya śarīriṇāṃ || Śghs_3,1.6 ||",
    "XXsghancsu:27": " taskarā[dya]hisenābhyaḥ yatra mārge bhayaṃ[bhavet] |",
    "XXsghancsu:28": " tatpanthānaṃ na nāśāya dehināṃ kathayedyatiḥ || Śghs_3,1.7 ||",
    "XXsghancsu:29": " bhujagāvartakābhyāṃ ca yatra tīrthe[bhayaṃ bhavet] |",
    "XXsghancsu:30": " [nadīprataraṇārthāya] tattīrthaṃ na prakāśayet || Śghs_3,1.8 ||",
    "XXsghancsu:31": " kiñcid bhūpataye mā dāstvaṃ varaṃ jīvitaṃ tyaja |",
    "XXsghancsu:32": " iti baddhāyukte 'yuktaṃ vacanaṃ na vaded [yatiḥ] || Śghs_3,1.9 ||",
    "XXsghancsu:33": " bhujaga [vyāḍayakṣe]bhyaḥ yadvihāre[bhayaṃ bhavet] |",
    "XXsghancsu:34": " tadvadhakābhiprāyeṇāgantukāya na coddiśet || Śghs_3,1.10 ||",
    "XXsghancsu:35": " vyāghrādivyapadeśena śatruṃ hanyād hi yaḥ śaṭhaḥ |",
    "XXsghancsu:36": " vihārādāśu[nirdvāraṃ] ghaṭṭanīyaḥ sa cellakaiḥ || Śghs_3,1.11 ||",
    "XXsghancsu:37": " tathā kāryaṃ yathaiko 'pi nānirjīvecca kaścana |",
    "XXsghancsu:38": " adharmyā na kriyā kāryā saṃsmṛtya krakacopamaṃ || Śghs_3,1.12 ||",
    "XXsghancsu:39": " vadhaśca śrāmaṇerā ye ghātayituṃ vadhīkṛtāḥ |",
    "XXsghancsu:40": " yugapat tatprayoge te nāśanīyā vihārataḥ || Śghs_3,1.13 ||",
    "XXsghancsu:41": " upakramo nṛsaṃjñā ca naro vadhakacetanā |",
    "XXsghancsu:42": " jīvitasya kṣayaśceti pañcāṃgāni nṛghātane || Śghs_3,1.14 ||",
    "XXsghancsu:43": " śrāmaṇereṇa nāśāya viṣaśastrādi yat[kṛtaṃ] |",
    "XXsghancsu:44": " mriyate narastenaivāsau tadāsaṃvarī bhavet || Śghs_3,1.15 ||",
    "XXsghancsu:45": " avakrītādirajñānāt manuṣyaṃ mārayan khalu |",
    "XXsghancsu:46": " saṃvarakṣobhalābhī sa [yatir] nonmattādikaḥ || Śghs_3,1.16 ||",
    "XXsghancsu:47": " duṣkṛtāni kāyamaitrādi sattveṣu yatinā kāryaṃ sarvadā |",
    "XXsghancsu:48": " yasmāt kāruṇikairuktaṃ tasmāt[sattvānna pīḍayet] || Śghs_3,1.17 ||",
    "XXsghancsu:49": " na sattvān pīḍayeddārurajvayaścarmabandhanaiḥ |",
    "XXsghancsu:50": " jalānalapraveśānutyāgādau na niyojayet || Śghs_3,1.18 ||",
    "XXsghancsu:51": " kṛmigorūpa[kādīnāṃ] mithyājīvaśca hiṃsanaṃ |",
    "XXsghancsu:52": " karṣaṇe[hi] bhavedyasmāt tasmāt[tad]dūrato tyajet || Śghs_3,1.19 ||",
    "XXsghancsu:53": " nāṃkayed gomahiṣyādi nāsikāṃ nāsya vedhayet |",
    "XXsghancsu:54": " [yatiśca vividhān sattvān] vetrādinā na tāḍayet || Śghs_3,1.20 ||",
    "XXsghancsu:55": " uddiśya yat kṛtaṃ māṃsavyañjanaṃ [khādato] yateḥ |",
    "XXsghancsu:56": " nighṛṇaṃ jāyate cittaṃ tasmāttannaiva bhakṣayet || Śghs_3,1.21 ||",
    "XXsghancsu:57": " jñeyaṃ tu tribhirākārairīkṣitaśrutaśaṃkitaiḥ |",
    "XXsghancsu:58": " īkṣitaṃ yat svayaṃ dṛṣṭaṃ śrutaṃ pratyāyitoditaṃ || Śghs_3,1.22 ||",
    "XXsghancsu:59": " gṛhābaddhamṛgādīnāṃ śrṛṃgapakṣādidarśanāt |",
    "XXsghancsu:60": " āśaṃkotpadyate [tatra] mamoddiśya hatā na vā || Śghs_3,1.23 ||",
    "XXsghancsu:61": " pṛṣṭo dātā vadedevaṃ tvannimittamamī hatā |",
    "XXsghancsu:62": " tasmin gṛhe na bhuñjīta virataḥ prāṇināṃ vadhāt || Śghs_3,1.24 ||",
    "XXsghancsu:63": " śyenakādihatā vai[te] śāliyavamudgabhakṣaṇāt |",
    "XXsghancsu:64": " mātāpitrośca yajñasya kṛte doṣo 'sti nāśnatāṃ || Śghs_3,1.25 ||",
    "XXsghancsu:65": " ekaṃ śrīghanamuddiśya māṃsaṃ matsyādikaṃ kṛtaṃ |",
    "XXsghancsu:66": " anyeṣāṃ śrāmaṇerāṇāṃ tadbhogāya na kalpate || Śghs_3,1.26 ||",
    "XXsghancsu:67": " nādeyādijalaṃ jānan nāpi pibet sajantukaṃ |",
    "XXsghancsu:68": " jantavo 'bhimatāḥ sūkṣmās trasikormikirādayaḥ || Śghs_3,1.27 ||",
    "XXsghancsu:69": " vāri[pūtyā]yadhiṣṭheyaḥ karako [hi] sakhallakaḥ |",
    "XXsghancsu:70": " vighātaparihārārthaṃ kośo 'ntaśaḥ suvāsasaḥ || Śghs_3,1.28 ||",
    "XXsghancsu:71": " divyanetrāndhayorneṣṭaṃ jalasya pratyavekṣaṇaṃ |",
    "XXsghancsu:72": " hastāṃguṣṭhāgrakāvartadarśino na nivāryate || Śghs_3,1.29 ||",
    "XXsghancsu:73": " locanavibhramo mā bhūditi paśyenna tacciraṃ |",
    "XXsghancsu:74": " kalpamātraṃ na vai kuryāt māyāśāṭhayasamanvitaḥ || Śghs_3,1.30 ||",
    "XXsghancsu:75": " yenāntareṇa ṣaṣṭayabdaḥ paribhramyate kuñjaraḥ |",
    "XXsghancsu:76": " śakaṭaṃ vaṃśapūrṇaṃ vā sa kālaḥ salilekṣaṇe || Śghs_3,1.31 ||",
    "XXsghancsu:77": " ūrdhvādhomadhyamāstistraḥ salilasyāpi bhūmayaḥ |",
    "XXsghancsu:78": " yāyā bhūḥ śuddhimāyāti kāryaṃ kuryāttayā[yatiḥ] || Śghs_3,1.32 ||",
    "XXsghancsu:79": " yatrādhaḥ prāṇakā yānti sthūlāḥ karatalāhatāḥ |",
    "XXsghancsu:80": " [grāhyaṃ] tadudakaṃ [srāvyaṃ] paṃcāṃgulikayā na cet || Śghs_3,1.33 ||",
    "XXsghancsu:81": " bhaveyurudake yasmin kare lagnā[śca] prāṇinaḥ |",
    "XXsghancsu:82": " na tatra pāṇipādāsyavastrādi kṣālayedyatiḥ || Śghs_3,1.34 ||",
    "XXsghancsu:83": " kule gatena praṣṭavyaṃ jalaṃ [hi] srāvitaṃ na vā |",
    "XXsghancsu:84": " neti cet saṃjñiko vācyaḥ srāvayetyitaro na tu || Śghs_3,1.35 ||",
    "XXsghancsu:85": " [kintu] srāvyaṃ jalaṃ pātre kṛtvātmīye sajantukaṃ |",
    "XXsghancsu:86": " [pṛṣṭvā] yastadānītaṃ muñcet tatraiva [sa] svayaṃ || Śghs_3,1.36 ||",
    "XXsghancsu:87": " saptāhaṃ vā[tathā] yatra pānīyamavatiṣṭhati |",
    "XXsghancsu:88": " vihāre vā kaṭāhādau sthāpayet tadaśuṣyati || Śghs_3,1.37 ||",
    "XXsghancsu:89": " pravṛṣṭe vā [yatir] deve svacchanīraughavāhini |",
    "XXsghancsu:90": " nimnagānāṃ patiṃ pātaṃ gacchateti visarjayet || Śghs_3,1.38 ||",
    "XXsghancsu:91": " sudīrghatalikāvaktrarajjudvayā[va]baddhayā |",
    "XXsghancsu:92": " ghaṭikayodakaṃ muñcedadhastādudake 'dhvagaḥ || Śghs_3,1.39 ||",
    "XXsghancsu:93": " ghaṭikātritayaṃ vīkṣya mārgageṇodapānataḥ |",
    "XXsghancsu:94": " pariśuddhāścet peyaṃ jalaṃ tat srāvyamanyathā |",
    "XXsghancsu:95": " na rajjughaṭikādānaṃ śastaṃ saprāṇake jale |",
    "XXsghancsu:96": " pibeti vaktuṃ dātuṃ vā na jātu kṣamate yatiḥ || Śghs_3,1.41 ||",
    "XXsghancsu:97": " sajantukaṃ taḍāgādi na pareṣāmuccairvadet |",
    "XXsghancsu:98": " [kṛtyaṃ] kuru samīkṣyeti pṛṣṭaḥ prativadetparān || Śghs_3,1.42 ||",
    "XXsghancsu:99": " upādhyāye 'pi vaktavyaṃ saprāṇakamidaṃ na vā |",
    "XXsghancsu:100": " taḍāgādīti [vai] śāṭhayaṃ karttavyaṃ [yatinā] na [tu] || Śghs_3,1.43 ||",
    "XXsghancsu:101": " vṛkṣaseko na dātavyo 'pariśuddhena vāriṇā |",
    "XXsghancsu:102": " upādhyāyādikasnānaṃ karttavyaṃ ca tathaiva na || Śghs_3,1.44 ||",
    "XXsghancsu:103": " mastukāñjikasauvīramaṇḍadaṇḍāhatādikaṃ |",
    "XXsghancsu:104": " na pibet na yatirdadyāt parasmai na bhuvi tyajet || Śghs_3,1.45 ||",
    "XXsghancsu:105": " samatkuṇaṃ yacchayanamātape tanna śoṣayet |",
    "XXsghancsu:106": " na hime kardame vā[pi] śītoṣṇavāriṇi kṣipet || Śghs_3,1.46 ||",
    "XXsghancsu:107": " navakarma sa no kuryāt sajantukena [vāriṇā] |",
    "XXsghancsu:108": " dināntaṃ srāvayitvā tad dhāryaṃ [trikoṇa]khallakaṃ || Śghs_3,1.47 ||",
    "XXsghancsu:109": " bhṛtakaṃ śikṣayedevaṃ vadhāna tvaṃ trikoṇakaṃ |",
    "XXsghancsu:110": " kapāt[tat] srāvayotkṣipya khallakaṃ ca vimocaya || Śghs_3,1.48 ||",
    "XXsghancsu:111": " trikoṇasaptakenāmbhaḥ srāvyaṃ khallakena tat |",
    "XXsghancsu:112": " [pratikūpyatha] kāryā[vā] tyaktvā deśāntaraṃ [vrajet] || Śghs_3,1.49 ||",
    "XXsghancsu:113": " abhūtvā sambhavantyete bhūtvā yānti bhavāntaraṃ |",
    "XXsghancsu:114": " navakarma tadā kārya yathoktavidhikāriṇā || Śghs_3,1.50 ||",
    "XXsghancsu:115": " satpaṭābaddhamañcāderucchīdaccaturāṃgulāt |",
    "XXsghancsu:116": " nadyādau jalamālokya kāryaṃ ca navakarmaṇi || Śghs_3,1.51 ||",
    "XXsghancsu:117": " chidrakarṇadvayāsaktasūtrabaddhadvidaṇḍakaṃ |",
    "XXsghancsu:118": " dhāraṇapātrakaṃ dadhyāt khallakasya bahir[yatiḥ] || Śghs_3,1.52 ||",
    "XXsghancsu:119": " kṛpāparītacittena svādu vāri sajantukaṃ |",
    "XXsghancsu:120": " kṣāre 'mbhasi na moktavyamanāpat mṛṣṭasaṃjñinaḥ || Śghs_3,1.53 ||",
    "XXsghancsu:121": " 2 adattādānaviratiśikṣāpadaṃ saṃvaratyāgaḥ",
    "XXsghancsu:122": " kālikaṃ [yāmikaṃ] yāvajjīvikaṃ sarpirādikaṃ |",
    "XXsghancsu:123": " pārihāryamanādheyaṃ kalpyākalpyamakalpikaṃ || Śghs_3,2.1 ||",
    "XXsghancsu:124": " pṛthivyudakadvicatuṣpadāpadakapādapa |",
    "XXsghancsu:125": " tadgataṃ ca yatiḥ kiñcinnādadīta parasvakaṃ || Śghs_3,2.2 ||",
    "XXsghancsu:126": " kārṣāpaṇacaturbhāgaṃ tadardhamathavā dhanaṃ |",
    "XXsghancsu:127": " steyacitto harannanyair nāśanīyo[yatir] laghu || Śghs_3,2.3 ||",
    "XXsghancsu:128": " vāṭāddhṛte gaje pādaiś caturbhirayatiś cyute |",
    "XXsghancsu:129": " niṣkrānte saṃvṛtadvārād dvipahṛtsyād yatiḥ [khalu] || Śghs_3,2.4 ||",
    "XXsghancsu:130": " gulphābaddhekṣadaṇḍāre dūrākṛṣṭe mahītalāt |",
    "XXsghancsu:131": " saṃvarabhaṃga utkṣipte pañjarādgajavaddvije || Śghs_3,2.5 ||",
    "XXsghancsu:132": " deśānnayed hi sandeśadraviṇaṃ ca sañcārayet |",
    "XXsghancsu:133": " aṃgāt stainyena cittena saṃvaraghūtamāpnute || Śghs_3,2.6 ||",
    "XXsghancsu:134": " mṛto 'sau matvā śrutvaivādhvagād vai brahmacāriṇaḥ |",
    "XXsghancsu:135": " sīmāntasthāyine datvā gṛhṇan syādayatiryatiḥ || Śghs_3,2.7 ||",
    "XXsghancsu:136": " yadvittaṃ śrāmaṇerasya mṛtasya nirvṛtārhataḥ |",
    "XXsghancsu:137": " upādhyāyasya prāpnoti tadityevaṃ jagau muniḥ || Śghs_3,2.8 ||",
    "XXsghancsu:138": " hartturiṣṭāṃ diśaṃ yāyād vratī ced hastinaṃ haret |",
    "XXsghancsu:139": " asau harttā vratī cauraḥ karipe hṛtasaṃjñini || Śghs_3,2.9 ||",
    "XXsghancsu:140": " pūjācīvaramālāntadvayasya khalu mocanāt |",
    "XXsghancsu:141": " avanau taccyutau satyāṃ bhraśyate saṃvarād [yatiḥ] || Śghs_3,2.10 ||",
    "XXsghancsu:142": " kṣiptaṃ mauktikahārādi gṛhītvā tad mahākulāt ||",
    "XXsghancsu:143": " nyasya prasevikāyāṃ ca sahāyena ca hārayan || Śghs_3,2.11 ||",
    "XXsghancsu:144": " jaṭālenāthavā vatsa haran ki saṃvaracyutaḥ |",
    "XXsghancsu:145": " ki pādacyutimātreṇa hyupacāravyatikrame || Śghs_3,2.12 ||",
    "XXsghancsu:146": " rātrau gośakaṭāśvādīn kaścid vadhnāti ced yatiḥ |",
    "XXsghancsu:147": " etānete hariṣyanti tat kiṃ syāccyutasaṃvaraḥ || Śghs_3,2.13 ||",
    "XXsghancsu:148": " ṛjuke kīlake bandhe kaṭhine hāra[kaṃ] haran |",
    "XXsghancsu:149": " utkṣepaṇe ca cauraḥ syāt kuṭile śithile na tu || Śghs_3,2.14 ||",
    "XXsghancsu:150": " chidrayitvā ghaṭaṃ sarpiḥ kṣaudraṃ tailaṃ jalaṃ haran |",
    "XXsghancsu:151": " yatiḥ pūrasya vicchede saṃvarakṣobhamāpnute || Śghs_3,2.15 ||",
    "XXsghancsu:152": " vaṇṭayamāṇe gṛhe bhrātrorbhāgādekasya lipsayā |",
    "XXsghancsu:153": " bālamātraṃ bhūmiṃ yatiḥ syāt kṣatasaṃvaraḥ || Śghs_3,2.16 ||",
    "XXsghancsu:154": " taskaropāttapātrādi nirāśaḥ punarādadan |",
    "XXsghancsu:155": " saṃvarād bhraśyate hītotarastvāpnoti nāpadaṃ || Śghs_3,2.17 ||",
    "XXsghancsu:156": " mitrabhāvena labdhaṃ syād dattaṃ gopādibhiś[ca]vā |",
    "XXsghancsu:157": " tadā [tad] ādadānasya yaternāpattiriṣyate || Śghs_3,2.18 ||",
    "XXsghancsu:158": " bhayopadarśanaṃ kāryaṃ pātracīvaramuktaye |",
    "XXsghancsu:159": " rājani na vaded gatvaibhiścaurair muṣitā vayaṃ || Śghs_3,2.19 ||",
    "XXsghancsu:160": " niṣkāsayasyupādhyāyācāryāṇāṃ yattadāvathoḥ |",
    "XXsghancsu:161": " tadityuktvā haredekaḥ syātāṃ dvāvapi taskarau || Śghs_3,2.20 ||",
    "XXsghancsu:162": " svadravyaṃ stainyacittenāpaharantāyimau yatī |",
    "XXsghancsu:163": " bhāgārdhenāyatistveko niṣkāsitārdhenetaraḥ || Śghs_3,2.21 ||",
    "XXsghancsu:164": " dāsyāmaste samaṃ tiṣṭha dvāre kuryāma caurikāṃ |",
    "XXsghancsu:165": " ityuktakṛta āpattiḥ sahaiva cauracellakaiḥ || Śghs_3,2.22 ||",
    "XXsghancsu:166": " uṣitvāgantuke yāte vismṛtya pātracīvaraṃ |",
    "XXsghancsu:167": " āgatya yo yatistacced gopayeccaura eva saḥ || Śghs_3,2.23 ||",
    "XXsghancsu:168": " evamāvāsikā sarve bhavanti kṣatasaṃvarāḥ |",
    "XXsghancsu:169": " sa eva yadi saṃsmṛtya nayatīha na kilviṣī || Śghs_3,2.24 ||",
    "XXsghancsu:170": " anyena steyacittena pātramanyasya ced yatiḥ |",
    "XXsghancsu:171": " ānāyayati sa tato doṣavān bhavati vratī || Śghs_3,2.25 ||",
    "XXsghancsu:172": " yāvat pūjā munestāvat saṃghasyāpi pravartate |",
    "XXsghancsu:173": " iti yo 'nyasya datte sa bhavati kṣatasaṃvaraḥ || Śghs_3,2.26 ||",
    "XXsghancsu:174": " likhitvoddhārakaṃ grāhyaṃ mithaḥ stūpācca saṃghataḥ |",
    "XXsghancsu:175": " karmādāne ca vaktavyamiyat noktakṛto 'nyathā || Śghs_3,2.27 ||",
    "XXsghancsu:176": " svāṃśamuktaharaścauro[yatyora]madhye tayordvayoḥ |",
    "XXsghancsu:177": " dāsyāmīti ca viśvāsaṃ kṛtvā prāpnoti nāpadaṃ || Śghs_3,2.28 ||",
    "XXsghancsu:178": " labhase tvaṃ labhe cāhaṃ yaṃ lābhaṃ tadāvayoḥ |",
    "XXsghancsu:179": " iti lābhe samutpanne tato 'rdhena [sa] taskaraḥ || Śghs_3,2.29 ||",
    "XXsghancsu:180": " dakṣiṇādeśane 'pyevaṃ pāṃśukūlikayordvayoḥ |",
    "XXsghancsu:181": " bhinatti yaḥ kriyākāraṃ tataḥ sa cyutasaṃvaraḥ || Śghs_3,2.30 ||",
    "XXsghancsu:182": " upakāryapakāribhyaścānnapānādi sāṃghikaṃ |",
    "XXsghancsu:183": " vihārasvāmirājādicaurādibhyo yathākramaṃ || Śghs_3,2.31 ||",
    "XXsghancsu:184": " śrīghanebhyo 'pi dātavyaṃ prātarāśādi sāṃghikaṃ |",
    "XXsghancsu:185": " ālepanādi kurvanti vihāre yadi nānyathā || Śghs_3,2.32 ||",
    "XXsghancsu:186": " sīmāntasthāyine datvā bhikṣūpasthānakāriṇe |",
    "XXsghancsu:187": " dārakaprasthavyājena gṛhṇīyāttaṇḍulādikaṃ || Śghs_3,2.33 ||",
    "XXsghancsu:188": " atyaktāśo[hi]gṛhṇīyāt naṣṭaṃ svapātracīvaraṃ |",
    "XXsghancsu:189": " matvaivaṃ naṣṭapātrādirāśāṃ naiva tyajed [yatiḥ] || Śghs_3,2.34 ||",
    "XXsghancsu:190": " svādhyāyādhyayanoddeśaṃ kṛtvā ye saṃghaśīlakaṃ |",
    "XXsghancsu:191": " kriyākāraṃ na kurvanti te jinoditalaṃghinaḥ || Śghs_3,2.35 ||",
    "XXsghancsu:192": " patākālakṣaṇaṃ stūpānna grāhyaṃ yatinā[khalu] |",
    "XXsghancsu:193": " prāṃśukūlamiti grāhyamaniloddhūtapātitaṃ || Śghs_3,2.36 ||",
    "XXsghancsu:194": " śulkakṛtyaṃ paradravyaṃ na nayet nāpi nāyayeta |",
    "XXsghancsu:195": " śulkapradānamokṣārthopāyaṃ nopadiśed yatiḥ || Śghs_3,2.37 ||",
    "XXsghancsu:196": " ratnaṃ datvā yatibhyaḥ prāk paścāt mārgayate vaṇik |",
    "XXsghancsu:197": " visaṃvādayasītyevaṃ dātavyaṃ paribhāṣya tat || Śghs_3,2.38 ||",
    "XXsghancsu:198": " nāsti śulkaṃ munerevaṃ vratināṃ pāribhogike |",
    "XXsghancsu:199": " krayavikrayakṛddadyāt śulkamanyatra vastuni || Śghs_3,2.39 ||",
    "XXsghancsu:200": " varṣāvāsikalābho [hi] deyo varṣoṣitasya ca |",
    "XXsghancsu:201": " jīvitabrahmacaryasya yayornāśastayorapi || Śghs_3,2.40 ||",
    "XXsghancsu:202": " prākprāgupagataiḥ kāryā varṣāvāsikayācanā |",
    "XXsghancsu:203": " paścādupagataiḥ paścāt saṃghe yugapadeva ca || Śghs_3,2.41 ||",
    "XXsghancsu:204": " punargṛhṇāti dīkṣāṃ yo vastukarmajugupsayā |",
    "XXsghancsu:205": " bhikṣubhāvaṃ parityajya tasmai cāpyāha sarvavit || Śghs_3,2.42 ||",
    "XXsghancsu:206": " avarṣoṣitavibhrāntakudṛṣṭimṛtakās[tathā] |",
    "XXsghancsu:207": " deśāntaragatā lābhaṃ nārhanti paṃcapudgalāḥ || Śghs_3,2.43 ||",
    "XXsghancsu:208": " amuṣmai deyamityevaṃ lābhotpanne yatau mṛte |",
    "XXsghancsu:209": " dātavyo niyataṃ tasmai sa vikalpitabhikṣave || Śghs_3,2.44 ||",
    "XXsghancsu:210": " deśāntaragatasyāpi sthāpayet kalpamandire |",
    "XXsghancsu:211": " traye kurvanti cānarthaṃ tebhyo deyaṃbudharna hi || Śghs_3,2.45 ||",
    "XXsghancsu:212": " ācchādaṃ cīvaraṃ mūlyaṃ dāsyāmīti catuṣpadaiḥ |",
    "XXsghancsu:213": " āpnoti sammukhībhūtān lābho netareṣu ca || Śghs_3,2.46 ||",
    "XXsghancsu:214": " varṣāvāsikalābhaśca varṣoṣitasya [gacchati] |",
    "XXsghancsu:215": " tadetarasya doṣo na gṛhṇato dāyakecchayā || Śghs_3,2.47 ||",
    "XXsghancsu:216": " kāliko yāmiko yāvajjīvikaḥ sāptāhikaḥ |",
    "XXsghancsu:217": " mṛtakṣudrapariṣkāranaityakākālacīvaraṃ || Śghs_3,2.48 ||",
    "XXsghancsu:218": " kuṭīpratiṣṭhājātyādisambodhyādimahodbhavaḥ |",
    "XXsghancsu:219": " prāpnoti daśadhā lābhaḥ sammukhībhūtapudgalān || Śghs_3,2.49 ||",
    "XXsghancsu:220": " anādheyaṃ [gurudravyaṃ] sāṃghikaṃ śayanāsanaṃ |",
    "XXsghancsu:221": " vikretavyaṃ na bhoktavyaṃ kṛtvā paudgalikaṃ na ca || Śghs_3,2.50 ||",
    "XXsghancsu:222": " cāturdiśāya buddhāya sammukhībhūtasāṃghike yatirdravyāntare datte tatra tatropanāmayet || tūṣṇīṃ datvā gate deyaṃ buddhe muktāphalādikaṃ |",
    "XXsghancsu:223": " cāturdiksammukhībhūte śayanāsanamaṃśukaṃ || Śghs_3,2.52 ||",
    "XXsghancsu:224": " pṛthu dravyaṃ paropāttaṃ tatsaṃjñī steyacetanā |",
    "XXsghancsu:225": " sthānacyutiśca paṃcāṃgairyuktaścedayatirbhavet || Śghs_3,2.53 ||",
    "XXsghancsu:226": " dattasvakāparopāttasaṃjñī cānyo 'pi saṃvarī |",
    "XXsghancsu:227": " na tāvatkālikaṃ svāṃśād gṛhṇan jahāti saṃvaraṃ || Śghs_3,2.54 ||",
    "XXsghancsu:228": " ādāyādattamutplutya khaṃ gatvāśācatuṣṭayaṃ |",
    "XXsghancsu:229": " tatraiva punarāsīno bhavati kṣatasaṃvaraḥ || Śghs_3,2.55 ||",
    "XXsghancsu:230": " avakrītādirajñānāt paradravyaṃ haran khalu |",
    "XXsghancsu:231": " saṃvarakṣobhalābhī sa yatirnonmattādikaḥ || Śghs_3,2.56 ||",
    "XXsghancsu:232": " 3 maithunaviratiśikṣāpadaṃ saṃvaratyāgaḥ",
    "XXsghancsu:233": " nṛstrīpaṇḍakaviṇmūtravaktrarandhreṃ'gajāta[kaṃ] |",
    "XXsghancsu:234": " kṣiptvā nigamayet svādaṃ sa [yatiḥ] kṣatasaṃvaraḥ || Śghs_3,3.1 ||",
    "XXsghancsu:235": " mānuṣā'mānuṣāste tu tiryañcaśca narādayaḥ |",
    "XXsghancsu:236": " mṛtāḥ suptāśca jāgranto jñeyā [hi] maithunāśrayāḥ || Śghs_3,3.2 ||",
    "XXsghancsu:237": " hastinīmāditaḥ [kṛtvā] yāvat kukkuṭajāti[kāṃ] |",
    "XXsghancsu:238": " kṣudrikāṃ mahatīṃ gacchan[sa yatiś] cyavate vratāt || Śghs_3,3.3 ||",
    "XXsghancsu:239": " duṣkṛtāni raktaḥ san na striyaṃ paśyet śabdamākarṇayenna ca |",
    "XXsghancsu:240": " nirvastraḥ san na copeyādaṃgajāta na nirbhujet || Śghs_3,3.4 ||",
    "XXsghancsu:241": " bhittidvaye kṛtāṃ śuṣkāṃ klinnāṃ saṃyojya [koṭarīṃ] |",
    "XXsghancsu:242": " [vipratipattito] nāśyaḥ saṃgrahe sati nānyadā || Śghs_3,3.5 ||",
    "XXsghancsu:243": " adha ūrdhvaṃ trikhaṇḍāyā vinīlādhmātikāṃ ca na |",
    "XXsghancsu:244": " na cāsthisaṃkalāṃ yāyāt nābhyaktāṃ rudhirādibhiḥ || Śghs_3,3.6 ||",
    "XXsghancsu:245": " sitāsthisaṃkalāṃ śailadārupustamayīṃ[yatiḥ] |",
    "XXsghancsu:246": " na ca gacchet striyaṃ yo 'tra virato maithunātsadā || Śghs_3,3.7 ||",
    "XXsghancsu:247": " dhyānamiddhagataṃ mattamabhibhūtaṃ ca nidrayā |",
    "XXsghancsu:248": " vikṣiptaṃ vedanātunnaṃ gṛhītvābhiniṣīdati || Śghs_3,3.8 ||",
    "XXsghancsu:249": " ādimadhyāvasāneṣu svādayet dhyānavyutthitaḥ |",
    "XXsghancsu:250": " vihārād ghaṭṭanīyaḥ so 'bhāve tu svādanasya na || Śghs_3,3.9 ||",
    "XXsghancsu:251": " nānāvyaṃjana[ko]petarasaśālyupabhogavat |",
    "XXsghancsu:252": " āsvādanā ca tailācchaśauṇḍāsavapānavat || Śghs_3,3.10 ||",
    "XXsghancsu:253": " anāsvādo yuvagrīvāmṛtakukkurabandhavat |",
    "XXsghancsu:254": " vijñeyaḥ sukumārasya pradīptalohasparśavat || Śghs_3,3.11 ||",
    "XXsghancsu:255": " avakrītādi[rajñānāt] |",
    "XXsghancsu:256": " [āpattibhāg yatirnaivonmattavikṣiptacetasaḥ] || Śghs_3,3.12 ||",
    "XXsghancsu:257": " rāgā[manuṣyasaṃyogāt] praguṇībhūtāṃgajāta[kaṃ] |",
    "XXsghancsu:258": " na spṛśet śukramokṣārthaṃ sa pṛthivyādidhātubhiḥ || Śghs_3,3.13 ||",
    "XXsghancsu:259": " tiryak[pramatta]saṃyogāt śukramuktirbhaved yadi |",
    "XXsghancsu:260": " [sva]mānasaṃ yatigarhet kṛtaṃ me nu virūpakaṃ || Śghs_3,3.14 ||",
    "XXsghancsu:261": " majjajakṣaraṇaṃ yasya yateḥ svapneṣu jāyate |",
    "XXsghancsu:262": " svapnaśukravinirmuktau taddoṣo na manāgapi || Śghs_3,3.15 ||",
    "XXsghancsu:263": " rāgāviṣṭena cittena nārīṃ na śrīghanaḥ spṛśet |",
    "XXsghancsu:264": " [anyaṃ spṛśettathārūpaṃ nāpi ca] puṃnapuṃsakaṃ || Śghs_3,3.16 ||",
    "XXsghancsu:265": " stanakakṣauṣṭhanābhyūrupārśva kukṣimalabhramān |",
    "XXsghancsu:266": " saṃraktaḥ [san] yatiḥ strīṇāṃ na nindet na ca saṃstuyāt || Śghs_3,3.17 ||",
    "XXsghancsu:267": " yadyad vadet striyaṃ[tāvat] kartukāmo yathā yathā |",
    "XXsghancsu:268": " tattat tathā tathā brūyāt śrīghano nāntike striyāḥ || Śghs_3,3.18 ||",
    "XXsghancsu:269": " agrā bhavati sā yoṣid yā māṃ paricared rahaḥ |",
    "XXsghancsu:270": " lābhinī cāyurādīnāṃ vyādhihīnā yaśasvinī || Śghs_3,3.19 ||",
    "XXsghancsu:271": " ityādi na vaco brūyād rāgāgnipluṣṭamānasaḥ |",
    "XXsghancsu:272": " purastācchroghanaḥ strīṇāṃ punapuṃsakayostathā || Śghs_3,3.20 ||",
    "XXsghancsu:273": " vivāhāvāhayordautyaṃ na kuryāt śrāmaṇerakaḥ |",
    "XXsghancsu:274": " [na ca kuryāt tathārūpanimittamapi dautyakaṃ] || Śghs_3,3.21 ||",
    "XXsghancsu:275": " dāpayeyamimāṃ śrāddhāṃ tathāsmai dārikāmiti |",
    "XXsghancsu:276": " arthasaṃsyandanāsūtraṃ ghaṭate na [sa] bhāṣituṃ || Śghs_3,3.22 ||",
    "XXsghancsu:277": " bījārthaṃ na vratī dadyāt [svayameva] gavādikaṃ |",
    "XXsghancsu:278": " etāneva parebhyo 'pi kadācinna [hi] prārthayet || Śghs_3,3.23 ||",
    "XXsghancsu:279": " tulyametāsu tvaṃ tiṣṭha mā striyā caikayā vasa |",
    "XXsghancsu:280": " ityevaṃ hi bahustrīkaṃ puruṣaṃ na yatirvadet || Śghs_3,3.24 ||",
    "XXsghancsu:281": " 4 mṛṣāvādaviratiśikṣāpadaṃ pratyekabuddhasaṃbuddhatacchiṣyajñānadarśanaṃ |",
    "XXsghancsu:282": " mamāstīti bruvan mithyā nāśyo 'nyatrābhimānataḥ || Śghs_3,4.1 ||",
    "XXsghancsu:283": " jñānaṃ satyābhisaṃbodhirabhijñāḥ paṃca darśanaṃ |",
    "XXsghancsu:284": " dharmānvayādikajñānāṃgīkaraṇe kṣamo na saḥ || Śghs_3,4.2 ||",
    "XXsghancsu:285": " āryamlecchavacolekhalipyā [ca] hastamudrayā |",
    "XXsghancsu:286": " jñānādi pratijānīte boddhavyamapi tanmṛṣā || Śghs_3,4.3 ||",
    "XXsghancsu:287": " vṛkṣamūle 'hamekākī viharāmi rame [gṛhe] |",
    "XXsghancsu:288": " samāhitaṃ ca me cittaṃ na ca vācyamatīndriyaṃ || Śghs_3,4.4 ||",
    "XXsghancsu:289": " buddhādīnāṃ vaded varṇamātmano na kathaṃcana |",
    "XXsghancsu:290": " parakīyaṃ guṇaṃ pṛṣṭo brūyāttatsaṃmukhaṃ na tu || Śghs_3,4.5 ||",
    "XXsghancsu:291": " dṛṣṭaṃ śrutaṃ mataṃ yadyad vijñātaṃ caiva tad vadet |",
    "XXsghancsu:292": " [śrīghano] vaiparītyena gadanmithyābhidhāyakaḥ || Śghs_3,4.6 ||",
    "XXsghancsu:293": " vastu cālīkasaṃjñī ca cittaṃ vinihitaṃ [tathā] |",
    "XXsghancsu:294": " mṛṣāsaṃjñī vadedvācaṃ paṃcāṃgo 'nṛtavādikaḥ || Śghs_3,4.7 ||",
    "XXsghancsu:295": " catustridvayeka[kai] raṃgairyukto yo 'tra mṛṣāṃ vadeta |",
    "XXsghancsu:296": " anyaiḥ sa yatibhirjñeyo mṛṣāvādīti [śrīghanaḥ] || Śghs_3,4.8 ||",
    "XXsghancsu:297": " abhūtenānidānena yatiḥ [prāṇivadhādinā] |",
    "XXsghancsu:298": " dhvaṃsanacyāvanākūtaḥ saṃmukhaṃ na ca codayet || Śghs_3,4.9 ||",
    "XXsghancsu:299": " kṣudrāpattinimittena leśamātreṇa tena vā |",
    "XXsghancsu:300": " śrāmaṇero[hi] pratyakṣaṃ [śrīghanān] na kṣipet parān || Śghs_3,4.10 ||",
    "XXsghancsu:301": " jātiliṃgakriyāvādair hīnamadhyottamairvratī |",
    "XXsghancsu:302": " jihmaniṣpratibhānārthaṃ na prāṇān jātu codayet || Śghs_3,4.11 ||",
    "XXsghancsu:303": " upakleśagadākrośāpattyādyairhi yatiṃ vratī |",
    "XXsghancsu:304": " āśayena puroktena brūyānnaiva kadācana || Śghs_3,4.12 ||",
    "XXsghancsu:305": " bhedaṃ yāsyati so 'nyena saṃdhāsyati mayā saha |",
    "XXsghancsu:306": " yatira jātyādivādena paiśunyaṃ na samācaret || Śghs_3,4.13 ||",
    "XXsghancsu:307": " 5 surāmaireyamadyapānaviratiśikṣāpadaṃ madyaṃ surā ca maireyaṃ pramādasyāspadaṃ yataḥ |",
    "XXsghancsu:308": " na parasmai[hi] taddeyaṃ na ca peyaṃ śvamūtravata || Śghs_3,5.1 ||",
    "XXsghancsu:309": " valkalaiḥ saguḍaiḥ kācidaparā kevalena ca |",
    "XXsghancsu:310": " piṣṭakiṇvajalairebhirapi saṃcīyate surā || Śghs_3,5.2 ||",
    "XXsghancsu:311": " maireyaṃ guḍadhātryambudhātakīsaṃskṛtaṃ hi yat |",
    "XXsghancsu:312": " kuśāgreṇāpi tat pātuṃ yatīnāṃ na prakalpate || Śghs_3,5.3 ||",
    "XXsghancsu:313": " kodravānnaṃ na bhuñjīta tatpalāle ca na svapet ||",
    "XXsghancsu:314": " pītaṃ sata madayed yacca pātavyaṃ tadapīha na || Śghs_3,5.4 ||",
    "XXsghancsu:315": " 6 uccaśayanamahāśayanaviratiśikṣāpadaṃ śayane yatirāsīta jināṣṭāṃgulapādake |",
    "XXsghancsu:316": " [vinā] śalyena[maṃce vā] hemarūpyakṛte na tu || Śghs_3,6.1 ||",
    "XXsghancsu:317": " sāṃghike śayane dadyāt tat pratyāstaraṇaṃ yatiḥ |",
    "XXsghancsu:318": " vastrakambalayoriṣṭaṃ yat tridvayekapuṭaṃ kramāt || Śghs_3,6.2 ||",
    "XXsghancsu:319": " nyasya gartteṣu tatpādānatirekapramāṇakān |",
    "XXsghancsu:320": " prakṣipya pratipādeṣu ṭaṃkitvā kīlakeṣu vā || Śghs_3,6.3 ||",
    "XXsghancsu:321": " evaṃ vekṣuyavādīnāṃ rakṣārthaṃ maṃcake svapet |",
    "XXsghancsu:322": " yatirna laṃbayetpādāvadhvago dīrghapādake || Śghs_3,6.4 ||",
    "XXsghancsu:323": " alpaṃ ced dvādaśebhyo hi deyamekaṃ vihārakaṃ |",
    "XXsghancsu:324": " nirmuṣṭahastaṃ svalpatve bahutve tu viparyayāt |",
    "XXsghancsu:325": " stokaṃ ced navakaḥ pīṭhe vṛddho maṃce[tadā] svapet |",
    "XXsghancsu:326": " svaptavyaṃ vṛkṣamūle ['pi] navenābhyavakāśake || Śghs_3,6.6 ||",
    "XXsghancsu:327": " antarvarṣāsu nopasthāpyo 'nyaḥ sabrahmacārikaḥ |",
    "XXsghancsu:328": " yatinā [sva] vihāre[tu] yathāvṛddhikayā yatiḥ || Śghs_3,6.7 ||",
    "XXsghancsu:329": " saṃskāraparibhogārthaṃ paripālanārthameva ca |",
    "XXsghancsu:330": " uddiśyate [yatibhyo vai] sāṃghikaṃ śayanāsanaṃ || Śghs_3,6.8 ||",
    "XXsghancsu:331": " hīnamadhyottamaṃ [sthāpyaṃ bhikṣubhyo] layanatrayaṃ |",
    "XXsghancsu:332": " vṛddhādyāgantukebhyastaduddiśeddaharakramāt || Śghs_3,6.9 ||",
    "XXsghancsu:333": " śayanāsanamatyuccaṃ pratiṣiddhaṃ yaterhi tat |",
    "XXsghancsu:334": " madauddhatyakaraṃ yasmād lokāvadhyānakāraṇaṃ || Śghs_3,6.10 ||",
    "XXsghancsu:335": " 7 nṛtyagītavāditraviratiśikṣāpadaṃ bāhuvikṣepakaṃ nṛtyaṃ gītamuccaiḥ svareṇa ca |",
    "XXsghancsu:336": " vīṇāvaṃśamṛdaṃgādivāditraṃ na ca vādayet || Śghs_3,7.1 ||",
    "XXsghancsu:337": " 8 gandhamālyavilepanaviratiśikṣāpadaṃ",
    "XXsghancsu:338": " candanādika[gandhaṃ hi dhārayed] vyādhito yatiḥ |",
    "XXsghancsu:339": " dattvā [ca] munaye pūrvaṃ bhiṣagādervacanena [saḥ] || Śghs_3,8.1 ||",
    "XXsghancsu:340": " na tiṣṭhet prakaṭe deśe kṣālayitvā bahirvrajet |",
    "XXsghancsu:341": " anenaiva vidhānena dhārayet kusumasrajaṃ || Śghs_3,8.2 ||",
    "XXsghancsu:342": " netraduḥkhaśiraḥśūlapūtanāgraharugvataḥ |",
    "XXsghancsu:343": " mālayā veṣṭayet śīrṣaṃ mekhalāṃ na ca laṃbayet || Śghs_3,8.3 ||",
    "XXsghancsu:344": " haritālādicūrṇena tailena vā sugandhinā |",
    "XXsghancsu:345": " na vadanādikaṃ gātraṃ varṇārthaṃ marṣayed yatiḥ || Śghs_3,8.4 ||",
    "XXsghancsu:346": " yaterapratirūpatvād gandhamālya[vilepanaṃ] |",
    "XXsghancsu:347": " rāgauddhatyakaraṃ yasmāt tasmāttad garhitaṃ jinaiḥ || Śghs_3,8.5 ||",
    "XXsghancsu:348": " na darpaṇe nirīkṣeta mukhaṃ vā tailabhājane |",
    "XXsghancsu:349": " muktvānyenekṣaṇīyaṃ[hi] śirovyathāgadāturaṃ || Śghs_3,8.6 ||",
    "XXsghancsu:350": " vibhūṣaṇāya tailenātmano nābhyaṃjayed mukhaṃ |",
    "XXsghancsu:351": " sphuṭitāsyaśirorogādanyenābhyaṃjanaṃ na ca || Śghs_3,8.7 ||",
    "XXsghancsu:352": " na kuṃkumādicūrṇena maṇḍayed vadanaṃ yatiḥ |",
    "XXsghancsu:353": " piṭakaśamanārthaṃ tu lepa iṣṭastilā[dibhiḥ] || Śghs_3,8.8 ||",
    "XXsghancsu:354": " 9 vikālabhojanaviratiśikṣāpadaṃ",
    "XXsghancsu:355": " rātreranyatra[bhuṃjāne mayi babhūvālparogatā] |",
    "XXsghancsu:356": " tathaiva [khalu] vaḥ kāryaṃ [bhoktavyaṃ dinayevaca] || Śghs_3,9.1 ||",
    "XXsghancsu:357": " viṇmūtragarta[ke] pātaḥ caurāhibhiḥ samāgamaḥ |",
    "XXsghancsu:358": " udarārthaṃ gṛhe no 'ṭantītyavadhyātavān janaḥ || Śghs_3,9.2 ||",
    "XXsghancsu:359": " sāyaṃ prātaśca piṇḍārthamaṭanti bhuṃjate [tathā] |",
    "XXsghancsu:360": " sabhācatvaraśrṛṃgāṭamandireṣu gṛheṣu ca || Śghs_3,9.3 ||",
    "XXsghancsu:361": " sugataḥ prāha bhuṃjīta kāle yatiḥ ||",
    "XXsghancsu:362": " uditādityamadhyāhnakeśamātrānatītake || Śghs_3,9.4 ||",
    "XXsghancsu:363": " sakturodanakulmāṣaṃ matsya- māṃsaṃ ca kālikaṃ |",
    "XXsghancsu:364": " yāvajjīvikatailādipippalīpānavarjitaṃ || Śghs_3,9.5 ||",
    "XXsghancsu:365": " yatkiṃcidadyate dantairgalake vā praveśyate |",
    "XXsghancsu:366": " kukṣiviṣṭabhmakaṃ kāle tattadadyādyathodite || Śghs_3,9.6 ||",
    "XXsghancsu:367": " saktvādyāmiṣanirmuktaṃ nīrajaṃ kardamādikaṃ |",
    "XXsghancsu:368": " varṣopalakamaśnīyāt pipāsārtto yatirhimaṃ || Śghs_3,9.7 ||",
    "XXsghancsu:369": " kalpyavārigrahe tāvat prakṣālyau na [saśoṇitau] |",
    "XXsghancsu:370": " hastau dvau cāṃgulīkṣāle na grāhyaṃ kalpikodakaṃ || Śghs_3,9.8 ||",
    "XXsghancsu:371": " māyāśāṭhaya[yutaḥ] kuryāt na ca prakṣālanaṃ tayoḥ |",
    "XXsghancsu:372": " saśabdau [yadi] tau śuddhau vedyau snigdhatvaco yateḥ || Śghs_3,9.9 ||",
    "XXsghancsu:373": " na dāsyatha[mahyaṃ] bhoktuṃ kṣuttṛṣṇāpīḍito [mriye] |",
    "XXsghancsu:374": " ityevaṃ [sa] viruktaḥ syāt kṣeptavyo maṇḍakuṇḍa[ke] || Śghs_3,9.10 ||",
    "XXsghancsu:375": " aṣṭāsu dhautadhānyaṃ yat pātre diśedanāmiṣe |",
    "XXsghancsu:376": " sphuṭaṃ tu yadi pātuṃ tannaiva glānāya kalpate || Śghs_3,9.11 ||",
    "XXsghancsu:377": " lobhotyāpitavākkāyakarmaṇā samupārjitaṃ |",
    "XXsghancsu:378": " vihāracīvarāhāraṃ varjayed viṣabhaktavat || Śghs_3,9.12 ||",
    "XXsghancsu:379": " madyaśastraviṣaprāṇilākṣavikrayaṇaṃ vratī |",
    "XXsghancsu:380": " na kārayet na kuryānna jīvikāṃ tena kalpayet || Śghs_3,9.13 ||",
    "XXsghancsu:381": " satkārārthaṃ [ca lābhārtha] kuhanā hyakṣasaṃvaraḥ |",
    "XXsghancsu:382": " vastrādikasya prāptayarthaṃ lapanā cāṭuvāditā || Śghs_3,9.14 ||",
    "XXsghancsu:383": " naiṣpeṣikatvamannādi-lābhāya parakutsanaṃ |",
    "XXsghancsu:384": " anyadīyasya pātrādernaimittikaṃ [tu] varṇanaṃ || Śghs_3,9.15 ||",
    "XXsghancsu:385": " lābhena lipsā lābhānāṃ vṛddhiṣaryeṣaṇaṃ ca [yat] |",
    "XXsghancsu:386": " yatirvivarjayedetān mithyājīvān purīṣavat || Śghs_3,9.16 ||",
    "XXsghancsu:387": " krīḍāparopaghātaṃ ca kāyavāgucchitaṃ [sadā] |",
    "XXsghancsu:388": " vratī vivarjayennityaṃ viṭpradigdhamivoragaṃ || Śghs_3,9.17 ||",
    "XXsghancsu:389": " vipaṇitaragulmādau dyūtabandhagṛhe tathā |",
    "XXsghancsu:390": " agocaro yadākhyātastiṣṭhettatra na cellakaḥ || Śghs_3,9.18 ||",
    "XXsghancsu:391": " 10 jātarūparajatapratigrahaṇaviratiśikṣāpadaṃ kāyena hastapādābhyāṃ vastrachatrādibhirvratī",
    "XXsghancsu:392": " rajataṃ jātarūpaṃ ca na spṛśet jvalitāgnivat || Śghs_3,10.1 ||",
    "XXsghancsu:393": " iti saṃghasenena saṃvihitoddhāre śrīghanācārasaṃgrahe śrāmaṇerabhāvopāyo nāma tṛtīyo 'dhyāya",
    "XXsghancsu:394": " caturtho 'dhyāyaḥ",
    "XXsghancsu:395": " anye cācārāḥ campūkalahadantādakāṣṭho vṛddhāntiko yatiḥ |",
    "XXsghancsu:396": " snānapānāśanastotravyagro nagnaikavastra[kaḥ] || Śghs_4.1 ||",
    "XXsghancsu:397": " mṛtkarmavyāpṛtas tūrṇaṃ gacchan [ca] dvitribhūmikaṃ |",
    "XXsghancsu:398": " āśu vrajan pacan pātraṃ vyagraś cīvarakarmaṇā || Śghs_4.2 ||",
    "XXsghancsu:399": " cūrṇacailakriyāsakto 'ktākṣo[ca] dhūmramāpiban |",
    "XXsghancsu:400": " likhan yo pustakaṃ vāpi yo vācayati so 'pi na || Śghs_4.3 ||",
    "XXsghancsu:401": " viṭprasrāvakuṭīṃ gacchan tiṣṭhan tamasi voddiśan |",
    "XXsghancsu:402": " vāsayannatha prāvṛṇvana na vandyo yatinā yatiḥ || Śghs_4.4 ||",
    "XXsghancsu:403": " avaguṇṭhitaśīrṣeṇa sopānatkena jānunoḥ |",
    "XXsghancsu:404": " muṇḍasphoṭaṃ hi jaṃghāyāṃ na dadyādavinā yathā || Śghs_4.5 ||",
    "XXsghancsu:405": " samavasthāniṣaṇṇena vandyamānena padyuge |",
    "XXsghancsu:406": " gṛhītvā karkaṭagrāhaṃ vācyamārogyamastviti || Śghs_4.6 ||",
    "XXsghancsu:407": " bhikṣuvinayasaṃkṣepādācārāntaramuddhṛtaṃ |",
    "XXsghancsu:408": " śrotavyo 'nyadupādhyāyād bhāvyaṃ sagauraveṇa ca || Śghs_4.7 ||",
    "XXsghancsu:409": " śatadvayena saṃhatya śrīghanācāra saṃgrahaṃ |",
    "XXsghancsu:410": " sukṛtaṃ karma yattena jano prāpnotvasaṃskṛtaṃ || Śghs_4.8 ||",
    "XXsghancsu:411": " iti saṃghasenena saṃvihitoddhāre śrīghanācārasaṃgrahe anye cācārā nāma caturtho 'dhyāyaḥ ||",
    "XXsghancsu:412": " iti śrīghanācārasaṃgrahaḥ ||"
}