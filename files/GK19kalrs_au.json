{
    "GK19kalrs_au:0": " PADA MARKERS For a four-pada verse:",
    "GK19kalrs_au:1": " For a six-pada verse:",
    "GK19kalrs_au:2": " prathamaḥ sargaḥ pracaṇḍasūryaḥ spṛhaṇīyacandramāḥ $ sadāvagāhakṣatavārisaṃcayaḥ &",
    "GK19kalrs_au:3": " dināntaramyo 'bhyupaśāntamanmatho % nidāghakālo 'yamupāgataḥ priye //",
    "GK19kalrs_au:4": " niśāḥ śaśāṅkakṣatanīlarājayaḥ $ kvacidvicitraṃ jalayantramandiram &",
    "GK19kalrs_au:5": " maṇiprakārāḥ sarasaṃ ca candanaṃ % śucau priye yānti janasya sevyatām //",
    "GK19kalrs_au:6": " suvāsitaṃ harmyatalaṃ manoharaṃ $ priyāmukhocchvāsavikampitaṃ madhu &",
    "GK19kalrs_au:7": " sutantrigītaṃ madanasya dīpanaṃ % śucau niśīthe 'nubhavanti kāminaḥ //",
    "GK19kalrs_au:8": " nitambabimbaiḥ sadukūlamekhalaiḥ $ stanaiḥ sahārābharaṇaiḥ sacandanaiḥ &",
    "GK19kalrs_au:9": " śiroruhaiḥ snānakaṣāyavāsitaiḥ % striyo nidāghaṃ śamayanti kāminām //",
    "GK19kalrs_au:10": " nitāntalākṣārasarāgarañjitair $ nitambinīnāṃ caraṇaiḥ sanūpuraiḥ &",
    "GK19kalrs_au:11": " pade pade haṃsarutānukāribhir % janasya cittaṃ kriyate samanmatham //",
    "GK19kalrs_au:12": " payodharāścandanapaṅkacarcitās $ tuṣāragaurārpitahāraśekharāḥ &",
    "GK19kalrs_au:13": " nitambadeśāśca sahemamekhalāḥ % prakurvate kasya mano na sotsukam //",
    "GK19kalrs_au:14": " samudgatasvedacitāṅgasaṃdhayo $ vimucya vāsāṃsi gurūṇi sāmpratam &",
    "GK19kalrs_au:15": " staneṣu tanvaṃśukamunnatastanā % niveśayanti pramadāḥ sayauvanāḥ //",
    "GK19kalrs_au:16": " sacandanāmbuvyajanodbhavānilaiḥ $ sahārayaṣṭistanamaṇḍalārpaṇaiḥ &",
    "GK19kalrs_au:17": " savallakīkākaligītanisvanair % vibodhyate supta ivādya manmathaḥ //",
    "GK19kalrs_au:18": " siteṣu harmyeṣu niśāsu yoṣitāṃ $ sukhaprasuptāni mukhāni candramāḥ &",
    "GK19kalrs_au:19": " vilokya nūnaṃ bhṛśamutsukaściraṃ % niśākṣaye yāti hriyeva pāṇḍutām //",
    "GK19kalrs_au:20": " asahyavātoddhatareṇumaṇḍalā $ pracaṇḍasūryātapatāpitā mahī &",
    "GK19kalrs_au:21": " na śakyate draṣṭumapi pravāsibhiḥ % priyāviyogānaladagdhamānasaiḥ //",
    "GK19kalrs_au:22": " mṛgāḥ pracaṇḍātapatāpitā bhṛśaṃ $ tṛṣā mahatyā pariśuṣkatālavaḥ &",
    "GK19kalrs_au:23": " vanāntare toyamiti pradhāvitā % nirīkṣya bhinnāñjanasaṃnibhaṃ nabhaḥ //",
    "GK19kalrs_au:24": " savibhramaiḥ sasmitajihmavīkṣitair $ vilāsavatyo manasi pravāsinām &",
    "GK19kalrs_au:25": " anaṅgasaṃdīpanamāśu kurvate % yathā pradoṣāḥ śaśicārubhūṣaṇāḥ //",
    "GK19kalrs_au:26": " ravermayūkhair abhitāpito bhṛśaṃ $ vidahyamānaḥ pathi taptapāṃsubhiḥ &",
    "GK19kalrs_au:27": " avāṅmukho jihmagatiḥ śvasanmuhuḥ % phaṇī mayūrasya tale niṣīdati //",
    "GK19kalrs_au:28": " tṛṣā mahatyā hatavikramodyamaḥ $ śvasanmuhur dūravidāritānanaḥ &",
    "GK19kalrs_au:29": " na hantyadūre 'pi gajānmṛgeśvaro % vilolajihvaścalitāgrakesaraḥ //",
    "GK19kalrs_au:30": " viśuṣkakaṇṭhodgatasīkarāmbhaso $ gabhastibhir bhānumato 'nutāpitāḥ &",
    "GK19kalrs_au:31": " pravṛddhatṛṣṇopahatā jalārthino % na dantinaḥ kesariṇo 'pi bibhyati //",
    "GK19kalrs_au:32": " hutāgnikalpaiḥ saviturgabhastibhiḥ $ kalāpinaḥ klāntaśarīracetasaḥ &",
    "GK19kalrs_au:33": " na bhoginaṃ ghnanti samīpavartinaṃ % kalāpacakreṣu niveśitānanam //",
    "GK19kalrs_au:34": " sabhadramustaṃ pariśuṣkakardamaṃ $ saraḥ khanann āyatapotṛmaṇḍalaiḥ &",
    "GK19kalrs_au:35": " ravermayūkhairabhitāpito bhṛśaṃ % varāhayūtho viśatīva bhūtalam //",
    "GK19kalrs_au:36": " vivasvatā tīkṣṇatarāṃśumālinā $ sapaṅkatoyāt saraso 'bhitāpitaḥ &",
    "GK19kalrs_au:37": " utplutya bhekastṛṣitasya bhoginaḥ % phaṇātapatrasya tale niṣīdati //",
    "GK19kalrs_au:38": " samuddhṛtāśeṣamṛṇālajālakaṃ $ vipannamīnaṃ drutabhītasārasam &",
    "GK19kalrs_au:39": " parasparotpīḍanasaṃhatairgajaiḥ % kṛtaṃ saraḥ sāndravimardakardamam //",
    "GK19kalrs_au:40": " raviprabhodbhinnaśiromaṇiprabho $ vilolajihvādvayalīḍhamārutaḥ &",
    "GK19kalrs_au:41": " viṣāgnisūryātapatāpitaḥ phaṇī % na hanti maṇḍūkakulaṃ tṛṣākulaḥ //",
    "GK19kalrs_au:42": " saphenalālāvṛtavaktrasampuṭaṃ $ viniḥsṛtālohitajihvamunmukham &",
    "GK19kalrs_au:43": " tṛṣākulaṃ niḥsṛtamadrigahvarād % avekṣamāṇaṃ mahiṣīkulaṃ jalam //",
    "GK19kalrs_au:44": " paṭutaradavadāhocchuṣkasasya prarohāḥ $",
    "GK19kalrs_au:45": " paruṣapavanavegotkṣiptasaṃśuṣkaparṇāḥ &",
    "GK19kalrs_au:46": " dinakaraparitāpakṣīṇatoyāḥ samantād % vidadhati bhayamuccair vīkṣyamāṇā",
    "GK19kalrs_au:47": " vanāntāḥ // KalRs_1.22 //",
    "GK19kalrs_au:48": " śvasiti vihagavargaḥ śīrṇaparṇadrumasthaḥ $ kapikulamupayāti klāntamadrer nikuñjam &",
    "GK19kalrs_au:49": " bhramati gavayayūthaḥ sarvatastoyamicchañ % śarabhakulamajihmaṃ proddharatyambu kūpāt // KalRs_1.23",
    "GK19kalrs_au:50": " vikacanavakusumbhasvacchasindūrabhāsā $ prabalapavanavegodbhūtavegena tūrṇam &",
    "GK19kalrs_au:51": " taṭaviṭapalatāgrāliṅganavyākulena % diśi diśi paridagdhā bhūmayaḥ pāvakena // KalRs_1.24",
    "GK19kalrs_au:52": " jvalati pavanavṛddhaḥ parvatānāṃ darīṣu $ sphuṭati paṭuninādaiḥ śuṣkavaṃśasthalīṣu &",
    "GK19kalrs_au:53": " prasarati tṛṇamadhye labdhavṛddhiḥ kṣaṇena % glapayati mṛgavargaṃ prāntalagno davāgniḥ bahutara iva jātaḥ śālmalīnāṃ vaneṣu $ sphurati kanakagauraḥ koṭareṣu",
    "GK19kalrs_au:54": " drumāṇām &",
    "GK19kalrs_au:55": " pariṇatadalaśākhānutpatanprāṃśuvṛkṣān % bhramati pavanadhūtaḥ sarvato",
    "GK19kalrs_au:56": " 'gnirvanānte // KalRs_1.26 //",
    "GK19kalrs_au:57": " gajagavayamṛgendrā vahnisaṃtaptadehāḥ $ suhṛda iva sametā dvaṃdvabhāvaṃ vihāya &",
    "GK19kalrs_au:58": " hutavahaparikhedād āśu nirgatya kakṣād % vipulapulinadeśāṃ nimnagāṃ saṃviśanti // KalRs_1.27",
    "GK19kalrs_au:59": " kamalavanacitāmbuḥ pāṭalāmodaramyaḥ $ sukhasalilaniṣekaḥ sevyacandrāṃśuhāraḥ &",
    "GK19kalrs_au:60": " vrajatu tava nidāghaḥ kāminībhiḥ sameto % niśi sulalitagīte harmyapṛṣṭhe",
    "GK19kalrs_au:61": " sukhena // KalRs_1.28 //",
    "GK19kalrs_au:62": " dvitīyaḥ sargaḥ sasīkarāmbhodharamattakuñjaras $ taḍitpatāko 'śaniśabdamardalaḥ &",
    "GK19kalrs_au:63": " samāgato rājavad uddhatadyutir % ghanāgamaḥ kāmijanapriyaḥ priye //",
    "GK19kalrs_au:64": " nitāntanīlotpalapattrakāntibhiḥ $ kvacit prabhinnāñjanarāśisaṃnibhaiḥ &",
    "GK19kalrs_au:65": " kvacitsagarbhapramadāstanaprabhaiḥ % samācitaṃ vyoma ghanaiḥ samantataḥ //",
    "GK19kalrs_au:66": " tṛṣākulaiścātakapakṣiṇāṃ kulaiḥ $ prayācitās toyabharāvalambinaḥ &",
    "GK19kalrs_au:67": " prayānti mandaṃ bahudhāravarṣiṇo % balāhakāḥ śrotramanoharasvanāḥ //",
    "GK19kalrs_au:68": " balāhakāścāśaniśabdamardalāḥ $ surendracāpaṃ dadhatastaḍidguṇam &",
    "GK19kalrs_au:69": " sutīkṣṇadhārāpatanograsāyakais % tudanti cetaḥ prasabhaṃ pravāsinām //",
    "GK19kalrs_au:70": " prabhinnavaiḍūryanibhais tṛṇāṅkuraiḥ $ samācitā protthitakandalīdalaiḥ &",
    "GK19kalrs_au:71": " vibhāti śukletararatnabhūṣitā % varāṅganeva kṣitirindragopakaiḥ //",
    "GK19kalrs_au:72": " sadā manojñaṃ svanadutsavotsukaṃ $ vikīrṇavistīrṇakalāpiśobhitam &",
    "GK19kalrs_au:73": " sasaṃbhramāliṅganacumbanākulaṃ % pravṛttanṛtyaṃ kulamadya barhiṇām //",
    "GK19kalrs_au:74": " nipātayantyaḥ paritastaṭadrumān $ pravṛddhavegaiḥ salilair anirmalaiḥ &",
    "GK19kalrs_au:75": " striyaḥ suduṣṭā iva jātivibhramāḥ % prayānti nadyastvaritaṃ payonidhim //",
    "GK19kalrs_au:76": " tṛṇotkarair udgatakomalāṅkuraiś $ citāni nīlair hariṇīmukhakṣataiḥ &",
    "GK19kalrs_au:77": " vanāni vaindhyāni haranti mānasaṃ % vibhūṣitānyudgatapallavair drumaiḥ //",
    "GK19kalrs_au:78": " vilolanetrotpalaśobhitānanair $ mṛgaiḥ samantādupajātasādhvasaiḥ &",
    "GK19kalrs_au:79": " samācitā saikatinī vanasthalī % samutsukatvaṃ prakaroti cetasaḥ //",
    "GK19kalrs_au:80": " abhīkṣṇamuccair dhvanatā payomucā $ ghanāndhakārīkṛtaśarvarīṣvapi &",
    "GK19kalrs_au:81": " taḍitprabhādarśitamārgabhūmayaḥ % prayānti rāgādabhisārikāḥ striyaḥ //",
    "GK19kalrs_au:82": " payodharair bhīmagabhīranisvanais $ taḍidbhir udvejitacetaso bhṛśam &",
    "GK19kalrs_au:83": " kṛtāparādhānapi yoṣitaḥ priyān % pariṣvajante śayane nirantaram //",
    "GK19kalrs_au:84": " vilocanendīvaravāribindubhir $ niṣiktabimbādharacārupallavāḥ &",
    "GK19kalrs_au:85": " nirastamālyābharaṇānulepanāḥ % sthitā nirāśāḥ pramadāḥ pravāsinām //",
    "GK19kalrs_au:86": " vipāṇḍuraṃ kīṭarajastṛṇānvitaṃ $ bhujaṃgavad vakragatiprasarpitam &",
    "GK19kalrs_au:87": " sasādhvasairbhekakulair nirīkṣitaṃ % prayāti nimnābhimukhaṃ navodakam //",
    "GK19kalrs_au:88": " vipattrapuṣpāṃ nalinīṃ samutsukā $ vihāya bhṛṅgāḥ śrutihārinisvanāḥ &",
    "GK19kalrs_au:89": " patanti mūḍhāḥ śikhināṃ pranṛtyatāṃ % kalāpacakreṣu navotpalāśayā //",
    "GK19kalrs_au:90": " vanadvipānāṃ navavāridasvanair $ madānvitānāṃ dhvanatāṃ muhurmuhuḥ &",
    "GK19kalrs_au:91": " kapoladeśā vimalotpalaprabhāḥ % sabhṛṅgayūthair madavāribhiś citāḥ //",
    "GK19kalrs_au:92": " sitotpalābhāmbudacumbitopalāḥ $ samācitāḥ prasravaṇaiḥ samantataḥ &",
    "GK19kalrs_au:93": " pravṛttanṛtyaiḥ śikhibhiḥ samākulāḥ % samutsukatvaṃ janayanti bhūdharāḥ //",
    "GK19kalrs_au:94": " kadambasarjārjunaketakīvanaṃ $ vikampayaṃstatkusumādhivāsitaḥ &",
    "GK19kalrs_au:95": " sasīkarāmbhodharasaṅgaśītalaḥ % samīraṇaḥ kaṃ na karoti sotsukam //",
    "GK19kalrs_au:96": " śiroruhaiḥ śroṇitaṭāvalambibhiḥ $ kṛtāvataṃsaiḥ kusumaiḥ sugandhibhiḥ &",
    "GK19kalrs_au:97": " stanaiḥ sahārairvadanaiḥ sasīdhubhiḥ % striyo ratiṃ saṃjanayanti kāminām",
    "GK19kalrs_au:98": " vahanti varṣanti nadanti bhānti $ vyāyanti nṛtyanti samāśrayanti &",
    "GK19kalrs_au:99": " nadyo ghanā mattagajā vanāntāḥ % priyāvihīnāḥ śikhinaḥ plavaṃgāḥ //",
    "GK19kalrs_au:100": " taḍillatāśakradhanurvibhūṣitāḥ $ payodharāstoyabharāvalambinaḥ &",
    "GK19kalrs_au:101": " striyaśca kāñcīmaṇikuṇḍalojjvalā % haranti ceto yugapatpravāsinām //",
    "GK19kalrs_au:102": " mālāḥ kadambanavakesaraketakībhir $ āyojitāḥ śirasi bibhrati yoṣito 'dya &",
    "GK19kalrs_au:103": " karṇāntareṣu kakubhadrumamañjarībhir % icchānukūlaracitān avataṃsakāṃśca // KalRs_2.21",
    "GK19kalrs_au:104": " kālāgurupracaracandanacarcitāṅgyaḥ $ puṣpāvataṃsasurabhīkṛtakeśapāśāḥ &",
    "GK19kalrs_au:105": " śrutvā dhvaniṃ jalamucāṃ tvaritaṃ pradoṣe % śayyāgṛhaṃ gurugṛhātpraviśanti nāryaḥ // KalRs_2.22",
    "GK19kalrs_au:106": " kuvalayadalanīlair unnatais toyanamrair $ mṛdupavanavidhūtair mandamandaṃ caladbhiḥ &",
    "GK19kalrs_au:107": " apahṛtamiva cetastoyadaiḥ sendracāpaiḥ % pathikajanavadhūnāṃ tadviyogākulānām // KalRs_2.23",
    "GK19kalrs_au:108": " mudita iva kadambairjātapuṣpaiḥ samantāt $ pavanacalitaśākhaiḥ śākhibhirnṛtyatīva &",
    "GK19kalrs_au:109": " hasitamiva vidhatte sūcibhiḥ ketakīnāṃ % navasalilaniṣekacchinnatāpo vanāntaḥ // KalRs_2.24",
    "GK19kalrs_au:110": " śirasi bakulamālāṃ mālatībhiḥ sametāṃ $",
    "GK19kalrs_au:111": " vikasitanavapuṣpairyūthikākuḍmalaiśca &",
    "GK19kalrs_au:112": " vikacanavakadambaiḥ karṇapūraṃ vadhūnāṃ % racayati jaladaughaḥ kāntavatkāla eṣaḥ // KalRs_2.25",
    "GK19kalrs_au:113": " dadhati varakucāgrairunnatair hārayaṣṭiṃ $ pratanusitadukūlānyāyataiḥ śroṇibimbaiḥ &",
    "GK19kalrs_au:114": " navajalakaṇasekādudgatāṃ romarājīṃ % lalitavalivibhaṅgairmadhyadeśaiśca nāryaḥ // KalRs_2.26",
    "GK19kalrs_au:115": " navajalakaṇasaṅgācchītatāmādadhānaḥ $ kusumabharanatānāṃ lāsakaḥ pādapānām",
    "GK19kalrs_au:116": " janitaruciragandhaḥ ketakīnāṃ rajobhiḥ % pariharati nabhasvān proṣitānāṃ",
    "GK19kalrs_au:117": " manāṃsi // KalRs_2.27 //",
    "GK19kalrs_au:118": " jalabharanamitānām āśrayo 'smākam uccair $ ayamiti jalasekaistoyadāstoyanamrāḥ &",
    "GK19kalrs_au:119": " atiśayaparuṣābhir grīṣmavahneḥ śikhābhiḥ % samupajanitatāpaṃ hlādayantīva vindhyam // KalRs_2.28",
    "GK19kalrs_au:120": " bahuguṇaramaṇīyaḥ kāminīcittahārī $ taruviṭapalatānāṃ bāndhavo nirvikāraḥ",
    "GK19kalrs_au:121": " jaladasamaya eṣa prāṇināṃ prāṇabhūto % diśatu tava hitāni prāyaśo vāñchitāni // KalRs_2.29",
    "GK19kalrs_au:122": " tṛtīyaḥ sargaḥ kāśāṃśukā vikacapadmamanojñavaktrā $ sonmādahaṃsaravanūpuranādaramyā &",
    "GK19kalrs_au:123": " āpakvaśālirucirānatagātrayaṣṭiḥ % prāptā śarannavavadhūriva rūparamyā //",
    "GK19kalrs_au:124": " kāśair mahī śiśiradīdhitinā rajanyo $ haṃsairjalāni saritāṃ kumudaiḥ",
    "GK19kalrs_au:125": " sarāṃsi &",
    "GK19kalrs_au:126": " saptacchadaiḥ kusumabhāranatairvanāntāḥ % śuklīkṛtānyupavanāni ca mālatībhiḥ // KalRs_3.2",
    "GK19kalrs_au:127": " cañcanmanojñaśapharīrasanākalāpāḥ $ paryantasaṃsthitasitāṇḍajapaṅktihārāḥ",
    "GK19kalrs_au:128": " nadyo viśālapulināntanitambabimbā % mandaṃ prayānti samadāḥ pramadā ivādya // KalRs_3.3",
    "GK19kalrs_au:129": " vyoma kvacidrajataśaṅkhamṛṇālagaurais $ tyaktāmbubhirlaghutayā śataśaḥ prayātaiḥ &",
    "GK19kalrs_au:130": " saṃlakṣyate pavanavegacalaiḥ payodai % rājeva cāmaraśatair upavījyamānaḥ",
    "GK19kalrs_au:131": " bhinnāñjanapracayakānti nabho manojñaṃ $ bandhūkapuṣparajasāruṇitā ca bhūmiḥ &",
    "GK19kalrs_au:132": " vaprāśca pakvakalamāvṛtabhūmibhāgāḥ % protkaṇṭhayanti na mano bhuvi kasya yūnaḥ // KalRs_3.5",
    "GK19kalrs_au:133": " mandānilākulitacārutarāgraśākhaḥ $ puṣpodgamapracayakomalapallavāgraḥ &",
    "GK19kalrs_au:134": " mattadvirephaparipītamadhuprasekaś % cittaṃ vidārayati kasya na kovidāraḥ // KalRs_3.6",
    "GK19kalrs_au:135": " tārāgaṇapravarabhūṣaṇamudvahantī $ meghāvarodhaparimuktaśaśāṅkavaktrā &",
    "GK19kalrs_au:136": " jyotsnādukūlamamalaṃ rajanī dadhānā % vṛddhiṃ prayātyanudinaṃ pramadeva",
    "GK19kalrs_au:137": " bālā // KalRs_3.7 //",
    "GK19kalrs_au:138": " kāraṇḍavānanavighaṭṭitavīcimālāḥ $ kādambasārasakulākulatīradeśāḥ &",
    "GK19kalrs_au:139": " kurvanti haṃsavirutaiḥ parito janasya % prītiṃ saroruharajo 'ruṇitās",
    "GK19kalrs_au:140": " taṭinyaḥ // KalRs_3.8 //",
    "GK19kalrs_au:141": " netrotsavo hṛdayahārimarīcimālaḥ $ prahlādakaḥ śiśirasīkaravārivarṣī &",
    "GK19kalrs_au:142": " patyurviyogaviṣadagdhaśarakṣatānāṃ % candro dahatyatitarāṃ tanumaṅganānām",
    "GK19kalrs_au:143": " ākampayan phalabharānataśālijālān $ yānartayaṃs taruvarān kusumāvanamrān &",
    "GK19kalrs_au:144": " utphullapaṅkajavanāṃ nalinīṃ vidhunvan % nyūnāṃ manaścalayati prasabhaṃ",
    "GK19kalrs_au:145": " nabhasvān // KalRs_3.10 //",
    "GK19kalrs_au:146": " sonmādahaṃsamithunairupaśobhitāni $ svacchapraphullakamalotpalabhūṣitāni &",
    "GK19kalrs_au:147": " mandaprabhātapavanodgatavīcimālāny % utkaṇṭhayanti sahasā hṛdayaṃ sarāṃsi",
    "GK19kalrs_au:148": " naṣṭaṃ dhanurbalabhido jaladodareṣu $ saudāminī sphurati nādya viyatpatākā",
    "GK19kalrs_au:149": " dhunvanti pakṣapavanairna nabho balākāḥ % paśyanti nonnatamukhā gaganaṃ",
    "GK19kalrs_au:150": " mayūrāḥ // KalRs_3.12 //",
    "GK19kalrs_au:151": " nṛtyaprayogarahitāñśikhino vihāya $ haṃsānupaiti madano madhurapragītān &",
    "GK19kalrs_au:152": " muktvā kadambakuṭajārjunasarjanīpān % saptacchadānupagatā kusumodgamaśrīḥ // KalRs_3.13",
    "GK19kalrs_au:153": " śephālikākusumagandhamanoharāṇi $ svasthasthitāṇḍajakulapratināditāni &",
    "GK19kalrs_au:154": " paryantasaṃsthitamṛgīnayanotpalāni % protkaṇṭhayantyupavanāni manāṃsi puṃsām // KalRs_3.14",
    "GK19kalrs_au:155": " kahlārapadmakumudāni muhurvidhunvaṃs $ tatsaṃgamādadhikaśītalatāmupetaḥ &",
    "GK19kalrs_au:156": " utkaṇṭhayatyatitarāṃ pavanaḥ prabhāte %",
    "GK19kalrs_au:157": " pattrāntalagnatuhināmbuvidhūyamānaḥ // KalRs_3.15 //",
    "GK19kalrs_au:158": " sampannaśālinicayāvṛtabhūtalāni $ svasthasthitapracuragokulaśobhitāni &",
    "GK19kalrs_au:159": " haṃsaiḥ sasārasakulaiḥ pratināditāni % sīmāntarāṇi janayanti nṛṇāṃ",
    "GK19kalrs_au:160": " pramodam // KalRs_3.16 //",
    "GK19kalrs_au:161": " haṃsairjitā sulalitā gatiraṅganānām $ ambhoruhair vikasitairmukhacandrakāntiḥ &",
    "GK19kalrs_au:162": " nīlotpalairmadakalāni vilocanāni % bhrūvibhramāśca rucirās tanubhis",
    "GK19kalrs_au:163": " taraṃgaiḥ // KalRs_3.17 //",
    "GK19kalrs_au:164": " śyāmā latāḥ kusumabhāranatapravālāḥ $ strīṇāṃ haranti dhṛtabhūṣaṇabāhukāntim &",
    "GK19kalrs_au:165": " dantāvabhāsaviśadasmitacandrakāntiṃ % kaṅkelipuṣparucirā navamālatī ca //",
    "GK19kalrs_au:166": " keśānnitāntaghananīlavikuñcitāgrān $ āpūrayanti vanitā navamālatībhiḥ &",
    "GK19kalrs_au:167": " karṇeṣu ca pravarakāñcanakuṇḍaleṣu % nīlotpalāni vividhāni niveśayanti //",
    "GK19kalrs_au:168": " hāraiḥ sacandanarasaiḥ stanamaṇḍalāni $ śroṇītaṭaṃ suvipulaṃ rasanākalāpaiḥ &",
    "GK19kalrs_au:169": " pādāmbujāni kalanūpuraśekharaiśca % nāryaḥ prahṛṣṭamanaso 'dya",
    "GK19kalrs_au:170": " vibhūṣayanti // KalRs_3.20 //",
    "GK19kalrs_au:171": " sphuṭakumudacitānāṃ rājahaṃsāśritānāṃ $ marakatamaṇibhāsā vāriṇā bhūṣitānām &",
    "GK19kalrs_au:172": " śriyamatiśayarūpāṃ vyoma toyāśayānāṃ % vahati vigatameghaṃ candratārāvakīrṇam // KalRs_3.21",
    "GK19kalrs_au:173": " śaradi kumudasaṅgādvāyavo vānti śītā $ vigatajaladavṛndā digvibhāgā manojñāḥ &",
    "GK19kalrs_au:174": " vigatakaluṣamambhaḥ śyānapaṅkā dharitrī % vimalakiraṇacandraṃ vyoma tārāvicitram // KalRs_3.22",
    "GK19kalrs_au:175": " karakamalamanojñāḥ kāntasaṃsaktahastā $ vadanavijitacandrāḥ kāścidanyāstaruṇyaḥ &",
    "GK19kalrs_au:176": " racitakusumagandhi prāyaśo yānti veśma %",
    "GK19kalrs_au:177": " prabalamadanahetostyaktasaṃgītarāgāḥ // KalRs_3.23 //",
    "GK19kalrs_au:178": " suratarasavilāsāḥ satsakhībhiḥ sametā $ asamaśaravinodaṃ sūcayanti prakāmam &",
    "GK19kalrs_au:179": " anupamamukharāgā rātrimadhye vinodaṃ % śaradi taruṇakāntāḥ sūcayanti",
    "GK19kalrs_au:180": " pramodān // KalRs_3.24 //",
    "GK19kalrs_au:181": " divasakaramayūkhair bādhyamānaṃ prabhāte $ varayuvatimukhābhaṃ paṅkajaṃ jṛmbhate 'dya &",
    "GK19kalrs_au:182": " kumudamapi gate 'staṃ līyate candrabimbe % hasitamiva vadhūnāṃ proṣiteṣu",
    "GK19kalrs_au:183": " priyeṣu // KalRs_3.25 //",
    "GK19kalrs_au:184": " asitanayanalakṣmīṃ lakṣayitvotpaleṣu $ kvaṇitakanakakāñcīṃ mattahaṃsasvaneṣu &",
    "GK19kalrs_au:185": " adhararuciraśobhāṃ bandhujīve priyāṇāṃ % pathikajana idānīṃ roditi",
    "GK19kalrs_au:186": " bhrāntacittaḥ // KalRs_3.26 //",
    "GK19kalrs_au:187": " strīṇāṃ vihāya vadaneṣu śaśāṅkalakṣmīṃ $ kāmyaṃ ca haṃsavacanaṃ",
    "GK19kalrs_au:188": " maṇinūpureṣu &",
    "GK19kalrs_au:189": " bandhūkakāntimadhareṣu manohareṣu % kvāpi prayāti subhagā śaradāgamaśrīḥ",
    "GK19kalrs_au:190": " vikacakamalavaktrā phullanīlotpalākṣī $ vikasitanavakāśaśvetavāso vasānā &",
    "GK19kalrs_au:191": " kumudarucirakāntiḥ kāminīvonmadeyaṃ % pratidiśatu śaradvaścetasaḥ prītimagryām // KalRs_3.28",
    "GK19kalrs_au:192": " caturthaḥ sargaḥ navapravālodgamasasyaramyaḥ $ praphullalodhraḥ paripakvaśāliḥ &",
    "GK19kalrs_au:193": " vilīnapadmaḥ prapatattuṣāro % hemantakālaḥ samupāgato 'yam // KalRs_4.1 //",
    "GK19kalrs_au:194": " manoharaiś candanarāgagaurais $ tuṣārakundendunibhaiś ca hāraiḥ &",
    "GK19kalrs_au:195": " vilāsinīnāṃ stanaśālinīnāṃ % nālaṃkriyante stanamaṇḍalāni // KalRs_4.2 //",
    "GK19kalrs_au:196": " na bāhuyugmeṣu vilāsinīnāṃ $ prayānti saṅgaṃ valayāṅgadāni &",
    "GK19kalrs_au:197": " nitambabimbeṣu navaṃ dukūlaṃ % tanvaṃśukaṃ pīnapayodhareṣu // KalRs_4.3 //",
    "GK19kalrs_au:198": " kāñcīguṇaiḥ kāñcanaratnacitrair $ no bhūṣayanti pramadā nitambān &",
    "GK19kalrs_au:199": " na nūpurairhaṃsarutaṃ bhajadbhiḥ % pādāmbujāny ambujakāntibhāñji //",
    "GK19kalrs_au:200": " gātrāṇi kālīyakacarcitāni $ sapattralekhāni mukhāmbujāni &",
    "GK19kalrs_au:201": " śirāṃsi kālāgurudhūpitāni % kurvanti nāryaḥ suratotsavāya // KalRs_4.5 //",
    "GK19kalrs_au:202": " ratiśramakṣāmavipāṇḍuvaktrāḥ $ samprāptaharṣābhyudayās taruṇyaḥ &",
    "GK19kalrs_au:203": " hasanti noccair daśanāgrabhinnān % prapīḍyamānān adharān avekṣya //",
    "GK19kalrs_au:204": " pīnastanoraḥsthalabhāgaśobhām $ āsādya tatpīḍanajātakhedaḥ &",
    "GK19kalrs_au:205": " tṛṇāgralagnaistuhinaiḥ patadbhir % ākrandatīvoṣasi śītakālaḥ // KalRs_4.7",
    "GK19kalrs_au:206": " prabhūtaśāliprasavaiścitāni $ mṛgāṅganāyūthavibhūṣitāni &",
    "GK19kalrs_au:207": " manoharakrauñcanināditāni % sīmāntarāṇy utsukayanti cetaḥ // KalRs_4.8 //",
    "GK19kalrs_au:208": " praphullanīlotpalaśobhitāni $ sonmādakādambavibhūṣitāni &",
    "GK19kalrs_au:209": " prasannatoyāni suśītalāni % sarāṃsi cetāṃsi haranti puṃsām // KalRs_4.9 //",
    "GK19kalrs_au:210": " mārgaṃ samīkṣyātinirastanīraṃ $ pravāsakhinnaṃ patimudvahantyaḥ &",
    "GK19kalrs_au:211": " avekṣyamāṇā hariṇekṣaṇākṣyaḥ % prabodhayantīva manorathāni // KalRs_4.10",
    "GK19kalrs_au:212": " pākaṃ vrajantī himajātaśītair $ ādhūyamānā satataṃ marudbhiḥ &",
    "GK19kalrs_au:213": " priye priyaṅguḥ priyaviprayuktā % vipāṇḍutāṃ yāti vilāsinīva // KalRs_4.11",
    "GK19kalrs_au:214": " puṣpāsavāmodasugandhivaktro $ niḥśvāsavātaiḥ surabhīkṛtāṅgaḥ &",
    "GK19kalrs_au:215": " parasparāṅgavyatiṣaṅgaśāyī % śete janaḥ kāmarasānuviddhaḥ // KalRs_4.12 //",
    "GK19kalrs_au:216": " dantacchadaiḥ savraṇadantacihnaiḥ $ stanaiśca pāṇyagrakṛtābhilekhaiḥ &",
    "GK19kalrs_au:217": " saṃsūcyate nirdayamaṅganānāṃ % ratopabhogo navayauvanānām // KalRs_4.13 //",
    "GK19kalrs_au:218": " kācidvibhūṣayati darpaṇasaktahastā $ bālātapeṣu vanitā vadanāravindam &",
    "GK19kalrs_au:219": " dantacchadaṃ priyatamena nipītasāraṃ % dantāgrabhinnam avakṛṣya nirīkṣate",
    "GK19kalrs_au:220": " ca // KalRs_4.14 //",
    "GK19kalrs_au:221": " anyā prakāmasurataśramakhinnadehā $ rātriprajāgaravipāṭalanetrapadmā &",
    "GK19kalrs_au:222": " srastāṃsadeśalalitākulakeśapāśā % nidrāṃ prayāti mṛdusūryakarābhitaptā //",
    "GK19kalrs_au:223": " nirmālyadāma paribhuktamanojñagandhaṃ $ mūrdhno 'panīya",
    "GK19kalrs_au:224": " ghananīlaśiroruhāntāḥ &",
    "GK19kalrs_au:225": " pīnonnatastanabharānatagātrayaṣṭyaḥ % kurvanti keśaracanāmaparāstaruṇyaḥ // KalRs_4.16",
    "GK19kalrs_au:226": " anyā priyeṇa paribhuktamavekṣya gātraṃ $ harṣānvitā viracitādharacāruśobhā &",
    "GK19kalrs_au:227": " kūrpāsakaṃ paridadhāti nakhakṣatāṅgī % vyālambinīlalalitālakakuñcitākṣī //",
    "GK19kalrs_au:228": " anyāściraṃ suratakelipariśrameṇa $ khedaṃ gatāḥ praśithilīkṛtagātrayaṣṭyaḥ",
    "GK19kalrs_au:229": " saṃhṛṣyamāṇapulakorupayodharāntā % abhyañjanaṃ vidadhati pramadāḥ suśobhāḥ",
    "GK19kalrs_au:230": " bahuguṇaramaṇīyo yoṣitāṃ cittahārī $ pariṇatabahuśālivyākulagrāmasīmā &",
    "GK19kalrs_au:231": " vinipatitatuṣāraḥ krauñcanādopagītaḥ % pradiśatu himayuktaḥ kāla eṣaḥ sukhaṃ vaḥ // KalRs_4.19",
    "GK19kalrs_au:232": " pañcamaḥ sargaḥ prarūḍhaśālīkṣucayāvṛtakṣitiṃ $ kvacitsthitakrauñcaninādarājitam &",
    "GK19kalrs_au:233": " prakāmakāmaṃ pramadājanapriyaṃ % varoru kālaṃ śiśirāhvayaṃ śṛṇu //",
    "GK19kalrs_au:234": " niruddhavātāyanamandirodaraṃ $ hutāśano bhānumato gabhastayaḥ &",
    "GK19kalrs_au:235": " gurūṇi vāsāṃsyabalāḥ sayauvanāḥ % prayānti kāle 'tra janasya sevyatām //",
    "GK19kalrs_au:236": " na candanaṃ candramarīciśītalaṃ $ na harmyapṛṣṭhaṃ śaradindunirmalam &",
    "GK19kalrs_au:237": " na vāyavaḥ sāndratuṣāraśītalā % janasya cittaṃ ramayanti sāmpratam //",
    "GK19kalrs_au:238": " tuṣārasaṃghātanipātaśītalāḥ $ śaśāṅkabhābhiḥ śiśirīkṛtāḥ punaḥ &",
    "GK19kalrs_au:239": " vipāṇḍutārāgaṇacārubhūṣaṇā % janasya sevyā na bhavanti rātrayaḥ //",
    "GK19kalrs_au:240": " gṛhītatāmbūlavilepanasrajaḥ $ puṣpāsavāmoditavaktrapaṅkajāḥ &",
    "GK19kalrs_au:241": " prakāmakālāgurudhūpavāsitaṃ % viśanti śayyāgṛhamutsukāḥ striyaḥ //",
    "GK19kalrs_au:242": " kṛtāparādhānbahuśo 'bhitarjitān $ savepathūn sādhvasaluptacetasaḥ &",
    "GK19kalrs_au:243": " nirīkṣya bhartṝn suratābhilāṣiṇaḥ % striyo 'parādhānsamadā visasmaruḥ //",
    "GK19kalrs_au:244": " prakāmakāmair yuvabhiḥ sunirdayaṃ $ niśāsu dīrghāsvabhirāmitāściram &",
    "GK19kalrs_au:245": " bhramanti mandaṃ śramakheditoravaḥ % kṣapāvasāne navayauvanāḥ striyaḥ //",
    "GK19kalrs_au:246": " manojñakūrpāsakapīḍitastanāḥ $ sarāgakauśeyakabhūṣitoravaḥ &",
    "GK19kalrs_au:247": " niveśitāntaḥ kusumaiḥ śiroruhair % vibhūṣayantīva himāgamaṃ striyaḥ //",
    "GK19kalrs_au:248": " payodharaiḥ kuṅkumarāgapiñjaraiḥ $ sukhopasevyairnavayauvanoṣmabhiḥ &",
    "GK19kalrs_au:249": " vilāsinībhiḥ paripīḍitorasaḥ % svapanti śītaṃ paribhūya kāminaḥ //",
    "GK19kalrs_au:250": " sugandhiniḥśvāsavikampitotpalaṃ $ manoharaṃ kāmaratiprabodhakam &",
    "GK19kalrs_au:251": " niśāsu hṛṣṭā saha kāmibhiḥ striyaḥ % pibanti madyaṃ madanīyamuttamam //",
    "GK19kalrs_au:252": " apagatamadarāgā yoṣidekā prabhāte $ kṛtanibiḍakucāgrā patyurāliṅganena &",
    "GK19kalrs_au:253": " priyatamaparibhuktaṃ vīkṣamāṇā svadehaṃ % vrajati śayanavāsādvāsamanyaṃ hasantī // KalRs_5.11",
    "GK19kalrs_au:254": " agurusurabhidhūpāmoditaṃ keśapāśaṃ $ galitakusumamālaṃ kuñcitāgraṃ vahantī",
    "GK19kalrs_au:255": " tyajati gurunitambā nimnanābhiḥ sumadhyā % uṣasi śayanamanyā kāminī",
    "GK19kalrs_au:256": " cāruśobhām // KalRs_5.12 //",
    "GK19kalrs_au:257": " kanakakamalakāntaiś cārutāmrādharoṣṭhaiḥ $ śravaṇataṭaniṣaktaiḥ pāṭalopāntanetraiḥ &",
    "GK19kalrs_au:258": " uṣasi vadanabimbairaṃsasaṃsaktakeśaiḥ % śriya iva gṛhamadhye saṃsthitā yoṣito 'dya // KalRs_5.13",
    "GK19kalrs_au:259": " pṛthujaghanabharārtāḥ kiṃcidānamramadhyāḥ $",
    "GK19kalrs_au:260": " stanabharaparikhedānmandamandaṃ vrajantyaḥ &",
    "GK19kalrs_au:261": " suratasamayaveṣaṃ naiśamāśu prahāya % dadhati divasayogyaṃ veśamanyāstaruṇyaḥ // KalRs_5.14",
    "GK19kalrs_au:262": " nakhapadacitabhāgān vīkṣamāṇāḥ stanāntān $ adharakisalayāgraṃ dantabhinnaṃ spṛśantyaḥ &",
    "GK19kalrs_au:263": " abhimatarataveṣaṃ nandayantyastaruṇyaḥ % saviturudayakāle bhūṣayantyānanāni // KalRs_5.15",
    "GK19kalrs_au:264": " pracuraguḍavikāraḥ svāduśālīkṣuramyaḥ $",
    "GK19kalrs_au:265": " prabalasuratakelirjātakandarpadarpaḥ &",
    "GK19kalrs_au:266": " priyajanarahitānāṃ citasaṃtāpahetuḥ % śiśirasamaya eṣa śreyase vo 'stu",
    "GK19kalrs_au:267": " nityam // KalRs_5.16 //",
    "GK19kalrs_au:268": " ṣaṣṭhaḥ sargaḥ [vasantavarṇana]",
    "GK19kalrs_au:269": " praphullacūtāṅkuratīkṣṇasāyako $ dvirephamālāvilasaddhanurguṇaḥ &",
    "GK19kalrs_au:270": " manāṃsi bhettuṃ surataprasaṅgināṃ % vasantayoddhā samupāgataḥ priye //",
    "GK19kalrs_au:271": " drumāḥ sapuṣpāḥ salilaṃ sapadmaṃ $ striyaḥ sakāmāḥ pavanaḥ sugandhiḥ &",
    "GK19kalrs_au:272": " sukhāḥ pradoṣā divasāśca ramyāḥ % sarvaṃ priye cārutaraṃ vasante //",
    "GK19kalrs_au:273": " īṣattuṣāraiḥ kṛtaśītaharmyaḥ $ suvāsitaṃ cāruśiraśca campakaiḥ &",
    "GK19kalrs_au:274": " kurvanti nāryo 'pi vasantakāle % stanaṃ sahāraṃ kusumairmanoharaiḥ //",
    "GK19kalrs_au:275": " vāpījalānāṃ maṇimekhalānāṃ $ śaśāṅkabhāsāṃ pramadājanānām &",
    "GK19kalrs_au:276": " cūtadrumāṇāṃ kusumānvitānāṃ % dadāti saubhāgyamayaṃ vasantaḥ // KalRs_6.4",
    "GK19kalrs_au:277": " kusumbharāgāruṇitair dukūlair $ nitambabimbāni vilāsinīnām &",
    "GK19kalrs_au:278": " tanvaṃśukaiḥ kuṅkumarāgagaurair % alaṃkriyante stanamaṇḍalāni // KalRs_6.5",
    "GK19kalrs_au:279": " karṇeṣu yogyaṃ navakarṇikāraṃ $ caleṣu nīleṣvalakeṣvaśokam &",
    "GK19kalrs_au:280": " puṣpaṃ ca phullaṃ navamallikāyāḥ % prayānti kāntiṃ pramadājanānām //",
    "GK19kalrs_au:281": " staneṣu hārāḥ sitacandanārdrā $ bhujeṣu saṅgaṃ valayāṅgadāni &",
    "GK19kalrs_au:282": " prayāntyanaṅgāturamānasānāṃ % nitambinīnāṃ jaghaneṣu kāñcyaḥ // KalRs_6.7",
    "GK19kalrs_au:283": " sapattralekheṣu vilāsinīnāṃ $ vaktreṣu hemāmburuhopameṣu &",
    "GK19kalrs_au:284": " ratnāntare mauktikasaṅgaramyaḥ % svedāgamo vistaratāmupaiti // KalRs_6.8",
    "GK19kalrs_au:285": " ucchvāsayantyaḥ ślathabandhanāni $ gātrāṇi kandarpasamākulāni &",
    "GK19kalrs_au:286": " samīpavartiṣvadhunā priyeṣu % samutsukā eva bhavanti nāryaḥ // KalRs_6.9",
    "GK19kalrs_au:287": " tanūni pāṇḍūni madālasāni $ muhurmuhur jṛmbhaṇatatparāṇi &",
    "GK19kalrs_au:288": " aṅgānyanaṅgaḥ pramadājanasya % karoti lāvaṇyasasaṃbhramāṇi // KalRs_6.10",
    "GK19kalrs_au:289": " chāyāṃ janaḥ samabhivāñchati pādapānāṃ $ naktaṃ tathecchati punaḥ kiraṇaṃ sudhāṃśoḥ &",
    "GK19kalrs_au:290": " harmyaṃ prayāti śayituṃ sukhaśītalaṃ ca % kāntāṃ ca gāḍhamupagūhati",
    "GK19kalrs_au:291": " śītalatvāt // KalRs_6.11 //",
    "GK19kalrs_au:292": " netreṣu lolo madirālaseṣu $ gaṇḍeṣu pāṇḍuḥ kaṭhinaḥ staneṣu &",
    "GK19kalrs_au:293": " madhyeṣu nimno jaghaneṣu pīnaḥ % strīṇāmanaṅgo bahudhā sthito 'dya //",
    "GK19kalrs_au:294": " aṅgāni nidrālasavibhramāṇi $ vākyāni kiṃcinmadirālasāni &",
    "GK19kalrs_au:295": " bhrūkṣepajihmāni ca vīkṣitāni % cakāra kāmaḥ pramadājanānām // KalRs_6.13",
    "GK19kalrs_au:296": " priyaṅgukālīyakakuṅkumāktaṃ $ staneṣu gaureṣu vilāsinībhiḥ &",
    "GK19kalrs_au:297": " ālipyate candanam aṅganābhir % madālasābhir mṛganābhiyuktam // KalRs_6.14",
    "GK19kalrs_au:298": " gurūṇi vāsāṃsi vihāya tūrṇaṃ $ tanūni lākṣārasarañjitāni &",
    "GK19kalrs_au:299": " sugandhikālāgurudhūpitāni % dhatte janaḥ kāmamadālasāṅgaḥ // KalRs_6.15 //",
    "GK19kalrs_au:300": " puṃskokilaś cūtarasāsavena $ mattaḥ priyāṃ cumbati rāgahṛṣṭaḥ &",
    "GK19kalrs_au:301": " kūjaddvirephāpyayam ambujasthaḥ % priyaṃ priyāyāḥ prakaroti cāṭu //",
    "GK19kalrs_au:302": " tāmrapravālastabakāvanamrāś $ cūtadrumāḥ puṣpitacāruśākhāḥ &",
    "GK19kalrs_au:303": " kurvanti kāmaṃ pavanāvadhūtāḥ % paryutsukaṃ mānasamaṅganānām // KalRs_6.17",
    "GK19kalrs_au:304": " āmūlato vidrumarāgatāmraṃ $ sapallavāḥ puṣpacayaṃ dadhānāḥ &",
    "GK19kalrs_au:305": " kurvantyaśokā hṛdayaṃ saśokaṃ % nirīkṣyamāṇā navayauvanānām // KalRs_6.18",
    "GK19kalrs_au:306": " mattadvirephaparicumbitacārupuṣpā $ mandānilākulitanamramṛdupravālāḥ &",
    "GK19kalrs_au:307": " kurvanti kāmimanasāṃ sahasotsukatvaṃ % bālātimuktalatikāḥ samavekṣyamāṇāḥ // KalRs_6.19",
    "GK19kalrs_au:308": " kāntāmukhadyutijuṣāmacirodgatānāṃ $ śobhāṃ parāṃ kurabakadrumamañjarīṇām &",
    "GK19kalrs_au:309": " dṛṣṭvā priye sahṛdayasya bhavenna kasya % kandarpabāṇapatanavyathitaṃ hi cetaḥ // KalRs_6.20",
    "GK19kalrs_au:310": " ādīptavahnisadṛśair marutāvadhūtaiḥ $ sarvatra kiṃśukavanaiḥ kusumāvanamraiḥ &",
    "GK19kalrs_au:311": " sadyo vasantasamayena samāciteyaṃ % raktāṃśukā navavadhūriva bhāti bhūmiḥ",
    "GK19kalrs_au:312": " kiṃ kiṃśukaiḥ śukamukhacchavibhirna bhinnaṃ $ kiṃ karṇikārakusumairna kṛtaṃ nu dagdham",
    "GK19kalrs_au:313": " yatkokilaḥ punarayaṃ madhurairvacobhir % yūnāṃ manaḥ suvadanānihitaṃ",
    "GK19kalrs_au:314": " nihanti // KalRs_6.22 //",
    "GK19kalrs_au:315": " puṃskokilaiḥ kalavacobhirupāttaharṣaiḥ $ kūjadbhirunmadakalāni vacāṃsi bhṛṅgaiḥ &",
    "GK19kalrs_au:316": " lajjānvitaṃ savinayaṃ hṛdayaṃ kṣaṇena % paryākulaṃ kulagṛhe 'pi kṛtaṃ vadhūnām // KalRs_6.23",
    "GK19kalrs_au:317": " ākampayankusumitāḥ sahakāraśākhā $ vistārayanparabhṛtasya vacāṃsi dikṣu &",
    "GK19kalrs_au:318": " vāyur vivāti hṛdayāni harannarāṇāṃ % nīhārapātavigamātsubhago vasante //",
    "GK19kalrs_au:319": " kundaiḥ savibhramavadhūhasitāvadātair $ uddyotitānyupavanāni manoharāṇi &",
    "GK19kalrs_au:320": " cittaṃ munerapi haranti nivṛttarāgaṃ % prāgeva rāgamalināni manāṃsi yūnām",
    "GK19kalrs_au:321": " ālambihemarasanāḥ stanasaktahārāḥ $ kandarpadarpaśithilīkṛtagātrayaṣṭyaḥ &",
    "GK19kalrs_au:322": " māse madhau madhurakokilabhṛṅganādair % nāryā haranti hṛdayaṃ prasabhaṃ narāṇām // KalRs_6.26",
    "GK19kalrs_au:323": " nānāmanojñakusumadrumabhūṣitān tān $ hṛṣṭānyapuṣṭaninadākulasānudeśān &",
    "GK19kalrs_au:324": " śaileyajālapariṇaddhaśilātalāntān % dṛṣṭvā janaḥ kṣitibhṛto mudameti sarvaḥ // KalRs_6.27",
    "GK19kalrs_au:325": " netre nimīlayati roditi yāti śokaṃ $ ghrāṇaṃ kareṇa viruṇaddhi virauti coccaiḥ &",
    "GK19kalrs_au:326": " kāntāviyogaparikheditacittavṛttir % dṛṣṭvādhvagaḥ kusumitānsahakāravṛkṣān // KalRs_6.28",
    "GK19kalrs_au:327": " samadamadhukarāṇāṃ kokilānāṃ ca nādaiḥ $ kusumitasahakāraiḥ karṇikāraiś ca",
    "GK19kalrs_au:328": " ramyaḥ &",
    "GK19kalrs_au:329": " iṣubhiriva sutīkṣṇairmānasaṃ māninīnāṃ % tudati kusumamāso manmathoddīpanāya // KalRs_6.29",
    "GK19kalrs_au:330": " rucirakanakakāntīn muñcataḥ puṣparāśīn $",
    "GK19kalrs_au:331": " mṛdupavanavidhūtānpuṣpitāṃścūtavṛkṣān &",
    "GK19kalrs_au:332": " abhimukhamabhivīkṣya kṣāmadeho 'pi mārge % madanaśaranighātair mohameti pravāsī // KalRs_6.30",
    "GK19kalrs_au:333": " parabhṛtakalagītair hlādibhiḥ sadvacāṃsi $",
    "GK19kalrs_au:334": " smitadaśanamayūkhānkundapuṣpaprabhābhiḥ &",
    "GK19kalrs_au:335": " karakisalayakāntiṃ pallavairvidrumābhair % upahasati vasantaḥ kāminīnāmidānīm // KalRs_6.31",
    "GK19kalrs_au:336": " kanakakamalakāntairānanaiḥ pāṇḍugaṇḍair $ uparinihitahāraiś candanārdraiḥ stanāntaiḥ &",
    "GK19kalrs_au:337": " madajanitavilāsair dṛṣṭipātair munīndrān % stanabharanatanāryaḥ kāmayanti praśāntān // madhusurabhi mukhābjaṃ locane lodhratāmre $ navakurabakapūrṇaḥ keśapāśo manojñaḥ &",
    "GK19kalrs_au:338": " gurutarakucayugmaṃ śroṇibimbaṃ tathaiva % na bhavati kimidānīṃ yoṣitāṃ manmathāya // KalRs_6.33",
    "GK19kalrs_au:339": " ākampitāni hṛdayāni manasvinīnāṃ $ vātaiḥ praphullasahakārakṛtādhivāsaiḥ &",
    "GK19kalrs_au:340": " utkūjitaiḥ parabhṛtasya madākulasya % śrotrapriyairmadhukarasya ca gītanādaiḥ // KalRs_6.34",
    "GK19kalrs_au:341": " ramyaḥ pradoṣasamayaḥ sphuṭacandrabhāsaḥ $ puṃskokilasya virutaṃ pavanaḥ",
    "GK19kalrs_au:342": " sugandhiḥ &",
    "GK19kalrs_au:343": " mattāliyūthavirutaṃ niśi sīdhupānaṃ % sarvaṃ rasāyanamidaṃ kusumāyudhasya",
    "GK19kalrs_au:344": " raktāśokavikalpitādharamadhur mattadvirephasvanaḥ $",
    "GK19kalrs_au:345": " kundāpīḍaviśuddhadantanikaraḥ protphullapadmānanaḥ &",
    "GK19kalrs_au:346": " cūtāmodasugandhimandapavanaḥ śṛṅgāradīkṣāguruḥ % kalpāntaṃ madanapriyo diśatu vaḥ puṣpāgamo maṅgalam // KalRs_6.36 //",
    "GK19kalrs_au:347": " malayapavanaviddhaḥ kokilālāparamyaḥ $",
    "GK19kalrs_au:348": " surabhimadhuniṣekāllabdhagandhaprabandhaḥ &",
    "GK19kalrs_au:349": " vividhamadhupayūthair veṣṭyamānaḥ samantād % bhavatu tava vasantaḥ",
    "GK19kalrs_au:350": " śreṣṭhakālaḥ sukhāya // KalRs_6.37 //",
    "GK19kalrs_au:351": " āmrī mañjulamañjarī varaśaraḥ satkiṃśukaṃ yaddhanur $ jyā yasyālikulaṃ kalaṅkarahitaṃ chattraṃ sitāṃśuḥ sitam &",
    "GK19kalrs_au:352": " mattebho malayānilaḥ parabhṛtā yadbandino lokajit % so 'yaṃ vo vitarītarītu vitanurbhadraṃ vasantānvitaḥ // KalRs_6.38 //"
}