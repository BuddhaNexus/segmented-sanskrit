{
    "GR13jssivpau:0": " PADA MARKERS For a four-pada verse:",
    "GR13jssivpau:1": " For a six-pada verse:",
    "GR13jssivpau:2": " prātaḥ śaṅkaracintanasnapanasaṃsekāsusaṃrodhanaiḥ $",
    "GR13jssivpau:3": " sandhyāsaṃsmṛtimārjanāghaśamanopasthānasantarpaṇaiḥ &",
    "GR13jssivpau:4": " dvārasyārcanayāgadhāmagatavighnodvāsanādyaiḥ prabhor % yaḥ śrīmānyajanaṃ karoti bhavatastasyaiva siddhidvayam // JsSpst_1 //",
    "GR13jssivpau:5": " ekaivārthata īśaśaktiramitā yānekarūpā śivā $",
    "GR13jssivpau:6": " kālopādhivaśāddvijāstvanudinaṃ brāhmyādirūpeṇa tām &",
    "GR13jssivpau:7": " dhyāyantyatra tu nirmalātmaśivayoḥ sandhiśca śaivī purā % sandhyātaḥ śiva eva sādhakavarairdhyeyaḥ sadā nirmalaḥ // JsSpst_2 //",
    "GR13jssivpau:8": " prātaḥ smarāmi hṛdayābjasvamadhyasaṃsthaṃ $",
    "GR13jssivpau:9": " candrārkamārgavirahoditacitsvarūpam &",
    "GR13jssivpau:10": " dhyeyaṃ sadā munivarairapavargasiddhyai % viśvātmakaṃ sadasadantamanantamīśam // JsSpst_3",
    "GR13jssivpau:11": " madhyandine śatasahasraniśākarābhaṃ $ viśveśvaraṃ paramakāraṇamaprameyam &",
    "GR13jssivpau:12": " śambhuṃ sadoditamamāyaviyatsvarūpaṃ % kodaṇḍamadhyanilayaṃ niyataṃ smarāmi",
    "GR13jssivpau:13": " brahmākṣaraṃ niśimukhe 'mṛtasāgarābhaṃ $ viśvādhipaṃ śivamanūtthitanādasaṃstham &",
    "GR13jssivpau:14": " bodhāmṛtaṃ karaṇakāraṇakāryahīnaṃ % taṃ brahmarandhranilayaṃ niyataṃ",
    "GR13jssivpau:15": " smarāmi // JsSpst_5 //",
    "GR13jssivpau:16": " tejonidhānamacalaṃ śivamardharātre $ nityaṃ nirastaviṣayaiḥ paramārthadṛgbhiḥ &",
    "GR13jssivpau:17": " vijñeyamavyayamacintyamabhāvanīyam % unmanyatītaviṣayaṃ satataṃ smarāmi //",
    "GR13jssivpau:18": " JsSpst_6 //",
    "GR13jssivpau:19": " kṣmādigranthyantatattvakramanihitapadākrāntasaṃśuddhavidyā- $",
    "GR13jssivpau:20": " tattvāntavyāpisādāśivaviśadapadaṃ bhāvayannātmarūpam &",
    "GR13jssivpau:21": " śaivajñānaprasiddhapravaravidhigatāśeṣasatkṛtyakārī % jīvaṃ hṛdyeva kuryādraviśaśidahanavyomaśaktyantarastham āyāmaiḥ śvanasya bhautikamalaṃ dehaṃ kalābhiḥ sudhīr $ yaḥ pañcādhvavisarpiṇībhiraniśaṃ saṃśodhya tacchambaraiḥ &",
    "GR13jssivpau:22": " mantrālaṅkṛtadehabhṛnniśi divā sandhyāsu santoṣayann % arcāhomasamādhibhiḥ śivamasau saṃyāti śaivaṃ padam // JsSpst_8 //",
    "GR13jssivpau:23": " ya eṣa devo mahato mahīyān $ aṇoraṇīyānbhavabhīrubhiḥ saḥ &",
    "GR13jssivpau:24": " jñeyaḥ śivaḥ sarvagataḥ śarīre % dhyeyaḥ sa pūjyaḥ śivaliṅgamadhye //",
    "GR13jssivpau:25": " JsSpst_9 //",
    "GR13jssivpau:26": " hṛtpadmākhyaśivālaye manasije $ tatkarṇikākhye kriyāpīṭhe jñānamayaṃ",
    "GR13jssivpau:27": " viśuddhamanasā saṃsthāpya nādātmanā &",
    "GR13jssivpau:28": " liṅgaṃ tacca sudhāmayena payasā saṃsnāpya samyakpuno % vairāgyeṇa ca candanena vasubhiḥ puṣpairahiṃsādibhiḥ // JsSpst_10 //",
    "GR13jssivpau:29": " prāṇāyāmabhavena dhūpavidhinā ciddīpadānena yaḥ $ pratyāhāramayena somahaviṣā sauṣumnajāpena ca &",
    "GR13jssivpau:30": " taccitte bahudhāraṇābhiramaladhyānodbhavairbhūṣaṇais %",
    "GR13jssivpau:31": " tatsāmyāṇinivedanena yajate dhanyaḥ sa evāmalaḥ // JsSpst_11 //",
    "GR13jssivpau:32": " candrasrāvisudhāmayena haviṣā nābhisthakuṇḍe 'nalaṃ $ santarpyeśamayaṃ śivāspadagatavyomni sthite sarvage &",
    "GR13jssivpau:33": " kandodbhūtaśivāṇunādaśikhayā vṛttyātmasaṃvedanaṃ % śaive jyotiṣi yaḥ",
    "GR13jssivpau:34": " karoti puruṣo muktaḥ sa evākṣayaḥ // JsSpst_12 //",
    "GR13jssivpau:35": " yathāvadātmāśrayavastumantra- $ svāyattaliṅgādiṣu śodhiteṣu &",
    "GR13jssivpau:36": " siddhāntamārgasthitasādhakānāṃ % tvatpūjanaṃ nātra vilomato 'stu //",
    "GR13jssivpau:37": " dhārikābhidhaśaktibījamanantapaṅkajakuḍmalaṃ $ puṇyabodhavirāgabhūtipadaṃ vilomacatuṣṭayam",
    "GR13jssivpau:38": " gātrakaṃ chadanadvayaṃ kamalaṃ sakesarakarṇikaṃ %",
    "GR13jssivpau:39": " śaktimaṇḍalasaṅghayuktamahaṃ namāmi śivāsanam // JsSpst_14 //",
    "GR13jssivpau:40": " pṛthvīkandaṃ kālatattvāntanālaṃ $ lokaughaṃ tatkaṇṭakaṃ bhāvasūtram &",
    "GR13jssivpau:41": " granthigranthiṃ śuddhavidyāsarojaṃ % vidyeśānārūḍhapatrāṣṭakaṃ ca //",
    "GR13jssivpau:42": " vāmādiśaktigatakesarakarṇikāḍhyam $ arkādibimbasahitaṃ varayogapīṭham &",
    "GR13jssivpau:43": " tatra sthitaṃ hṛdayamantragatātmamantra- % mūrtiṃ ca bindugatamīśamahaṃ",
    "GR13jssivpau:44": " namāmi // JsSpst_16 //",
    "GR13jssivpau:45": " tatkandaṃ śatakoṭiyojanamitaṃ nālaṃ parārdhāntakaṃ granthiḥ koṭiparārdhapaścimasahasro 'bjaṃ ca tallakṣakam /*",
    "GR13jssivpau:46": " mūrtistasya ca koṭirīśvaramayī tasyārbudasyārbudāmbhojaṃ mantramayaṃ sadāśivavapustadvānameyaḥ śivaḥ // JsSpst_17 //*",
    "GR13jssivpau:47": " yasyāmauṣadhabhūṣaṇadhvanimayī mūrtiḥ parā baindavī $ dhyeyā śaṅkaramantratantraniratairjñānakriyāṅgī śivā &",
    "GR13jssivpau:48": " sarvaiśvaryasukhapradā nirupamā sādāśivī nirmalā % nādākhyāya sadāśivāya mahate śāntāya tasmai namaḥ // JsSpst_18 //",
    "GR13jssivpau:49": " dhyeyaḥ sadā gaganamaṇḍalamadhyavartī $",
    "GR13jssivpau:50": " nirvighnaśuddhaśivayogihṛdambujasthaḥ &",
    "GR13jssivpau:51": " īśordhvaniṣkalaśivāntavapuḥ sadeśo % binduḥ svarodbhavakalābhuvaneśagarbhaḥ // JsSpst_19 //",
    "GR13jssivpau:52": " yo 'sāvīśānamūrdhā naramukhakamalo 'ghorahṛdvāmaguhyaḥ $ sadyomūrtiḥ pureśānanahṛdayapadaḥ ṣaḍvidhādhvasvarūpaḥ &",
    "GR13jssivpau:53": " bhūtāmbhorāśisiddhismarabhujagakalākḷptadehaḥ kriyecchā- %",
    "GR13jssivpau:54": " dṛṅmāsārdhāmbakaṃ taṃ kabilagatamahaṃ naumi vidyāśarīram // JsSpst_20 //",
    "GR13jssivpau:55": " śvetāsṛkkṛṣṇapītasphaṭikaśaśisuvarṇāruṇālyagnivarṇair $",
    "GR13jssivpau:56": " brahmāṅgairvyaktamūrtirbhavaharaśivasaṃyogataḥ sphāṭikābhaḥ &",
    "GR13jssivpau:57": " aikyānmantrārthayorityakhilaśivamateṣvāhasarvārthahetur % vaktrāṇāṃ varṇabhedaścidacidadhipateścitrametatsvarūpam īśānena viyanmayena dhavalaprakhyena sarvaprabhor $ vyāptaṃ vaktracatuṣṭayaṃ puruṣahṛdguhyājamantrātmakam",
    "GR13jssivpau:58": " tenedaṃ dhavalaprabhaṃ śivavidaḥ pūrvādikāṣṭhābhṛtāṃ % varṇānugrahahetutaḥ pratimukhaṃ pītādivarṇaṃ viduḥ // JsSpst_22 //",
    "GR13jssivpau:59": " īśatatpuruṣāghora- $ vāmājavadanaṃ śivam &",
    "GR13jssivpau:60": " bālayauvanavṛddhastrī- % narākāraṃ namāmyaham // JsSpst_23 //",
    "GR13jssivpau:61": " triśūlakhaṭvāṅgadharaḥ saśaktir $ varābjahasto 'bhayapāṇirīśaḥ &",
    "GR13jssivpau:62": " sendīvarāhirḍamaruprasaktaḥ % sabījapūraḥ subhago 'kṣasūtrī // JsSpst_24",
    "GR13jssivpau:63": " bodhānandamayī vibhorbhavabhayapradhvaṃsakṛcchaktayas $ tisrastāḥ pariṇāmataśca vivṛtirniḥśeṣabījasya hi &",
    "GR13jssivpau:64": " tapūrṇaṃ prakṛtiḥ kalādyabhimukhī dīrghākṣasūtraṃ manaḥ %",
    "GR13jssivpau:65": " śambhorastranikāya āgamaparairjñeyaḥ paro nāparaḥ // JsSpst_25 //",
    "GR13jssivpau:66": " īśānaṃ sarvāsāṃ vidyānāmīśvaraṃ ca bhūtānām /*",
    "GR13jssivpau:67": " brahmādhipatiṃ brahmatvānniṣkalarūpaṃ sadāśivaṃ naumi // JsSpst_26 //*",
    "GR13jssivpau:68": " tatpuruṣaṃ bhaktānāṃ śaivajñānapradaṃ mahadevam /*",
    "GR13jssivpau:69": " rudraṃ śivatvasiddhyai tattvaprerakamahaṃ vande // JsSpst_27 //*",
    "GR13jssivpau:70": " atha ghoramaghoraṃ paśupāśanirākaraṇaṃ ghoraghorataram /*",
    "GR13jssivpau:71": " (this half-line appears to be unmetrical āryā)",
    "GR13jssivpau:72": " sarvasmāccharaṇamahaṃ śarvaṃ bahurūpiṇaṃ vande // JsSpst_28 //*",
    "GR13jssivpau:73": " vāmaṃ jyeṣṭhaṃ raudraṃ kalavikaraṇaṃ balavikaraṇaṃ kāntam /*",
    "GR13jssivpau:74": " balapramathanaṃ sarvabhūtadamanaṃ manonmanamahaṃ vande // JsSpst_29 //*",
    "GR13jssivpau:75": " (this half-line appears to be unmetrical āryā)",
    "GR13jssivpau:76": " sadyojātaṃ sarvajñaṃ praṇatānāṃ bhavabhayāpaharam /*",
    "GR13jssivpau:77": " (this half-line appears to be unmetrical āryā)",
    "GR13jssivpau:78": " atibhavayojakamamalaṃ bhavodbhavaṃ naumi jagadadhipam // JsSpst_30 //*",
    "GR13jssivpau:79": " śrīmanmūlamanūtthanādaśikhayā brahmādisādāśiva- $",
    "GR13jssivpau:80": " sthānatyāgagatikramordhvavilasadvyomāntasaṃsthāya te &",
    "GR13jssivpau:81": " bodhānandamayāya sarvavibhave nityāya viśvātmane % śuddhāyāmalatejase ca mahate tasmai parasmai namaḥ // JsSpst_31 //",
    "GR13jssivpau:82": " candrayugmaguṇārthamātratadardhataddalaṣoḍaśa- $",
    "GR13jssivpau:83": " dvyuttaratridaśābdhiṣaṣṭibhujaṅgamaśravaṇakṣamā &",
    "GR13jssivpau:84": " darśaneṣukarāṃśabhāvamitonmanī paramāsanaṃ % yasya taṃ praṇato 'smi",
    "GR13jssivpau:85": " niṣkalamavyayaṃ paramaṃ śivam // JsSpst_32 //",
    "GR13jssivpau:86": " ādipañcamamṛtyubhūṣaṇacandrakhaṇḍaguṇāśradṛg- $",
    "GR13jssivpau:87": " bhānugadhvanisīrabhāskarasenduvṛttahalākṛtiḥ &",
    "GR13jssivpau:88": " sāṃśumattriśikhadvibimbagatadvikubjaga unmanā % pātu vaḥ sakalāparaḥ",
    "GR13jssivpau:89": " sakalākalaḥ sakalaḥ śivaḥ // JsSpst_33 //",
    "GR13jssivpau:90": " niṣkalaṃ śivarudrapudgalabhūṣaṇārdhahimāṃśumad- $",
    "GR13jssivpau:91": " rodhidaṇḍatadantaśakticatuṣṭayeśvarayoginam &",
    "GR13jssivpau:92": " śaṅkaraṃ vasusāgarāṅgulacāriṇaṃ rasaśūnyagaṃ % sarvamantrapatiṃ prāsādamahaṃ nato 'smi ṣaḍadhvagam cidvyaktisaṃsthityavalokarodhair mudrottarairaṅgaśivaikabhāvaiḥ /*",
    "GR13jssivpau:93": " pādācamārghyaprasavapradānais tvadarcanaṃ janmaphalaṃ maheśa // JsSpst_35",
    "GR13jssivpau:94": " āvāhanaṃ svātmani citprakāśas tatra sthitiḥ sthāpanamīśvarasya /*",
    "GR13jssivpau:95": " sānnidhyamātmeśvarasannidhānaṃ saṃrodhanaṃ svasya śive nirodhaḥ //",
    "GR13jssivpau:96": " namo 'stu saṃjñānahṛde bhavāya namo guṇaiśvaryaviśiṣṭamūrtaye /*",
    "GR13jssivpau:97": " namo 'parādhīnavaśitvarūpaśikhāya tejaḥkavacātmane namaḥ // JsSpst_37 //*",
    "GR13jssivpau:98": " namaḥ paśūnāṃ malakṛtanakṣamāsahapratāpāstradharāya śūline /*",
    "GR13jssivpau:99": " namo 'vikārāya ṣaḍaṅgamūrtaye sadāśivāyāmṛtarūpiṇe namaḥ // JsSpst_38 //*",
    "GR13jssivpau:100": " svabhāvaśuddhasya śivasya pādamācāmamātmīyaviśuddhihetoḥ /*",
    "GR13jssivpau:101": " arghyapradānaṃ kusumārpaṇaṃ ca sadeśadhāmāptinimittametat // JsSpst_39 //*",
    "GR13jssivpau:102": " snānaṃ svātmamalāpahaṃ śubhamayairgandhaiḥ samālepanaṃ $ sadvastrābharaṇaṃ sugandhikusumairmālābhirabhyarcanam",
    "GR13jssivpau:103": " sālaṅkārasadāśivasya vidhivaddhūpapradānaṃ tvaṇor % bhogārthaṃ hi sadeśadhāmni vimalaṃ dīpaṃ śivajñānadam // JsSpst_40 //",
    "GR13jssivpau:104": " śucīśaraktapānilendramṛtyukendusaṃsthitān $",
    "GR13jssivpau:105": " payodharārkavātavahnisannibhāninekṣaṇān &",
    "GR13jssivpau:106": " (The Lokapālas. ina=sūrya :: inekṣaṇān = dvādaśākṣān !)",
    "GR13jssivpau:107": " yugānanānvarābhayatriśūlaśaktiyukkarān % namaḥ śivāṅgasambhavānhṛdādimantravigrahān // JsSpst_41",
    "GR13jssivpau:108": " bhogāṅgārcanamātmanaḥ śivaguṇaprāptyarthamaikyaṃ prabhor $ aṅgānāṃ punararcakasya śivasaṃyogāya śuddhātmanaḥ &",
    "GR13jssivpau:109": " tṛptasyānnanivedanāmbumukhavāsādipradānaṃ manas- % tṛptyarthaṃ śivabhāvamaṅgalakaraṃ citraṃ tatrārcāphalam // JsSpst_42 //",
    "GR13jssivpau:110": " pavitrabhūtasya pavitradānaṃ $ tāpatrayaghnaṃ sakalārthasiddhyai &",
    "GR13jssivpau:111": " japaśca bhaktyā praṇatiḥ śivasya % brahmendraviṣṇvādipadatvahetuḥ //",
    "GR13jssivpau:112": " arcane sakalaṃ jape sakalākalaṃ satatoditaṃ $ niṣkalaṃ sakalādhvagaṃ paripūrṇamātmasamarpaṇe",
    "GR13jssivpau:113": " vyomni susphaṭikaprabhaṃ bhavane kalāsahitaṃ haraṃ % yo hi vetti paraṃ śivaṃ śiva eva so 'stra na saṃśayaḥ // JsSpst_44 //",
    "GR13jssivpau:114": " bhūyaḥ pūjanamīśasannidhikaraṃ samprārthanaṃ sveśayor $ anyonyaṃ tvavalokanāya bhuvane bhogāya sādāśive &",
    "GR13jssivpau:115": " īśāgnyarcanamarpaṇaṃ kṣapayituṃ bandhatrayaṃ karmaṇo % jñeyaṃ svātmanivedanaṃ paraśive sthityarthamevātmanaḥ aśuddhatattvaughabahiṣkriyārthaṃ $ parāṅmukhārghyaṃ parameśvarasya &",
    "GR13jssivpau:116": " yasminnavasthānakaraṃ visargaṃ % kurvansa śaivaṃ padamabhyupeti //",
    "GR13jssivpau:117": " viprottuṅgaścoladeśī ca sūriḥ $ śambhoḥ pūjāstotrametatpavitram &",
    "GR13jssivpau:118": " siddhāntajño jñānaśambhuḥ śivoktyā % cakre bhaktyā bhuktaye muktaye ca //"
}