{
    "GR13jssivppu:0": " prātaḥ śaṅkaracintanasnapanasaṃsekāsusaṃrodhanaiḥ sandhyāsaṃsmṛtimārjanāghaśamanopasthānasantarpaṇaiḥ",
    "GR13jssivppu:1": " dvārasyārcanayāgadhāmagatavighnodvāsanādyaiḥ prabhor yaḥ śrīmānyajanaṃ karoti bhavatastasyaiva siddhidvayam // JsSpst_1 //",
    "GR13jssivppu:2": " ekaivārthata īśaśaktiramitā yānekarūpā śivā kālopādhivaśāddvijāstvanudinaṃ brāhmyādirūpeṇa tām /",
    "GR13jssivppu:3": " dhyāyantyatra tu nirmalātmaśivayoḥ sandhiśca śaivī purā sandhyātaḥ śiva eva sādhakavarairdhyeyaḥ sadā nirmalaḥ // JsSpst_2 //",
    "GR13jssivppu:4": " prātaḥ smarāmi hṛdayābjasvamadhyasaṃsthaṃ candrārkamārgavirahoditacitsvarūpam /",
    "GR13jssivppu:5": " dhyeyaṃ sadā munivarairapavargasiddhyai viśvātmakaṃ sadasadantamanantamīśam // JsSpst_3 //",
    "GR13jssivppu:6": " madhyandine śatasahasraniśākarābhaṃ viśveśvaraṃ paramakāraṇamaprameyam /",
    "GR13jssivppu:7": " śambhuṃ sadoditamamāyaviyatsvarūpaṃ kodaṇḍamadhyanilayaṃ niyataṃ smarāmi // JsSpst_4 //",
    "GR13jssivppu:8": " brahmākṣaraṃ niśimukhe 'mṛtasāgarābhaṃ viśvādhipaṃ śivamanūtthitanādasaṃstham /",
    "GR13jssivppu:9": " bodhāmṛtaṃ karaṇakāraṇakāryahīnaṃ taṃ brahmarandhranilayaṃ niyataṃ smarāmi",
    "GR13jssivppu:10": " tejonidhānamacalaṃ śivamardharātre nityaṃ nirastaviṣayaiḥ paramārthadṛgbhiḥ /",
    "GR13jssivppu:11": " vijñeyamavyayamacintyamabhāvanīyam unmanyatītaviṣayaṃ satataṃ smarāmi //",
    "GR13jssivppu:12": " JsSpst_6 //",
    "GR13jssivppu:13": " kṣmādigranthyantatattvakramanihitapadākrāntasaṃśuddhavidyā-",
    "GR13jssivppu:14": " tattvāntavyāpisādāśivaviśadapadaṃ bhāvayannātmarūpam /",
    "GR13jssivppu:15": " śaivajñānaprasiddhapravaravidhigatāśeṣasatkṛtyakārī jīvaṃ hṛdyeva kuryādraviśaśidahanavyomaśaktyantarastham āyāmaiḥ śvanasya bhautikamalaṃ dehaṃ kalābhiḥ sudhīr yaḥ pañcādhvavisarpiṇībhiraniśaṃ saṃśodhya tacchambaraiḥ /",
    "GR13jssivppu:16": " mantrālaṅkṛtadehabhṛnniśi divā sandhyāsu santoṣayann arcāhomasamādhibhiḥ śivamasau saṃyāti śaivaṃ padam // JsSpst_8 //",
    "GR13jssivppu:17": " ya eṣa devo mahato mahīyān aṇoraṇīyānbhavabhīrubhiḥ saḥ /",
    "GR13jssivppu:18": " jñeyaḥ śivaḥ sarvagataḥ śarīre dhyeyaḥ sa pūjyaḥ śivaliṅgamadhye //",
    "GR13jssivppu:19": " JsSpst_9 //",
    "GR13jssivppu:20": " hṛtpadmākhyaśivālaye manasije tatkarṇikākhye kriyāpīṭhe jñānamayaṃ viśuddhamanasā saṃsthāpya nādātmanā /",
    "GR13jssivppu:21": " liṅgaṃ tacca sudhāmayena payasā saṃsnāpya samyakpuno vairāgyeṇa ca candanena vasubhiḥ puṣpairahiṃsādibhiḥ prāṇāyāmabhavena dhūpavidhinā ciddīpadānena yaḥ pratyāhāramayena somahaviṣā sauṣumnajāpena ca /",
    "GR13jssivppu:22": " taccitte bahudhāraṇābhiramaladhyānodbhavairbhūṣaṇais tatsāmyāṇinivedanena yajate dhanyaḥ sa evāmalaḥ // JsSpst_11 //",
    "GR13jssivppu:23": " candrasrāvisudhāmayena haviṣā nābhisthakuṇḍe 'nalaṃ santarpyeśamayaṃ śivāspadagatavyomni sthite sarvage /",
    "GR13jssivppu:24": " kandodbhūtaśivāṇunādaśikhayā vṛttyātmasaṃvedanaṃ śaive jyotiṣi yaḥ karoti puruṣo muktaḥ sa evākṣayaḥ // JsSpst_12 //",
    "GR13jssivppu:25": " yathāvadātmāśrayavastumantra- svāyattaliṅgādiṣu śodhiteṣu /",
    "GR13jssivppu:26": " siddhāntamārgasthitasādhakānāṃ tvatpūjanaṃ nātra vilomato 'stu //",
    "GR13jssivppu:27": " dhārikābhidhaśaktibījamanantapaṅkajakuḍmalaṃ puṇyabodhavirāgabhūtipadaṃ vilomacatuṣṭayam /",
    "GR13jssivppu:28": " gātrakaṃ chadanadvayaṃ kamalaṃ sakesarakarṇikaṃ śaktimaṇḍalasaṅghayuktamahaṃ namāmi śivāsanam pṛthvīkandaṃ kālatattvāntanālaṃ lokaughaṃ tatkaṇṭakaṃ bhāvasūtram /",
    "GR13jssivppu:29": " granthigranthiṃ śuddhavidyāsarojaṃ vidyeśānārūḍhapatrāṣṭakaṃ ca //",
    "GR13jssivppu:30": " vāmādiśaktigatakesarakarṇikāḍhyam arkādibimbasahitaṃ varayogapīṭham /",
    "GR13jssivppu:31": " tatra sthitaṃ hṛdayamantragatātmamantra- mūrtiṃ ca bindugatamīśamahaṃ",
    "GR13jssivppu:32": " namāmi // JsSpst_16 //",
    "GR13jssivppu:33": " tatkandaṃ śatakoṭiyojanamitaṃ nālaṃ parārdhāntakaṃ granthiḥ koṭiparārdhapaścimasahasro 'bjaṃ ca tallakṣakam /*",
    "GR13jssivppu:34": " mūrtistasya ca koṭirīśvaramayī tasyārbudasyārbudāmbhojaṃ mantramayaṃ sadāśivavapustadvānameyaḥ śivaḥ // JsSpst_17 //*",
    "GR13jssivppu:35": " yasyāmauṣadhabhūṣaṇadhvanimayī mūrtiḥ parā baindavī dhyeyā śaṅkaramantratantraniratairjñānakriyāṅgī śivā /",
    "GR13jssivppu:36": " sarvaiśvaryasukhapradā nirupamā sādāśivī nirmalā nādākhyāya sadāśivāya mahate śāntāya tasmai namaḥ // JsSpst_18 //",
    "GR13jssivppu:37": " dhyeyaḥ sadā gaganamaṇḍalamadhyavartī nirvighnaśuddhaśivayogihṛdambujasthaḥ /",
    "GR13jssivppu:38": " īśordhvaniṣkalaśivāntavapuḥ sadeśo binduḥ svarodbhavakalābhuvaneśagarbhaḥ",
    "GR13jssivppu:39": " yo 'sāvīśānamūrdhā naramukhakamalo 'ghorahṛdvāmaguhyaḥ sadyomūrtiḥ pureśānanahṛdayapadaḥ ṣaḍvidhādhvasvarūpaḥ",
    "GR13jssivppu:40": " bhūtāmbhorāśisiddhismarabhujagakalākḷptadehaḥ kriyecchā- dṛṅmāsārdhāmbakaṃ taṃ kabilagatamahaṃ naumi vidyāśarīram // JsSpst_20 //",
    "GR13jssivppu:41": " śvetāsṛkkṛṣṇapītasphaṭikaśaśisuvarṇāruṇālyagnivarṇair brahmāṅgairvyaktamūrtirbhavaharaśivasaṃyogataḥ sphāṭikābhaḥ /",
    "GR13jssivppu:42": " aikyānmantrārthayorityakhilaśivamateṣvāhasarvārthahetur vaktrāṇāṃ varṇabhedaścidacidadhipateścitrametatsvarūpam īśānena viyanmayena dhavalaprakhyena sarvaprabhor vyāptaṃ vaktracatuṣṭayaṃ puruṣahṛdguhyājamantrātmakam",
    "GR13jssivppu:43": " tenedaṃ dhavalaprabhaṃ śivavidaḥ pūrvādikāṣṭhābhṛtāṃ varṇānugrahahetutaḥ pratimukhaṃ pītādivarṇaṃ viduḥ // JsSpst_22 //",
    "GR13jssivppu:44": " īśatatpuruṣāghora- vāmājavadanaṃ śivam /",
    "GR13jssivppu:45": " bālayauvanavṛddhastrī- narākāraṃ namāmyaham // JsSpst_23 //",
    "GR13jssivppu:46": " triśūlakhaṭvāṅgadharaḥ saśaktir varābjahasto 'bhayapāṇirīśaḥ /",
    "GR13jssivppu:47": " sendīvarāhirḍamaruprasaktaḥ sabījapūraḥ subhago 'kṣasūtrī // JsSpst_24 //",
    "GR13jssivppu:48": " bodhānandamayī vibhorbhavabhayapradhvaṃsakṛcchaktayas tisrastāḥ pariṇāmataśca vivṛtirniḥśeṣabījasya hi /",
    "GR13jssivppu:49": " tapūrṇaṃ prakṛtiḥ kalādyabhimukhī dīrghākṣasūtraṃ manaḥ śambhorastranikāya āgamaparairjñeyaḥ paro nāparaḥ // JsSpst_25 //",
    "GR13jssivppu:50": " īśānaṃ sarvāsāṃ vidyānāmīśvaraṃ ca bhūtānām /*",
    "GR13jssivppu:51": " brahmādhipatiṃ brahmatvānniṣkalarūpaṃ sadāśivaṃ naumi // JsSpst_26 //*",
    "GR13jssivppu:52": " tatpuruṣaṃ bhaktānāṃ śaivajñānapradaṃ mahadevam /*",
    "GR13jssivppu:53": " rudraṃ śivatvasiddhyai tattvaprerakamahaṃ vande // JsSpst_27 //*",
    "GR13jssivppu:54": " atha ghoramaghoraṃ paśupāśanirākaraṇaṃ ghoraghorataram /*",
    "GR13jssivppu:55": " (this half-line appears to be unmetrical āryā)",
    "GR13jssivppu:56": " sarvasmāccharaṇamahaṃ śarvaṃ bahurūpiṇaṃ vande // JsSpst_28 //*",
    "GR13jssivppu:57": " vāmaṃ jyeṣṭhaṃ raudraṃ kalavikaraṇaṃ balavikaraṇaṃ kāntam /*",
    "GR13jssivppu:58": " balapramathanaṃ sarvabhūtadamanaṃ manonmanamahaṃ vande // JsSpst_29 //*",
    "GR13jssivppu:59": " (this half-line appears to be unmetrical āryā)",
    "GR13jssivppu:60": " sadyojātaṃ sarvajñaṃ praṇatānāṃ bhavabhayāpaharam /*",
    "GR13jssivppu:61": " (this half-line appears to be unmetrical āryā)",
    "GR13jssivppu:62": " atibhavayojakamamalaṃ bhavodbhavaṃ naumi jagadadhipam // JsSpst_30 //*",
    "GR13jssivppu:63": " śrīmanmūlamanūtthanādaśikhayā brahmādisādāśiva-",
    "GR13jssivppu:64": " sthānatyāgagatikramordhvavilasadvyomāntasaṃsthāya te /",
    "GR13jssivppu:65": " bodhānandamayāya sarvavibhave nityāya viśvātmane śuddhāyāmalatejase ca mahate tasmai parasmai namaḥ // JsSpst_31 //",
    "GR13jssivppu:66": " candrayugmaguṇārthamātratadardhataddalaṣoḍaśa-",
    "GR13jssivppu:67": " dvyuttaratridaśābdhiṣaṣṭibhujaṅgamaśravaṇakṣamā /",
    "GR13jssivppu:68": " darśaneṣukarāṃśabhāvamitonmanī paramāsanaṃ yasya taṃ praṇato 'smi",
    "GR13jssivppu:69": " niṣkalamavyayaṃ paramaṃ śivam // JsSpst_32 //",
    "GR13jssivppu:70": " ādipañcamamṛtyubhūṣaṇacandrakhaṇḍaguṇāśradṛg-",
    "GR13jssivppu:71": " bhānugadhvanisīrabhāskarasenduvṛttahalākṛtiḥ /",
    "GR13jssivppu:72": " sāṃśumattriśikhadvibimbagatadvikubjaga unmanā pātu vaḥ sakalāparaḥ sakalākalaḥ sakalaḥ śivaḥ niṣkalaṃ śivarudrapudgalabhūṣaṇārdhahimāṃśumad-",
    "GR13jssivppu:73": " rodhidaṇḍatadantaśakticatuṣṭayeśvarayoginam /",
    "GR13jssivppu:74": " śaṅkaraṃ vasusāgarāṅgulacāriṇaṃ rasaśūnyagaṃ sarvamantrapatiṃ prāsādamahaṃ nato 'smi ṣaḍadhvagam cidvyaktisaṃsthityavalokarodhair mudrottarairaṅgaśivaikabhāvaiḥ /*",
    "GR13jssivppu:75": " pādācamārghyaprasavapradānais tvadarcanaṃ janmaphalaṃ maheśa // JsSpst_35",
    "GR13jssivppu:76": " āvāhanaṃ svātmani citprakāśas tatra sthitiḥ sthāpanamīśvarasya /*",
    "GR13jssivppu:77": " sānnidhyamātmeśvarasannidhānaṃ saṃrodhanaṃ svasya śive nirodhaḥ //",
    "GR13jssivppu:78": " namo 'stu saṃjñānahṛde bhavāya namo guṇaiśvaryaviśiṣṭamūrtaye /*",
    "GR13jssivppu:79": " namo 'parādhīnavaśitvarūpaśikhāya tejaḥkavacātmane namaḥ // JsSpst_37 //*",
    "GR13jssivppu:80": " namaḥ paśūnāṃ malakṛtanakṣamāsahapratāpāstradharāya śūline /*",
    "GR13jssivppu:81": " namo 'vikārāya ṣaḍaṅgamūrtaye sadāśivāyāmṛtarūpiṇe namaḥ // JsSpst_38 //*",
    "GR13jssivppu:82": " svabhāvaśuddhasya śivasya pādamācāmamātmīyaviśuddhihetoḥ /*",
    "GR13jssivppu:83": " arghyapradānaṃ kusumārpaṇaṃ ca sadeśadhāmāptinimittametat // JsSpst_39 //*",
    "GR13jssivppu:84": " snānaṃ svātmamalāpahaṃ śubhamayairgandhaiḥ samālepanaṃ sadvastrābharaṇaṃ sugandhikusumairmālābhirabhyarcanam",
    "GR13jssivppu:85": " sālaṅkārasadāśivasya vidhivaddhūpapradānaṃ tvaṇor bhogārthaṃ hi sadeśadhāmni vimalaṃ dīpaṃ śivajñānadam // JsSpst_40 //",
    "GR13jssivppu:86": " śucīśaraktapānilendramṛtyukendusaṃsthitān payodharārkavātavahnisannibhāninekṣaṇān /",
    "GR13jssivppu:87": " (The Lokapālas. ina=sūrya :: inekṣaṇān = dvādaśākṣān !)",
    "GR13jssivppu:88": " yugānanānvarābhayatriśūlaśaktiyukkarān namaḥ śivāṅgasambhavānhṛdādimantravigrahān // JsSpst_41",
    "GR13jssivppu:89": " bhogāṅgārcanamātmanaḥ śivaguṇaprāptyarthamaikyaṃ prabhor aṅgānāṃ punararcakasya śivasaṃyogāya śuddhātmanaḥ /",
    "GR13jssivppu:90": " tṛptasyānnanivedanāmbumukhavāsādipradānaṃ manas- tṛptyarthaṃ śivabhāvamaṅgalakaraṃ citraṃ tatrārcāphalam // JsSpst_42 //",
    "GR13jssivppu:91": " pavitrabhūtasya pavitradānaṃ tāpatrayaghnaṃ sakalārthasiddhyai /",
    "GR13jssivppu:92": " japaśca bhaktyā praṇatiḥ śivasya brahmendraviṣṇvādipadatvahetuḥ //",
    "GR13jssivppu:93": " arcane sakalaṃ jape sakalākalaṃ satatoditaṃ niṣkalaṃ sakalādhvagaṃ paripūrṇamātmasamarpaṇe",
    "GR13jssivppu:94": " vyomni susphaṭikaprabhaṃ bhavane kalāsahitaṃ haraṃ yo hi vetti paraṃ śivaṃ śiva eva so 'stra na saṃśayaḥ // JsSpst_44 //",
    "GR13jssivppu:95": " bhūyaḥ pūjanamīśasannidhikaraṃ samprārthanaṃ sveśayor anyonyaṃ tvavalokanāya bhuvane bhogāya sādāśive /",
    "GR13jssivppu:96": " īśāgnyarcanamarpaṇaṃ kṣapayituṃ bandhatrayaṃ karmaṇo jñeyaṃ svātmanivedanaṃ paraśive sthityarthamevātmanaḥ aśuddhatattvaughabahiṣkriyārthaṃ parāṅmukhārghyaṃ parameśvarasya /",
    "GR13jssivppu:97": " yasminnavasthānakaraṃ visargaṃ kurvansa śaivaṃ padamabhyupeti // JsSpst_46",
    "GR13jssivppu:98": " viprottuṅgaścoladeśī ca sūriḥ śambhoḥ pūjāstotrametatpavitram /",
    "GR13jssivppu:99": " siddhāntajño jñānaśambhuḥ śivoktyā cakre bhaktyā bhuktaye muktaye ca //"
}