{
    "XXatrisatu:0": " Asaṅga: Triśatikāyāḥ prajñāpāramitāyāḥ kārikāsaptatiḥ",
    "XXatrisatu:1": " paramo 'nugraho jñeyaḥ śārīraḥ saparigrahaḥ /",
    "XXatrisatu:2": " prāptāprāptāvihānau ca paramā syāt parīndanā // TśPk_1",
    "XXatrisatu:3": " vipulaḥ paramo 'tyanto 'viparyastaś ca cetasi /",
    "XXatrisatu:4": " upakārāśayaḥ sthānaṃ yāne 'smin guṇapūritaḥ // TśPk_2",
    "XXatrisatu:5": " dānaṃ pāramitāṣatkam āmiṣābhayadharmataḥ /",
    "XXatrisatu:6": " ekadvayatrayeṇeha pratipat sā 'pratiṣṭhitā // TśPk_3",
    "XXatrisatu:7": " ātmabhāve pratikṛtau vipāke cāpy asaktatā /",
    "XXatrisatu:8": " apravṛttitadanyārthapravṛttiparivarjane // TśPk_4",
    "XXatrisatu:9": " pragraho maṇḍale tredhā nimittāc cittavāraṇam /",
    "XXatrisatu:10": " uttarottarasaṃdehajanmataś ca nivāraṇā // TśPk_5",
    "XXatrisatu:11": " saṃskṛtatvena saṃkalpya saṃpat prāptau nivāryate /",
    "XXatrisatu:12": " trailakṣaṇyānyathābhāvāt tadabhāvāt tathāgataḥ // TśPk_6",
    "XXatrisatu:13": " sahetuphalagāmbhīryadeśanāsmin yugādhame /",
    "XXatrisatu:14": " na niṣphalā yataḥ santi bodhisattvās trayānvitāḥ // TśPk_7",
    "XXatrisatu:15": " śikṣayopāsānāt pūrvaṃ kuśalasyāvaropaṇāt /",
    "XXatrisatu:16": " śīlavanto 'nyabuddheṣu guṇavantaś ca kīrtitāḥ // TśPk_8",
    "XXatrisatu:17": " sapudgaleṣu dharmeṣu saṃjñāyā viprahāṇataḥ /",
    "XXatrisatu:18": " prajñāvantaś ca saṃjñāyā aṣṭadhāṣṭārthabhedataḥ // TśPk_9",
    "XXatrisatu:19": " pṛthagbhāvena saṃtatyā vṛtter ājīvitasthiteḥ /",
    "XXatrisatu:20": " punaś ca gatilīnatvād ātmasaṃjñā caturvidhā // TśPk_10",
    "XXatrisatu:21": " sarvābhāvād abhāvasya sadbhāvān nābhilāpyataḥ /",
    "XXatrisatu:22": " abhilāpaprayogāc ca dharmasaṃjñā caturvidhā // TśPk_11",
    "XXatrisatu:23": " adhimuktivaśāt teṣāṃ bhūtasaṃjñā prasādataḥ /",
    "XXatrisatu:24": " yathārutāgrahāt saṃyagdeśitatvasya codgrahāt // TśPk_12",
    "XXatrisatu:25": " phalato na mitā buddhaiḥ praṇidhijñānalakṣitāḥ /",
    "XXatrisatu:26": " Iābhasatkārakāmānāṃ tadvādavinivṛttaye // TśPk_13",
    "XXatrisatu:27": " asthānād ānukūlyāc ca dharmeṣv adhigamasya hi /",
    "XXatrisatu:28": " kolasyeva parityāgo dharme saṃdhis tato mataḥ // TśPk_14",
    "XXatrisatu:29": " nairmāṇikena no buddho dharmo nāpi ca deśitaḥ /",
    "XXatrisatu:30": " deśitas tu dvayāgrāhyo 'vācyo 'vākpathalakṣaṇāt // TśPk_15",
    "XXatrisatu:31": " grahaṇadeśaṇā cāsya nāpārthā puṇyasaṃgrahāt /",
    "XXatrisatu:32": " puṇyaṃ bodhyanupastaṃbhād upastaṃbhād dvayasya ca // TśPk_16",
    "XXatrisatu:33": " svābhāvikāptihetutvāt tadanyasya ca janmanaḥ /",
    "XXatrisatu:34": " kaivalyād buddhadharmāṇām agryatvaṃ puṇyasādhanam // TśPk_17",
    "XXatrisatu:35": " agrāhyānabhilapyatvaṃ svaphalānām anudgrahāt /",
    "XXatrisatu:36": " dvayāvaraṇanirmokṣāt subhūtāv araṇādvayaṃ // TśPk_18",
    "XXatrisatu:37": " buddhadīpaṃkarāgrāhād vakyenādhigamasya hi /",
    "XXatrisatu:38": " tataś cādhigame siddhā agrāhyānabhilāpyatā // TśPk_19",
    "XXatrisatu:39": " jñānaniṣyandavijñaptimātratvāt kṣetranodgrahaḥ /",
    "XXatrisatu:40": " avigrahatvād agratvād avyūhaṃ vyūhatā matā // TśPk_20",
    "XXatrisatu:41": " sumeror iva rājatve saṃbhoge nāsti codgrahaḥ /",
    "XXatrisatu:42": " sāsravatvena cābhāvāt saṃskṛtatvena cāsya hi // TśPk_21",
    "XXatrisatu:43": " bahutvabhedakhyātyarthaṃ viśeṣasya ca siddhaye /",
    "XXatrisatu:44": " paurvāparyeṇa puṇyasya punar dṛṣṭāntadeśanā // TśPk_22",
    "XXatrisatu:45": " dvayasya pātrīkaraṇān niṣyandatvamahatvataḥ /",
    "XXatrisatu:46": " asaṃkleśasya hetutvād dhīnābhibhavanād api // TśPk_23",
    "XXatrisatu:47": " tatphalaśreṣṭhaduḥkhatvād durlabhārthottamārthataḥ /",
    "XXatrisatu:48": " jñeyāpāramitatvāc ca parāsādhāraṇatvataḥ // TśPk_24",
    "XXatrisatu:49": " gāḍhagaṃbhīrabhāvāc ca parasūtraviśiṣṭataḥ /",
    "XXatrisatu:50": " mahāśuddhānvayatvāc ca puṇyāt puṇyaṃ viśiṣyate // TśPk_25",
    "XXatrisatu:51": " sahiṣṇutā ca caryāyāṃ duṣkarāyāṃ śubhā yataḥ /",
    "XXatrisatu:52": " tadguṇāparimāṇatvād agrārthena nirucyate // TśPk_26",
    "XXatrisatu:53": " ātmavyāpādasaṃjñāyā abhāvād duḥkhatā na ca /",
    "XXatrisatu:54": " sasukhā karuṇābhāvāc caryāduḥkhaphalā tataḥ // TśPk_27",
    "XXatrisatu:55": " cittātyāgābhinirhāre yatnaḥ kāryo dṛḍho yataḥ /",
    "XXatrisatu:56": " kṣāntipāramitāprāptau tatprāyogika eva ca // TśPk_28",
    "XXatrisatu:57": " pratipattiś ca sattvārthā vijñeyā hetubhāvataḥ /",
    "XXatrisatu:58": " sattvavastunimittāt tu vijñeyā parivarjitā // TśPk_29",
    "XXatrisatu:59": " nāmaskandhāś ca tadvastu tatsaṃjñāpagamāj jine /",
    "XXatrisatu:60": " tadabhāvo hi buddhānāṃ tattvadarśanayogataḥ // TśPk_30",
    "XXatrisatu:61": " phalāpratiṣṭhito mārgas tatphalasyāpi kāraṇam /",
    "XXatrisatu:62": " buddhānāṃ bhūtavāditvāt tac ca jñeyaṃ caturvidham // TśPk_31",
    "XXatrisatu:63": " pratijñā hīnayānasya mahāyānasya deśanā /",
    "XXatrisatu:64": " sarvavyākaraṇānāṃ ca na visaṃvādinī yataḥ // TśPk_32",
    "XXatrisatu:65": " aprāpter ānukulyāc ca na satyā na mṛṣā matā /",
    "XXatrisatu:66": " yathārutaniveśasya pratipakṣeṇa deśanā // TśPk_33",
    "XXatrisatu:67": " x xxx xxx xxx xx x .alābhatā /",
    "XXatrisatu:68": " ajñānāt sapratiṣṭhena jñānād anyena lābhatā // TśPk_34",
    "XXatrisatu:69": " tamaḥprakāśam ajñānaṃ jñānam ālokavan matam /",
    "XXatrisatu:70": " pratipakṣavipakṣasya lābhahānyāmukhatvataḥ // TśPk_35",
    "XXatrisatu:71": " yādṛśyā pratipattyāx xxx xxx xx /",
    "XXatrisatu:72": " yat karmikā ca sā dharme pratipattis tad ucyate // TśPk_36",
    "XXatrisatu:73": " vyañjane trividhā dharmadharatve śrutavistare /",
    "XXatrisatu:74": " arthasya parato 'dhyātmam āptau śravaṇacintanāt // TśPk_37",
    "XXatrisatu:75": " x xxx xxx xxx xx paripācane /",
    "XXatrisatu:76": " vastukālamahatvena puṇyāt puṇyaṃ viśiṣyate // TśPk_38",
    "XXatrisatu:77": " agocaratvaṃ kaivalyaṃ mahātmāśritatā tathā /",
    "XXatrisatu:78": " durlabhaśravatā caiva dhātupuṣṭir anuttarā // TśPk_39",
    "XXatrisatu:79": " x xxx xxx xxx xpātratāśraye /",
    "XXatrisatu:80": " śodhanāvaraṇānāṃ ca kṣiprābhijñātvam eva ca // TśPk_40",
    "XXatrisatu:81": " vicitraIokasaṃpattivipākaḥ sumahānn api /",
    "XXatrisatu:82": " karmāṇi etāni dharme pratipatter matāni x // TśPk_41",
    "XXatrisatu:83": " x xxx xxx xx bodhisattvakalpanā /",
    "XXatrisatu:84": " cittāvaraṇam ākhyātaṃ yac cittam apratiṣṭhitaṃ // TśPk_42",
    "XXatrisatu:85": " paścādvyākaraṇān no ca caryā dīpaṃkare parā /",
    "XXatrisatu:86": " bodhis tac caryayā tulyā na sax xxx xx // TśPk_43",
    "XXatrisatu:87": " x xxx xxx xna mṛṣā paridīpitā /",
    "XXatrisatu:88": " dharmās tato buddhadharmāḥ sarve 'bhāvasvalakṣaṇāḥ // TśPk_44",
    "XXatrisatu:89": " dharmakāyena buddhas tu mataḥ saḥ puruṣopamaḥ /",
    "XXatrisatu:90": " nirāvaraṇatox xxx xxx xxx x// TśPk_45",
    "XXatrisatu:91": " guṇamahātmyataś cāpi mahākāyaḥ sa eva hi /",
    "XXatrisatu:92": " abhāvakāyabhāvāc ca akāyo 'sau nirucyate // TśPk_46",
    "XXatrisatu:93": " dharmadhātāv akuśalaḥ sattvanirvāpaṇe matiḥ /",
    "XXatrisatu:94": " kṣetrāṇāṃ śodhane caivax xxx xxx x// TśPk_47",
    "XXatrisatu:95": " sattvānāṃ bodhisattvānāṃ dharmān yaś ca nairātmakān /",
    "XXatrisatu:96": " buddhyādhimucyate 'nārya āryo dhīmān sa kaṭhyate // TśPk_48",
    "XXatrisatu:97": " nopalambhe 'pi dharmāṇāṃ cakṣur na hi na vidyate /",
    "XXatrisatu:98": " buddhānāṃ pañcadhā tac ca vitathārthasya darśanāt // TśPk_49",
    "XXatrisatu:99": " nānāvithatavijñapteḥ sṃṛtyupasthānavarjanāt /",
    "XXatrisatu:100": " nirādhāraprabandho 'syā vitathāto nirucyate // TśPk_50",
    "XXatrisatu:101": " jñānasyādhārato jñeyā puṇye vitathatā na ca /",
    "XXatrisatu:102": " tataḥ puṇyanimittaṃ hi punar dṛṣṭāntakīrtanam // TśPk_51",
    "XXatrisatu:103": " na dharmakāyaniṣpattir anuvyañjanam ucyate /",
    "XXatrisatu:104": " na ca lakṣaṇasaṃpattis tad akāyatvato matā // TśPk_52",
    "XXatrisatu:105": " dharmakāyāvinirbhāgān na dvayaṃ na tathāgataḥ /",
    "XXatrisatu:106": " saṃpattir ucyate bhūyo dvayaṃ nāsty astitā tataḥ // TśPk_53",
    "XXatrisatu:107": " x xxx xxx xxx xx x kalpitā /",
    "XXatrisatu:108": " dharmakāyāvinirbhāgād deśanāpy asvalakṣaṇā // TśPk_54",
    "XXatrisatu:109": " deśyadaiśikagāṃbhīryaśraddhā na ca na santi hi /",
    "XXatrisatu:110": " na sattvā nāpi cāsattvās te 'nāryāryax xx x // TśPk_55",
    "XXatrisatu:111": " x xxx xxx xjñeyā bodhir anuttarā /",
    "XXatrisatu:112": " na vṛddhyā dharmadhātau hi śuddhisāmyāt svalakṣaṇāt // TśPk_56",
    "XXatrisatu:113": " upāyānuttaratvāc ca sāsravatvād adharmataḥ /",
    "XXatrisatu:114": " śubhā na dharmāx xxx xxx xxx x// TśPk_57",
    "XXatrisatu:115": " naiva? cāvyākṛtatve 'pi deśanā 'prāptaye matā /",
    "XXatrisatu:116": " dharmaratnaṃ tataś caikaṃ ratnād anyād viśiṣyate // TśPk_58",
    "XXatrisatu:117": " saṃkhyāprabhavajātīnāṃ saṃbandhasya viśeṣaṇe /",
    "XXatrisatu:118": " x xxx xxx xxx xx x labhyate // TśPk_59",
    "XXatrisatu:119": " samatvād dharmadhātoś ca na sattvā mocitā jinaiḥ /",
    "XXatrisatu:120": " sahanāmnā yataḥ skandhā dharmadhātvabahirgatāḥ // TśPk_60",
    "XXatrisatu:121": " ātmagrāhasamo dosas tax xxx xx x /",
    "XXatrisatu:122": " x xxx xgrāhe hi agrāhagrāhatā matā // TśPk_61",
    "XXatrisatu:123": " na caiva rūpakāyena so 'numeyas tathāgataḥ /",
    "XXatrisatu:124": " dharmakāyo yataś cakravartī mābhūt tathāgataḥ // TśPk_62",
    "XXatrisatu:125": " na ca lakṣaṇavaipākyapuṇy.x xxx xx /",
    "XXatrisatu:126": " dharmakāyasya lābho hi upāyo yad vilakṣaṇaḥ // TśPk_63",
    "XXatrisatu:127": " rūpānuśravamātreṇa na buddhajñaḥ pṛthagjanaḥ /",
    "XXatrisatu:128": " tathatādharmakāyo hi yato 'vijñānagocaraḥ // TśPk_64",
    "XXatrisatu:129": " na ca puṇyasx xxx xxx xxx xx /",
    "XXatrisatu:130": " kṣāntilābhe 'pi nocchedo nirmalasyāsya lābhataḥ // TśPk_65",
    "XXatrisatu:131": " punaḥ puṇyanimittaṃ hi tasmād dṛṣṭāntadeśanā /",
    "XXatrisatu:132": " tat puṇyasyāvipākatvān nodgrahaḥ saparigrahaḥ // TśPk_66",
    "XXatrisatu:133": " tan nirmāṇaphalaṃ teṣāṃ puṇyax xxx xx /",
    "XXatrisatu:134": " anābhogena yat karma buddhāḥ kurvanti dikṣu ca // TśPk_67",
    "XXatrisatu:135": " gatyādayas tu nirmāṇair buddhās tv avicalāḥ sadā /",
    "XXatrisatu:136": " dharmadhātau ca tatsthānaṃ naikatvānyatvato matam // TśPk_68",
    "XXatrisatu:137": " rajomaṣīkriyā dhātor dṛṣṭāntas tasya dyotakaḥ /",
    "XXatrisatu:138": " maṣīkaraṇatā kleśakṣayasyeha nidarśanam // TśPk_69",
    "XXatrisatu:139": " asaṃcayatvāpiṇḍatvam anekatvanidarśanam /",
    "XXatrisatu:140": " saṃhatasthānatā tasmin nānyatve ca nidarśanam // TśPk_70",
    "XXatrisatu:141": " vyavahāramātratāyā bālānām udgraho 'nyathā /",
    "XXatrisatu:142": " dvayābhāvān na bodhyāptiḥ prahāṇād ātmadharmayoḥ // TśPk_71",
    "XXatrisatu:143": " tasmād dṛṣṭir adṛṣṭiś ca nairarthyābhūtakalpataḥ /",
    "XXatrisatu:144": " sūkṣmam āvaraṇaṃ hy etat tathā jñānāt prahīyate // TśPk_72",
    "XXatrisatu:145": " jñānadvayasamādhānapraheyaṃ tac ca deśitam /",
    "XXatrisatu:146": " nirmāṇaiḥ kaśaṇāt puṇyaṃ tad buddhānāṃ na nākṣayam // TśPk_73",
    "XXatrisatu:147": " nirmito 'smīti cātmānaṃ kāśayantas tathāgatāḥ /",
    "XXatrisatu:148": " prakāśayanti nātmānaṃ tasmāt sā kāśanā satī // TśPk_74",
    "XXatrisatu:149": " saṃskāro na tathā nānyaṃ nirvāṇaṃ hi tathāgate /",
    "XXatrisatu:150": " navadhā saṃbhūtasyeha saṃyagjñānaparīkṣaṇāt // TśPk_75",
    "XXatrisatu:151": " dṛṣṭir nimittaṃ vijñānaṃ pratiṣṭhādehabhogatā /",
    "XXatrisatu:152": " atītaṃ vartamānaṃ ca parīkṣyaṃ cāpy anāgatam // TśPk_76",
    "XXatrisatu:153": " lakṣaṇasyopabhogasya pravṛtteś ca parīkṣaṇāt /",
    "XXatrisatu:154": " nirmalāṃ teṣu vaśitāṃ saṃskāreṣu samāpnute // TśPk_77",
    "XXatrisatu:155": " triśatikāyāḥ prajñāpāramitāyāḥ kārikāsaptatiḥ samāptā // //",
    "XXatrisatu:156": " kṛtir iyam āryāsaṅgapādānām iti // //"
}