{
    "XXratksanu:0": " namas tārāyai",
    "XXratksanu:1": " (77.4) vyatirekātmikā vyāptir ākṣiptānvayarūpiṇī /",
    "XXratksanu:2": " vaidharmyavati dṛṣṭānte sattvahetor ihocyate /",
    "XXratksanu:3": " (77.6) yat sat tat kṣaṇikam /",
    "XXratksanu:4": " yathā ghaṭaḥ /",
    "XXratksanu:5": " santaś cāmī vivādāspadībhūtāḥ padārthā iti svabhāvahetuḥ /",
    "XXratksanu:6": " (77.8) na tāvad asyāsiddhiḥ sambhavati /",
    "XXratksanu:7": " yathāyogaṃ pratyakṣānumānapramāṇapratīte dharmiṇi sattvaśabdenābhipretasyārthakriyākāritvalakṣaṇasya sādhanasya pramāṇasamadhigatatvāt /",
    "XXratksanu:8": " (77.10) na ca viruddhānaikāntikate /",
    "XXratksanu:9": " vyāpakānupalambhātmanā viparyaye bādhakapramāṇena vyāpteḥ prasādhanāt /",
    "XXratksanu:10": " (77.11) yasya kramākramau na vidyete na tasyārthakriyāsāmarthyam /",
    "XXratksanu:11": " yathā śaśaviṣāṇasya /",
    "XXratksanu:12": " na vidyete cākṣaṇikasya kramākramāv iti vyāpakānupalambhaḥ",
    "XXratksanu:13": " (77.12) na tāvad ayam asiddho hetuḥ /",
    "XXratksanu:14": " akṣaṇike dharmiṇi kramākramasadbhāvāyogāt /",
    "XXratksanu:15": " tathā hi prāptāparakālayor ekatve nityatvam /",
    "XXratksanu:16": " tasya kramākramayoge kṣaṇadvaye 'py avaśyaṃ bhedaḥ /",
    "XXratksanu:17": " bhedābhedayoś ca parasparavirodhāt kuto 'kṣaṇike kramākramasambhavaḥ /",
    "XXratksanu:18": " kṣaṇadvaye 'pi bhede kramākramayogaḥ /",
    "XXratksanu:19": " abhede hi prathama eva kṣaṇe śaktatvād /",
    "XXratksanu:20": " bhāvino 'pi",
    "XXratksanu:21": " kāryasya karaṇaprasaṅge kathaṃ kāryāntarakaraṇe kramāntarāvakāśaḥ /",
    "XXratksanu:22": " na cākṣaṇikasyākrameṇaiva sakalasvakāryaṃ kṛtvā svāsthyam /",
    "XXratksanu:23": " kṣaṇāntare 'pi",
    "XXratksanu:24": " śaktatvāt punas tatkāryakaraṇaprasaṅgāt /",
    "XXratksanu:25": " (77.18) tasmād akṣaṇikam iti pūrvāparakālayor abhedaḥ /",
    "XXratksanu:26": " kramākramayoga iti pūrvāparakālayor bhedaḥ /",
    "XXratksanu:27": " anayoś ca parasparaparihārasthitilakṣaṇo virodhaḥ /",
    "XXratksanu:28": " (77.20) tad ayam akṣaṇike dharmiṇi kramākramābhāvalakṣaṇo hetur nāsiddho vaktavyaḥ /",
    "XXratksanu:29": " kramākramayogitvākṣaṇikatvayor virodhād eva /",
    "XXratksanu:30": " (78.1) nāpi viruddhaḥ /",
    "XXratksanu:31": " sapakṣe bhāvāt /",
    "XXratksanu:32": " (78.2) na cānaikāntikaḥ /",
    "XXratksanu:33": " kramākramābhāvasyārthakriyāsāmarthyābhāvena vyāptatvāt /",
    "XXratksanu:34": " (78.3) yenaiva hi pratyakṣātmanā pramāṇenāparaprakārābhāvād vidhibhūtābhyāṃ kramākramābhyāṃ vidhibhūtasyārthakriyāsāmarthyasya vyāptiḥ prasādhitā, tenaivārthakriyāsāmarthyābhāvena kramākramābhāvasya vyāptiḥ",
    "XXratksanu:35": " prasādhiteti svīkartavyam /",
    "XXratksanu:36": " na hi dahanādinā dhūmāder vyāptisādhakapramāṇād aparaṃ dhūmādyabhāvena dahanādyabhāvasya vyāptisādhakaṃ kiñcit pramāṇaṃ śaraṇabhūtam asti /",
    "XXratksanu:37": " tasmād vidhyor eva vyāptisādhakaṃ pramāṇam abhāvayor api vyāptisādhakam iti nyāyasya duratikramatvāt sattvābhāvena kramākramābhāvo vyāpta eveti nānaikāntika ity anavadyo vyāpakānupalambhaḥ /",
    "XXratksanu:38": " tad ayam akṣaṇikād vinivartamāṇaḥ svavyāpyaṃ sattvaṃ nivartya kṣaṇike viśrāmayatīti sattvahetoḥ kṣaṇabhaṅgasiddhir apy anavadyā. /",
    "XXratksanu:39": " (78.10) nanu vyāpakānupalambhataḥ sattvasya kathaṃ",
    "XXratksanu:40": " svasādhyapratibandhasiddhiḥ, asyāpy anekadoṣaduṣṭatvāt /",
    "XXratksanu:41": " tathā hi na tāvad ayaṃ prasaṅga hetuḥ /",
    "XXratksanu:42": " sādhyadharmiṇi pramāṇasiddhatvāt,",
    "XXratksanu:43": " parābhyupagamasiddhatvābhāvāt, viparyayaparyavasānābhāvāc ca /",
    "XXratksanu:44": " atha",
    "XXratksanu:45": " svatantraḥ, tadāśrayāsiddhaḥ /",
    "XXratksanu:46": " akṣaṇikasyāśrayasyāsambhavāt /",
    "XXratksanu:47": " apratītatvād vā /",
    "XXratksanu:48": " pratītir hi pratyakṣeṇānumānena vikalpamātreṇa vā syāt /",
    "XXratksanu:49": " (79.1) prathamapakṣadvaye sākṣātpāramparyeṇa vā",
    "XXratksanu:50": " svapratītilakṣaṇārthakāritve maulaḥ sādhāraṇo hetuḥ vyāpakānupalambhaś ca svarūpāsiddhaḥ syāt",
    "XXratksanu:51": " arthakriyākāritve kramākramayor anyatarasyāvaśyambhāvāt /",
    "XXratksanu:52": " (79.4) antimapakṣe tu na kaścid dhetur anāśrayaḥ syāt /",
    "XXratksanu:53": " vikalpamātrasiddhasya dharmiṇaḥ sarvatra sulabhatvāt /",
    "XXratksanu:54": " (79.6) api ca, tat kalpanājñānaṃ pratyakṣapṛṣṭhabhāvi vā syāt, liṅgajanma",
    "XXratksanu:55": " vā, saṃskārajaṃ vā, sandigdhavastukaṃ vā, avastukaṃ vā /",
    "XXratksanu:56": " (79.8) tatrādyapakṣadvaye 'kṣaṇikasya sattaivāvyāhatā /",
    "XXratksanu:57": " kathaṃ bādhakāvatāraḥ /",
    "XXratksanu:58": " (79.9) tṛītye tu na sarvadā 'kṣaṇikasattāniṣedhaḥ /",
    "XXratksanu:59": " tadarpitasaṃskārābhāve tat smaraṇāyogāt /",
    "XXratksanu:60": " (79.10) caturthe tu sandigdhāśrayatvaṃ hetudoṣaḥ /",
    "XXratksanu:61": " (79.11) pañcame ca tadviṣayasyābhāvo na tāvad pratyakṣataḥ sidhyati /",
    "XXratksanu:62": " akṣaṇikātmanaḥ sarvadaiva tvanmate 'pratyakṣatvāt na cānumānatas tadabhāvas tatpratibaddhaliṅgān upalam bhādityāśrayāsiddhis tāvad uddhatā",
    "XXratksanu:63": " / evaṃ dṛṣṭānto 'pi pratihantavyaḥ /",
    "XXratksanu:64": " (79.14) svarūpāsiddho 'py ayaṃ hetūḥ /",
    "XXratksanu:65": " sthirasyāpi kramākramisahakāryapekṣayā kramākramābhyām arthakriyopapatteḥ /",
    "XXratksanu:66": " nāpi kramayaugapadyapakṣoktadoṣaprasaṅgaḥ /",
    "XXratksanu:67": " tathā hi kramisahakāryapekṣayā kramikāryakāritvan tāvad aviruddham /",
    "XXratksanu:68": " (79.17) tathā ca śaṃkarasya saṃkṣipto 'yam abhiprāyaḥ /",
    "XXratksanu:69": " sahakārisākalyaṃ hi sāmarthyam /",
    "XXratksanu:70": " tadvaikalyaṃ cāsāmarthyam /",
    "XXratksanu:71": " na ca tayor āvirbhāvatirobhāvābhyān tadvataḥ kā cit kṣatiḥ /",
    "XXratksanu:72": " tasya tābhyām anyatvāt /",
    "XXratksanu:73": " tat kathaṃ sahakāriṇo 'napekṣa kāryakaraṇaprasaṅga iti /",
    "XXratksanu:74": " (79.20) trilocanasyāpy ayaṃ saṃkṣiptārthaḥ /",
    "XXratksanu:75": " kāryam eva hi sahakāriṇam apekṣate /",
    "XXratksanu:76": " na ca kāryotpattihetuḥ /",
    "XXratksanu:77": " yasmād dvividhaṃ sāmarthyaṃ nijam āgantukaṃ ca sahakāryantaram, tato 'kṣaṇikasyāpi kramavat sahakārinānātvād api kramavat kāryanānātvopapatter aśakyaṃ bhāvānām pratikṣaṇam anyonyatvam upapādayitum iti /",
    "XXratksanu:78": " (79.24) nyāyabhūṣaṇo 'pi lapati /",
    "XXratksanu:79": " prathamakāryotpādanakāle hi uttarakāryotpādanasvabhāvaḥ /",
    "XXratksanu:80": " ataḥ prathamakāla evāśeṣāṇi kāryāṇi kuryād iti cet /",
    "XXratksanu:81": " (79.26) tad idaṃ mātā me vandhyety ādivat svavacanavirodhād ayuktam /",
    "XXratksanu:82": " yo hi uttarakāryajananasvabhāvaḥ sa katham ādau tat kāryaṃ kuryāt /",
    "XXratksanu:83": " na tarhi tatkāryakaraṇasvabhāvaḥ /",
    "XXratksanu:84": " na hi nīlotpādanasvabhāvaḥ pītādikam api karotīti /",
    "XXratksanu:85": " (80.1) vācaspatir api paṭhati /",
    "XXratksanu:86": " nanv ayam akṣaṇikaḥ svarūpeṇa kāryaṃ janayati /",
    "XXratksanu:87": " tac cāsya svarūpaṃ tṛtīyādiṣiva kṣaṇeṣu dvitīye 'pi kṣaṇe sad iti tadāpi janayet /",
    "XXratksanu:88": " akurvan vā tṛtīyādiṣv api na kurvīta /",
    "XXratksanu:89": " tasya tādāvasthyāt /",
    "XXratksanu:90": " atādavasthye vā tad evāsya kṣaṇikatvam /",
    "XXratksanu:91": " (80.4) atrocyate /",
    "XXratksanu:92": " satyaṃ svarūpeṇa kāryaṃ janayati na tu tenaiva /",
    "XXratksanu:93": " sahakārisahitād eva tataḥ kāryotpattidarśanāt /",
    "XXratksanu:94": " tasmād vyāptivatkāryakāraṇabhāvo 'py ekatrānyayogavyavacchedena /",
    "XXratksanu:95": " anyatrāyogavyavacchedenanāvaboddhavyaḥ /",
    "XXratksanu:96": " tathaiva laukikaparīkṣakāṇāṃ sampratipatter iti na kramikāryakāritvapakṣoktadoṣāvasaraḥ /",
    "XXratksanu:97": " (80.8) nāpy akṣaṇike yaugapadyapakṣoktadoṣāvakāśaḥ /",
    "XXratksanu:98": " ye hi kāryam utpāditavanto dravyaviśeṣās teṣāṃ vyāpārasya niyatakāryotpādanasamarthasya niṣpādite kārye 'nuvartamāneṣv api teṣu dravyeṣu nivṛttārthād ūnā sāmagrī",
    "XXratksanu:99": " jāyate /",
    "XXratksanu:100": " tat kathaṃ niṣpāditaṃ niṣpādayiṣyati /",
    "XXratksanu:101": " na hi daṇḍādayaḥ svabhāvenaiva kartāro yenāmi niṣpatter ārabhya kāryaṃ vidadhyuḥ /",
    "XXratksanu:102": " kiṃ tarhi vyāpārāveśinaḥ /",
    "XXratksanu:103": " na ceyatā svarūpeṇa na kartāraḥ /",
    "XXratksanu:104": " svarūpakārakatvanirvāhaparatayā vyāpārasamāveśād iti /",
    "XXratksanu:105": " (80.13) kiṃ ca kramākramābhāvaś ca bhaviṣyati /",
    "XXratksanu:106": " na ca sattvābhāva iti sandigdhavyatireko 'py ayaṃ vyāpakānupalambhaḥ /",
    "XXratksanu:107": " na hi kramākramābhyām anyasya prakārasyābhāvaḥ siddhaḥ /",
    "XXratksanu:108": " viśeṣaniṣedhasya śeṣābhyanujñāviṣayatvāt /",
    "XXratksanu:109": " (80.16) kiṃ ca prakārāntarasya dṛśyatve nātyantaniṣedhaḥ /",
    "XXratksanu:110": " adṛśyatve tu nāsattāniścayo viprakarṣiṇām iti na kramākramābhyām arthakriyāsāmarthyasya vyāptisiddhiḥ",
    "XXratksanu:111": " ataḥ sandigdhavyatireko 'pi vyāpakānupalambhaḥ /",
    "XXratksanu:112": " (80.19) kiṃ ca dṛśyādṛśyasahakāripratyayasākalyavataḥ",
    "XXratksanu:113": " kramayaugapadyasyātyantaparokṣatvāt tena vyāptaṃ sattvam api parokṣam eveti na tāvat pratibandhaḥ pratyakṣataḥ sidhyati /",
    "XXratksanu:114": " nāpy anumānataḥ /",
    "XXratksanu:115": " tatpratibaddhaliṅgābhāvād iti /",
    "XXratksanu:116": " (80.22) api ca kramākramābhyām arthakriyākāritvaṃ vyāptam ity",
    "XXratksanu:117": " atisubhāṣitam /",
    "XXratksanu:118": " yadi krameṇa vyāptaṃ katham akrameṇa, athākrameṇa na tarhi",
    "XXratksanu:119": " krameṇa /",
    "XXratksanu:120": " kramākramābhyāṃ vyāptim iti tu bruvatā vyāpter evābhāvaḥ pradarśito bhavati /",
    "XXratksanu:121": " na hi bhavaty agnir dhūmabhāvābhāvābhyāṃ vyāpta iti /",
    "XXratksanu:122": " ato vyāpter anaikāntikatvam /",
    "XXratksanu:123": " (80.26) api ca kim idaṃ bādhakam akṣaṇikānām asattāṃ sādhayati /",
    "XXratksanu:124": " utasvid akṣaṇikāt sattvasya vyatirekam /",
    "XXratksanu:125": " atha sattvakṣaṇikatvayoḥ pratibandham /",
    "XXratksanu:126": " (80.28) na pūrvo vikalpaḥ /",
    "XXratksanu:127": " uktakrameṇa hetor āśrayāsiddhatvāt /",
    "XXratksanu:128": " (80.29) na ca dvitīyaḥ /",
    "XXratksanu:129": " yato vyāpakanivṛttisahitā vyāpyanivṛttir vyatirekaśabdasyārthaḥ /",
    "XXratksanu:130": " sā ca yadi pratyakṣeṇa pratīyate tadā taddhetuḥ syād iti sattvam anaikāntikam /",
    "XXratksanu:131": " vyāpakānupalambhaḥ svarūpāsiddhiḥ /",
    "XXratksanu:132": " atha sā vikalpyate tadā pūrvoktakrameṇa pañcadhā vikalpya vikalpo dūṣaṇīyaḥ /",
    "XXratksanu:133": " (81.1) ata eva na tṛtīyo 'pi vikalpaḥ /",
    "XXratksanu:134": " vyatirekāsiddhau sambandhāsiddheḥ /",
    "XXratksanu:135": " (81.2) kiṃ ca na bhūtalavad atrākṣaṇiko dharmi dṛśyate /",
    "XXratksanu:136": " na ca svabhāvānupalambhe vyāpakānupalambhaḥ kasya cit dṛśyasya pratipattim antareṇāntarbhāvayituṃ śakyata iti /",
    "XXratksanu:137": " (81.4) kiṃ cāsyābhāvadharmatve āśrayāsiddhatvam itaretarāśrayatvaṃ ca /",
    "XXratksanu:138": " bhāvadharmatve viruddhatvaṃ ca /",
    "XXratksanu:139": " ubhayadharmatve cānaikāntikatvam iti na trayīṃ doṣajātim atipatati /",
    "XXratksanu:140": " (81.6) yat punar uktam akṣaṇikatve kramayaugapadyābhyām arthakriyāvirodhād",
    "XXratksanu:141": " iti /",
    "XXratksanu:142": " tatra virodhasiddhim anusaratā virodhy api pratipattavyaḥ /",
    "XXratksanu:143": " tatpratītināntarīyakatvād virodhasiddheḥ /",
    "XXratksanu:144": " yathā tuhinadahanayoḥ sāpekṣadhruvabhāvayoś ca /",
    "XXratksanu:145": " (81.8) pratiyogī cākṣaṇikaḥ pratīyamānaḥ pratītikāritvāt sann eva syāt ajanakasyāprameyatvāt",
    "XXratksanu:146": " (81.10) saṃvṛtisiddhenākṣaṇikatvena virodhasiddhir iti cet /",
    "XXratksanu:147": " saṃvṛtisiddham api vāstavaṃ kālpanikaṃ vā syāt /",
    "XXratksanu:148": " (81.12) yadi vāstavaṃ kathaṃ tasyāsattvam /",
    "XXratksanu:149": " kathaṃ cārthakriyākāritvavirodhaḥ /",
    "XXratksanu:150": " arthakriyāṃ kurvad dhi vāstavam ucyate /",
    "XXratksanu:151": " (81.14) atha kālpanikam /",
    "XXratksanu:152": " tatra kiṃ virodho vāstavaḥ, kālpaniko vā /",
    "XXratksanu:153": " na tāvad vāstavaḥ /",
    "XXratksanu:154": " kalpitavirodhivirodhatvāt, vandhyāputravirodhavat /",
    "XXratksanu:155": " atha virodho 'pi kālpanikaḥ /",
    "XXratksanu:156": " na tarhi sattvasya vyatirekaḥ pāramārthika iti kṣaṇabhaṅgo dattajalāñjalir iti /",
    "XXratksanu:157": " (81.17) ayam eva codyaprabandho 'smad gurūbhiḥ saṃgṛhītaḥ /",
    "XXratksanu:158": " (81.18) nityaṃ nāsti na vā pratītiviṣayas tenāśrayāsiddhatā hetoḥ svānubhavasya ca kṣatir ataḥ kṣiptaḥ sapakṣo 'pi ca /",
    "XXratksanu:159": " śūnyaṃ ca dvitayena sidhyati na cāsattāpi sattā yathā no nityena virodhasiddhir asatā śakṣā kramāder api /",
    "XXratksanu:160": " iti (kṣaṇabhaṅgādhyāye) /",
    "XXratksanu:161": " (81.23) atrocyate /",
    "XXratksanu:162": " iha vastuny api dharmidharmavyavahāro dṛṣṭo yathā gavi",
    "XXratksanu:163": " gotvam, paṭe śuklatvam turage gamanam ityādi /",
    "XXratksanu:164": " avastuny api dharmidharmavyavahāro dṛṣṭo yathā śaśaviṣāṇe tīkṣṇatvābhāvo vandhyāputre vaktṛtvābhāvo gaganāravinde gandhābhāva ityādi /",
    "XXratksanu:165": " tatrāvastuni dharmitvaṃ nāstīti kiṃ vastudharmeṇa dharmitvaṃ nāsti /",
    "XXratksanu:166": " āhosvid avastudharmeṇāpi /",
    "XXratksanu:167": " (81.27) prathamapakṣe siddhasādhanam /",
    "XXratksanu:168": " dvitīyapakṣe tu svavacanavirodhaḥ /",
    "XXratksanu:169": " yad āhur guravaḥ //",
    "XXratksanu:170": " (81.28) dharmasya kasya cid avastuni mānasiddhā bādhāvidhivyavahṛtiḥ kim ihāsti no vā kvāpy asti cet katham iyanti na dūṣaṇāni nāsty eva cet svavacanapratirodhasiddhiḥ /",
    "XXratksanu:171": " (82.1) avastuno dharmitvasvīkārapūrvakatvasya vyāpakasyābhāvād",
    "XXratksanu:172": " āśrayāsiddhidūṣaṇasyānupanyāsaprasaṅga ity arthaḥ /",
    "XXratksanu:173": " yenaiva hi vacanenāvastuno dharmitvaṃ pratiṣidhyate /",
    "XXratksanu:174": " tenaivāvastuno dharmitvābhāvena dharmeṇa dharmitvam abhyupagatam /",
    "XXratksanu:175": " paraṃ tu pratiṣidhyata iti vyaktam idam īśvaraceṣṭitam /",
    "XXratksanu:176": " tathā hy avastuno dharmitvaṃ nāstīti vacanena dharmitvābhāvaḥ kim avastuni vidhīyata, anyatra vā, na vā kva cid apīti trayaḥ pakṣāḥ /",
    "XXratksanu:177": " (82.6) prathamapakṣe 'vastuno na dharmitvaniṣedhaḥ /",
    "XXratksanu:178": " dharmitvābhāvasya dharmasya tatraiva vidhānāt /",
    "XXratksanu:179": " (82.7) dvitīye 'vastuni kimāyātam /",
    "XXratksanu:180": " anyatra dharmitvābhāvavidhānāt /",
    "XXratksanu:181": " (82.8) tṛtīyas tu pakṣo vyartha eva nirāśrayatvād iti katham avastuno",
    "XXratksanu:182": " dharmitvaniṣedhaḥ /",
    "XXratksanu:183": " tasmād yathā pramāṇopanyāsaḥ prameyatvasvīkāra pūrvakatvena vyāptaḥ, vācakaśabdopanyāso vā",
    "XXratksanu:184": " vyāptas tathā 'vastuno dharmitvaṃ nāstīti vacanopanyāso 'vastuno",
    "XXratksanu:185": " dharmitvasvīkārapūrvakatvena vyāptaḥ /",
    "XXratksanu:186": " anyathā tadvacanopanyāsasya vyarthatvāt /",
    "XXratksanu:187": " (82.11) tad yadi vacanopanyāso vyāpyadharmas tadā 'vastuno",
    "XXratksanu:188": " dharmitvasvīkāro 'pi vyāpakadharmo durvāraḥ /",
    "XXratksanu:189": " atha na vyāpakadharmaḥ, tadā vyāpyasyāpi vacanopanyāsasyāsambhava iti mūkataivātra balād āyāteti kathaṃ na svavacanapratirodhasiddhiḥ /",
    "XXratksanu:190": " (82.15) yad āhācāryaḥ /",
    "XXratksanu:191": " na hy abruvan paraṃ bodhayitum īśaḥ /",
    "XXratksanu:192": " [a]bruvan vā doṣam imaṃ parihartum iti mahati saṃkaṭe praveśaḥ /",
    "XXratksanu:193": " (82.17) avastuprastāve sahṛdayānāṃ mūkataiva yujyate iti cet /",
    "XXratksanu:194": " aho mahad vaidagdhyam /",
    "XXratksanu:195": " avastuprastāve svayam eva yathāśakti valgitvā bhagno mūkataiva nyāyaprāpteti paribhāyayā niḥsartum icchati /",
    "XXratksanu:196": " na cāvastuprastāvo rājadaṇḍena vinā caraṇamardanādināniṣṭimātreṇa vā pratiṣedhuṃ śakṣate /",
    "XXratksanu:197": " tataś cātrāpi kramākramabhāvasya sādhanatve sattvābhāvasya ca sādhyatve sandigdhavastubhāvasyāvastvātmano vā kṣaṇikasya dharmitvaṃ kena pratiṣidhyate /",
    "XXratksanu:198": " (82.22) trividho hi dharmo dṛṣṭaḥ /",
    "XXratksanu:199": " kaś cit vastuniyato nīlādiḥ /",
    "XXratksanu:200": " kaś cid avastuniyato yathā sarvopākhyāvirahaḥ /",
    "XXratksanu:201": " kaś cid ubhayasādhāraṇo yathā",
    "XXratksanu:202": " 'nupalabdhimātram /",
    "XXratksanu:203": " tatra vastudharmeṇāvastuno dharmitvaniṣedha iti yuktam /",
    "XXratksanu:204": " na tv avastudharmeṇa /",
    "XXratksanu:205": " vastvavastudharmeṇa vā /",
    "XXratksanu:206": " svavacanasyānupanyāsaprasaṅgād ity akṣaṇikasyābhāve sandehe 'pi vā",
    "XXratksanu:207": " 'vastudharmeṇa dharmitvam avyāhatam iti nāyam āśrayāsiddho vyāpakānupalambhaḥ /",
    "XXratksanu:208": " (82.27) akṣaṇikāpratītāvāśrayasiddho hetur iti yuktam uktām /",
    "XXratksanu:209": " tadapratītau tadvyavahārāyogāt /",
    "XXratksanu:210": " kevalam asau vyavahārāṅgabhūtā pratītir vastvavastunor ekarūpā na bhavati /",
    "XXratksanu:211": " sākṣāt pāramparyeṇa vastusāmarthyabhāvinī hi vastupratītiḥ /",
    "XXratksanu:212": " yathā pratyakṣam anumānaṃ pratyakṣapṛṣṭhabhāvi ca vikalpaḥ",
    "XXratksanu:213": " / avastunas tu sāmarthyābhāvād vikalpamātram eva pratītiḥ /",
    "XXratksanu:214": " vastuno hi vastubalabhāvinī pratītir yathā sākṣāt pratyakṣam, paramparayā tatpṛṣṭhabhāvī vikalpo 'numānaṃ ca /",
    "XXratksanu:215": " avastuno na vastubalabhāvinī pratītis tatkārakatvenāvastutvahāniprasaṅgāt /",
    "XXratksanu:216": " tasmād vikalpamātram evāvastunaḥ pratītiḥ /",
    "XXratksanu:217": " (83.4) na hy abhāvah kaś cid vigrahavān yaḥ sākṣātkartavyo 'pi tu vyavahartavyaḥ /",
    "XXratksanu:218": " sa ca vyavahāro vikalpād api sidhyaty eva /",
    "XXratksanu:219": " anyathā sarvajanaprasiddho 'vastuvyavahāro na syāt /",
    "XXratksanu:220": " iṣyate ca /",
    "XXratksanu:221": " (83.6) taddharmitvapratiṣedhānubandhād ity akāmenāpi vikalpamātrasiddho",
    "XXratksanu:222": " 'kṣaṇikaḥ svīkartavya iti nāyam apratītatvād apy āśrayāsiddho hetur vaktavyaḥ /",
    "XXratksanu:223": " tataś cākṣaṇikasya vikalpamātrasiddhatve yad uktam /",
    "XXratksanu:224": " (83.9) na kaś cid dhetur anāśrayaḥ vikalpamātrasiddhasya dharmiṇaḥ sarvatra sulabhatvād iti",
    "XXratksanu:225": " (83.10) tad asaṅgatam /",
    "XXratksanu:226": " vikalpamātrasiddhasya dharmiṇaḥ sarvatra sambhave",
    "XXratksanu:227": " 'pi vastudharmeṇa dharmitvāyogāt /",
    "XXratksanu:228": " vastudharmahetutvāpekṣaya āśrayāsiddhasyāpi hetoḥ sambhavāt /",
    "XXratksanu:229": " (83.11) yathā ātmano vibhutvasādhanārtham upanyastaṃ sarvatropalabhyamānaguṇatvād iti sādhanam",
    "XXratksanu:230": " vikalpaś cāyaṃ hetūpanyāsāt /",
    "XXratksanu:231": " pūrvaṃ sandigdhavastukaḥ /",
    "XXratksanu:232": " samarthite tu hetāv avastuka iti brūmaḥ /",
    "XXratksanu:233": " (83.14) na cātra sandigdhāśrayatvaṃ nāma hetudoṣaḥ /",
    "XXratksanu:234": " āstāṃ tāvat /",
    "XXratksanu:235": " sandigdhasyāvastuno 'pi vikalpamātrasiddhasyāvastudharmāpekṣayā dharmitvaprasādhanāt /",
    "XXratksanu:236": " vastudharmahetvapekṣayaiva sandigdhāśrayasya hetvābhāsasya vyavasthāpanāt /",
    "XXratksanu:237": " yatheha nikuñje mayūraḥ kekāyitād iti /",
    "XXratksanu:238": " avastukavikalpaviṣayasyāsattvaṃ tu vyāpakānupalambhād eva prasādhitam /",
    "XXratksanu:239": " evaṃ dṛṣṭāntasyāpi vyomotpalāder dharmitvaṃ vikalpamātreṇa pratītiś cāvagantavyā /",
    "XXratksanu:240": " tad evam avastudharmāpekṣayā 'vastunodharmitvasya",
    "XXratksanu:241": " vikalpamātreṇa pratīteś cāpahnotum aśakyatvān nāyam āśrayāsiddho hetuḥ /",
    "XXratksanu:242": " na ca dṛṣṭāntakṣatiḥ /",
    "XXratksanu:243": " (83.20) na caiṣa svarūpāsiddhaḥ /",
    "XXratksanu:244": " akṣaṇike dharmiṇi kramākramayor vyāpakayor ayogāt /",
    "XXratksanu:245": " tathā hi yadi tasya prathame kṣaṇe dvitīyādikṣaṇabhāvikāryakaraṇasāmarthyam asti tadā prathamakṣaṇabhāvikāryavat dvitīyādikṣaṇabhāvyam api (?) kāryaṃ kuryāt /",
    "XXratksanu:246": " samarthasya kṣepāyogāt /",
    "XXratksanu:247": " (83.22) atha tadā sahakārisākalyalakṣaṇasāmarthyaṃ nāsti /",
    "XXratksanu:248": " tadvaikalyalakṣaṇasyāsāmarthyasya sambhavāt /",
    "XXratksanu:249": " na hi bhāvaḥ svarūpeṇa karotīti svarūpeṇaiva karoti /",
    "XXratksanu:250": " sahakārisahitād eva tataḥ kāryotpattidarsanāt iti cet /",
    "XXratksanu:251": " (83.24) yadā tāvad amī militāḥ santaḥ kāryaṃ kurvate tadaikārthakaraṇalakṣaṇaṃ sahakāritvam eṣām astu ko niṣeddhā /",
    "XXratksanu:252": " militair eva tu tatkāryaṃ karttavyam iti kuto labhyate /",
    "XXratksanu:253": " pūrvāparakālayor ekasvabhāvatvād bhāvasya /",
    "XXratksanu:254": " sarvadā jananājananayor anyataraniyamaprasaṅgasya durvāratvāt /",
    "XXratksanu:255": " tasmāt sāmagrī janikā naikaṃ janakam iti sthiravādināṃ manorājyasyāpy aviṣayaḥ /",
    "XXratksanu:256": " (83.29) kiṃ kurmo dṛśyate tāvad evam iti cet /",
    "XXratksanu:257": " dṛśyatāṃ kiṃ tu pūrvasthitād eva paścāt sāmagrīmadhyapraviṣṭād bhāvāt kāryotpattir anyasmād eva viśiṣṭasāmagrīsamutpannāt kṣaṇād iti vivādapadam etat /",
    "XXratksanu:258": " tatra prāg api sambhave sarvadaiva kāryotpattir na vā kadā cid apīti virodham asamādhāya tad eva kāryotpattir iti sādhyānuvādamātrapravṛttaḥ kṛpām arhati /",
    "XXratksanu:259": " (84.3) na ca pratyabhijñānād evaikatvasiddhiḥ /",
    "XXratksanu:260": " tat pauruṣasya lūnapunarjātakeśakuśakadalīstambādau nirdalanāt /",
    "XXratksanu:261": " vistareṇa ca pratyabhijñādūṣaṇam asmābhiḥ sthirasiddhidūṣaṇe pratipāditam iti tad evāvadhāryam",
    "XXratksanu:262": " (84.6) nanu kāryam eva sahakāriṇam apekṣate /",
    "XXratksanu:263": " na tu kāryotpattihetuḥ /",
    "XXratksanu:264": " yasmād dvividhaṃ sāmarthyaṃ nijam āgantukaṃ ca sahakāryantaraṃ, tato",
    "XXratksanu:265": " 'kṣaṇikasyāpi kramavat sahakārinānātvād api kramavat kāryanānātvam iti cet",
    "XXratksanu:266": " (84.8) bhavatu tāvat nijāgantukabhedena dvividhaṃ sāmarthyam /",
    "XXratksanu:267": " tathāpi tat prātisvikaṃ vastusvalakṣaṇaṃ sadyaḥ kriyādharmakamavaśyābhyupagantavyam /",
    "XXratksanu:268": " tad yadi prāg api, prāg api kāryaprasaṅgaḥ /",
    "XXratksanu:269": " atha paścād eva, na tadā sthiro bhāvaḥ /",
    "XXratksanu:270": " (84.11) na ca kāryaṃ sahakāriṇo 'pekṣata iti yuktam, tasyāsattvāt /",
    "XXratksanu:271": " hetuś ca sann api yadi svakāryaṃ na karoti, tadā tatkāryam eva tan na syāt /",
    "XXratksanu:272": " svātantryāt /",
    "XXratksanu:273": " (84.13) yaccoktam /",
    "XXratksanu:274": " yo hi uttarakāryajananasvabhāvah /",
    "XXratksanu:275": " sa katham ādau kāryaṃ kuryāt /",
    "XXratksanu:276": " na tarhi tatkāryakaraṇasvabhāvaḥ /",
    "XXratksanu:277": " na hi nīlotpādanasvabhāvaḥ pītādikam api karotīti /",
    "XXratksanu:278": " (84.15) tad asaṅgatam /",
    "XXratksanu:279": " sthirasvabhāvatve bhāvasyottarakālam evedaṃ na pūrvakālam iti kuta etat /",
    "XXratksanu:280": " tadabhāvāc ca kāraṇam apy uttarakāryasvabhāvam ity api kutaḥ /",
    "XXratksanu:281": " (84.17) kiṃ kurmaḥ /",
    "XXratksanu:282": " uttarakālam eva tasya janmeti cet /",
    "XXratksanu:283": " sthiratve tadanupapadyamānam asthiratām ādiśatu /",
    "XXratksanu:284": " sthiratve 'py eṣa eva svabhāvas",
    "XXratksanu:285": " tasya yad uttarakṣaṇa eva kāryaṃ karotīti cet /",
    "XXratksanu:286": " na, pramāṇabādhite svabhāvābhyupagamāyogād iti na tāvad akṣaṇikasya kramikāryakāritvam asti",
    "XXratksanu:287": " nāpyakramikāryakāritvasambhavaḥ /",
    "XXratksanu:288": " dvitīye 'pi kṣaṇe kārakasvarūpasadbhāve punar api kāryakaraṇaprasaṅgāt /",
    "XXratksanu:289": " (84.21) kārye niṣpanne tadviṣayavyāpārābhāvād ūnā sāmagrī na niṣpāditaṃ niṣpādayed iti cet",
    "XXratksanu:290": " na, sāmagrīsambhavāsambhavayor api sadyaḥ",
    "XXratksanu:291": " kriyākārakasvarūpasambhave janakatvam avadhāryam iti prāg eva pratipādanāt",
    "XXratksanu:292": " / kāryasya hi niṣpāditatvāt punaḥ kartum aśakyatvam eva kāraṇam asamartham",
    "XXratksanu:293": " āvedayati /",
    "XXratksanu:294": " (84.23) tad ayam akṣaṇike kramākramikāryakāritvābhāvo na siddhaḥ /",
    "XXratksanu:295": " na ca kramākramābhyām aparaprakārasambhavo yena tābhyām avyāptau sandigdhavyatireko hetuḥ syāt /",
    "XXratksanu:296": " prakārāntaraśaṅkāyāṃ tasyāpi dṛśyatvādṛśyatvaprakāradvayadūṣaṇe 'pi svapakṣe 'py anāśvāsaprasaṅgāt",
    "XXratksanu:297": " tasmād anyo 'nyavyavacchedasthitir nāparaḥ prakāraḥ sambhavati /",
    "XXratksanu:298": " svarūpāpraviṣṭasya vastuno 'vastuno vā 'tatsvabhāvatvāt /",
    "XXratksanu:299": " prakārāntarasyāpi kramasvarūpāpraviṣṭatvāt /",
    "XXratksanu:300": " tathātīndriyasya sahakāriṇo 'dṛśyatve 'pyayogavyavacchedena dṛśyasahakārisahitasya sattvasya dṛśyakramākramābhyāṃ vyāptiḥ pratyakṣād eva sidhyati /",
    "XXratksanu:301": " evaṃ kramākramābhyām arthakriyākāritvaṃ vyāptam iti kramākramayor anyo",
    "XXratksanu:302": " 'nyavyavacchedena sthitatvād etat prakāradvayaparihāreṇārthākriyakāritvam",
    "XXratksanu:303": " anyatra na gatam ity arthaḥ /",
    "XXratksanu:304": " ata evaitayor vinivṛttau nivartate /",
    "XXratksanu:305": " (85.4) trilocanasyāpi vikalpatraye prathamadūṣaṇam",
    "XXratksanu:306": " āśrayāsiddhidoṣaparihārato nirastam /",
    "XXratksanu:307": " (85.5) dvitīyaṃ cāsaṅgatam /",
    "XXratksanu:308": " vikalpajñānena vyatirekasya pratītatvāt /",
    "XXratksanu:309": " na hy abhāvaḥ kaś cid vigrahavān yaḥ sākṣatkartavyaḥ, api tu vikalpād eva vyavahartavyaḥ /",
    "XXratksanu:310": " na hy abhāvasya vikalpād anyāpratipattir apratipattir vā sarvathā /",
    "XXratksanu:311": " ubhayathāpi tadvyavahārahāniprasaṅgāt /",
    "XXratksanu:312": " evaṃ vaidharmyadṛṣṭāntasya hetuvyatirekasya ca vikalpād eva pratipattiḥ.4 /",
    "XXratksanu:313": " (85.9) tṛtīyam api dūṣaṇam asaṅgatam /",
    "XXratksanu:314": " vyāpakānupalambhena nirdoṣeṇa sattvasya kṣaṇikatvena vyāpter avyāhatatvāt /",
    "XXratksanu:315": " (85.11) tad ayaṃ vyāpakānupalambho 'kṣaṇikasyāsattvam /",
    "XXratksanu:316": " sattvasya tato vyatirekaṃ kṣaṇikatvena vyāptiṃ ca sādhayatyekavyāpārātmakatvād iti sthitam",
    "XXratksanu:317": " (85.13) nanu vyāpakānupalabdhir iti yady anupalabdhimātraṃ tadā na tasya sādhyabuddhijanakatvam avastutvāt /",
    "XXratksanu:318": " na cānyopalabdhir vyāpakānupalabdhir abhidhātuṃ śakyā bhūtalādivad anyasya kasya cid anupalabdher iti cet /",
    "XXratksanu:319": " (85.15) tad asaṅgatam /",
    "XXratksanu:320": " dharmyupalabdher evānyatrānupalabdhitayā vyavasthāpanāt /",
    "XXratksanu:321": " yathā hi neha śiṃśapā vṛkṣābhāvād ity atra vṛkṣāpekṣayā kevalapradeśasya dharmiṇa upalabdhir vṛkṣānupalabdhiḥ /",
    "XXratksanu:322": " śiṃśapāpeksayā ca kevalapradeśasya dharmiṇa upalabdhir eva śiṃśapāyā abhāvopalabdhir iti svabhāvahetuparyavasāyivyāpāro vyāpakānupalambhaḥ /",
    "XXratksanu:323": " tathā nityasya dharmiṇo vikalpabuddhyavasitasya kramikāritvākramikāritvāpekṣayā kevalagrahaṇād eva kramikāritvākramikāritvānupalambhaḥ /",
    "XXratksanu:324": " arthakriyāpekṣayā ca kevalapratītir evārthakriyāyoga pratītir iti vyāpakānupalambhāntarād asya na kaś cid viśeṣaḥ /",
    "XXratksanu:325": " (85.22) adhyavasāyāpekṣayā ca bāhye 'kṣaṇike vastuni vyāpakābhāvād vyāpyābhāvasiddhivyavahāraḥ",
    "XXratksanu:326": " adhyavasāyaś ca samanantarapratyayabalād āyātākāraviśeṣayogād agṛhīte 'pi pravartanaśaktir bodhavyaḥ /",
    "XXratksanu:327": " īdṛśaś cādhyavasāyo 'smaccitrādvaitasiddhau nirvāhitaḥ /",
    "XXratksanu:328": " sa cāvisaṃvādī vyavahāraḥ parihartum aśakyaḥ /",
    "XXratksanu:329": " yad vyāpakaśūnyaṃ tadvyāpyaśūnyam iti /",
    "XXratksanu:330": " etasyaivārthasyānenāpi krameṇa pratipādanāt /",
    "XXratksanu:331": " ayaṃ ca nyāyo yathā vastubhūte dharmiṇi tathā 'vastubhūte 'pīti ko viśeṣaḥ /",
    "XXratksanu:332": " (85.27) tathā hy ekajñānasaṃsargy atra vikalpya eva /",
    "XXratksanu:333": " yathā ca hariṇaśirasi tenaikajñānasaṃsargiśṛṅgam upalabdhaṃ /",
    "XXratksanu:334": " śaśaśirasy api tena sahaikajñānasaṃsargitvasambhāvanayaiva śṛṅgaṃ niṣidhyate, tathā nīlādāv apariniṣṭhitanityānityabhāve kramākramau svadharmiṇā sārdham ekajñānasaṃsargiṇau dṛṣṭau, yadi nitye bhavataḥ nityagrāhijñāne svadharmiṇā nityena sahaiva gṛhyeyātām iti sambhāvanaya ekājñānasaṃsargadvārakam eva pratiṣidhyate /",
    "XXratksanu:335": " kathaṃ punar etasmin nityajñāne kramākramayor asphuraṇam iti yāvatā kramākramakroḍikṛtam eva nityaṃ vikalpayām iti cet. ata eva bādhakāvatāro viparītāropam antareṇa tasya vaiyarthyāt.",
    "XXratksanu:336": " (86.6) kālāntare 'py ekarūpatayā nityatvam. kramākramau ca kṣaṇadvaye",
    "XXratksanu:337": " bhinnarūpatayā. tato nityatvasya kramākramikāryaśakteś ca parasparaparihārasthitilakṣaṇatayā durvāro virodha iti kathaṃ nitye kramākramayor antarbhāvaḥ. anantarbhāvāc ca suddhanityavikalpena",
    "XXratksanu:338": " dūrīkṛtakramākramasamāropeṇa katham ullekhaḥ. tataś ca pratiyogini nitye",
    "XXratksanu:339": " 'pi vikalpyamāne ekajñānasaṃsargilakṣaṇaprāpte nityopalabdhir eva nityaviruddhasyānupalabhyamānasya kramākramasyānupalabdhiḥ. tata eva cārthakriyāśakter anupalabdhiḥ. tasmād vyāpakavivekidharmyupalabdhitayā na",
    "XXratksanu:340": " vyāpakānupalambhāntarād asya viśeṣaḥ.",
    "XXratksanu:341": " (86.13) nanv etad avastudharmikopayogi vastv adhiṣṭhānatvāt pramāṇavyavasthāyā iti cet. kim idaṃ vastvadhiṣṭhānatvam nāma. kiṃ paramparayāpi vastunaḥ sakāśād āgatatvam, atha vastuni kena cid ākāreṇa vyavahārakāraṇatvam, vastubhūtadharmipratibaddhatvaṃ vā.",
    "XXratksanu:342": " (86.16) yady ādyaḥ pakṣas tadā kramākramasyārthakriyāyāś ca",
    "XXratksanu:343": " vyāptigrahaṇagocaravastupratibaddhatvam asyāpi. na kṣīṇam.",
    "XXratksanu:344": " (86.18) na dvitīye 'pi pakṣe dosah sambhavati. kṣaṇabhaṅgivastu sādhanopāyatvād asya.",
    "XXratksanu:345": " (86.19) na cāntimo 'pi vikalpaḥ kalpyate. tasyaiva nityavikalpasya vastuno",
    "XXratksanu:346": " dharmibhūtasya kramākramavad bāhyanityopādānaśūnyatvenārthakriyāvad bāhyanityopādānaśūnyatve prasādhanāt. paryudāsavṛttyā buddhisvabhāvabhūtākṣaṇikākāre vastubhūte dharmiṇi",
    "XXratksanu:347": " pratibaddhatvasambhavāt.",
    "XXratksanu:348": " (86.23) ayam eva nyāyo na vaktā vandhyāsutaś caitanyābhāvād ityādau yojyaḥ. etena yathā vṛkṣābhāvādir antarbhāvayituṃ śakyate na tathāyam iti trilocano 'pi nirastaḥ.",
    "XXratksanu:349": " (86.25) na ca kramādyabhāvas trayīṃ doṣajātiṃ nātikrāmati, abhāvadharmatve",
    "XXratksanu:350": " 'pi āśrayāsiddhidoṣaparihārāt.",
    "XXratksanu:351": " (86.26) yat tvanena pramāṇāntarān nityānām asattvasiddhau kramādivirahasyābhāvadharmatā sidhyatīty uktam, tadvālasyāpi",
    "XXratksanu:352": " durabhidhānam. nityo hi dharmi. asattvaṃ sādhyam.",
    "XXratksanu:353": " kramikāryakāritvākramikāryakāritvaviraho hetuḥ. asya cābhāvadharmatvaṃ nāma asattvalakṣaṇasvasādhyāvinābhāvitvam ucyate. tac ca kramākrameṇa",
    "XXratksanu:354": " sattvasya vyāptisiddhau sattvasya vyāpyasyābhāvena kramākramasya vyāpakasya viraho vyāptaḥ sidhyatīty abhāvadharmatvaṃ prāg eva vidhyor vyāptisādhanāt pratyakṣād anumānād ekasmād vā pramāṇāntarāt siddham iti netaretarāśrayadoṣaḥ.",
    "XXratksanu:355": " (87.7) na ca sattāyām ivāsattāyām api tulyaḥ prasaṅgo bhinnanyāyatvāt.",
    "XXratksanu:356": " vastubhūtaṃ hi tatra sādhyaṃ sādhanaṃ ca. tayor dharmy api vastv eva yujyate.",
    "XXratksanu:357": " (87.9) vastunas tu pratyakṣānumānābhyām eva siddhiḥ. tayor abhāve niyamenāśrayāsiddhir iti yuktam. asattāsādhane tv avastudharmo hetur avastu vikalpamātrasiddhe dharmiṇi nāśrayāsiddhidoṣeṇa dūṣayituṃ śakyaḥ.",
    "XXratksanu:358": " tathā 'kṣaṇikasya kramayaugapadyābhyāmarthakriyāvirodhaḥ sidhyaty eva.",
    "XXratksanu:359": " (87.13) tathā vikalpādevākṣaṇiko virodhī siddhaḥ. vikalpollikhitaś cāsya svabhāvo nāpara ity api vyavahartavyam. anyathā tadanuvādena kramākramādirahitatvādiniṣedhādikam uktam. tatsvarūpasyānullekhād anyasyollekhād ity akṣaṇikaśaśaviṣāṇādiśabdānuccāraṇaprasaṅgaḥ. asti ca.",
    "XXratksanu:360": " ato yathā pramāṇābhāve 'pi vikalpasiddhasya vandhyāsutādeḥ saundaryādiniṣedho 'nurūpas tathā vikalpopanītasyaivākṣaṇikarūpasya tad",
    "XXratksanu:361": " eva pratyanīkākāreṇa saha virodhavyavasthāyāṃ kīdṛso doṣaḥ syāt. yadi cākṣaṇikānubhavābhāvāt virodhapratiṣedhas tarhi vandhyāputrādyanubhavād eva saundaryādiniṣedho 'pi mābhūt.",
    "XXratksanu:362": " (87.20) nanv evaṃ virodhasyāpāramārthikatvam. taddvāreṇa kṣaṇabhaṅgasiddhir apy apāramārthikī syād iti cet.",
    "XXratksanu:363": " (87.21) na hi virodho nāma vastvantaraṃ kiñcit",
    "XXratksanu:364": " ubhayakoṭidattapādasambandhābhidhānam iṣyate, 'smābhir upapadyate vā.",
    "XXratksanu:365": " yenaikasambandhino vastutvābhāve 'pāramārthikaṃ syāt. yathā tv iṣyate",
    "XXratksanu:366": " tathā pāramārthika eva /",
    "XXratksanu:367": " viruddhābhimatayor anyo 'nyasvarūpaparihāramātraṃ",
    "XXratksanu:368": " virodhārthaḥ /",
    "XXratksanu:369": " sa ca bhāvābhāvayoḥ pāramārthika eva /",
    "XXratksanu:370": " na bhāvo 'bhāvarūpam",
    "XXratksanu:371": " āviśati /",
    "XXratksanu:372": " nāpy abhāvo bhāvarūpaṃ praviśatīti yo 'yam anayor asaṃkaraniyamaḥ sa eva pāramārthiko virodhaḥ",
    "XXratksanu:373": " kālāntaraikarūpatayā hi nityatvam /",
    "XXratksanu:374": " kramākramau kṣaṇadvaye 'pi bhinnarūpatayā /",
    "XXratksanu:375": " tato nityatvakramākramikāryakāritvayor bhāvābhāvavad virodho 'sty eva /",
    "XXratksanu:376": " (88.1) nanu nityatvaṃ kramayaugapadyavattvaṃ ca viruddhau dharmau vidhūya nāparo virodho nāma, kasya vāstavatvam iti cet /",
    "XXratksanu:377": " (88.2) na, na hi dharmāntarasya sambhavena virodhasya pāramārthikatvaṃ",
    "XXratksanu:378": " brūmaḥ /",
    "XXratksanu:379": " kiṃ tu viruddhayor dharmayoḥ sadbhāve /",
    "XXratksanu:380": " anyathā virodhanāmadharmāntarasambhave 'pi yadi na viruddhau dharmau kva pāramārthikavirodhasambhavaḥ",
    "XXratksanu:381": " viruddhau ced dharmau tāvataiva tāttviko virodhavyavahāraḥ /",
    "XXratksanu:382": " kim apareṇa pratijñāmātrasiddhena virodhanāmnā vastvantareṇa /",
    "XXratksanu:383": " (88.7) tad ayaṃ pūrvapakṣasaṃkṣepaḥ /",
    "XXratksanu:384": " nityaṃ nāsti na vā pratītiviṣayas tenāśrayāsiddhatā hetoḥ svānubhavasya ca kṣatir ataḥ kṣiptaḥ sapakṣo 'pi",
    "XXratksanu:385": " ca /",
    "XXratksanu:386": " śūnyaś ca dvitayena sidhyati na vā 'sattā 'pi sattā yathā no nityena virodhasiddhir asatā śakyā kramāder api /",
    "XXratksanu:387": " iti /",
    "XXratksanu:388": " (88.12) atra siddhāntasaṃkṣepaḥ /",
    "XXratksanu:389": " dharmasya kasya cid avastuni mānasiddhā bādhāvidhivyavahṛtiḥ kim ihāsti no vā /",
    "XXratksanu:390": " kvāpy asti cet katham iyanti na dūṣaṇāni nāsty eva cet svavacanapratirodhasiddhiḥ /",
    "XXratksanu:391": " (88.17) tad vam nityaṃ na kramikāryakāritvākramikāryakāritvayogīti paramārthaḥ /",
    "XXratksanu:392": " tataś ca sattāyuktam api naiveti paramārthaḥ /",
    "XXratksanu:393": " tataś ca kṣaṇikākṣaṇikaparihāreṇa rāśyantarābhāvād akṣaṇikān nivartamānam idaṃ sattvaṃ kṣaṇika eva viśrāmyatvena vyāptaṃ sidhyatīti sattvāt kṣaṇikatvasiddhir avirodhini /",
    "XXratksanu:394": " (88.21) prakṛtiḥ sarvadharmāṇaṃ yad bodhān muktir iṣyate /",
    "XXratksanu:395": " sa eva tīrthyanirmāthī kṣaṇabhaṅgaḥ prasāditaḥ /",
    "XXratksanu:396": " (88.23) iti kṛtir iyaṃ ratnakīrteḥ /"
}