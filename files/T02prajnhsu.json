{
    "T02prajnhsu:0": " Prajñāpāramitā-hṛdaya-sūtra",
    "T02prajnhsu:1": " Oṃ Namo Bhagavatyai Ārya-prajāpāramitāyai!",
    "T02prajnhsu:2": " Ārya Āvalokiteśvaro bodhisattvo gambhīraṃ",
    "T02prajnhsu:3": " prajñāpāramitā-cāryāṃ caramāṇo vyavalokayati sma, pañca-skandhās tāṃś ca svabhāva-śūnyān paśyati sma.",
    "T02prajnhsu:4": " Iha Śāriputra rūpaṃ śūnyatā, śūnyat'aiva rūpaṃ,",
    "T02prajnhsu:5": " rūpān na pṛthak śūnyatā,",
    "T02prajnhsu:6": " śūnyatāyā na pṛthag rūpaṃ,",
    "T02prajnhsu:7": " yad rūpaṃ sā śūnyatā,",
    "T02prajnhsu:8": " yā śūnyatā tad rūpaṃ.",
    "T02prajnhsu:9": " Evam eva vedanā-saṃjñā-saṃskārā-vijñānam.",
    "T02prajnhsu:10": " Iha Śāriputra sarva-dharmāḥ śūnyatā-lakṣaṇā",
    "T02prajnhsu:11": " anutpannā aniruddhā amalā avimalā anūnā aparipūrṇāḥ.",
    "T02prajnhsu:12": " Tasmāc Chāriputra śūnyatāyāṃ na rūpaṃ na vedanā na saṃjñā na saṃskārāḥ na vijñānaṃ,",
    "T02prajnhsu:13": " na cakṣuḥ-śrotra-ghrāṇa-jihvā-kāya-manāṃsi,",
    "T02prajnhsu:14": " na rūpa-śabda-gandha-rasa-spraṣṭavya-dharmāḥ,",
    "T02prajnhsu:15": " na cakṣur-dhātur yāvan na mano-vijñāna-dhātuḥ,",
    "T02prajnhsu:16": " n'āvidyā n'āvidyā-kṣayo yāvan na jarā-maraṇaṃ",
    "T02prajnhsu:17": " na jarā-maraṇa-kṣayo na duḥkha-samudaya-nirodha-mārgā",
    "T02prajnhsu:18": " na jñānaṃ na prāptir n'āprāptiḥ.",
    "T02prajnhsu:19": " Tasmāc Chāriputra aprāptitvād bodhisattvo",
    "T02prajnhsu:20": " prajñā-pāramitām āśritya viharaty acitt'āvaraṇaḥ.",
    "T02prajnhsu:21": " Citt'āvaraṇa-nāstitvād atrasto",
    "T02prajnhsu:22": " viparyās'ātikrānto niṣṭhā-nirvāṇaḥ.",
    "T02prajnhsu:23": " Tradhva-vyavasthitāḥ sarva-buddhāḥ",
    "T02prajnhsu:24": " prajñāpāramitām āśritya anuttarāṃ",
    "T02prajnhsu:25": " samyak-sambodhim abhisambuddhāḥ.",
    "T02prajnhsu:26": " Tasmāj jñātavyaṃ prajñāpāramitā mahā-mantro",
    "T02prajnhsu:27": " mahā-vidyā-mantro'nuttara-mantro",
    "T02prajnhsu:28": " samasama-mantraḥ sarva-duḥkha-praśamanaḥ satyam amithyatvāt.",
    "T02prajnhsu:29": " Prajñāpāramitāyām ukto mantraḥ, tadyathā -",
    "T02prajnhsu:30": " Oṃ gate gate pāragate pārasaṃgate bodhi svāhā.",
    "T02prajnhsu:31": " Ity ārya-prajñāpāramitā-hṛdayaṃ samāptam."
}