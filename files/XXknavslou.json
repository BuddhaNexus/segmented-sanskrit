{
    "XXknavslou:0": " Navaślokī āryāṣṭasāhaśrikāyāḥ prajñāpāramitāyāḥ piṇḍārthaḥ prajñāpāramitāmbodhau śubharatnākare svayam /",
    "XXknavslou:1": " sarvā pāramitās tatra tādātmyena vyavasthitāḥ // Nś_1 //",
    "XXknavslou:2": " niṣprapañcā nirābhāsā nirvikalpā nirālayā /",
    "XXknavslou:3": " niḥsvabhāvā parā sūkṣmā bindunādavivarjitā // Nś_2 //",
    "XXknavslou:4": " prajñāpāramitā mātā sarvabuddhodayā parā /",
    "XXknavslou:5": " trayānupalabdhirūpā sarvajñajñānagocarā // Nś_3 //",
    "XXknavslou:6": " prajñāpāramitāṃ saṃyag yo bhāvayitum icchati /",
    "XXknavslou:7": " tenārthato navaślokāś cintanīyāḥ samāsataḥ // Nś_4 //",
    "XXknavslou:8": " karmaprabhāvasaṃbhūtaṃ ṣaḍāyatanalakṣaṇam /",
    "XXknavslou:9": " punarbhavam iti khyātaṃ pratibhāsopamaṃ hi tat // Nś_5_[1] //",
    "XXknavslou:10": " nirmitaṃ nagaraṃ yadvad vilokayati nirmitaḥ /",
    "XXknavslou:11": " tadvat paśyati rūpāṇi karmabhir nirmitaṃ jagat // Nś_6_[2] //",
    "XXknavslou:12": " dharmaṃ deśayataḥ śabdā ye kecit śrutigocarāḥ /",
    "XXknavslou:13": " pratiśrutkopamāḥ sarve prodbhūtaśrutinaḥ śrutāḥ // Nś_7_[3] //",
    "XXknavslou:14": " āghrataṃ svāditaṃ tathā spraṣṭaṃ viṣayalālāsaiḥ /",
    "XXknavslou:15": " svapnatulyam idaṃ sarvam upalabdhaṃ na vidyate // Nś_8_[4] //",
    "XXknavslou:16": " māyāyantro naro yadvad bhinnāṃ ceṣṭāṃ karoti vai /",
    "XXknavslou:17": " tadvad ceṣṭāṃ karoty eva dehayantro nirātmakaḥ // Nś_9_[5] //",
    "XXknavslou:18": " nānopalabdhayo yāś ca pratikṣaṇasamudbhavāḥ /",
    "XXknavslou:19": " marīcisadṛśāś caite dṛṣṭanaṣṭāḥ vilakṣaṇāḥ // Nś_10_[6] //",
    "XXknavslou:20": " pratibimbanibhaṃ grāhyam anādicittasaṃbhavam /",
    "XXknavslou:21": " tadākāraṃ ca vijñānam anyonyapratibimbavat // Nś_11_[7] //",
    "XXknavslou:22": " dhyāyināṃ svacchasaṃtāne yaj jnanendusamudbhavam /",
    "XXknavslou:23": " udakacandropamaṃ tad dhi pratyakṣaṃ na vidyate // Nś_12_[8] //",
    "XXknavslou:24": " yoginām api yaj jñānaṃ tad apy ākāśalakṣaṇam /",
    "XXknavslou:25": " tasmāj jñānaṃ ca jñeyaṃ ca sarvam ākāśalakṣaṇam // Nś_13_[9] //",
    "XXknavslou:26": " iti cintayataḥ tattvaṃ sarvabhāveṣv anāśritam /",
    "XXknavslou:27": " bodhipraṇidhicittena jñānaṃ agraṃ bhaviṣyati // Nś_14 //",
    "XXknavslou:28": " āryāṣṭasāhasrikāyāḥ prajñāpāramitāyāḥ piṇḍārthaḥ samāptaḥ kṛtir iyaṃ śrīkambalāmbarapādanām"
}