{
    "GV03sb_01_u:0": " vratamupaiṣyan |",
    "GV03sb_01_u:1": " antareṇāhavanīyaṃ ca gārhapatyaṃ ca prāṅ tiṣṭhannapa upaspṛśati tadyadapa upaspṛśatyamedhyo vai puruṣo yadanṛtaṃ vadati tena pūtirantarato medhyā vā āpo medhyo bhūtvā vratamupāyānīti pavitraṃ vā āpaḥ pavitrapūto vratamupāyānīti tasmādvā apa upaspṛśati",
    "GV03sb_01_u:2": " so 'gnimevābhīkṣamāṇo vratamupaiti |",
    "GV03sb_01_u:3": " agne vratapate vrataṃ cariṣyāmi tacakeyaṃ tanme rādhyatāmityagnirvai devānāṃ vratapatistasmā evaitatprāha vrataṃ cariṣyāmi taccakeyaṃ tanme rādhyatāmiti nātra tirohitamivāsti",
    "GV03sb_01_u:4": " atha saṃsthite visṛjate |",
    "GV03sb_01_u:5": " agne vratapate vratamacāriṣaṃ tādaśakam tanme rādhītyaśakadyetadyo yajñasya saṃsthāmagannarādhi hyasmai yo yajñasya saṃsthāmagannetena nveva bhūyiṣṭhā iva vratamupayantyanena tvevopeyāt",
    "GV03sb_01_u:6": " dvayaṃ vā idaṃ na tṛtīyamasti |",
    "GV03sb_01_u:7": " satyaṃ caivānṛtaṃ ca satyameva devā anṛtam manuṣyā idamahamanṛtātsatyamupaimīti tanmanuṣyebhyo",
    "GV03sb_01_u:8": " sa vai satyameva vadet |",
    "GV03sb_01_u:9": " etaddhavai devā vrataṃ caranti yatsatyaṃ tasmātte yaśo yaśo ha bhavati ya evaṃ vidvāṃtsatyaṃvadati",
    "GV03sb_01_u:10": " atha saṃsthite visṛjate |",
    "GV03sb_01_u:11": " idamahaṃ ya evāsmi so 'smītyamānuṣa iva vā etadbhavati yadvratamupaiti na hi tadavakalpate yadbrūyādidamahaṃ satyādanṛtamupaimīti tadu khalu punarmānuṣo bhavati tasmādidamahaṃ ya evāsmi so 'smītyevaṃ vrataṃ visṛjeta",
    "GV03sb_01_u:12": " athāto 'śanānaśanasyaiva |",
    "GV03sb_01_u:13": " taduhāṣāḍhaḥ sāvayaso 'naśanameva vratam mene mano ha vai devā manuṣyasyājānanti ta enametadvratamupayantaṃ viduḥ prātarno",
    "GV03sb_01_u:14": " yakṣyata iti te 'sya viśve devā gṛhānāgacanti te 'sya gṛheṣūpavasanti sa upavasathaḥ",
    "GV03sb_01_u:15": " tannvevānavakLptam |",
    "GV03sb_01_u:16": " yo manuṣyeṣvanaśnatsu pūrvo 'śnīyādatha kimu yo deveṣvanaśnatsu pūrvo 'śnīyāttasmādu naivāśnīyāt",
    "GV03sb_01_u:17": " tadu hovāca yājñavalkyaḥ |",
    "GV03sb_01_u:18": " yadi nāśnāti pitṛdevatyo bhavati yadyu aśnāti devānatyaśnātīti sa yadevāśitamanaśitaṃ tadaśnīyāditi yasya vai havirna gṛhṇanti tadaśitamanaśitaṃ sa yadaśnāti tenāpitṛdevatyo bhavati yadyu tadaśnāti yasya havirna gṛhṇanti teno devānnātyaśnāti",
    "GV03sb_01_u:19": " sa vā āraṇyamevāśnīyāt |",
    "GV03sb_01_u:20": " yā vāraṇyā oṣadhayo yadvā vṛkṣyaṃ tadu ha smāhāpi barkurvārṣṇo māsānme pacata na vā etesāṃ havirgṛhṇantīti tadu tathā na kuryādvrīhiyavayorvā etadupajaṃ yacamīdhānyaṃ tadvrīhiyavāvevaitena bhūyāṃsau karoti tasmādāraṇyamevāśnīyāt",
    "GV03sb_01_u:21": " sa āhavanīyāgāre vaitāṃ rātrīṃ śayīta |",
    "GV03sb_01_u:22": " gārhapatyāgāre vā devānvā eṣa upāvartate yo vratamupaiti sa yānevopāvarttate teṣāmevaitanmadhye śete 'dhaḥ",
    "GV03sb_01_u:23": " śayītādhastādiva hi śreyasa upacāraḥ",
    "GV03sb_01_u:24": " sa vai prātarapa eva |",
    "GV03sb_01_u:25": " prathamena karmaṇābhipadyate 'paḥ praṇayati yajñovā āpo yajñamevaitatprathamena karmaṇābhipadyate tāḥ praṇayati yajñamevaitadvitanoti",
    "GV03sb_01_u:26": " sa praṇayati |",
    "GV03sb_01_u:27": " kastvā yunakti sa tvā yunakti kasmai tvā yunakti tasmai tvā yunaktītyetābhiraniruktābhirvyāhṛtibhiranirukto vai prajāpatih prajāpatiryajñastatprajāpatimevaitadyajñaṃ yunakti",
    "GV03sb_01_u:28": " yadvevāpaḥ praṇayati |",
    "GV03sb_01_u:29": " adbhirvā idaṃ sarvamāptaṃ tatprathamenaivaitatkarmaṇā sarvamāpnoti",
    "GV03sb_01_u:30": " yadvevāsyātra |",
    "GV03sb_01_u:31": " hotā vādhvaryurvā brahmā vāgnīdhro vā svayaṃ vā yajamāno nābhyāpayati tadevāsyaitena sarvamāptam",
    "GV03sb_01_u:32": " yadvevāpaḥ praṇayati |",
    "GV03sb_01_u:33": " devānha vai yajñena yajamānāṃstānasurarakṣasāni rarakṣurna yakṣyadhva iti tadyadarakṣaṃstasmādrakṣāṃsi",
    "GV03sb_01_u:34": " tato devā etaṃ vajraṃ dadṛśuḥ |",
    "GV03sb_01_u:35": " yadapo vajro vā āpo vajro hi vā āpastasmādyenaitā yanti nimnaṃ kurvanti yatropatiṣṭhante nirdahanti tata etaṃ vajramudayacaṃstasyābhaye 'nāṣṭre nivāte yajñamatanvata tatho evaisa etaṃ vajramudyacati tasyābhaye 'nāṣṭre nivāte yajñaṃ tanute tasmādapaḥ praṇayati",
    "GV03sb_01_u:36": " tā utsicyottareṇa gārhapatyaṃ sādayati |",
    "GV03sb_01_u:37": " yoṣā vā āpo vṛṣāgnirgṛhā vai gārhapatyastadgṛheṣvevaitanmithunam prajananaṃ kriyate vajraṃ vā eṣa udyacati yo 'paḥ praṇayati yo vā apratiṣṭhito vajramudyacati nainaṃ śaknotyudyantuṃ saṃ hainaṃ",
    "GV03sb_01_u:38": " śṛṇāti",
    "GV03sb_01_u:39": " sa yadgārhapatye sādayati |",
    "GV03sb_01_u:40": " gṛhā vai gārhapatyo gṛhā vai pratiṣṭhāyām pratitiṣṭhati tatho hainameṣa vajro na hinasti tasmādgārhapatye sādayati",
    "GV03sb_01_u:41": " tā uttareṇāhavanīyam praṇayati |",
    "GV03sb_01_u:42": " yoṣā vā āpo vṛbṣāgnirmithunamevaitatprajananaṃ kriyata evamiva hi mithunaṃ kLptamuttarato hi strī pumāṃsamupaśete",
    "GV03sb_01_u:43": " tā nāntareṇa saṃcareyuḥ |",
    "GV03sb_01_u:44": " nenmithunaṃ caryamāṇamantareṇa saṃcarāniti tā nātihṛtya sādayenno anāptāḥ sādayetsa yadatihṛtya sādayedasti vā agneścāpāṃ ca vibhrātṛvyamiva sa yatheva ha tadagnerbhavati yatrāsyāpa upaspṛśantyagnau hādhi bhrātṛvyaṃ vardhayedyadatihṛtya sādayedyadya anāptāḥ sādayenno hābhistaṃ",
    "GV03sb_01_u:45": " kāmamabhyāpayedyasmai kāmāya praṇīyante tasmādu sampratyevottareṇāhavanīyam praṇayati",
    "GV03sb_01_u:46": " atha tṛṇaiḥ paristṛṇāti |",
    "GV03sb_01_u:47": " dvandvam pātrāṇyudāharati śūrpaṃ cāgnihotrahavaṇīṃ ca sphyaṃ ca kapālānica śamyāṃ cakṛṣṇājinaṃ colūkhalamusale dṛṣadupala taddaśa daśākṣarā vai virāḍvirāḍvai",
    "GV03sb_01_u:48": " yajñastadvirājamevaitadyajñamabhisampādayatyatha yaddvandvaṃ dvandvaṃ vai vīryaṃ yadā vai dvau saṃ rabhete atha tadvīryam bhavati dvandvaṃ vai mithunam prajananam mithunamevaitatprajananaṃ kriyate",
    "GV03sb_01_u:49": " atha śūrpaṃ cāgnihotrahavaṇīṃ cādatte |",
    "GV03sb_01_u:50": " karmaṇo vāṃ veṣāya vāmiti yajño vai karma yajñāya hi tasmādāha karmaṇo vāmiti veṣāya vāmiti veveṣṭīva hi yajñam",
    "GV03sb_01_u:51": " atha vācaṃ yacati |",
    "GV03sb_01_u:52": " vāgvai yajño 'vikṣubdho yajñaṃ tanavā ityatha",
    "GV03sb_01_u:53": " pratapati pratyuṣṭaṃ rakṣaḥ pratyuṣṭā arātayo niṣṭaptaṃ rakṣo niṣṭaptā arātaya iti vā",
    "GV03sb_01_u:54": " devā ha vai yajñaṃ tanvānāḥ |",
    "GV03sb_01_u:55": " te 'surarakṣasebhya",
    "GV03sb_01_u:56": " āsaṅgādbibhayāñcakrustadyajñamukhādevaitannāṣṭrā rakṣāṃsyato 'pahanti",
    "GV03sb_01_u:57": " atha praiti |",
    "GV03sb_01_u:58": " urvantarikṣamanvemītyantarikṣaṃ vā anu rakṣaścaratyamūlamubhayataḥ paricinnaṃ yathāyam puruṣo 'mūla ubhayataḥ paricinno 'ntarikṣamanucarati tadbrahmaṇaivaitadantarikṣamabhayamanāṣṭraṃ kurute",
    "GV03sb_01_u:59": " sa vā anasa eva gṛhṇīyāt |",
    "GV03sb_01_u:60": " ano ha vā agre paśceva vā idaṃ yacālaṃ sa yadevāgre tatkaravāṇiti tasmādanasa eva gṛhṇīyāt",
    "GV03sb_01_u:61": " bhūmā vā anaḥ |",
    "GV03sb_01_u:62": " bhūmā hi vā anastasmādyadā bahu bhavatyanovāhyamabhūdityāhustadbhūmānamevaitadupaiti tasmādanasa",
    "GV03sb_01_u:63": " gṛhṇīyāt",
    "GV03sb_01_u:64": " yajño vasanti na kauṣṭasya na kumbhyai bhastrāyai ha smarṣayo gṛhṇanti tadvṛṣīnprati bhastrāyai yajūṃṣyāsustānyetarhi prākṛtāni yajñādyajñaṃ nirmimā iti tasmādanasa evagṛhṇīyāt",
    "GV03sb_01_u:65": " uto pātryai gṛāmu tarhyavastadupohya gṛhṇīyādyato yunajāma tato vimuñccanti",
    "GV03sb_01_u:66": " tasya vā etasyānasaḥ |",
    "GV03sb_01_u:67": " agnireva dhūragnirhi vai dhūratha ya enadvahantyagnidagdhamivaiṣāṃ vaham bhavatyatha yajjaghanena kastambhīm pra ugaṃ vedirevāsya sā nīḍa eva havirdhānam",
    "GV03sb_01_u:68": " sa dhuramabhimṛśati |",
    "GV03sb_01_u:69": " dhūrasi dhūrva dhūrvantaṃ dhūrva taṃ yo",
    "GV03sb_01_u:70": " 'smāndhūrvati taṃ dhūrvayaṃ vayaṃ dhūrvāma ityagnirvā eṣa dhuryastametadatyeṣyanbhavati havirgrahiṣyaṃstasmāevaitānnihnute tatho haitameṣo 'tiyantamagnirdhuryo na hinasti",
    "GV03sb_01_u:71": " taddha smaitadāruṇirāha |",
    "GV03sb_01_u:72": " adharmāsaśo vā ahaṃ sapatnāndhūrvāmītyetaddha sma sa",
    "GV03sb_01_u:73": " tadabhyāha",
    "GV03sb_01_u:74": " atha jaghanena kastambhīmīṣāmabhimṛśya japati |",
    "GV03sb_01_u:75": " devānāmasi vahnitamaṃ sasnitamam papritamaṃ juṣṭatamaṃ devahūtamam |ahrutamasi havirdhānaṃ dṛṃhasva mā hvārityana evaitadupastautyupastutādrātamanaso havirgṛhṇānīti",
    "GV03sb_01_u:76": " mā te yajñapatirhvārṣīditi yajamāno vai",
    "GV03sb_01_u:77": " yajñapatistadyajamānāyaivaitaduhvalāmāśāste",
    "GV03sb_01_u:78": " athākramate |",
    "GV03sb_01_u:79": " viṣṇustvā kramatāmiti yajño vai viṣṇuḥ sa devebhya imāṃ vikrāntiṃ vicakrame yaiṣāmiyaṃ vikrāntiridameva prathamena padena paspārāthedamantarikṣaṃ dvitīyena divamuttamenaitāmvevaiṣa etasmai viṣṇuryajño vikrāntiṃ vikramate",
    "GV03sb_01_u:80": " atha prekṣate |",
    "GV03sb_01_u:81": " uru vātāyeti prāṇo vai vātastadbrahmaṇaiv aitatprāṇāya vātāyorugāyaṃ kurute",
    "GV03sb_01_u:82": " athāpāsyati |",
    "GV03sb_01_u:83": " apahataṃ rakṣa iti yadyatra kiñcidāpannam bhavati yadyu nābhyeva mṛśettannāṣṭrā evaitadrakṣāṃ syato 'pahanti",
    "GV03sb_01_u:84": " athābhipadyate |",
    "GV03sb_01_u:85": " yacantām pañcati pañca vā imā aṅgulayaḥ pāṅkto vai yajñastadyajñamevaitadatra dadhāti",
    "GV03sb_01_u:86": " atha gṛhṇāti |",
    "GV03sb_01_u:87": " devasya tvā savituḥ prasave 'śvinorbāhubhyām pūṣṇo hastābhyām agnaye juṣṭaṃ gṛhṇāmīti savitā vai devānām prasavitā tatsavitṛprasūta evaitadgṛhṇātyaśvinorbāhubhyāmityaśvināvadhvaryū pūṣṇo hastābhyāmiti pūṣā bhāgadugho 'śanam pāṇibhyāmupanidhātā satyaṃ devā",
    "GV03sb_01_u:88": " antammanuṣyāstatsatyenaivaitadgṛhṇāti",
    "GV03sb_01_u:89": " atha devatāyā ādiśati |",
    "GV03sb_01_u:90": " sarvā ha vai devatā adhvaryuṃ havirgṛhīṣyantamupatiṣṭhante mama nāma grahīṣyati mama nāma grahīṣyatīti tābhya evaitatsaha satībhyo",
    "GV03sb_01_u:91": " 'samadaṃ karoti",
    "GV03sb_01_u:92": " yadveva devatāyā ādiśati |",
    "GV03sb_01_u:93": " yāvatībhyo ha vai devatābhyo havīṃṣi gṛhyanta ṝṇamu haiva tāstena manyante yadasmai taṃkāmaṃ samardhayeyuryatkāmyā gṛhṇ āti tasmādvai devatāyā 'ādiśatyevameva yathāpūrvaṃ havīṃṣi gṛhītvā",
    "GV03sb_01_u:94": " athābhimṛśati |",
    "GV03sb_01_u:95": " bhūtāya tvā nārātaya iti tadyata eva gṛhṇāti tadevaitatpunarāpyāyayati",
    "GV03sb_01_u:96": " atha prāṅprekṣate |",
    "GV03sb_01_u:97": " svarabhivikhyeṣamiti parivṛtamiva vā etadano bhavati tadasyaitaccakṣuḥ pāpmagṛhītamiva bhavati yajño vai svarahardevāḥ sūryastatsvarevaitadato bhivipaśyati",
    "GV03sb_01_u:98": " athāvarohati |",
    "GV03sb_01_u:99": " dṛṃhantāṃ duryāḥ pṛthivyāmiti gṛhā vai duryāste heta īśvaro gṛhā yajamānasya yo 'syaiṣo 'dhvaryuryajñena carati tam prayantamanu",
    "GV03sb_01_u:100": " pracyotostasyeśvaraḥ kulaṃ vikṣobdhostānevaitadasyām pṛthivyāṃ dṛṃhati tathā nānupracyavante tathā na vikṣobhante tasmādāha dṛṃhantāṃ duryāḥ pṛthivyāmityatha praityurvantarikṣamanvemīti so 'sāveva bandhuḥ",
    "GV03sb_01_u:101": " sa yasya gārhapatye havīṃṣi śrapayanti |",
    "GV03sb_01_u:102": " gārhapatye tasya pātrāṇi saṃsādayanti jaghaneno tarhi gārhapatyaṃ sādayedyasyāhavanīye havīṃṣi śrapayantyāhavanīye tasya pātrāṇi saṃsādayanti jaghaneno tarhyāhavanīyaṃ sādayetpṛthivyāstvā nābhau sādayāmīti madhyaṃ vai nābhirmadhyamabhayaṃ tasmādāha pṛthivyāstvā nābhau sādayāmītyadityā upastha ityupastha ivainadabhārṣuriti vā āhuryatsuguptaṃ gopāyanti tasmādāhādityā upastha ityagne havyaṃ rakṣeti tadagnaye caivaitaddhaviḥ paridadāti guptyā asyai ca pṛthivyai tasmādāhāgne havyaṃ rakṣeti",
    "GV03sb_01_u:103": " pavitre karoti |",
    "GV03sb_01_u:104": " pavitre stho vaiṣṇavyāviti yajño vai viṣṇuryajñiye stha ityevaitadāha",
    "GV03sb_01_u:105": " te vai dve bhavataḥ |",
    "GV03sb_01_u:106": " ayaṃ vai pavitraṃ yo 'yam pavate so 'yameka ivaiva pavate so",
    "GV03sb_01_u:107": " 'yam puruṣe 'ntaḥ praviṣṭaḥ prāṅca pratyaṅca tāvimau prāṇodānau tadetasyaivānu mātrāṃ tasmāddve",
    "GV03sb_01_u:108": " atho api trīṇi syuḥ |",
    "GV03sb_01_u:109": " vyāno hi tṛtīyo dve nveva bhavatastābhyāmetāḥ prokṣaṇīrutpūya tābhiḥ prokṣati tadyadetābhyāmutpunāti",
    "GV03sb_01_u:110": " vṛtro ha vā idaṃ sarvaṃ vṛtvā śiśye |",
    "GV03sb_01_u:111": " yadidamantareṇa dyāvāpṛthivī sa yadedaṃ sarvaṃ vṛtvā śiśye tasmādvṛtro nāma",
    "GV03sb_01_u:112": " tamindro jaghāna |",
    "GV03sb_01_u:113": " sa hataḥ pūtiḥ sarvata evāpo 'bhipra susrāva sarvataiva hyayaṃ samudrastasmādu haikā āpo bībhatsāñcakrire tā uparyuparyatipupruvire 'ta",
    "GV03sb_01_u:114": " ime darbhāstā haitā anāpūyitā āpo 'sti vā itarāsu saṃ sṛṣṭamiva yadenā vṛtraḥ",
    "GV03sb_01_u:115": " pūtirabhiprāsravattadevāsāmetābhyām pavitrābhyāmapahantyatha medhyābhirevādbhiḥ prokṣati tasmādvā",
    "GV03sb_01_u:116": " sa utpunāti |",
    "GV03sb_01_u:117": " saviturvaḥ prasava utpunāmyacidreṇa pavitreṇa sūryasya raśmibhiriti savitā vai devānām prasavitā tatsavitṛprasūta evaitadutpunātyacidreṇa pavitreṇeti yo vā ayam pavata eṣo 'cidram pavitrametenaitadāha sūryasya raśmibhirityete vā utpavitāro yatsūryasya raśmayastasmādāha sūryasya raśmibhiriti",
    "GV03sb_01_u:118": " tāḥ savye pāṇau kṛtvā |",
    "GV03sb_01_u:119": " dakṣiṇenodiṅgayatyupastautyevainā etanmahayatyeva devīrāpo agreguvo agrepuva iti devyo hyāpastasmādāha devīrāpa ityagreguva iti tā yatsamudraṃ gacanti tenāgreguvo 'grepuva iti tā yatprathamāḥ somasya rājño bhakṣayanti tenāgrepuvo 'gra imamadya yajñaṃ nayatāgre yajñapatiṃ sudhātuṃ yajñapatiṃ devayuvamiti sādhu yajñaṃ sādhu yajamānamityevaitadāha",
    "GV03sb_01_u:120": " yuṣmā indro 'vṛṇīta vṛtratūrya iti |",
    "GV03sb_01_u:121": " etā u hīndro 'vṛṇīta vṛtreṇa spardhamāna etābhirhyenamahaṃstasmādāha yuṣmā indro 'vṛṇīta vṛtratūrya iti",
    "GV03sb_01_u:122": " yūyamindramavṛṇīdhvaṃ vṛtratūrya iti |",
    "GV03sb_01_u:123": " etā u hīndramavṛṇata vṛtreṇa spardhamānametābhirhyenamahaṃstasmādāha yūyamindramavṛṇīdhvaṃ",
    "GV03sb_01_u:124": " 'iti",
    "GV03sb_01_u:125": " prokṣitā stheti |",
    "GV03sb_01_u:126": " tadetābhyo nihnute 'tha haviḥ prokṣatyeko vai",
    "GV03sb_01_u:127": " prokṣaṇasya bandhurmedhyamevaitatkaroti",
    "GV03sb_01_u:128": " sa prokṣati agnaye tvā juṣṭam prokṣāmīti tadyasyai devatāyai havirbhavati tasyai medhyaṃ karotyevameva yathāpūrvaṃ havīṃṣi prokṣya",
    "GV03sb_01_u:129": " atha yajñapātrāṇi prokṣati |",
    "GV03sb_01_u:130": " daivyāya karmaṇo śundhadhvaṃ devayajyāyā iti daivyāya hi karmaṇo śundhati devayajyāyai yadvo 'śuddhaḥ parājaghnuridaṃ vastacundhāmīti tadyadevaiṣāmatrāśuddhastakṣā vānyo vāmedhyaḥ kaścitparāhanti tadevaiṣāmetadadbhirmedhyaṃ karoti tasmādāha yadvo 'śuddhāḥ",
    "GV03sb_01_u:131": " parājaghnuridaṃ vastacundhāmīti",
    "GV03sb_01_u:132": " atha kṛṣṇājinamādatte |",
    "GV03sb_01_u:133": " yajñasyaiva sarvatvāya yajño ha devebhyo 'pacakrāma sa kṛṣṇo bhūtvā cacāra tasya devā anuvidya tvacamevāvacāyājahruḥ",
    "GV03sb_01_u:134": " tasya yāni śuklāni ca kṛṣṇāni ca lomāni |",
    "GV03sb_01_u:135": " tānyṛcāṃ ca sāmnāṃ ca rūpaṃ yāni śuklāni tāni sāmnāṃ rūpaṃ yāni kṛṣṇāni tānyṛcāṃ yadi vetarathā yānyeva kṛṣṇāni tāni sāmnāṃ rūpaṃ yāni śuklāni tānyṛcāṃ yānyeva babhrūṇīva harīṇi tāni yajuṣāṃ rūpam",
    "GV03sb_01_u:136": " saiṣā trayī vidyā yajñaḥ |",
    "GV03sb_01_u:137": " tasyā etacilpameṣa varṇastadyatkṛṣṇājinam bhavati yajñasyaiva sarvatvāya tasmātkṛṣṇājinamadhi dīkṣante yajñasyaiva sarvatvāya tasmādadhyavahananamadhipeṣaṇam bhavatyaskannaṃ havirasaditi tadyadevātra taṇḍulo vā piṣṭaṃ vā skandāttadyajñe yajñaḥ pratitiṣṭhāditi tasmādadhyavahananamadhipeṣaṇam bhavati",
    "GV03sb_01_u:138": " atha kṛṣṇājinamādatte |",
    "GV03sb_01_u:139": " śarmāsīti carma vā etatkṛṣṇasya tadasya tanmānuṣaṃ śarma devatrā tasmādāha śarmāsīti tadavadhūnotyavadhūtaṃ rakṣo 'vadhūtā arātaya iti tannāṣṭrā evaitadrakṣaṃsyato 'pahantyatinatyeva pātrāṇyavadhūnoti yadyasyāmedhyamabhūttadyasyaitadavadhūnoti",
    "GV03sb_01_u:140": " tatpratīcīnagrīvamupastṛṇāti |",
    "GV03sb_01_u:141": " adityāstvagasi prati tvāditirvettvitīyaṃ vai pṛthivyaditistasyā asyai tvagyadidamasyāmadhi kiñca tasmādāhādityāstvagasīti prati tvāditirvettviti prati hi svaḥ saṃ jānīte tatsaṃjñāmevaitatkṛṣṇājināya ca vadati nedanyo 'nyaṃ hinasāta ityabhinihitameva savyena pāṇinā bhavati",
    "GV03sb_01_u:142": " atha dakṣiṇenolūkhalamāharati |",
    "GV03sb_01_u:143": " nediha purā nāṣṭrā rakṣāṃsyāviśāniti brāhmaṇo hi rakṣasāmapahantā tasmādabhinihitameva savyena pāṇinā bhavati",
    "GV03sb_01_u:144": " atholūkhalaṃ nidadhāti |",
    "GV03sb_01_u:145": " adrirasi vānaspatyo grāvāsi pṛthubuḍhna iti vā tadyathaivādaḥ somaṃ rājānaṃ grāvabhirabhiṣuṇvantyevamevaitadulūkhalamusalābhyāṃ dṛṣadupalābhyāṃ haviryajñamabhiṣuṇotyadraya iti vai teṣāmekaṃ nāma tasmādāhādrirasīti",
    "GV03sb_01_u:146": " vānaspatya iti vānaspatyo hyeṣa grāvāsi pṛthubudhna iti grāvā hyeṣa pṛthubudhno hyeṣa prati tvādityāstvagvettviti tatsaṃjñāmevaitatkṛṣṇājināya ca vadati nedanyo 'nyaṃ",
    "GV03sb_01_u:147": " hinasāta iti",
    "GV03sb_01_u:148": " atha havirāvapati |",
    "GV03sb_01_u:149": " agnestanūrasi vāco visarjanamiti yajño hi tenāgnestanūrvāco visarjanamiti yāṃ vā amūṃ havirgrahīṣyanvācaṃ yacatyatra vai taṃ visṛjate tadyadetāmatra vācaṃ visṛjata eṣa hi yajña ulūkhale pratyaṣṭhādeṣa hi prāsāri tasmādāha vāco visarjanamiti",
    "GV03sb_01_u:150": " sa yadidam purā mānuṣīṃ vācaṃ vyāharet |",
    "GV03sb_01_u:151": " tatro vaiṣṇāvīmṛcaṃ vā yajurvā japedyajño vai viṣṇustadyajñam punarārabhate tasyo haiṣā prāyaścittirdevavītaye tvā gṛhṇāmīti devānavadityu hi havirgṛhyate",
    "GV03sb_01_u:152": " atha musalamādatte |",
    "GV03sb_01_u:153": " bṛhadgrāvāsi vānaspatya iti bṛhadgrāvā hyeṣa vānaspatyo hyeṣa tadavadadhāti sa idaṃ devebhyo haviḥ śamīṣva suśami śamīṣveti sa idaṃ devebhyo haviḥ saṃskuru sādhusaṃskṛtaṃ saṃskurvityevaitadāha",
    "GV03sb_01_u:154": " atha haviṣkṛtamudvādayati |",
    "GV03sb_01_u:155": " haviṣkṛdehi haviṣkṛdehīti vāgvai haviṣkṛdvācamevaitadvisṛjate vāgu vai",
    "GV03sb_01_u:156": " yajñastadyajñamevaitatpunarupahvayate",
    "GV03sb_01_u:157": " tāni vā etāni |",
    "GV03sb_01_u:158": " catvāri vāca ehīti brāhmaṇasyāgahyādraveti vaiśyasya ca rājanyabandhoścādhāveti śūdrasya sa yadeva brāhmaṇasya tadāhaitaddhi yajñiyatamametadu ha vai vācaḥ śāntataṃ yadehīti tasmādehītyeva brūyāt",
    "GV03sb_01_u:159": " taddha smaitatpurā |",
    "GV03sb_01_u:160": " jāyaiva haviṣkṛdupottiṣṭhati tadidamapyetarhi ya eva kaścopottiṣṭhati sa yatraiṣa haviṣkṛtamudvādayati tadeko dṛṣadupale samāhanti tadyadetāmatra vācam pratyudvādayanti",
    "GV03sb_01_u:161": " manorha vā ṝṣabha āsa |",
    "GV03sb_01_u:162": " tasminnasuraghnī sapatnaghnī vākpraviṣṭāsa tasya ha sma śvasathādravathādasurarakṣasāni mṛdyamānāni yanti te hāsurāḥ samūdire pāpaṃ vata no 'yamṛṣabhaḥ sacate kathaṃ nvimaṃ dabhnuyāmeti kilātākulī iti",
    "GV03sb_01_u:163": " hāsurabrahmāvāsatuḥ",
    "GV03sb_01_u:164": " tau hocatuḥ |",
    "GV03sb_01_u:165": " śraddhādevī vai manurāvaṃ nu vedāveti tau hāgatyocaturmano yājayāva tveti kenetyanenarṣabheṇeti tatheti tasyālabdhasya sa vāgapacakrāma",
    "GV03sb_01_u:166": " sā manoreva jāyām manāvīm praviveśa |",
    "GV03sb_01_u:167": " tasyai ha sma yatra vadantyai śṛṇvanti tato ha smaivāsurarakṣasāni mṛdyamānāni yanti te hāsurāḥ samūdira ito vai naḥ pāpīyaḥ sacate bhūyo hi mānuṣī vāgvadatīti kilātākulī haivocatuḥ śraddhādevo vai",
    "GV03sb_01_u:168": " manurāvaṃ nveva vedāveti tau hāgatyocaturmano y ājayāva tveti kenetyanayaiva jāyayeti tatheti tasyā ālabdhāyai sā vāgapacakrāma",
    "GV03sb_01_u:169": " sā yajna=ameva yajñapātrāṇi praviveśa |",
    "GV03sb_01_u:170": " tato haināṃ na śekaturnirhantuṃ saiṣāsuraghnī vāgudvadati sa yasya haivaṃviduṣa etāmatra vācam pratyudvādayanti pāpīyāṃso haivāsya sapatnā bhavanti",
    "GV03sb_01_u:171": " sa samāhanti |",
    "GV03sb_01_u:172": " kukkuṭo 'si madhujihva iti madhujihvo vai sa devebhya",
    "GV03sb_01_u:173": " āsīdviṣajihvo",
    "GV03sb_01_u:174": " 'surebhyaḥ sa yo devebhya āsīḥ sana edhītye vaitadāheṣamūrjamāvada tvayā vayaṃ saṅghātaṃ saṅghātaṃ jeṣmeti nātra tirohitamivāsti",
    "GV03sb_01_u:175": " atha śūrpamādatte |",
    "GV03sb_01_u:176": " varṣavṛddhamasīti varṣavṛddhaṃ hyetadyadi naḍānāṃ yadi veṇūnāṃ yadīṣīkāṇāṃ varṣamuhyevaitā",
    "GV03sb_01_u:177": " atha havirnirvapati |",
    "GV03sb_01_u:178": " prati tvā varṣavṛddhaṃ vettviti varṣavṛddhā u hyevaite yadi vrīhayo yadi yavā varṣamuhyevaitānvardhayati tatsaṃjñāmevaitacūrpāya ca vadati nedanyo 'nyaṃ hinasāta iti",
    "GV03sb_01_u:179": " atha niṣpunāti |",
    "GV03sb_01_u:180": " parāpūtaṃ rakṣaḥ parāpūtā arātaya ityatha tuṣānprahantyapahataṃ rakṣa iti tannāṣṭrā evaitadrakṣāṃsyato",
    "GV03sb_01_u:181": " athāpavinakti |",
    "GV03sb_01_u:182": " vāyurvo vivinaktvityayaṃ vai vāyuryo 'yam pavata eṣa vā",
    "GV03sb_01_u:183": " idaṃ sarvaṃ vivinakti yadidaṃ kiṃca vivicyate tadenāneṣa evaitad vivinaktisa yadaita etatprāpnuvanti yatrainān adhyapavinakti",
    "GV03sb_01_u:184": " athānumantrayate |",
    "GV03sb_01_u:185": " devo vaḥ savitā hiraṇyapāṇiḥ pratigṛbhṇātvācidreṇa pāṇinā supratigṛhītā asannityatha triḥ phalīkaroti trivṛddhi yajñaḥ",
    "GV03sb_01_u:186": " taddhaike devebhyaḥ śundhadhvaṃ devebhyaḥ śundhadhvamiti phalīkurvanti tadu tathā na kuryādādiṣṭaṃ vā etaddevatāyai havirbhavatyathaitadvaiśvadevaṃ karoti yadāha devebhyaḥ śundhadhvamiti tatsamadaṃ karoti tasmādu tūṣṇīmeva phalīkuryāt",
    "GV03sb_01_u:187": " sa vai kapālānyevānyatara upadadhāti |",
    "GV03sb_01_u:188": " dṛṣadupale anyatarastadvā etadubhayaṃ saha kriyate tadyadetadubhayaṃ saha kriyate",
    "GV03sb_01_u:189": " śiro ha vā etadyajñasya yatpuroḍāśaḥ sa gānyevemāni śīrṣṇaḥ kapālānyetānyevāsya kapālāni mastiṣka eva piṣṭāni tadvā etadekamaṅgamekaṃ saha karavāva samānaṃ karavāveti tasmādvā etadubhayaṃ saha kriyate",
    "GV03sb_01_u:190": " sa yaḥ kapālānyupadadhāti |",
    "GV03sb_01_u:191": " sa upaveṣamādatte dhṛṣṭirasīti sa yadenenāgniṃ dhṛṣṇivopacarati tena dhṛṣṭiratha yadenena yajña upālabhata upeva vā enenaitadveṣṭi tasmādupaveṣo nāma",
    "GV03sb_01_u:192": " tena prāco 'ṅgārānudūhati |",
    "GV03sb_01_u:193": " apāgne agnimāmādaṃ jahi niṣkravyādaṃ sedhetyayaṃ vā āmādyenedam manuṣyāḥ paktvāśnantyatha yena puruṣaṃ dahanti sa kravyādetāvevaitadubhāvato 'pahanti",
    "GV03sb_01_u:194": " athāṅgāramāskauti |",
    "GV03sb_01_u:195": " ā devayajaṃ vaheti yo devayāṭ tasmin havīṃṣi śrapayāma tasminyajñaṃ tanavāmahā iti tasmādvāāskauti",
    "GV03sb_01_u:196": " tam madhyamena kapālenābhyupadadhāti |",
    "GV03sb_01_u:197": " devā ha vai yajñaṃtanvānāste",
    "GV03sb_01_u:198": " 'surarakṣasebhya āsaṅgādbibhayāṃcakrurnenno 'dhastānnāṣṭrā",
    "GV03sb_01_u:199": " rakṣāṃsyupottiṣṭhānityagnirhi rakṣasāmapahantā tasmādevamupadadhāti tadyadeṣa eva bhavati nānya eṣa hi yajuṣkṛto medhyastasmānmadhyamena kapālenābhyupadadhāti",
    "GV03sb_01_u:200": " sa upadadhāti |",
    "GV03sb_01_u:201": " dhruvamasi pṛthivīṃ dṛṃheti pṛthivyā eva rūpeṇaitadeva dṛṃhatyetenaiva dviṣantam bhrātṛvyamavabādhate brahmavani tvā kṣatravani sajātavanyupadadhāmi bhrātṛvyasya vadhāyeti bahvī vai yajuḥsvāśīstadbrahma ca kṣatraṃ cāśāsta ubhe vīrya sajātavanīti bhūmā vai sajātāstadbhūmānamāśāsta upadadhāmi bhrātṛvyasya badhāyeti yadi nābhicaredyadya abhicaredamuṣya badhāyeti brūyādabhinihitameva savyasya pāṇeraṅgulyā bhavati",
    "GV03sb_01_u:202": " athāṅgāramāskauti |",
    "GV03sb_01_u:203": " nediha purā nāṣṭrā rakṣāṃsyāviśāniti brāhmaṇo hi rakṣasāmapahantā tasmādabhinihitameva savyasya pāṇeraṅgulyā bhavati",
    "GV03sb_01_u:204": " athāṅgāramadhyūhati |",
    "GV03sb_01_u:205": " agne brahma gṛbhṇīṣveti nediha purā nāṣṭrā rakṣāṃsyāviśānityagnirhi rakṣasāmapahantā tasmādenamadhyūhati",
    "GV03sb_01_u:206": " atha yatpaścāttadupadadhāti |",
    "GV03sb_01_u:207": " dharuṇamasyantarikṣaṃ dṛṃhetyantarikṣasyaiva rūpeṇaitadeva dṛṃhatyetenaiva dviṣantam bhrātṛvyamavabādhate brahmavani tvā kṣatravani sajātavanyupadadhāmi bhrātṛvyasya badhāyeti",
    "GV03sb_01_u:208": " atha yatpurastāttadupadadhāti |",
    "GV03sb_01_u:209": " dhartramasi divaṃ dṛṃheti diva eva rūpeṇaitadeva dṛṃhatyetenaiva ... badhāyeti",
    "GV03sb_01_u:210": " atha yaddakṣiṇatastadupapadhāti |",
    "GV03sb_01_u:211": " viśvābhyastvāśābhya upadadhāmīti sa yadimāṃllokānati caturthamasti vā na vā tenaivaitaddviṣantam bhrātṛvyamavabādhate 'naddhā vai tadyadimāṃllokānati caturthamasti vā na vānaddho tadyadviśvā āśāstasmādāha viśvābhyastvāśābhya upadadhāmīti tūṣṇīṃ",
    "GV03sb_01_u:212": " vaivetarāṇi kapālānyupadadhāti cita sthordhvacita iti vā",
    "GV03sb_01_u:213": " athāṅgārairabhyūhati |",
    "GV03sb_01_u:214": " bhṛgūṇāmaṅgirasāṃ tapasā tapyadhvamityetadvai tejiṣṭhaṃ tejo yadbhṛgvaṅgirasāṃ sutaptānyasanniti",
    "GV03sb_01_u:215": " atha yo dṛṣadupale upadadhāti |",
    "GV03sb_01_u:216": " sa kṛṣṇājinamādatte śarmāsīti tadavadhūnotyavadhūtaṃ rakṣo 'vadhūtā arātaya iti so 'sāveva",
    "GV03sb_01_u:217": " bandhustatpratīcīnagrīvamupastṛṇātyadityāstvagasi prati tvāditirvettviti so 'sāveva",
    "GV03sb_01_u:218": " bandhuḥ",
    "GV03sb_01_u:219": " atha dṛṣadamupadadhāti |",
    "GV03sb_01_u:220": " dhiṣaṇāsi parvatī prati tvādityāstvagvettviti dhiṣaṇā hi parvatī hi prati tvādityāstvagvettviti tatsaṃjñāmevaitatkṛṣṇājināya ca vadati nedanyo 'nyaṃ hinasāva itīyamevaiṣā pṛthivī rūpeṇa",
    "GV03sb_01_u:221": " atha śamyāmudīcīnāgrāmupadadhāti |",
    "GV03sb_01_u:222": " diva skambhanīrasītyantarikṣameva rūpeṇāntarikṣeṇa hīme dyāvāpṛthivī viṣṭabdhe tasmādāha diva",
    "GV03sb_01_u:223": " skambhanīrasīti",
    "GV03sb_01_u:224": " athopalāmupadadhāti |",
    "GV03sb_01_u:225": " dhiṣaṇāsi pārvateyī prati tvā parvatī vettviti kanīyasī hyeṣā duhiteva bhavati tasmādāha pārvateyīti prati tvā parvatī vettviti prati hi svaḥ saṃjānīte tatsaṃjñāmevaitaddṛṣadupalābhyāṃ vadati nedanyo 'nyaṃ hinasāta iti dyaurevaiṣā rūpeṇa hanū eva dṛṣadupalejihvaiva śamyā tasmācamyayā samāhanti jihvayā hi vadati",
    "GV03sb_01_u:226": " atha haviradhivapati |",
    "GV03sb_01_u:227": " dhānyamasi dhinuhi devāniti dhānyaṃ hi devāndhinavadityu hi havirgṛhyate",
    "GV03sb_01_u:228": " atha pinaṣṭi |",
    "GV03sb_01_u:229": " prāṇāya tvodānāya tvā vyānāya tvā dīrghāmanu prasitimāyuṣe dhāmiti prohati devo vaḥ savitā hiraṇyapāṇiḥ pratigṛbhṇātvacidreṇa pāṇinā cakṣuṣe tveti",
    "GV03sb_01_u:230": " tadyadevam pinaṣṭi |",
    "GV03sb_01_u:231": " jīvaṃ vai devānāṃ haviramṛtamamṛtānāmathaitadulūkhalamusalābhyāṃ dṛṣadupalābhyāṃ haviryajñaṃ",
    "GV03sb_01_u:232": " ghnanti",
    "GV03sb_01_u:233": " sa yadāha |",
    "GV03sb_01_u:234": " prāṇāya tvodānāya tveti tatprāṇodānau dadhāti vyānāya tveti tadvyānaṃ dadhāti dīrghāmanu prasitimāyuṣe dhāmiti tadāyurdadhāti devo vaḥ savitā hiraṇyapāṇiḥ pratigṛbhṇātvacidreṇa pāṇinā supratigṛhītānyasanniti cakṣuṣe tveti taccakṣurdadhātyetāni vai jīvato bhavantyevamu haitajjīvameva devānāṃ havirbhavatyamṛtamamṛtānāṃ tasmādevam pinaṣṭi piṃṣanti piṣṭānyabhīndhate",
    "GV03sb_01_u:235": " kapālāni",
    "GV03sb_01_u:236": " athaika ājyaṃ nirvapati |",
    "GV03sb_01_u:237": " yadvā ādiṣṭaṃ devatāyai havirgṛhyate yāvaddevatyaṃ tadbhavati taditareṇa yajuṣā gṛhṇāti na vā etatkasyai cana devatāyai havirgṛhṇannādiśati yadājyaṃ tasmādaniruktena yajuṣā gṛhṇāti mahīnām payo",
    "GV03sb_01_u:238": " 'sīti",
    "GV03sb_01_u:239": " mahya iti ha vā etāsāmeke nāma yadgavāṃ tāsāṃ vā etatpayo bhavati tasmādāha mahīnām payo 'sītyevamu hāsyaitatkhalu yajuṣaiva gṛhītam bhavati tasmādvevāha mahīnām payo 'sīti",
    "GV03sb_01_u:240": " pavitravati samvapati |",
    "GV03sb_01_u:241": " pātryām pavitre avadhāya devasya tvāsavituḥ prasave",
    "GV03sb_01_u:242": " 'śvinorbāhubhyām pūṣṇo hastābhyāṃ samvapāmīti so 'sāvevaitasya yajuṣo bandhuḥ",
    "GV03sb_01_u:243": " athāntarvedyupaviśati |",
    "GV03sb_01_u:244": " athaika upasarjanībhiraiti tā ānayati tāḥ pavitrābhyām pratigṛhṇāti samāpa oṣadhībhiriti saṃhyetadāpa oṣadhībhiretābhiḥ piṣṭābhiḥ samgacante samoṣadhayo raseneti saṃhyetadoṣadhayo rasenaitāḥ piṣṭā adbhiḥ saṃgacanta āpo hyetāsāṃ r!asaḥ saṃ revatīrjagatībhiḥ pṛcyantāmiti revatya āpo jagatya",
    "GV03sb_01_u:245": " oṣadhayastā u hyetadubhayyaḥ sampṛcyante sam madhumatīrmadhumatībhiḥ pṛcyantāmiti saṃ rasavatyo rasavatībhiḥ pṛcyantāmityevaitadāha",
    "GV03sb_01_u:246": " atha saṃyauti |",
    "GV03sb_01_u:247": " janayatyai tvā saṃyaumīti yathā vā adhivṛkto 'gneradhi",
    "GV03sb_01_u:248": " jāyetaivaṃ vai tatsaṃyauti",
    "GV03sb_01_u:249": " atha dvedhā karoti |",
    "GV03sb_01_u:250": " yadi dve haviṣī bhavataḥ paurṇamāsyāṃ vai dve haviṣī bhavataḥ sa yatra punarna saṃhaviṣyaṃtsyāttadabhimṛśatīdamagneridamagnīṣomayoriti nānā vā etadagre havirgṛhṇanti tatsahāvaghnanti tatsaha piṃṣanti tatpunarnānā karoti",
    "GV03sb_01_u:251": " tasmādevamabhimṛśatyadhivṛṇaktyevaiṣa puroḍāśamadhiśrayatyasāvājyam",
    "GV03sb_01_u:252": " tadvā etat |",
    "GV03sb_01_u:253": " ubhayaṃ saha kriyate tadyadetadubhayaṃ saha kriyate 'rdho ha vā eṣa",
    "GV03sb_01_u:254": " ātmano yajñasya yadājyamardho yadiha havirbhavati sa yaścāsāvardho ya u cāyamardhastā ubhāvagniṃ gamayāveti tasmādvā etadubhayaṃ saha kriyata evamu haiṣa ātmā yajñasya saṃdhīyate",
    "GV03sb_01_u:255": " so 'sāvājyamadhiśrayati |",
    "GV03sb_01_u:256": " iṣe tveti vṛṣṭyai tadāha yadāheṣe tveti tatpunarudvāsayatyūrje tveti yo vṛṣṭādūrgraso jāyate tasmai tadāha",
    "GV03sb_01_u:257": " atha puroḍāśamadhivṛṇakti |",
    "GV03sb_01_u:258": " dharmo 'sīti yajñamevaitatkaroti yathā gharmam",
    "GV03sb_01_u:259": " pravṛṃjyādevam pravṛṇakti viśvāyuriti tadāyurdadhāti",
    "GV03sb_01_u:260": " tam prathayati |",
    "GV03sb_01_u:261": " uruprathā uru prathasveti prathayatyevainametadur!u te yajñapatiḥ prathatāmiti yajamāno vai yajñapatistadyajamānāyaivaitadāśiṣamāśāste",
    "GV03sb_01_u:262": " taṃ na satrā pṛthu kuryāt |",
    "GV03sb_01_u:263": " mānuṣaṃ ha kuryādyatpṛthuṃ kuryādvyṛddhaṃ vai tadyajñasya yanmānuṣaṃ nedvyṛddhaṃ yajño karavāṇīti tasmānna satrā pṛthuṃ kuryāt",
    "GV03sb_01_u:264": " aśvaśaphamātraṃ kuryādityu haika āhuḥ |",
    "GV03sb_01_u:265": " kastadveda yāvānaśvaśapho yāvantameva svayam manasā na satrā pṛthum manyetaivaṃ kuryāt",
    "GV03sb_01_u:266": " tamadbhirabhimṛśati |",
    "GV03sb_01_u:267": " sakṛdvā trirvā tadyadevāsyātrāvaghnanto vā piṃṣanto vā kṣiṇvanti vā vi vā vṛhanti śāntirāpastadadbhiḥ śāntyā śamayati tadadbhiḥ saṃdadhāti tasmādadbhirabhimṛśati",
    "GV03sb_01_u:268": " so 'bhimṛśati |",
    "GV03sb_01_u:269": " agniṣṭe tvacam mā hiṃ sīdityagninā vā enametadabhitapsyanbhavatyeṣa te tvacam mā hiṃsīdityevaitadāha",
    "GV03sb_01_u:270": " tam paryagniṃ karoti |",
    "GV03sb_01_u:271": " acidramevainametadagninā parigṛhṇāti nedenaṃ nāṣṭrā rakṣāṃsi pramṛśānityagnirhi rakṣasāmapahantā tasmātparyagniṃ karoti",
    "GV03sb_01_u:272": " taṃ śrapayati |",
    "GV03sb_01_u:273": " devastvā savitā śrapayatviti na vā etasya manuṣyaḥ śrapayitā devo hyeṣa tadenaṃ deva eva savitā śrapayati varṣiṣṭe 'dhi nāka iti devatro",
    "GV03sb_01_u:274": " etadāha yadāha varṣiṣṭe 'dhi nāka iti tamabhimṛśati pṛtaṃ vedānīti tasmādvā",
    "GV03sb_01_u:275": " abhimṛśati",
    "GV03sb_01_u:276": " so 'bhimṛśati |",
    "GV03sb_01_u:277": " mā bhermā saṃvikthā iti mā tvam bheṣīrmāsaṃvikthā yattvāhamamānuṣaṃ santam mānuṣo 'bhimṛśāmītyevaitadāha",
    "GV03sb_01_u:278": " yadā śṛto 'thābhivāsayati |",
    "GV03sb_01_u:279": " nedenamupariṣṭānnāṣṭrā rakṣāṃsyavapaśyāniti nedveva nagna iva muṣita iva śayātāityu caiva tasmādvā abhivāsayati",
    "GV03sb_01_u:280": " so 'bhivāsayati |",
    "GV03sb_01_u:281": " atameruryajño 'tameruryajamānasya prajā bhūyāditi nedetadanu yajño vā yajamāno vā tāmyādyadidamabhivāsayāmīti",
    "GV03sb_01_u:282": " atha pātrīnirṇejanam |",
    "GV03sb_01_u:283": " aṅgulipraṇejanamāptyebhyo ninayati tadyadāptyebhyo",
    "GV03sb_01_u:284": " ninayati",
    "GV03sb_01_u:285": " caturdhāvihito ha vā agre 'gnirāsa |",
    "GV03sb_01_u:286": " sa yamagre 'gniṃ hotrāya prāvṛṇata sa",
    "GV03sb_01_u:287": " prādhanvadyaṃ dvitīyam prāvṛṇata sa praivādhanvadyaṃ tṛtīyam prāvṛṇata sa praivādhanvadatha yo 'yametarhyagniṃ sa bhīṣā nililye so 'paḥ praviveśa taṃ devā",
    "GV03sb_01_u:288": " anuvidya sahasaivādbhya āninyuḥ so 'po 'bhitiṣṭhevāvaṣṭhyūtā stha yā aprapadanaṃ stha yābhyo vo māmakāmaṃ nayantīti tata āptyāḥ sambabhūvustrito dvita ekataḥ",
    "GV03sb_01_u:289": " ta indreṇa saha ceruḥ |",
    "GV03sb_01_u:290": " yathedam brāhmaṇo rājānamanucarati sa yatra triśīrṣāṇaṃ tvāṣṭraṃ viśvarūpaṃ jaghāna tasya haite 'pi badhyasya vidāñcakruḥ śaśvaddhainaṃ trita evajaghānātyaha tadindro 'mucyata devo hi saḥ",
    "GV03sb_01_u:291": " ta u haita ūcuḥ |",
    "GV03sb_01_u:292": " upaivema eno gacantu ye 'sya badhyasyāvediṣuriti kimiti yajña evaiṣu mṛṣṭāmiti tadeṣvetadyajñomṛṣṭe yadebhyaḥ pātrīnirṇejanamaṅgulipraṇejanaṃ ninayanti",
    "GV03sb_01_u:293": " ta u hāptyā ūcuḥ |",
    "GV03sb_01_u:294": " atyeva vayamidamasmatparo nayāmeti kamabhīti ya evādakṣiṇena haviṣā yajātā 'iti tasmānnādakṣiṇena haviṣā yajetāptyeṣu ha yajño mṛṣṭa",
    "GV03sb_01_u:295": " āptyā u ha tasminmṛjate yo 'dakṣiṇena haviṣā yajate",
    "GV03sb_01_u:296": " tato devāḥ |",
    "GV03sb_01_u:297": " etām darśapūrṇamāsayordakṣiṇāmakalpanyadanvāhāryaṃ nedadakṣiṇaṃ havirasaditi tannānā ninayati tathaibhyo 'samadaṃ karoti tadabhitapati tathaiṣāṃ śṛtam bhavati sa ninayati tritāya tvā dvitāya tvaikatāya tveti paśurha vā",
    "GV03sb_01_u:298": " eṣa ālabhyate yatpuroḍāśaḥ",
    "GV03sb_01_u:299": " puruṣaṃ ha vai devāḥ |",
    "GV03sb_01_u:300": " agre paśumālebhire tasyālabdhasya medho 'pacakrāma",
    "GV03sb_01_u:301": " so 'śva",
    "GV03sb_01_u:302": " praviveśa te 'śvamālabhanta tasyālabdhasya medho 'pacakrāma sa gām praviveśa te gāmā ... so 'vim praviveśa te 'vimā ... ma so 'jam praviveśa te 'jamālabhanta",
    "GV03sb_01_u:303": " tasyālabdhasya medho 'pacakrāma",
    "GV03sb_01_u:304": " sa imam pṛthivīm praviveśa |",
    "GV03sb_01_u:305": " taṃ khanantaivānvīṣustamanvavindaṃstāvimau vrīhiyavau tasmādapyetāvetarhi khananta ivaivānuvindanti sa yāvadvīryavaddha vā asyaite sarve paśava ālabdhāḥ syustāvadvīryavaddhāsya havireva bhavati ya evametadvedātro sā sampadyadāhuḥ pāṅktaḥ paśuriti",
    "GV03sb_01_u:306": " yadā piṣṭānyatha lomāni bhavanti |",
    "GV03sb_01_u:307": " yadāpa ānayatyatha tvagbhavati yadā saṃyautyatha māṃsam bhavati saṃtata iva hi sa tarhi bhavati saṃtatamiva hi māṃsaṃ yadā śṛto 'thāsthi bhavati dāruṇa iva hi sa tarhi bhavati dāruṇamityasthyatha yadudvāsayiṣyannabhighārayati tam majjānaṃ dadhātyeṣo sā sampadyadāhuḥ",
    "GV03sb_01_u:308": " pāṅktaḥ paśuriti",
    "GV03sb_01_u:309": " sa yam puruṣamālabhanta |",
    "GV03sb_01_u:310": " sa kimpuruṣo 'bhavadyāvaśvaṃ ca gāṃ ca tau gauraśca gavayaścābhavatāṃ yamavimālabhanta sa uṣṭro 'bhavadyamajamālabhanta sa śarabho 'bhavattasmādeteṣām paśūnāṃ nāśitavyamapakrāntamedhā haite paśavaḥ",
    "GV03sb_01_u:311": " indro ha yatra vṛtrāya vajram prajahāra |",
    "GV03sb_01_u:312": " sa prahṛtaścaturdhā 'bhavattasya",
    "GV03sb_01_u:313": " sphyastṛtīyaṃ vā yāvadvā yūpastṛtīyaṃ vāyāvadvā rathastṛtīyaṃ vā yāvadvātha yatra prāharattacakalo 'śīryata sa patitvā śarā 'bhavattasmācaro nāma yadarśāryataivamu sa",
    "GV03sb_01_u:314": " caturdhā vajro 'bhavat",
    "GV03sb_01_u:315": " tato dvābhyām brāhmaṇā yajñe caranti dvābhyāṃ rājanyabandhavaḥ saṃvyādhe yūpena ca sphyena ca brāhmaṇā rathena ca śareṇa ca rājanyabandhavaḥ",
    "GV03sb_01_u:316": " sa yatsphyamādatte |",
    "GV03sb_01_u:317": " yathaiva tadindro vṛtrāya vajramudayacadevamevaiṣa etam pāpmane dviṣate bhrātṛvyāya vajramudyacati tasmādvai sphyamādatte",
    "GV03sb_01_u:318": " tamādatte |",
    "GV03sb_01_u:319": " devasya tvā savituḥ prasave 'śvinorbāhubhyām pūṣṇo hastābhyāmādade 'dhvarakṛtaṃ devebhya iti savitā vai devānām prasavitā tatsavitṛprasūta evainametadādatte 'śvinorbāhubhyāmityaśvināvadhvaryūtattayoreva",
    "GV03sb_01_u:320": " bāhubhyāmādatte na svābhyāṃ vajro vā eṣa tasya na mamuṣyo bhartā tametābhirdevatābhirādatte",
    "GV03sb_01_u:321": " ādade 'dhvarakṛtaṃ devebhya iti |",
    "GV03sb_01_u:322": " adhvaro vai yajño yajñakṛtaṃ devebhya ityevaitadāha taṃ savye pāṇau kṛtvā dakṣiṇenābhimṛṣya japati saṃśyatyevainametadyajjapati",
    "GV03sb_01_u:323": " sa japati |",
    "GV03sb_01_u:324": " indrasya bāhurasi dakṣiṇa ityeṣa vai vīryavattamo ya indrasya bāhurdakṣiṇastasmādāhendrasya bāhurasi dakṣiṇa iti sahasrabhṛṣṭiḥ śatatejā iti sahasrabhṛṣṭirvai sa vajra āsīcatatejā yaṃ taṃ vṛtrāya prāharattamevaitatkaroti",
    "GV03sb_01_u:325": " vāyurasi tigmatejā iti |",
    "GV03sb_01_u:326": " etadvai tejiṣṭhaṃ tejo yadayaṃ yo 'yam pavata eṣa hīmāṃllokāṃstiryaṅṅanupavate saṃśyatyevainametaddviṣato badha iti yadi nābhicaredyadyu abhicaredamuṣya badha iti brūyāttena saṃśitena",
    "GV03sb_01_u:327": " nātmānamupaspṛśati na pṛthivīṃ nedanena vajreṇa saṃśitenātmānaṃ vā pṛthivīṃ vā hinasānīti tasmānnātmānamupaspṛśati na pṛthivīm",
    "GV03sb_01_u:328": " devāśca vā asurāśca |",
    "GV03sb_01_u:329": " ubhaye prājāpatyāḥ paspṛdhire te ha sma yaddevā asurāñjayanti tato ha smaivainānpunarupottiṣṭhanti",
    "GV03sb_01_u:330": " te ha devā ūcuḥ |",
    "GV03sb_01_u:331": " jayāmo vā asurāṃstatastveva naḥ punarupottiṣṭhanti kathaṃ nvenānanapajayyaṃ jayemeti",
    "GV03sb_01_u:332": " sa hāgniruvāca |",
    "GV03sb_01_u:333": " udañco vai naḥ palāyya mucyanta ityudañco ha smaivaiṣām palāyya mucyante",
    "GV03sb_01_u:334": " sa hāgniruvāca |",
    "GV03sb_01_u:335": " ahamuttarataḥ paryeṣyāmyatha yūyamita upasaṃrotsyatha tāntsaṃrudhyaibhiśca lokairabhinidhāsyāmo yadu cemāṃllokānati caturtha tataḥ punarna saṃhāsyanta iti",
    "GV03sb_01_u:336": " so 'gniruttarataḥ paryait |",
    "GV03sb_01_u:337": " athema ita upasamarundhaṃstāntsaṃrudhyaibhiśca lokairabhinyadadhuryadu cemāṃllokānati caturtha tataḥ punarna samajihata tadetannidānena yatstambayajuḥ",
    "GV03sb_01_u:338": " sa yo 'sāvagnīduttarataḥ paryeti |",
    "GV03sb_01_u:339": " agnirevaiṣa nidānena tānadhvaryureveta upasaṃruṇaddhi tāntsaṃrudhyaibhiśca lokairabhinidadhāti yadu cemāṃllokānati caturtha tataḥ punarna saṃjihate tasmādapyetarhyasurā na saṃjihate yena hyevaināndevā avābādhanta tenaivainānapyetarhi brahmaṇā yajñe 'vabādhante",
    "GV03sb_01_u:340": " ya u eva yajamānāyārātīyati |",
    "GV03sb_01_u:341": " yaścainaṃ dveṣṭi tamevaitadebhiśca lokairabhinidadhāti yadu cemāṃllokānati caturthamasyā eva sarvaṃ haratyasyāṃ hīme sarve lokāḥ pratiṣṭhitāḥ kiṃ hi haradyadantarikṣaṃ harāmi divaṃ harāmīti",
    "GV03sb_01_u:342": " harettasmādasyā eva sarvaṃ harati",
    "GV03sb_01_u:343": " atha tṛṇamantardhāya praharati |",
    "GV03sb_01_u:344": " nedanena vajreṇa saṃśitena pṛthivīṃ hinasānīti tasmāttṛṇamantardhāya praharati",
    "GV03sb_01_u:345": " sa praharati |",
    "GV03sb_01_u:346": " pṛthivi devayajanyoṣadhyāste mūlam mā hiṃsiṣamityuttaramūlāmiva vā enāmetatkarotyādadānastāmetadāhauṣadhīnāṃ te mūlāni mā hiṃsiṣamiti vrajaṃ gaca goṣṭhānamityabhinidhāsyannevaitadanapakrami kurute taddhyanapakrami yadvraje 'ntastasmādāha vrajaṃ gaca goṣṭhānamiti varṣatu te dyauriti yatra vā asyai",
    "GV03sb_01_u:347": " khanantaḥ krūrīkurvantyapaghnanti śāntirāpastadadbhiḥ śāntyā śamayati tadadbhiḥ saṃdadhāti tasmādāha varṣatu te dyauriti badhāna deva savitaḥ paramasyām pṛthivyāmiti devamevaitatsavitāramāhāndhe tamasi badhāneti yadāha paramasyām pṛthivyāmiti ṣatena pāśairityamuce tadāha yo 'smāndveṣṭi yaṃ ca vayaṃ",
    "GV03sb_01_u:348": " dviṣmastamato mā maugiti yadi nābhicaredyadyu abhicaredamumato mā maugiti brūyāt",
    "GV03sb_01_u:349": " atha dvitīyam praharati |",
    "GV03sb_01_u:350": " apārarum pṛthivyai devayajanādbadhyāsamityararurha vai nāmāsurarakṣasamāsa taṃ devā asyā apāghnanta tatho evainametadeṣo 'syā",
    "GV03sb_01_u:351": " apahate vrajaṃ gaca goṣṭhānaṃ varṣatu te dyaurbadhāna deva savitaḥ paramasyām pṛthivyāṃ śatena pāśairyo 'smāndveṣṭi yaṃ ca vayaṃ dviṣmastamato mā maugiti",
    "GV03sb_01_u:352": " tamagnīdabhinidadhāti |",
    "GV03sb_01_u:353": " araro divam mā papta iti yatra vai devā ararumasurarakṣasamapāghnata sa divamapipatiṣattamagnirabhinyadadhādararo divam mā papta iti sa na divamapattatho evainametadadhvaryurevāsmāllokādantareti divo 'dhyagnīttasmādevaṃ karoti",
    "GV03sb_01_u:354": " atha tṛtīyam praharati |",
    "GV03sb_01_u:355": " drapsaste dyām mā skannityayaṃ vāasyai drapso yamasyā imaṃ rasa prajā upajīvantyeṣa te divam mā paptadityevaitadāha vrajaṃ gaca go ...",
    "GV03sb_01_u:356": " maugiti",
    "GV03sb_01_u:357": " sa vai triryajuṣā harati |",
    "GV03sb_01_u:358": " trayo vā ime lokā ebhirevainame tallokairabhinidadhātyaddhā vai tadyadime lokā addho tadyadyajustasmāttriryajuṣā harati",
    "GV03sb_01_u:359": " tūṣṇīṃ caturtham |",
    "GV03sb_01_u:360": " sa yadimāṃllokānati caturthamasti vā na vā tenaivaitaddviṣantam bhrātṛvyamavabādhate 'naddhā vai tadyadimāṃllokānati caturthamasti vā na vānaddho tadyattūṣṇīṃ tasmāttūṣṇīṃ caturtham",
    "GV03sb_01_u:361": " devāśca vā asurāśca |",
    "GV03sb_01_u:362": " ubhaye prājāpatyāḥ paspṛdhire tato devā anuvyamivāsuratha hāsurā menire 'smākamevedaṃ khalu bhuvanamiti",
    "GV03sb_01_u:363": " te hocuḥ |",
    "GV03sb_01_u:364": " hantemām pṛthivīṃ vibhajāmahai tāṃ vibhajyopajīvāmeti tāmaukṣṇaiścarmabhiḥ paścātprāñco vibhajamānā",
    "GV03sb_01_u:365": " tadvai devāḥ śuśruvuḥ |",
    "GV03sb_01_u:366": " vibhajante ha vā imāmasurāḥ pṛthivīm preta tadeṣyāmo yatremāmasurā vibhajante ke tataḥ syāma yadasyai na bhajemahīti te yajñameva viṣṇum puraskṛtyeyuḥ",
    "GV03sb_01_u:367": " te hocuḥ |",
    "GV03sb_01_u:368": " anu no 'syām pṛthivyāmābhajatāstveva no 'pyasyām bhāga iti te",
    "GV03sb_01_u:369": " hāsurā asūyanta ivocuryāvadevaiṣa viṣnurabhiśete tāvadvo dadma iti",
    "GV03sb_01_u:370": " vāmano ha viṣnurāsa |",
    "GV03sb_01_u:371": " taddevā na jihīḍire mahadvai no 'durye no yajñasaṃmitamaduriti",
    "GV03sb_01_u:372": " te prāñcaṃ viṣṇuṃ nipādya |",
    "GV03sb_01_u:373": " candobhirabhitaḥ paryagṛhṇangāyatreṇa tvā candasā parigṛhṇāmīti dakṣiṇatastraiṣṭubhena tvā candasā parigṛhṇāmīti paścājjāgatena tvā candasā parigṛhṇāmītyuttarataḥ",
    "GV03sb_01_u:374": " taṃ candobhirabhitaḥ parigṛhya |",
    "GV03sb_01_u:375": " agnim purastātsamādhāya tenārcantaḥ śrāmyantaścerustenemāṃ sarvām pṛthivīṃ samavindanta tadyadenenemāṃ sarvāṃ samavindanta tasmādvedirnāma tasmādāhuryāvatī vedistāvatī pṛthivītyetayā hīmāṃ sarvāṃ samavindantaivaṃ ha vā imāṃ sarvāṃ sapatnānāṃ samvṛṅkte",
    "GV03sb_01_u:376": " nirbhajatyasyai sapatnānya evametadveda",
    "GV03sb_01_u:377": " so 'yaṃ viṣṇurglānaḥ |",
    "GV03sb_01_u:378": " candobhirabhitaḥ parigṛhīto 'gniḥpurastānnāpakramaṇamāsa sa tata evauṣadhīnām mūlānyupamumloca",
    "GV03sb_01_u:379": " te ha devā ūcuḥ |",
    "GV03sb_01_u:380": " kva nu viṣṇurabhūtkva nu yajño 'bhūditi te hocuścandobhirabhitaḥ parigṛhīto 'gniḥ purastānnāpakramaṇamastyatraivānvicateti taṃ khananta",
    "GV03sb_01_u:381": " ivānvīṣustaṃtryaṅgule 'nvavindaṃstammāttryaṅgulā vediḥ syāttadu hāpi",
    "GV03sb_01_u:382": " pāñcistryaṅgulāmeva saumyasyadhvarasya vediṃ cakre",
    "GV03sb_01_u:383": " tadu tatha na kuryāt |",
    "GV03sb_01_u:384": " oṣadhīnāṃ vai sa mūlānyupāṃlocattasmādoṣadhīnāmeva mūlānyucettavai brūyādyannvevātra viṣṇumanvavindaṃstasmādvedirnāma",
    "GV03sb_01_u:385": " tamanuvidyottareṇa parigraheṇa paryagṛhṇan |",
    "GV03sb_01_u:386": " sukṣmā cāsi śivā cāsīti dakṣiṇata imāmevaitatpṛthivīṃ saṃvidya sukṣmāṃ śivāmakurvata syonā cāsi suṣadā cāsīti paścādimāmevaitatpṛthivīṃ saṃvidya syonāṃ suṣadāmakurvatorjasvatī cāsi payasvatī cetyuttarata imāmevaitatpṛthivīṃ saṃvidya rasavatīmupajīvanīyāmakurvata",
    "GV03sb_01_u:387": " sa vai triḥ pūrvam parigraham parigṛhṇāti |",
    "GV03sb_01_u:388": " triruttaraṃ tatṣaṭ kṛtvaḥ ṣaḍvā ṛtavaḥ saṃvatsarasya saṃvatsaro yajñaḥ prajāpatiḥ sa yāvāneva yajño yāvatyasya mātrā tāvatamevaitatparigṛhṇāti",
    "GV03sb_01_u:389": " ṣaḍbhirvyāhṛtibhiḥ |",
    "GV03sb_01_u:390": " pūrvam parigraha parigṛhṇāti ṣaḍbhiruttaraṃ taddvādaśa kṛtvo dvādaśa vai māsāḥ saṃvatsarasya saṃvatsaro yajñaḥ prajāpatiḥ sa yāvāneva yajño yāvatyasya mātrā tāvatamevaitatparigṛhṇāti",
    "GV03sb_01_u:391": " vyāmamātrī paścātsyādityāhuḥ |",
    "GV03sb_01_u:392": " etāvānvai puruṣah\\ puruṣasaṃmita hi tryaratniḥ prācī trivṛddhi yajño nātra mātrāsti yāvatīmeva svayam manasā manyeta tāvatīṃ kuryāt",
    "GV03sb_01_u:393": " abhito 'gnimaṃsā unnayati |",
    "GV03sb_01_u:394": " yoṣā vai vedirvṛṣāgniḥ parigṛhya vai yoṣā vṛṣāṇaṃ śete mithunamevaitatprajananaṃ kriyate tasmādabhito 'gnimaṃsā unnayati",
    "GV03sb_01_u:395": " sā vai paścādvarīyasī syāt |",
    "GV03sb_01_u:396": " madhye saṃhvāritā punaḥ purastādurvyevamiva hi yoṣām praśaṃsanti pṛthuśroṇirvimṛṣṭāntarāṃsā madhye saṃgrāḥyeti juṣṭāmevaināmetaddevebhyaḥ karoti",
    "GV03sb_01_u:397": " sā vai prākpravaṇā syāt |",
    "GV03sb_01_u:398": " prācī hi devānāṃ digatho udakpravaṇodīcī hi manuṣyāṇāṃ digdakṣiṇataḥ purīṣam pratyudūhatyeṣā vai dikpitṝṇāṃ sā yaddakṣiṇāpravaṇā syāt kṣipre ha yajamāno 'muṃ lokamiyāttatho ha yajamāno jyogjīvati tasmāddakṣiṇataḥ purīṣam pratyudūhati purīṣavatīṃ kurvīta paśavo vai purīṣam paśumatīmevaināmetatkurute",
    "GV03sb_01_u:399": " tām pratimārṣṭi |",
    "GV03sb_01_u:400": " devā ha vai saṃgrāmaṃ saṃnidhāsyanta ste hocurhanta yadasyai pṛthivyā anāmṛtaṃ devayajanaṃ taccandramasi nidadhāmahai sa yadi na ito",
    "GV03sb_01_u:401": " 'surā",
    "GV03sb_01_u:402": " jayeyustata evārcantaḥ śrāmyantaḥ punarabhibhavemeti sa yadasyai pṛthivyā anāmṛtaṃ devayajanamāsīttaccandramasi nyadadhata tadetaccandramasi kṛṣṇaṃ tasmādāhuścandramasyasyai pṛthivyai devayajanamityapi ha vā asyaitasmindevayajana iṣṭam bhavati tasmādvai pratimārṣṭi",
    "GV03sb_01_u:403": " sa pratimārṣṭi |",
    "GV03sb_01_u:404": " purā krūrasya visṛpo virapśinniti saṃgrāmo vai krūraṃ saṃgrāme hi krūraṃ kriyate hataḥ puruṣo hato 'śvaḥ śete purā hyetatsaṃgrāmānnyadadhata",
    "GV03sb_01_u:405": " tasmādāha purā krūrasya visṛpo virapśinnityudādāya pṛthivīṃ jīvadānumityudādāya hi yadasyai pṛthivyai jīvamāsīttaccandramasi nyadadhata tasmādāhodādāya pṛthivīṃ jīvadānumiti yāmairayaṃścandramasi svadhābhiriti yāṃ candramasi brahmaṇādadhurityevaitadāha tāmu dhīrāso anudiśya yajanta ityeteno ha tāmanudiśya yajante 'pi ha vā asyaitāsmindevayajana iṣṭam bhavati ya",
    "GV03sb_01_u:406": " evametadveda",
    "GV03sb_01_u:407": " athāha prokṣaṇīrāsādayeti |",
    "GV03sb_01_u:408": " vajro vai sphyo brāhmaṇaścemam purā yajñamabhyajūgupatāṃ vajro vā āpastadvajramevaitadabhiguptyā āsādayati sa vā uparyuparyeva prokṣaṇīṣu dhāryamāṇāsvatha sphyamudyacatyatha yannihita eva sphyo prokṣaṇīrāsādayedvajro ha samṛceyātāṃ tatho ha vajro na samṛcete tasmāduparyuparyeva prokṣanīṣu dhāryamāṇāsvatha sphyamudyacati",
    "GV03sb_01_u:409": " athaitāṃ vācaṃ vadati |",
    "GV03sb_01_u:410": " prokṣaṇīrāsādayedhmam barhirupasādaya srucaḥ sammṛḍḍhi patnīṃ saṃnahyājyenodehīti saṃpraiṣa evaiṣa sa yadi kāmayeta brūyādetadyadyu kāmayetāpi nādriyeta svayamu hyevaitadvededamataḥ karma kartavyamiti",
    "GV03sb_01_u:411": " athodañcaṃ sphyam praharati |",
    "GV03sb_01_u:412": " amuṣmai tvā vajram praharāmīti yadyabhicaredvajro vai sphya stṛṇute haivainena",
    "GV03sb_01_u:413": " atha pāṇī avanenikte |",
    "GV03sb_01_u:414": " yaddhyasyai krūramabhūttaddhyasyā etadahārṣīttasmātpāṇī avanenikte",
    "GV03sb_01_u:415": " sa ye hāgra ījire |",
    "GV03sb_01_u:416": " te ha smāvamarśa yajante te pāpīyāṃsa āsuratha ye nejire te śreyāṃsa āsustato 'śraddhā manuṣyānviveda ye yajante pāpīyāṃsaste bhavanti ya u na",
    "GV03sb_01_u:417": " yajante śreyāṃsaste bhavantīti tata ito devānhavirna jagāmetaḥ pradānāddhi devā upajīvanti",
    "GV03sb_01_u:418": " te ha devā ūcuḥ |",
    "GV03sb_01_u:419": " bṛhaspatimāṅgirasamaśraddhā vai manuṣyānabidattebhyo vidhehi yajñamiti sa hetyovāca bṛhaspatirāṅgirasaḥ kathā na yajadhva iti te hocuḥ kiṃ kāmyā yajemahi ye yajante pāpīyāṃsaste bhavanti ya u na yajante śreyāṃsaste bhavantīti",
    "GV03sb_01_u:420": " sa hovāca |",
    "GV03sb_01_u:421": " bṛhaspatirāṅgiraso yadvai śuśruma devānām pariṣūtaṃ tadeṣa yajño bhavati yacūtāni havīṃṣi kLptā vedistenāvamarśamacāriṣṭa tasmātpāpīyāṃso",
    "GV03sb_01_u:422": " 'bhūt",
    "GV03sb_01_u:423": " tenānavamarśa yajadhvaṃ tathā śreyāṃso bhaviṣyathetyā kiyata ityā barhiṣa staraṇāditi barhiṣā ha vai khalveṣā śāmyati sa yadi purā barhihṣa staraṇātkiṃcidāpadyeta barhireva tatstṛṇannapāsyedatha yadā barhi stṛṇantyapi padābhitiṣṭhanti sa yo haivaṃ vidvānanavamarśaṃ yajate śreyānhaiva bhavati tasmādanavamarśameva yajeta",
    "GV03sb_01_u:424": " sa vai srucaḥ sammārṣṭi |",
    "GV03sb_01_u:425": " tadyatsrucaḥ sammārṣṭi yathā vai devānāṃ caraṇaṃ tadvā anu manuṣyāṇāṃ tasmādyadāmanuṣyāṇām pariveṣaṇamupakLptam bhavati",
    "GV03sb_01_u:426": " atha pātrāṇi nirṇenijati |",
    "GV03sb_01_u:427": " tairnirṇitya pariveviṣatyevaṃ vā eṣa devānāṃ yajño bhavati yacūtāni havīṃṣi kLptāvedisteṣāmetānyeva pātrāṇi yatsrucaḥ",
    "GV03sb_01_u:428": " sa yatsammārṣṭi |",
    "GV03sb_01_u:429": " nirṇenektyevainā etannirṇiktābhiḥ pracarāṇīti tadvai dvayenaiva devebhyo nirṇenijatyekena manuṣyebhyo 'dbhiśca brahmaṇā ca devebhya āpo hi kuśā brahma yajurekenaiva manuṣyebhyo 'dbhirevaivamvetannānā bhavati",
    "GV03sb_01_u:430": " atha sruvamādatte |",
    "GV03sb_01_u:431": " tam pratapati pratyuṣṭaṃ rakṣaḥ pratyuṣṭā arātayo niṣṭaptaṃ rakṣo niṣṭaptā arātaya iti vā",
    "GV03sb_01_u:432": " devā ha vai yajñaṃ tanvānāḥ |",
    "GV03sb_01_u:433": " te 'surarakṣasebhya",
    "GV03sb_01_u:434": " āsaṃgādbibhayāṃcakrustadyajñamukhādevaitannāṣṭrā rakṣāṃsyato 'pahanti",
    "GV03sb_01_u:435": " sa vā ityagrairantarataḥ sammārṣṭi |",
    "GV03sb_01_u:436": " aniśito 'si sapatnakṣiditi yathānuparato yajamānasya sapatnānkṣiṇuyādevametadāha vājinaṃ tvā vājedhyāyai sammārjmīti yajñiyaṃ tvā yajñāya sammārjmītyevaitadāhaitenaiva sarvāḥ srucaḥ sammārṣṭi vājinīṃ tveti srucaṃ tūṣṇīm prāśitraharaṇaṃ",
    "GV03sb_01_u:437": " sa vā ityagrairantarataḥ sammārṣṭīti |",
    "GV03sb_01_u:438": " mūlairbāhyata itīva vā ayam prāṇa itīvodānaḥ prāṇodānāvevaitaddadhāti tasmāditīvemāni lomānītīvemāni",
    "GV03sb_01_u:439": " sa vai sammṛjyasammṛjya pratapya pratapya prayacati |",
    "GV03sb_01_u:440": " yathāvamarśaṃ nirṇijyānavamarśamuttamam parikṣālayedevaṃ tattasmātpratapya pratapya prayacati",
    "GV03sb_01_u:441": " sa vai sruvamevāgre sammārṣṭi |",
    "GV03sb_01_u:442": " athetarāḥ sruco yoṣā vai srugvṛṣā sruvastasmādyadyapi bahvya iva striyaḥ sārdhaṃ yanti ya eva tāsvapi kumāraka iva pumānbhavati sa eva tatra prathama etyanūcya itarāstasmātsruvamevāgre sammārṣṭyathetarāḥ srucaḥ",
    "GV03sb_01_u:443": " sa vai tathaiva sammṛjyāt |",
    "GV03sb_01_u:444": " yathāgniṃ nābhivyukṣedyathā yasmā aśanamāhariṣyantsyāttam pātranirṇejanenābhivyukṣedevaṃ tattasmādu tathaiva sammṛjyādyathāgniṃ nābhivyukṣetprāṅivaivotkramya",
    "GV03sb_01_u:445": " taddhaike |",
    "GV03sb_01_u:446": " srukṣammārjanānyagnāvabhyādadhati vedasyāhābhūvantsruca ebhiḥ samamārjiṣuridaṃ vai kiṃcidyajñasya nedidam bahmā aśanamāharettam pātranirṇejanam pāyayedevaṃ tattasmādu parāsyedevaitāni",
    "GV03sb_01_u:447": " atha patnīṃ saṃnahyati |",
    "GV03sb_01_u:448": " jaghanārdho vā eṣa yajñasya yatpatnī prāṅme yajñastāyamāno yāditi yunaktyevaināmetadyuktā me yajñamanvāsātā iti",
    "GV03sb_01_u:449": " yoktreṇa saṃnahyati |",
    "GV03sb_01_u:450": " yoktreṇa hi yogyaṃ yuñjantyasti vai patnyā amedhyaṃ yadavācīnaṃ nābherathaitadājyamavekṣiṣyamāṇā bhavati tadevāsyā etadyoktreṇāntardadhātyatha medhyenaivottarārdhanājyamavekṣate tasmātpatnīṃ saṃnahyati",
    "GV03sb_01_u:451": " sa vā abhivāsaḥ saṃnahyati |",
    "GV03sb_01_u:452": " oṣadhayo vai vāso varuṇyā rajjustadoṣadhīrevaitadantardadhāti tatho haināmeṣā varuṇyā rajjurna hinasti tasmādabhivāsaḥ saṃnahyati",
    "GV03sb_01_u:453": " sa saṃnahyati |",
    "GV03sb_01_u:454": " adityai rāsnāsītīyaṃ vai pṛthivyaditiḥ seyaṃ devānām patnyesā vā etasya patnī bhavati tadasyā etadrāsnāmeva karoti na rajjuṃ hiro vai rāsnā tāmevāsyā etatkaroti",
    "GV03sb_01_u:455": " sa vai na granthim kuryāt |",
    "GV03sb_01_u:456": " varuṇyo vai granthirvaruṇo ha patnīṃ gṛhṇīyādyadgranthiṃ kuryāttasmānna granthiṃ karoti",
    "GV03sb_01_u:457": " ūrdhvamevodgūhati |",
    "GV03sb_01_u:458": " viṣṇorveṣyo 'sīti sā vai na paścātprācī devānāṃ yajñamanvāsīteyaṃ vai pṛthivyaditiḥ seyaṃ devānām patnī sā paścātprācī devānāṃ yajñamanvāste taddhemāmabhyārohetsā patnī kṣipre 'muṃ lokamiyāttatho ha patnī jyogjīvati tadasyā evaitannihnute tatho haināmiyaṃ na hinasti tasmādu",
    "GV03sb_01_u:459": " dakṣiṇata ivaivānvāsīta",
    "GV03sb_01_u:460": " athājyamavekṣate |",
    "GV03sb_01_u:461": " yoṣā vai patnī reta ājyam mithunamevaitatprajananaṃ kriyate tasmādājyamavekṣate",
    "GV03sb_01_u:462": " sāvekṣate |",
    "GV03sb_01_u:463": " 'dabdhena tvā cakṣuṣāvapaśyāmītyanārttena tvācakṣuṣāvapaśyāmītyevaitadāhāgnerjihvāsīti yadā vāetadagnau",
    "GV03sb_01_u:464": " juhvatyathāgnerjihvā ivottiṣṭhanti tasmādāhāgnerjihvasīti suhūrdevebhya iti sādhu devebhya ityevaitadāha dhāmne dhāmne me bhava yajuṣe yajuṣa iti sarvasmai me yajñāyaidhītyevaitadāha",
    "GV03sb_01_u:465": " athājyamādāya prāṅudāharati |",
    "GV03sb_01_u:466": " tadāhavanīye 'dhiśrayati yasyāhavanīye havīṃṣi śrapayanti sarvo me yajña āhavanīye śṛto 'sadityatha yadamutrāgre",
    "GV03sb_01_u:467": " 'dhiśrayati",
    "GV03sb_01_u:468": " patnīṃ hyavakāśayiṣyanbhavati na hi tadavakalpate yatsāmi pratyggharetpatnīmavakāśayiṣyāmītyatha yatpatnīṃ nāvakāśayedantariyāddha yajñātpatnīṃ tatho ha yajñātpatnīṃ nāntareti tasmādu sārdhameva vilāpya prāgudāharatyavakāśya patnīṃ yasyo patnī na bhavatyagra eva tasyāhavanīye 'dhiśrayati tattata ādatte tadantarvedyāsādayati",
    "GV03sb_01_u:469": " tadāhuḥ |",
    "GV03sb_01_u:470": " nāntarvedyāsādayedato vai devānām patnīḥ samyājayantyavasabhā aha devānām patnīḥ karoti paraḥpuṃso hāsya patnī bhavatīti tadu hovāca yājñavalkyo yathādiṣṭam patnyā astu kastadādriyeta yatparaḥpuṃsā vā patnī syādyathā vā",
    "GV03sb_01_u:471": " yajño vediryajña ājyaṃ yajñādyajña nirmimā iti tasmādantarvedyevāsādayet",
    "GV03sb_01_u:472": " prokṣaṇīṣu pavitre bhavataḥ |",
    "GV03sb_01_u:473": " te tata ādatte tābhyāmājyamutpunātyeko vā utpavanasya bandhurmedhyamevaitatkaroti",
    "GV03sb_01_u:474": " sa utpunāti |",
    "GV03sb_01_u:475": " savitustvā prasava utpunāmyacidreṇa pavitreṇa sūryasya raśmibhiriti so sāveva bandhuḥ",
    "GV03sb_01_u:476": " athājyaliptābhyām pavitrābhyam |",
    "GV03sb_01_u:477": " prokṣaṇīrutpunāti saviturvaḥ prasava utpu",
    "GV03sb_01_u:478": " bandhuḥtadyadājyaliptābhyām pavitrābhyām |",
    "GV03sb_01_u:479": " prokṣanīrutpunāti tadapsu payo dadhāti tadidamapsu payo hitamidaṃ hi yadā varṣatyathauṣadhayo jāyanta oṣadhīrjagdhvāpaḥ pītvā tata eṣa rasaḥ sambhavati tasmādu rasasyo caiva sarvatvāya",
    "GV03sb_01_u:480": " athājyamavekṣate |",
    "GV03sb_01_u:481": " taddhaike yajamānamavakhyāpayanti tadu hovāca yājñavaklyaḥ kathaṃ nu na svayamadhvaryavo bhavanti kathaṃ svayaṃ nānvāhuryatra bhūyasya ivāśiṣaḥ kriyante kathaṃ nveṣāmatraiva śraddhā bhavatīti yāṃ vai kāṃ ca yajña ṛtvija āśiṣamāśāsate yajamānasyaiva sā tasmādadhvaryurevāvekṣeta",
    "GV03sb_01_u:482": " so 'vekṣate |",
    "GV03sb_01_u:483": " satyamṛ vai cakṣuḥ satyaṃ hi vai cakṣustasmādyadidānīṃ dvau vivadamānāveyātāmahamadarśamahamaśrauṣamiti ya eva brūyādahamadarśamiti tasmā eva śraddadhyāma tatsatyenaivaitatsamardhayati",
    "GV03sb_01_u:484": " so 'vekṣate |",
    "GV03sb_01_u:485": " tejo 'si śukramasyamṛtamasīti sa eṣa satya eva mantrastejā",
    "GV03sb_01_u:486": " hyetacukraṃ hyetadamṛtaṃ hyetattatsatyenaivaitatsamardhayati",
    "GV03sb_01_u:487": " puruṣo vai yajñaḥ |",
    "GV03sb_01_u:488": " puruṣastena yajño yadenam puruṣastanuta eṣa vai tāyamāno yāvāneva puruṣastāvānvidhīyate tasmātpuruṣo yajñaḥ",
    "GV03sb_01_u:489": " tasyeyameva juhūḥ |",
    "GV03sb_01_u:490": " iyamupabhṛdātmaiva dhruvā tadvā ātmana evemāni sarvāṇyaṅgāni prabhavanti tasmādu dhruvāyā eva sarvo yajñaḥ prabhavati",
    "GV03sb_01_u:491": " prāṇa eva sruvaḥ |",
    "GV03sb_01_u:492": " so 'yam prāṇaḥ sarvāṇyaṅgānyanusaṃcarati tasmādu sruvaḥ sarvā anu srucaḥ saṃcarati",
    "GV03sb_01_u:493": " tasyāsāveva dyaurjuhūḥ |",
    "GV03sb_01_u:494": " athedamantarikṣamupabhṛdiyamevadhruvā tadvā asyā eveme sarve lokāḥ prabhavanti tasmādu dhruvāyā eva sarvo yajñaḥ prabhavati",
    "GV03sb_01_u:495": " ayameva sruvo yo 'yam pavate |",
    "GV03sb_01_u:496": " so 'yamimāṃtsarvāṃllokānanupavate tasmādu sruvaḥ sarvā anu srucaḥ saṃcarati",
    "GV03sb_01_u:497": " sa eṣa yajñastāyamāno |",
    "GV03sb_01_u:498": " devebhyastāyata ṛtubhyaścandobhyo yaddhavistaddevānāṃ yatsomo rājā yatpuroḍāśastattadādiśya gṛhṇātyamuṣme tvā juṣṭaṃ gṛhṇāmītyevamu haiteṣām",
    "GV03sb_01_u:499": " atha yānyājyāni gṛhyante |",
    "GV03sb_01_u:500": " ṛtubhyaścaiva tāni candobhyaśca gṛhyante tattadanādiśyājyasyaiva rūpeṇa gṛhṇāti sa vai caturjuhvām gṛhṇātyaṣṭau kṛtva upabhṛti",
    "GV03sb_01_u:501": " sa yaccaturjuhvāṃ gṛhṇāti |",
    "GV03sb_01_u:502": " ṛtubhyastadgṛhṇāti prayājebhyo hi tadgṛhṇātyṛtavo hi prayājāstattadanādiśyājyasyaiva rūpeṇa gṛhṇātyajāmitāyai jāmi ha kuryādyadvasantāya tvā grīṣmāya tveti gṛhṇīyāttasmādanādiśyājyasyaiva rūpeṇa gṛhṇāti",
    "GV03sb_01_u:503": " atha yadaṣṭau kṛtva upabhṛti gṛhṇāti |",
    "GV03sb_01_u:504": " candobhyastadgṛhṇātyanuyājebhyo hi tadgṛhṇāti candāṃsi hyanuyājāstattadanādiśyājyasyaiva rūpeṇa gṛhṇātyajāmitāyai jāmi ha kuryādyadgāyatryai tvā triṣṭubhe tveti gṛhṇīyāttasmādanādiśyājyasyaiva rūpeṇa gṛhṇāti",
    "GV03sb_01_u:505": " atha yaccaturdhruvāyāṃ gṛhṇāti |",
    "GV03sb_01_u:506": " sarvasmai tadyajñāya gṛhṇāti tattadanādiśyājyasyaiva rūpeṇa gṛhṇāti kasmā u hyādiśedyataḥ sarvābhya eva devatābhyo 'vadyati",
    "GV03sb_01_u:507": " tasmādanādiśyājyasyaiva rūpeṇa gṛhṇāti",
    "GV03sb_01_u:508": " yajamāna eva juhūmanu |",
    "GV03sb_01_u:509": " yo 'smā arātīyati sa upabhṛtamanvattaiva",
    "GV03sb_01_u:510": " juhūmanvādya upabhṛtamanvattaiva juhūrādya upabhṛtsa vai caturjuhvāṃ gṛhṇātyaṣṭau kṛtva upabhṛti",
    "GV03sb_01_u:511": " sa yaccaturjuhvāṃ gṛhṇāti |",
    "GV03sb_01_u:512": " attāramevaitatparimitataraṃ kanīyāṃsaṃ karotyatha yadaṣṭau kṛtva upabhṛti gṛhṇātyādyamevaitadaparimitataram bhūyāṃsaṃ karoti taddhi samṛddhaṃ yatrāttā kanīyānādyo bhūyān",
    "GV03sb_01_u:513": " sa vai caturjuhvāṃ gṛhṇan |",
    "GV03sb_01_u:514": " bhūya ājyaṃ gṛhṇātyaṣṭau kṛtva upabhṛti gṛhṇankanīya ājyaṃ gṛhṇāti",
    "GV03sb_01_u:515": " sa yaccaturjuhvāṃ gṛhṇan |",
    "GV03sb_01_u:516": " bhūya ājyaṃ gṛhṇātyattāramevaitatparimitataraṃ kanīyāṃsaṃ kurvaṃstasminvīryam balaṃ dadhātyatha yadaṣṭau kṛtva upabhṛti gṛhṇankanīya ājyaṃ gṛhṇātyādyamevaitadaparimitataram bhūyāṃsaṃ kurvaṃstamavīryamabalīyāṃsaṃ karoti tasmāduta rājāpārāṃ viśam prāvasāyāpyekaveśmanaiva jināti tvadyathā tvatkāmayate tathā sacata eteno ha tadvīryeṇa yajjuhvām bhūya ājyaṃ gṛhṇāti sa yajjuhvāṃ gṛhṇāti juhvaiva",
    "GV03sb_01_u:517": " tajjuhoti yadupabhṛti gṛhṇāti juhvaiva tajjuhoti",
    "GV03sb_01_u:518": " tadāhuḥ |",
    "GV03sb_01_u:519": " kasmā u tarhyupabhṛti gṛhṇīyādyadupabhṛtā na juhotīti sa yaddhopabhṛtā juhuyātpṛthagghaivemāḥ prajāḥ syurnaivāttā syānnādyaḥ syādatha yattajjuhveva samānīya juhoti tasmādimā viśaḥ kṣatriyasyaiva vaśe sati vaiśyam paśava upatiṣṭante 'tha yattajjuhveva samānīya juhoti tasmādyadota kṣatriyaḥ kāmayate",
    "GV03sb_01_u:520": " 'thāha vaiśya mayi yatte paro nihitaṃ tadāhareti taṃ jināti tvadyathā",
    "GV03sb_01_u:521": " tvatkāmayate tathā sacata eteno hatadvīryeṇa",
    "GV03sb_01_u:522": " tāni vā etāni |",
    "GV03sb_01_u:523": " candobhya ājyāni gṛhyante sa yaccaturjuhvāṃ gṛhṇāti gāyatryai tadgṛhṇātyatha yadaṣṭau kṛtva upabhṛti gṛhṇāti triṣṭubjagatībhyāṃ tadgṛhṇātyatha yaccaturdhruvāyāṃ gṛhṇātyanuṣṭubhe tadgṛhṇāti vāgvā anuṣṭubvāco vā idaṃ sarvam prabhavati tasmādu dhruvāya eva sarvā yajñaḥ prabhavatīyam vā anuṣṭubasyai",
    "GV03sb_01_u:524": " vā idaṃ sarvam prabhavati tasmādu dhruvāyā eva sarvo yajñaḥ prabhavati",
    "GV03sb_01_u:525": " sa gṛhṇāti |",
    "GV03sb_01_u:526": " dhāṃ nāmāsi priyaṃ devānāmityetadvai devānām priyatamaṃ dhāma yadājyaṃ tasmādāha dhāma nāmāsi priyaṃ devānāmityanādhṛṣṭaṃ devayajanamasīti vajro hyājyaṃ tasmādāhānādhṛṣṭaṃ devayajanamasīti",
    "GV03sb_01_u:527": " sa etena yajuṣā |",
    "GV03sb_01_u:528": " sakṛjjuhvāṃ gṛhṇāti tristūṣṇīmetenaiva yajuṣā sakṛdupabhṛti gṛhṇāti sapta kṛtvastūṣṇīmetenaiva yajuṣā sakṛddhruvāyāṃ gṛhṇāti tristūsṇīṃ tadāhustristrireva yajuṣā gṛhṇīyātrivṛddhi yajña iti tadu nu sakṛtsakṛdevātro hyeva trirgṛhītaṃ sampadyate",
    "GV03sb_01_u:529": " prokṣaṇīradhvaryurādatte |",
    "GV03sb_01_u:530": " sa idhmamevāgre prokṣati kṛṣṇo 'syākhareṣṭho",
    "GV03sb_01_u:531": " 'gnaye",
    "GV03sb_01_u:532": " tvā juṣṭam prokṣāmīti tanmedhyamevaitadagnaye karoti",
    "GV03sb_01_u:533": " atha vedim prokṣati |",
    "GV03sb_01_u:534": " vedirasi barhiṣe tvā juṣṭām prokṣāmi tanmedhyāmevaitadbarhiṣe karoti",
    "GV03sb_01_u:535": " athāsmai barhiḥ prayacati |",
    "GV03sb_01_u:536": " tatpurastādgranthyāsādayati tatprokṣati barhirasi srugbhyastvā juṣṭam prokṣāmi tanmedhyamevaitatsrugbhyaḥ",
    "GV03sb_01_u:537": " atha yāḥ prokṣaṇyaḥ pariśiṣyante |",
    "GV03sb_01_u:538": " tābhiroṣadhīnām mūlānyupaninayatyadityai vyundanamasītīyaṃ vai pṛthivyaditistadasyā evaitadoṣadhīnām mūlānyuponatti tā imā ārdramūlā oṣadhayastasmādyadyapi śuṣkāṇyagrāṇi bhavantyārdrāṇyeva",
    "GV03sb_01_u:539": " mūlāni bhavanti",
    "GV03sb_01_u:540": " atha visraṃsya granthim |",
    "GV03sb_01_u:541": " purastātprastaraṃ gṛhṇāti viṣṇo stupo 'sīti",
    "GV03sb_01_u:542": " yajño vai viṣṇustasyeyameva śikhā stupa etāmevāsminnetaddadhāti purastādgṛhṇāti purastāddhyayaṃ stupastasmātpurastādgṛhṇāti",
    "GV03sb_01_u:543": " atha saṃnahanaṃ visraṃsayati |",
    "GV03sb_01_u:544": " prakLptaṃ haivāsya strī vijāyata iti tasmātsaṃnahanaṃ visraṃsayati taddakṣiṇāyāṃ śroṇau nidadhāti nīvirhaivāsyaiṣā dakṣiṇata iva hīyaṃ nīvistasmāddakṣiṇāyāṃ śroṇau nidadhāti tatpunarabhicādayatyabhicanneva hīyaṃ nīvistasmātpunarabhicādayati",
    "GV03sb_01_u:545": " atha barhi stṛṇāti |",
    "GV03sb_01_u:546": " ayaṃ vai stupaḥ prastaro 'tha yānyavāñci lomāni tānyevāsya yaditaram barhistānyevāsminnetaddadhāti tasmādbarhi stṛṇāti",
    "GV03sb_01_u:547": " yoṣā vai vediḥ |",
    "GV03sb_01_u:548": " tāmetaddevāśca paryāsate ye ceme brāhmaṇāḥ śuśruvāṃso",
    "GV03sb_01_u:549": " 'nūcānāsteṣvevaināmetatparyāsīneṣvanagnāṃ karotyanagnatāyā eva tasmādbarhi",
    "GV03sb_01_u:550": " stṛṇāti",
    "GV03sb_01_u:551": " yāvatī vai vediḥ |",
    "GV03sb_01_u:552": " tāvatī pṛthivyoṣadhayo barhistadasyāmevaitatpṛthivyāmoṣadhīrdadhāti tā imā asyām pṛthivyāmoṣadhayaḥ pratiṣṭhitāstasmādbarhi stṛṇāti",
    "GV03sb_01_u:553": " tadvai bahulaṃ stṛṇīyādityāhuḥ yatra vā asyai bahulatamā oṣadhayastadasyā upajīvanīyatamaṃ tasmādbahulaṃ stṛṇīyāditi tadvai tadāhartaryevādhi trivṛtstṛṇāti trivṛddhi yajño 'tho api pravarhaṃ stṛṇīyātstṛṇanti barhirānuṣagiti tṛṣiṇābhyanūktamadharamūlaṃ stṛṇātyadharamūlā iva hīmā asyām",
    "GV03sb_01_u:554": " pṛthivyāmoṣadhayaḥ pratiṣṭhitāstasmādadharamūlaṃ stṛṇāti",
    "GV03sb_01_u:555": " sa stṛṇāti |",
    "GV03sb_01_u:556": " ūrṇamradasaṃ tvā stṛṇāmi svāsasthāṃ devebhya iti sādhvīṃ devebhya ityevaitadāha yadāhorṇamradasaṃ tveti svāsasthāṃ devebhya iti svāsadāṃ devebhya ityevaitadāha",
    "GV03sb_01_u:557": " athāgniṃ kalpayati |",
    "GV03sb_01_u:558": " śiro vai yajñasyāhavanīyaḥ pūrvo 'rdho vai śiraḥ pūrvārdhamevaitadyajñasya kalpayatyuparyupari",
    "GV03sb_01_u:559": " dhārayaṅkalpayatyayaṃ vai stupaḥ prastara etamevāsminnetatpratidadhāti tasmāduparyupari prastaraṃ dhārayaṅkalpayati",
    "GV03sb_01_u:560": " atha paridhīnparidadhāti |",
    "GV03sb_01_u:561": " tadyatparidhīnparidadhāti yatra vai devā agre 'gniṃ",
    "GV03sb_01_u:562": " hotrāya prāvṛṇata taddhovāca na vā ahamidamutsahe yadvo hotā syāṃ yadvo havyaṃ vaheyaṃ trīnpūrvānprāvṛḍhvaṃ te prādhanviṣustānnu me 'vakalpayatātha",
    "GV03sb_01_u:563": " vāahametadutsākṣye yadvo hotā syāṃ yadvo havyaṃ vaheyamiti tatheti tānasmā etānavākalpayaṃsta ete paridhayaḥ",
    "GV03sb_01_u:564": " sa hovāca |",
    "GV03sb_01_u:565": " vajro vai tānvaṣaṭkāraḥ prāvṛṇagvajrādvai vaṣaṭkārādbibhemi yanmā vajro vaṣaṭkāro na pravṛñjyādetaireva māparidhatta tathā mā vajro vaṣaṭkāro na pravarkṣyatīti tatheti tametaiḥ paryadadhustaṃ na vajro vaṣaṭkāraḥ rāvṛṇaktadvarmaivaitadagnaye nahyati yadetaiḥ paridadhāti",
    "GV03sb_01_u:566": " ta u haita ūcuḥ |",
    "GV03sb_01_u:567": " idamu cedasmānyajñe yuṅkthāstvevāsmākamapi yajñe bhāga iti",
    "GV03sb_01_u:568": " tatheti devā abruvan |",
    "GV03sb_01_u:569": " yadbahiṣparidhi skantsyati tadyuṣmāsu hutamatha yadva uparyupari hoṣyanti tadvo 'viṣyatīti sa yadagnau juhvati tadenānavatyatha yadenānuparyupari juhvati tadenānavatyatham yadbahiṣparidhi skandati",
    "GV03sb_01_u:570": " tadeteṣu hutaṃ tasmādu ha nāga iva skannaṃ syādimāṃ vai te prāviśanyadvā idaṃkiṃca skandatyasyāmeva tatsarvam pratitiṣṭhati",
    "GV03sb_01_u:571": " sa skannamabhimṛśati |",
    "GV03sb_01_u:572": " bhuvapataye svāhā bhuvanapataye svāhā bhūtānām pataye svāhetyetāni vai teṣāmagnīnāṃ nāmāni yadbhuvapatirbhuvanapatirbhūtānām patistadyathā vaṣaṭkṛtaṃ hutamevamasyaiteṣvagniṣu bhavati",
    "GV03sb_01_u:573": " taddhaike |",
    "GV03sb_01_u:574": " idhmasyaivaitānparidhīnparidadhāti tadu tathā na kuryādanavakLptā ha tasyaite bhavanti yānidhmasya paridadhātyabhyādhānāya hyevedhmaḥ kriyate tasyo haivaite 'vakLptā bhavanti yasyaitānanyānāharanti paridhaya iti tasmādanyānevāhareyuḥ",
    "GV03sb_01_u:575": " te vai pālāśāḥ syuḥ |",
    "GV03sb_01_u:576": " brahma vai palāśo brahmāgniragnayo hi tasmātpālāśāḥ",
    "GV03sb_01_u:577": " syuḥ",
    "GV03sb_01_u:578": " yadi pālāśānna vindet |",
    "GV03sb_01_u:579": " atho api vaikaṅkatā syuryadi vaikaṅkatānna vindedatho api kārṣmaryamayāḥ syuryadi kārṣmaryamayānna vindedatho api vailvāḥ syuratho khādirā atho audumbarā ete hi vṛkṣā yajñiyāstasmādeteṣāṃ vṛkṣāṇām bhavanti",
    "GV03sb_01_u:580": " te vā ārdrāḥ syuḥ |",
    "GV03sb_01_u:581": " etaddhyeṣāṃ jīvametena satejasa etena vīryavantastasmādārdrāḥ syuḥ",
    "GV03sb_01_u:582": " sa madhyamamevāgre |",
    "GV03sb_01_u:583": " paridhiṃ paridadhāti gandharvastvā viśvāvasuḥ paridadhātu viśvasyāriṣṭyai yajamānasya paridhirasyagniriḍa īḍita iti",
    "GV03sb_01_u:584": " atha dakṣiṇām paridadhāti |",
    "GV03sb_01_u:585": " indrasya bāhurasi dakṣiṇo viśvasya ariṣṭyai yajamānasya paridhirasyagniriḍa īḍita iti",
    "GV03sb_01_u:586": " athottaram paridadhāti |",
    "GV03sb_01_u:587": " mitrāvaruṇau tvottarataḥ paridhattāṃ dhruveṇa dharmaṇā viśvasyāriṣṭyai yajamānasya paridhirasyagniriḍa īḍita ityagnayo hi tasmādāhāgniriḍa īḍita iti",
    "GV03sb_01_u:588": " atha samidhamabhyādadhāti |",
    "GV03sb_01_u:589": " sa madhyamamevāgre paridhimupaspṛṣati tenaitānagre samindhe 'thāgnāvabhyādadhāti teno agnim pratyakṣaṃ samindhe",
    "GV03sb_01_u:590": " so 'bhyādadhāti |",
    "GV03sb_01_u:591": " vītihotraṃ tvā kave dyumantaṃ samidhīmahi agne bṛhantamadhvara ityetayā gāyatryā gāyatrīmevaitatsamindhe sā gāyatrī samiddhānyāni candāṃsi samindhe candāṃsi samiddhānidevebhyo yajñaṃ vahanti",
    "GV03sb_01_u:592": " atha yāṃ dvitīyāṃ samidhamabhyādadhāti |",
    "GV03sb_01_u:593": " vasantameva tayā samindhe sa vasantaḥ samiddho 'nyānṛtūṃtsamindha ṛtavaḥ samiddhāḥ prajāśca",
    "GV03sb_01_u:594": " prajanayantyoṣadhīśca pacanti so 'bhyādadhāti samidasīti samiddhi vasantaḥ",
    "GV03sb_01_u:595": " athābhyādhāya japati |",
    "GV03sb_01_u:596": " sūryastvā purastātpātu kasyāścidabhiśastyā iti guptyai vā abhitaḥ paridhayo bhavantyathaitatsūryameva purastādgoptāraṃ karoti netpurastānnāṣṭrā rakṣām\\syabhyavacarāniti sūryo hi nāṣṭrāṇāṃ",
    "GV03sb_01_u:597": " rakṣasāmapahantā",
    "GV03sb_01_u:598": " atha yāmevāmṛṃ tṛtīyāṃ samidhamabhyādadhāti |",
    "GV03sb_01_u:599": " anuyājeṣu brāhmaṇameva tayā samindhe sa brāhmaṇaḥ samiddho devebhyo yajñaṃvahati",
    "GV03sb_01_u:600": " atha stīrṇāṃ vedimupāvartate |",
    "GV03sb_01_u:601": " sa dve tṛṇe ādāya tiraścī nidadhāti saviturbāhū stha ityayaṃ vai stupaḥ prastaro'thāsyaite bhruvāveva tiraścī nidadhāti",
    "GV03sb_01_u:602": " tasmādime tiraścyau bhruvau kṣatraṃ vai prastaro viśa itaram barhiḥ kṣatrasya caiva viśaśca vidhṛtyai tasmāttiraścī nidadhāti tasmādveva vidhṛtī nāma",
    "GV03sb_01_u:603": " tatprastaraṃ stṛṇāti |",
    "GV03sb_01_u:604": " ūrṇamradasaṃ tvā stṛṇāmi svāsasthaṃ devebhya iti sādhuṃ devebhya ityevaitadāha yadāhorṇamradasaṃ tveti svāsasthaṃ devebhya iti svāsadaṃ devebhya ityevaitadāha",
    "GV03sb_01_u:605": " tamabhinidadhāti |",
    "GV03sb_01_u:606": " ā tvā vasavo rudrā ādityāḥ sadantvityete vai trayā devā yadvasavo rudrā ādityā ete tvāsīdantvityevaitadāhābhinihita eva savyena pāṇinā bhavati",
    "GV03sb_01_u:607": " atha dakṣiṇena juhūm pratigṛhṇāti |",
    "GV03sb_01_u:608": " nediha purā nāṣṭrārakṣāṃsyāviśāniti brāhmaṇo hi rakṣasāmapahantā tasmādabhinihita eva savyena pāṇinā bhavati",
    "GV03sb_01_u:609": " atha juhūm pratigṛhṇāti |",
    "GV03sb_01_u:610": " ghṛtācyasi juhūrnāmneti ghṛtācīhi juhūrhi nāmnā sedam priyeṇa dhāmnā priyaṃ sada āsīdeti ghṛtācyasyupabhṛnnāmnetyupabhṛtaṃ ghṛtācī hyupabhṛddhi nāmnā sedam priyeṇa dhāmnā priyaṃ sada āsīdeti ghṛtācyasi",
    "GV03sb_01_u:611": " dhruvā nāmneti dhruvāṃ ghṛtācī hi dhruvā hi nāmnāsedam priyeṇa dhāmnā priyaṃ sada āsīdeti priyeṇa dhāmnā priyaṃ sada āsīdeti yadanyaddhaviḥ",
    "GV03sb_01_u:612": " sa vā upari juhūṃ sādayati |",
    "GV03sb_01_u:613": " adha itarāḥ srucaḥ kṣatraṃvai juhūrviśa itarāḥ srucaḥ kṣatramevaitadviśa uttaraṃ karoti tasmāduparyāsīnaṃ kṣatriyamadhastādimāḥ prajā upāsate tasmāduparijuhūṃ sādayatyadha itarāḥ srucaḥ",
    "GV03sb_01_u:614": " so 'bhimṛśati |",
    "GV03sb_01_u:615": " dhruvā asadanniti dhruvā hyasadannṛtasya yonāviti yajño vā ṛtasya yoniryajñe hyasadaṃstā viṣṇo pāhi pāhi yajñam pāhi yajñapatimiti tadyajamānamāha pāhi māṃ yajñanyamiti tadapyātmānaṃ yajñānnāntareti yajño vai viṣṇostadyajñāyaivaitatsarvam paridadāti guptyai tasmādāha tā viṣṇo pāhīti",
    "GV03sb_01_u:616": " indhe ha vā etadadhvaryuḥ |",
    "GV03sb_01_u:617": " idhmenāgniṃ tasmādidhmo nāma samindhesāmidhenībhirhotā tasmātsāmidhenyo nāma",
    "GV03sb_01_u:618": " sa āha |",
    "GV03sb_01_u:619": " agnaye samidhyamānāyānubrūhītyagnaye hyetatsami",
    "GV03sb_01_u:620": " dhyamānāyānvāha",
    "GV03sb_01_u:621": " tadu haika āhuḥ |",
    "GV03sb_01_u:622": " agnaye samidhyamānāya hotaranubrūhīti tadu tathā na brūyādahotā vā eṣa purā bhavati yadaivainam pravṛṇīte 'tha hotā tasmādu brūyādagnaye",
    "GV03sb_01_u:623": " samidhyamānāyānubrūhītyeva",
    "GV03sb_01_u:624": " āgneyīranvāha |",
    "GV03sb_01_u:625": " svayaivainametāddevatāyā samindhe gāyatrīranvāha gāyatraṃ vā agneścandaḥ svenaivainametacandasāsamindhe vīryaṃ gāyatrī brahma gāyatrī",
    "GV03sb_01_u:626": " vīryeṇaivainametatsamindhe",
    "GV03sb_01_u:627": " ekādaśānvāha |",
    "GV03sb_01_u:628": " ekādaśākṣarā vai triṣṭubbrahma gāyatrī kṣatraṃ triṣṭubetābhyāmevainametadubhābhyāṃ vīryābhyāṃ samindhe tasmādekādaśānvāha",
    "GV03sb_01_u:629": " sa vai triḥ prathamāmanvāha |",
    "GV03sb_01_u:630": " triruttamāṃ trivṛtprāyaṇā hi yajñāstrivṛdudayanāstasmāttriḥ prathamāmanvāha triruttamāṃ",
    "GV03sb_01_u:631": " tāḥ pañcadaśa sāmidhenyaḥ saṃpadyante pañcadaśo vai vajro vīryaṃ vajro vīryamevaitatsāmidhenīrabhisaṃpādayati tasmādetāsvanūcyamānāsu yaṃ dviṣyāttamanguṣṭhābhyāmavabādhetedamahamamumavabādha iti tadenametena",
    "GV03sb_01_u:632": " vajreṇāvabādhate",
    "GV03sb_01_u:633": " pañcadaṣa vā ardhamāsya rātrayaḥ |",
    "GV03sb_01_u:634": " ardhamāsaśo vai saṃvatsaro bhavanneti tadrātrīrāpnoti",
    "GV03sb_01_u:635": " pañcadaśānāmu vai gāyatrīṇām |",
    "GV03sb_01_u:636": " trīṇi ca śatāni ṣasṭiścākṣarāṇi trīṇi ca vai śatāni ṣaṣṭiṣca saṃvatsarasyāhāni tadahānyāpnoti tadveva saṃvatsaramāpnoti",
    "GV03sb_01_u:637": " saptadaśa sāmidhenīḥ |",
    "GV03sb_01_u:638": " iṣṭya anubrūyādupāṃśu tasyai devatāyai yajati yasyā iṣṭaṃ nirvapati dvādaśa vai māsāḥ saṃvatsarasya pañcartava eṣa eva prajāpatiḥ saptadaśaḥ sarvaṃ vai prajāpatistatsarveṇaiva taṃ kāmamanaparādhaṃ rādhnoti yasmai kāmāyeṣṭiṃ nirvapatyupāṃśu devatām yajatyaniruktaṃ vā upāṃśu sarvaṃ vā aniruktaṃ tatsarveṇaiva taṃ kāmamanaparādhaṃ rādhnoti ṣvasmai kāmāyeṣṭhiṃ nirvapatyeṣa iṣṭerupacāraḥ",
    "GV03sb_01_u:639": " ekaviṃśatiṃ sāmidhenī |",
    "GV03sb_01_u:640": " api darśapūrṇamāsayoranubrūyādityāhurdvādaśa vai māsāḥ saṃvatsarasya pañcartavastrayo lokāstadviṃśatireṣa evaikaviṃśo ya eṣa tapati saiṣā gatireṣā pratiṣṭhā tadetāṃ gatimetām pratiṣṭhāṃ gacati",
    "GV03sb_01_u:641": " tasmādekaviṃśatimanubrūyāt",
    "GV03sb_01_u:642": " tā haitā gataśrerevānubrūyāt |",
    "GV03sb_01_u:643": " ya icenna śreyāṃtsyāṃna pāpīyāniti yādṛśāya haiva sate 'nvāhustādṛṅvā haiva bhavati pāpīyānvā yasyaivaṃ viduṣa etā anvāhuḥ so eṣā",
    "GV03sb_01_u:644": " mīmāṃsaiva na tvevaitā anūcyante",
    "GV03sb_01_u:645": " trireva prathamāṃ triruttamāmanavānannanubrūyāt |",
    "GV03sb_01_u:646": " trayo vā ime lokāstadimānevaitallokāṃtsaṃtanotīmāṃllokāṃtspṛṇute traya ime puruṣe prāṇā etamevāsminnetatsaṃtatamavyavacinnaṃ dadhātyetadanuvacanam",
    "GV03sb_01_u:647": " sa yāvadasya vacaḥ syāt |",
    "GV03sb_01_u:648": " evamevānuvivakṣettasyaitasya paricakṣīta sāmyavānyādanavānannanuvivakṣaṃstatkarma vivṛhyeta sā paricakṣā",
    "GV03sb_01_u:649": " sa yadyetannodāśaṃseta |",
    "GV03sb_01_u:650": " apyekaikāmevānavānannanubrūyāttadekaikayaivemāṃllokāṃtsaṃtanotyekaikayemāṃllo kāṃtspṛṇute 'tha yatprāṇaṃ dadhāti gāyatrī vai prāṇaḥ sa yatkṛtsnāṃ gāyatrīmanvāha tatkṛtsnaṃ prāṇaṃ dadhāti tasmādekaikāmevānavānannanubrūyāt",
    "GV03sb_01_u:651": " tā vai saṃtatā avyavacinnā anvāha |",
    "GV03sb_01_u:652": " saṃvatsarasyaivaitadahorātrāṇi saṃtanoti tānīmāni saṃvatsarasyāhorātrāṇi saṃtatānyavyavacinnāni pariplavante dviṣata u caivaitadbhrātṛvyāya nopasthānaṃ karotyupasthānaṃ ha kuryādyadasaṃtatāanubrūyāttasmādvai saṃtatā avyavacinnā anvāha",
    "GV03sb_01_u:653": " hiṃkṛtyānvāha |",
    "GV03sb_01_u:654": " nāsāmā yajño 'stīti vā āhurna vā ahiṃkṛtya sāma gīyate ma yaddhiṃkaroti taddhiṃkārasya rūpaṃ kriyate praṇavenaiva sāmno",
    "GV03sb_01_u:655": " o3mityeteno hāsyaiṣa sarva eva sasāmā yajño bhavati",
    "GV03sb_01_u:656": " yadveva hiṃkaroti |",
    "GV03sb_01_u:657": " prāṇo vai hiṃkāraḥ prāṇo hi vai hiṃkārastasmādapigṛhya nāsike na hiṃkartuṃ śaknoti vācā vā ṛcamanvāha vākca vai prāṇaśca mithunaṃ tadetatpurastānmithunam prajananaṃ kriyate sāmidhenīnāṃ tasmādvai hiṃkṛtyānvāha",
    "GV03sb_01_u:658": " sa vā upāṃśu hiṃkaroti |",
    "GV03sb_01_u:659": " atha yaduccairhiṃkuryādanyataradeva kuryādvācameva tasmādupāṃśu hiṃkaroti",
    "GV03sb_01_u:660": " sa vā eti ca preti cānvāha |",
    "GV03sb_01_u:661": " gāyatrīmevaitadarvācīṃ ca parācīṃ ca yunakti parācyaha devebhyo yajñaṃ vahatyarvācī manuṣyānavati tasmādvā eti ca preti cānvāha",
    "GV03sb_01_u:662": " yadveveti ca preti cānvāha |",
    "GV03sb_01_u:663": " preti vai prāṇa etyudānaḥ prāṇodānāvevaitaddadhāti tasmādvā eti ca preti cānvāha",
    "GV03sb_01_u:664": " yadveveti ca preti cānvāha |",
    "GV03sb_01_u:665": " preti vai retaḥ sicyata eti prajāyate preti paśavo vitiṣṭanta eti samāvartante sarvaṃ vā idameti ca preti ca tasmādvā eti ca preti cānvāha",
    "GV03sb_01_u:666": " so 'nvāha |",
    "GV03sb_01_u:667": " pra vo vājā abhidyava iti tannu preti bhavatyagna āyāhivītaya iti tadveti bhavati",
    "GV03sb_01_u:668": " tadu haika āhuḥ |",
    "GV03sb_01_u:669": " ubhayaṃ vā etatpreti sampadyata iti tadu tadātivijñānyamiva pra vo vājā abhidyava iti tannu pretyagna āyāhi vītaya iti tadveti",
    "GV03sb_01_u:670": " so 'nvāha |",
    "GV03sb_01_u:671": " pra vo vājā abhidyava iti tannu preti bhavati vājā ityannaṃ vai vājā annamevaitadabhyanūktamabhidyava ityardhamāsā vā abhidyavo",
    "GV03sb_01_u:672": " 'rdhamāsānevaitadabhyanūktaṃ haviṣmanta iti paśavo vai haviṣmantaḥ paśūnevaitadabhyanūktam",
    "GV03sb_01_u:673": " ghṛtācyeti |",
    "GV03sb_01_u:674": " videgho ha māthavo 'gniṃ vaiśvānaram mukhe babhāra tasya gotamo rāhūgaṇa ṛṣiḥ purohita āsa tasmai ha smāmantryamāṇo na pratiśṛṇoti nenme",
    "GV03sb_01_u:675": " 'gnirvaiśvānaro mukhānniṣpadyātā iti",
    "GV03sb_01_u:676": " tamṛgbhirhvayituṃ dadhre |",
    "GV03sb_01_u:677": " vītihotraṃ tvā kave dyumantaṃ samidhīmahi agne bṛhantamadhvare videgheti",
    "GV03sb_01_u:678": " sa na pratiśuśrāva |",
    "GV03sb_01_u:679": " udagne śucayastava śukrā bhrājanta īrate tava",
    "GV03sb_01_u:680": " jyotīṃṣyarcayo",
    "GV03sb_01_u:681": " videghā3 iti",
    "GV03sb_01_u:682": " sa ha naiva pratiśuśrāva |",
    "GV03sb_01_u:683": " taṃ tvā ghṛtasnavīmaha ityevābhivyāharadathāsya ghṛtakīrtāvevāgnirvaiśvānaro mukhādujjajvāla tam na śaśāka dhārayituṃ so 'sya",
    "GV03sb_01_u:684": " mukhānniṣpede saimām pṛthivīm prāpādaḥ",
    "GV03sb_01_u:685": " tarhi videgho māthava āsa |",
    "GV03sb_01_u:686": " sarasvatyāṃ sa tata eva prāṅdahannabhīyāyemām pṛthivīṃ taṃ gotamaśca rāhūgaṇo videghaśca māthavaḥ paścāddahantamanvīyatuḥ sa imāḥ sarvā nadīratidadāha sadānīretyuttarādgirernirghāvati tāṃ haiva nātidadāha tāṃ ha sma tām purā brāhmaṇā na tarantyanatidagdhāgninā vaiśvānareṇeti",
    "GV03sb_01_u:687": " tata etarhi |",
    "GV03sb_01_u:688": " prācīnam bahavo brāhmaṇāstaddhākṣetrataramivāsa srāvitaramivāsvaditamagninā vaiśvānareṇeti",
    "GV03sb_01_u:689": " tadu haitarhi |",
    "GV03sb_01_u:690": " kṣetrataramiva brāhmaṇā u hi nūnamenadyajñairasiṣvadaṃtsāpi jaghanye naidāghe samivaiva kopayati tāvacītānatidagdhā hyagninā",
    "GV03sb_01_u:691": " vaiśvānareṇa",
    "GV03sb_01_u:692": " sa hovāca |",
    "GV03sb_01_u:693": " videgho māthavaḥ kvāham bhavānītyata eva te prācīnam bhuvanamiti hovāca saiṣāpyetarhi kosalavidehānām maryādā te hi māthavāḥ",
    "GV03sb_01_u:694": " atha hovāca |",
    "GV03sb_01_u:695": " gotamo rāhūgaṇaḥ kathaṃ nu na āmantryamāṇo na pratyaśrauṣīriti sa hovācāgnirme vaiśvānaro mukhe 'bhutsa nenme mukhānniṣpadyātai tasmātte na pratiśrauṣamiti",
    "GV03sb_01_u:696": " tadu kathamabhūditi |",
    "GV03sb_01_u:697": " yatraiva tvaṃ ghṛtasnavīmaha ityabhivyāhārṣīstadeva me ghṛtakīrtāvagnirvaiśvānaro mukhādudajvālīttaṃ nāśakaṃ dhārayituṃ sa me",
    "GV03sb_01_u:698": " mukhānnirapādīti",
    "GV03sb_01_u:699": " sa yatsāmidhenīṣu ghṛtavat |",
    "GV03sb_01_u:700": " sāmidhenameva tatsamevainaṃ tenendhe",
    "GV03sb_01_u:701": " vīryamevāsmindadhāti",
    "GV03sb_01_u:702": " tadu ghṛtācyeti |",
    "GV03sb_01_u:703": " devāñjigāti sumnayuriti yajamāno vai sumnayuḥ sa hi devāñjigīṣati sa hi devāñjighāṃsati tasmādāha devāñjigāti sumnayuriti saiṣāgneyī satyaniruktā sarvaṃ vā aniruktaṃ sarveṇaivaitatpratipadyate",
    "GV03sb_01_u:704": " agna āyāhi vītaya iti |",
    "GV03sb_01_u:705": " tadveti bhavati vītaya iti samantikamiva havā ime",
    "GV03sb_01_u:706": " 'gre lokā āsurityunmṛśyā haiva dyaurāsa",
    "GV03sb_01_u:707": " te devā akāmayanta |",
    "GV03sb_01_u:708": " kathaṃ nu na ime lokā vitarāṃ syuḥ kathaṃ na idaṃ varīya iva syāditi tānetaireva tribhirakṣarairvyanayanvītaya iti ta ime viṭūraṃ lokāstato devebhyo varīyo 'bhavadvarīyo ha vā asya bhavati yasyaivaṃ viduṣa",
    "GV03sb_01_u:709": " etāmanvāhurvītaya iti",
    "GV03sb_01_u:710": " gṛṇāno havyadātaya iti |",
    "GV03sb_01_u:711": " yajamāno vai havyadātirgṛṇāno yajamanāyetyevaitadāha ni hotā satsi barhiṣītyagnirvai hotāyaṃ loko barhirasminnevaitalloke 'gniṃ",
    "GV03sb_01_u:712": " dadhāti so 'yamasmiṃlloke 'gnirhitaḥ saiṣemameva lokamabhyanūktemamevaitayā lokaṃ",
    "GV03sb_01_u:713": " jayati yasyaivaṃ viduṣa etāmanvāhuḥ",
    "GV03sb_01_u:714": " taṃ tvā samidbhiraṅgira iti |",
    "GV03sb_01_u:715": " samidbhirhyetamaṅgirasa aindhatāṅgira ityaṅgirā u hyagnirghṛtena vardhayāmasīti tatsāmidhenam padaṃ samevainaṃ tenendhe",
    "GV03sb_01_u:716": " vīryamevāsmindadhāti",
    "GV03sb_01_u:717": " bṛhacocā yaviṣṭyeti |",
    "GV03sb_01_u:718": " bṛhadu hyeṣa ṣocati samiddho yaviṣṭyeti yaviṣṭho hyagnistasmādāha yaviṣṭhyeti saiṣitameva lokamabhyanūktāntarikṣalokameva tasmādāgneyī satyaniruktānirukto hyeṣa loka etamevaitayā lokaṃ jayati yasyaivaṃ viduṣa etāmanvāhuḥ",
    "GV03sb_01_u:719": " sa naḥ pṛthu śravāyyamiti |",
    "GV03sb_01_u:720": " ado vai pṛthu yasmindevā etacravāyyaṃ yasmindevā acā deva vivāsasītyaca deva vivāsasyetanno gamayetyevaitadāha",
    "GV03sb_01_u:721": " bṛhadagne suvīryāmiti |",
    "GV03sb_01_u:722": " ado vai bṛhadyasmindevā etatsuvīryaṃ yasmindevāḥ saiṣitameva lokamabhyanūktā divamevaitamevaitayā lokaṃ jayati yasyaivaṃ viduṣa etāmanvāhuḥ",
    "GV03sb_01_u:723": " so nvāha |",
    "GV03sb_01_u:724": " iḍenyo namasya itīḍenyo hyeṣa namasyo hyeṣatirastamāṃsi darṣata iti tira iva hyeṣa tamāṃsi samiddho dadṛśe samagniridhyate vṛṣeti saṃ hīdhyate vṛṣā vṛṣo agniḥ samidhyata iti saṃ hīdhyate",
    "GV03sb_01_u:725": " aśvo na devavāhana iti |",
    "GV03sb_01_u:726": " aśvo ha vā eṣa bhūtvā devebhyo yajñaṃ vahati yadvai netyṛcyomiti tattasmādāhāśvo na devavāhana",
    "GV03sb_01_u:727": " taṃ haviṣmanta īdata iti |",
    "GV03sb_01_u:728": " haviṣmanto hyetaṃ manuṣyā īdate tasmādāha taṃ haviṣmanta īḍata iti",
    "GV03sb_01_u:729": " vṛṣaṇaṃ tvā vayaṃ vṛṣanvṛṣaṇaḥ samidhīmahīti |",
    "GV03sb_01_u:730": " saṃ hyenamindhate 'gne",
    "GV03sb_01_u:731": " dīdyataṃ bṛhaditi dīdayeva hyeṣa bṛhatsamiddhaḥ",
    "GV03sb_01_u:732": " taṃ vā etam |",
    "GV03sb_01_u:733": " vṛṣaṇvantaṃ tricamanvāhāgneyyo vā etāḥ sarvāḥ sāmidhenyo bhavantīndro vai yajñasya devatendro vṛṣaiteno hāsyaitāḥ sendrāḥ sāmidhenyo bhavanti tasmādvṛṣaṇvantaṃ tricamanvāha",
    "GV03sb_01_u:734": " so 'nvāha |",
    "GV03sb_01_u:735": " agniṃ dūtaṃ vṛṇīmaha iti devāśca vā asurāścobhaye prājāpatyāḥ paspṛdhire tāṃtspardhamānāṅgāyatryantarā tasthau yā vai sā gāyatryāsīdiyaṃ vai sā pṛthivīyaṃ haiva tadantarā tasthau ta ubhaya eva vidāṃ cakruryatarānvai na iyamupāvartsyati te bhaviṣyanti paretare bhaviṣyantīti tāmubhaya evopamantrayāṃ cakrire",
    "GV03sb_01_u:736": " 'gnireva",
    "GV03sb_01_u:737": " devānāṃ dūta āsa saharakṣā ityasurarakśasamasurāṇāṃ sāgnimevānupreyāya tasmādanvāhāgniṃ dūtaṃ vṛṇīmaha iti sa hi devānāṃ dūta āsīddhotāraṃ",
    "GV03sb_01_u:738": " viśvavedasamiti",
    "GV03sb_01_u:739": " tadu haike 'nvāhuḥ |",
    "GV03sb_01_u:740": " hotā yo viśvavedasa iti nedaramityātmāna bravāṇīti tadu tathā na brūyānmānuṣaṃ ha te yajñe kurvanti vyṛddhaṃ vai tadyajñasya yanmānuṣaṃ nedvyṛddham yajñe karavāṇīti tasmādyathaivarcānūktamevānubrūyāddhotāraṃ viśvavedasamityevāsya yajñasya sukratumityeṣa",
    "GV03sb_01_u:741": " hiyajñasyasukraturyadagnistasmādāhāsya yajñasya sukratumiti seyaṃ devānupāvavarta tato devā abhavanparāsurā bhavati ha vā ātmanā parāsya sapatnā bhavanti yasyaivaṃ viduṣa etāmanvāhuḥ tāṃ vā aṣṭamīmanubrūyāt |",
    "GV03sb_01_u:742": " gāyatrī vā eṣā nidānenāṣṭākṣarā vai gāyatrī",
    "GV03sb_01_u:743": " tasmādaṣṭamīmanubrūyāt",
    "GV03sb_01_u:744": " taddhaike |",
    "GV03sb_01_u:745": " purastāddhāyye dadhatyannaṃ dhāyye mukhata idamannādyaṃ dadhma iti vadantastadu tathā na kuryādanavakLptātasyaiṣā bhavati yaḥ purastāddhāyye dadhāti daśamī vāhi tarhyekādaśī vā sampadyate tasyo haivaiṣāvakLptā bhavati yasyaitāmaṣṭamīmanvāhustasmādupariṣṭādeva dhāyye dadhyāt",
    "GV03sb_01_u:746": " samidhyamāno adhvara iti |",
    "GV03sb_01_u:747": " adhvaro vai yajñaḥ samidhyamāno yajña ityevaitadāhāgniḥ pāvaka īḍya iti pāvako hyeṣa īḍyo hyeṣa śociṣkeśastamīmaha iti śocantīva hyetasya keśāḥ samiddhasya samiddho agna āhutetyataḥ prācīnaṃ sarvamidhmamabhyādadhyādyadanyatsamidho 'pavṛṅkta iva hyetaddhotāyadvā anyatsamidha idhmasyātiricyate 'tiriktaṃ tadyadvai yajñasyātiriktaṃ dviṣantaṃ hāsya tadbhrātṛvyamabhyatiricyate tasmādataḥ prācīnaṃ",
    "GV03sb_01_u:748": " sarvamidhmamabhyādadhyādyadanyatsamidhaḥ",
    "GV03sb_01_u:749": " devānyakṣi svadhvareti |",
    "GV03sb_01_u:750": " adhvaro vai yajño devānyakṣi suyajñiyetyevaitadāha tvāṃ hi havyavāḍasītyeṣa hi havyavāḍyadagnistasmādāha tvaṃ hi havyavāḍasītyā juhotā duvasyatāgnim prayatyadhvare vṛṇīdhvaṃ havyavāhanamiti sampreṣyatyevaitayājuhuta ca yajata ca yasmai kāmāya samaindhiḍhvaṃ tatkurutetyevaitadāhāgnim prayatyadhvara ityadhvaro vai yajño 'gnim",
    "GV03sb_01_u:751": " prayati yajña ityevaitadāha vṛṇīdhvaṃ havyavāhanamityeṣa hi havyavāhano yadagnistasmādāha vṛṇīdhvaṃ havyavāhanamiti",
    "GV03sb_01_u:752": " taṃ vā etam |",
    "GV03sb_01_u:753": " adhvaravantaṃ tricamanvāha devānha vai yajñena yajamānāṃtsapatnā asurā dudhūrṣāṃ cakruste dudhūrṣanta eva na śekurdhūrvituṃ te parābabhūvustasmādyajño 'dhvaro nāma dudhūrṣanha vā enaṃ sapatnaḥ parābhavati yasyaivaṃ viduṣo 'dhvaravantaṃ tricamanvāhuryāvadveva saumyenādhvareṇeṣṭvā jayati tāvajjayati",
    "GV03sb_01_u:754": " etaddha vai devā agniṃ gariṣṭhe 'yuñjan |",
    "GV03sb_01_u:755": " yaddhotṛtva idaṃ no havyaṃ vaheti tametadgariṣṭhe yuktvopāmadanvīryavānvai tvamasyalaṃ vai tvametasmā asīti vīrye samādadhato yathedamaṣyetarhi jñātīnāṃ yaṃ gariṣṭhe yuñjanti tamupamadanti vīryavānvai tvamasyalaṃ vai tvametasmā asīti vīrye samādadhataḥ sa yadamevāsmindadhāti",
    "GV03sb_01_u:756": " agne mahāṃ asi brāhmaṇa bhārateti |",
    "GV03sb_01_u:757": " brahma hyagnistasmādāha brāhmaṇeti bhāratetyeṣa hi devebhyo havyaṃ bharati tasmādbharato 'gnirityāhureṣa u vā imāḥ prajāḥ prāṇo bhūtvā bibharti tasmādvevāha bhārateti",
    "GV03sb_01_u:758": " athārṣeyam pravaṇīte |",
    "GV03sb_01_u:759": " ṛṣibhyaścaivainametaddevebhyaśca nivedayatyayam mahāvīryo yo yajñam prāpaditi tasmādārṣeyam",
    "GV03sb_01_u:760": " parastādarvākpravṛṇīte |",
    "GV03sb_01_u:761": " parastāddhyarvācyaḥ prajāḥ prajāyante jyāyasaspataya u caivaitaṃ nihnuta idaṃ hi pitaivāgre 'tha putro 'tha",
    "GV03sb_01_u:762": " pautrastasmātparastādarvākpravṛṇīte",
    "GV03sb_01_u:763": " sa ārṣeyamuktvāha |",
    "GV03sb_01_u:764": " deveddho manviddha iti devā hyetamagra aindhata tasmādāha deveddha iti manviddha iti manurhyetamagra ainddha tasmādāha manviddha iti",
    "GV03sb_01_u:765": " ṛṣiṣṭuta iti |",
    "GV03sb_01_u:766": " ṛṣayo hyetamagre stuvaṃstasmādāharṣiṣṭuta iti",
    "GV03sb_01_u:767": " viprānumadita iti |",
    "GV03sb_01_u:768": " ete vai viprā yadṛṣaya ete hyetamanvamadaṃstasmādāha viprānumadita iti",
    "GV03sb_01_u:769": " kaviśasta iti |",
    "GV03sb_01_u:770": " ete vai kavayo yadṛṣaya ete hyetamaśaṃsaṃstasmādāha kaviśasta iti",
    "GV03sb_01_u:771": " brahmasaṃśita iti brahmasaṃśito hyeṣa ghṛtāhavana iti ghṛtāhavano hyeṣaḥ",
    "GV03sb_01_u:772": " praṇīryajñānāṃ rathīradhvarāṇāmiti |",
    "GV03sb_01_u:773": " etena vai sarvānyajñānpraṇayanti ye ca pākayajñā ye cetare tasmādāha praṇīryajñānāmiti",
    "GV03sb_01_u:774": " rathīradhvarāṇāmiti |",
    "GV03sb_01_u:775": " ratho ha vā eṣa bhūtvā devebhyo yajñaṃ vahati tasmādāha rathīradhvarāṇāmiti",
    "GV03sb_01_u:776": " atūrto hotā tūrṇirhavyavāḍiti |",
    "GV03sb_01_u:777": " na hyetaṃ rakṣāṃsi taranti tasmādāhātūrto hoteti tūrṇirhavyavāḍiti sarvaṃ hyeṣa pāpmānaṃ tarati tasmādāha tūrṇirhavyavāḍiti",
    "GV03sb_01_u:778": " āspātraṃ juhūrdevānāmiti |",
    "GV03sb_01_u:779": " devapātraṃ vā eṣa yadagnistasmādagnau sarvebhyo devebhyo juhvati devapātraṃ hyeṣa prāpnoti ha vai tasya pātraṃ yasya pātram prepsyati ya evametadveda",
    "GV03sb_01_u:780": " camaso devapāna iti |",
    "GV03sb_01_u:781": " camasena ha vā etena bhūtena devā bhakṣayanti tasmādāha camaso devapāna iti",
    "GV03sb_01_u:782": " arāṃ ivāgne nemirdevāṃstvaṃ paribhūrasīti |",
    "GV03sb_01_u:783": " yathārānnemiḥ sarvataḥ paribhūrevaṃ tvaṃ devāṃtsarvataḥ paribhūrasītyevaitadāha",
    "GV03sb_01_u:784": " āvaha devānyajamānāyeti |",
    "GV03sb_01_u:785": " tadasmai yajñāya devānāvoḍhavā āhāgnimagna āvaheti tadāgneyāyājyabhāgāyāgnimāvoḍhvā āha somamāvaheti tatsaumyāyājyabhāgāya somamāvoḍhavā āhāgnimāvaheti tadya eṣa ubhayatrācyuta āgneyaḥ puroḍāśo bhavati tasmā agnimāvoḍhavā āha",
    "GV03sb_01_u:786": " atha yathādevatam |",
    "GV03sb_01_u:787": " devāṃ ājyapāṃ āvaheti tatprayājānuyājānāvoḍhavā āha prayājānuyājā vai devā ājyapā agniṃ hotrāyāvaheti tadagniṃ hotrāyāvoḍhavā āha svaṃ mahimānamāvaheti tatsvam mahimānamāvoḍhavā āha vāgvā asya svo mahimā tadvācamāvoḍhavā āhā ca vaha jātavedaḥ suyajā ca yajeti tadyā",
    "GV03sb_01_u:788": " evaitaddevatā āvoḍhavā āha tā evaitadāhā cainā vahānuṣṭhyā ca yajeti yadāha suyajā ca",
    "GV03sb_01_u:789": " yajeti",
    "GV03sb_01_u:790": " sa vai tiṣṭhannanvāha |",
    "GV03sb_01_u:791": " anvāha hyetadasau hyanuvākyā tadasāvevaitadbhūtvānvāha tasmāttiṣṭhannanvāha",
    "GV03sb_01_u:792": " āsīno yājyāṃ yajati |",
    "GV03sb_01_u:793": " iyaṃ hi yājyā tasmanna kaścana tiṣṭhanyājyāṃ yajatīyaṃ hi yājyā tadiyamevaitadbhūtvā yajati tasmādāsīnā yājyāṃ yajati",
    "GV03sb_01_u:794": " yo ha vā agniḥ sāmidhenībhiḥ samiddhaḥ |",
    "GV03sb_01_u:795": " atitarāṃ ha vai sa itarasmādagnestapatyanavadhṛṣyo hi bhavatyanavamṛśyaḥ",
    "GV03sb_01_u:796": " sa yathā haivāgniḥ |",
    "GV03sb_01_u:797": " sāmidhenībhiḥ samiddhastapatyevaṃ haiva brāhmaṇaḥ sāmidhenīrvidvānanubruvaṃstapatyanavadhṛṣyo hi bhavatyanavamṛśyaḥ",
    "GV03sb_01_u:798": " so 'nvāha |",
    "GV03sb_01_u:799": " prava iti prāṇo vai pravānprāṇamevaitayā saminddhe 'gna āyāhi vītaya ityapāno vā etavānapānamevaita saminddhe bṛhacocā yaviṣṭhyetyudāno vai bṛhacocā udānamevaitayā saminddhe",
    "GV03sb_01_u:800": " sa naḥ pṛthu śravāyyamiti |",
    "GV03sb_01_u:801": " śrotraṃ vai pṛthu śravāyyaṃ śrotreṇa hīdamuru pṛthu śṛṇoti śrotramevaitayā saminddhe",
    "GV03sb_01_u:802": " īḍenyo namasya iti |",
    "GV03sb_01_u:803": " vāgvā īḍenyā vāgghīdaṃ sarvamīṭṭe vācedaṃ sarvamīḍitaṃ vācamevaitayā saminddhe",
    "GV03sb_01_u:804": " aśvo na devavāhana iti |",
    "GV03sb_01_u:805": " mano vai devavāhanam mano hīdam manasvinaṃ bhūyiṣṭhaṃ vanīvāhyate mana evaitayā saminddhe",
    "GV03sb_01_u:806": " agne dīdyatam bṛhaditi |",
    "GV03sb_01_u:807": " cakṣurvai dīdayeva cakṣurevaitayā saminddhe",
    "GV03sb_01_u:808": " agniṃ dūtaṃ vṛṇīmaha iti |",
    "GV03sb_01_u:809": " ya evāyam madhyamaḥ prāṇaetamevaitayā samindhe sā haiṣāntasthā prāṇānāmato hyanya ūrdhvāḥprāṇā ato 'nye 'vāñco 'ntasthā ha bhavatyantastāmenam manyante ya evametāmantasthām prāṇānāṃ veda",
    "GV03sb_01_u:810": " śociṣkeśastamīmaha iti |",
    "GV03sb_01_u:811": " śiśnaṃ vai śociṣkeśaṃ śiśnaṃ hīdaṃ śiśnam bhūyiṣṭhaṃ śocayati śiśnamevaitayāsaminddhe",
    "GV03sb_01_u:812": " samiddho agna āhuteti |",
    "GV03sb_01_u:813": " ya evāyamavāṅprāṇa etamevaitayā saminddha ā juhotā duvasyateti sarvamātmānaṃ saminddha ā nakhebhyo 'tho lomabhyaḥ",
    "GV03sb_01_u:814": " sa yadyenam prathamāyāṃ sāmidhenyāmanuvyāharet |",
    "GV03sb_01_u:815": " tam prati brūyātprāṇaṃ vā etadātmano 'gnāvādhāḥ prāṇenātmana ārttimāriṣyasīti tathā haiva syāt",
    "GV03sb_01_u:816": " yadi dvitīyasyāmanuvyāharet |",
    "GV03sb_01_u:817": " tam prati brūyādapānaṃ vā etadātmano 'gnāvādhā",
    "GV03sb_01_u:818": " apānenātmana ārttimāriṣyasīti tathā haiva syāt",
    "GV03sb_01_u:819": " yadi tṛtīyasyāmanuvyāharet |",
    "GV03sb_01_u:820": " tam prati brūyādudānaṃ vā ... udānenā ...",
    "GV03sb_01_u:821": " syāt",
    "GV03sb_01_u:822": " yadi caturthyāmanuvyāharet |",
    "GV03sb_01_u:823": " tam pratibrūyācrotraṃ vā etadātmano",
    "GV03sb_01_u:824": " 'gnāvādhāḥ",
    "GV03sb_01_u:825": " śrotreṇātmana ārttimāriṣyasi badhiro bhaviṣyasīti tathā haiva syāt",
    "GV03sb_01_u:826": " yadi pañcamyāmanuvyāharet |",
    "GV03sb_01_u:827": " tam prati brūyādvācaṃ vā etadātmano 'gnāvādhā",
    "GV03sb_01_u:828": " vācātmana ārttimāriṣyasi mūko bhavi ... syāt",
    "GV03sb_01_u:829": " yadi ṣaṣṭhyāmanuvyāharet |",
    "GV03sb_01_u:830": " tam prati brūyānmano vā etadātmano 'gnāvādhā",
    "GV03sb_01_u:831": " manasātmana ārttimāriṣyasi manomuṣigṛhīto momughaścariṣyasīti tathā haiva",
    "GV03sb_01_u:832": " syāt",
    "GV03sb_01_u:833": " yadi saptamyāṃ ... yāccakṣurvā etadātmano 'gnāvādhāścakṣuṣātmana",
    "GV03sb_01_u:834": " ārttimāriṣyasyandho bhavi ... syāt",
    "GV03sb_01_u:835": " yadyaṣṭamyām ... yānmadhyaṃ vā etatprāṇamātmano 'gnāvādhā madhyena prāṇenātmana ārttimāriṣyasyuddhmāya mariṣyasīti tathā haiva syāt",
    "GV03sb_01_u:836": " yadi navamyāṃ ... yāciśnaṃ vā etadātmano 'gnāvādhāḥ śiśnenātmana ārttimāriṣyasi klībo bhavi ... syāt",
    "GV03sb_01_u:837": " yadi daśamyāmanu ... yādavāñcaṃ vā etatprāṇamātmano 'gnāvādhā avācā prāṇenātmana ārttimāriṣyasyapinaddho mariṣyasīti tathā haiva syāt",
    "GV03sb_01_u:838": " yadyekādaśyāma ... |",
    "GV03sb_01_u:839": " yātsarvaṃ vā etadātmānamagnāvādhāḥ sarveṇātmanārttirmāriṣyasi kṣipre 'muṃ lokameṣyasīti tathā haiva syāt",
    "GV03sb_01_u:840": " sa yathā haivāgnim |",
    "GV03sb_01_u:841": " sāmidhenībiḥ samiddhamāpadyārttiṃ nyetyevaṃ haiva brāhmaṇaṃ sāmidhenīrvidvāṃsaṃ samanubruvantamanuvyāhṛtyārttiṃ nyeti",
    "GV03sb_01_u:842": " taṃ vā etamagniṃ samaindhiṣata |",
    "GV03sb_01_u:843": " samiddhe devebhyo juhavāmeti tasminnete eva prathame āhutī juhotī manase caiva vāce ca manaśca haiva vākca yujau devebhyo yajñaṃ vahataḥ",
    "GV03sb_01_u:844": " sa yadupāṃśu kriyate |",
    "GV03sb_01_u:845": " tanmano devebhyo yajñaṃ vahatyatha yadvācā niruktaṃ kriyate tadvāgdevebhyo yajñaṃ vahatyetadvā idaṃ dvayaṃ kriyate tadete evaitatsaṃtarpayati tṛpte prīte devebhyo yajñaṃ vahāta iti",
    "GV03sb_01_u:846": " sruveṇa tamāghārayati |",
    "GV03sb_01_u:847": " yaṃ manasa āghārayati vṛṣā hi mano vṛṣā hi sruvaḥ",
    "GV03sb_01_u:848": " srucā tamāghārayati |",
    "GV03sb_01_u:849": " yaṃ vāca āghārayati yoṣā hi vāgyoṣā hi sruk",
    "GV03sb_01_u:850": " tūṣṇīṃ tamāghārayati |",
    "GV03sb_01_u:851": " yaṃ manasa āghārayati na svāheti canāniruktaṃ hi mano 'niruktaṃ hyetadyattūṣṇīm",
    "GV03sb_01_u:852": " mantreṇa tamāghārayati |",
    "GV03sb_01_u:853": " yaṃ vāca āghārayati niruktā hi vāṅnirukto hi mantraḥ",
    "GV03sb_01_u:854": " āsīnastamāghārayati |",
    "GV03sb_01_u:855": " yam manasa āghārayati tiṣṭhṃstaṃ yaṃ vāce manaśca ha vai vākca yujau devebhyo yajñaṃ vahato yataro vai yujorhrasīyānbhavatyupavahaṃ vai tasmai kurvanti vāgvai manaso hrasīyasyaparimitataramiva hi manaḥ parimitatareva hi vāktadvāca evaitadupavahaṃ karoti te sayujau devebhyo yajñaṃ vahatastasmāttiṣṭhanvāca āghārayati",
    "GV03sb_01_u:856": " devā ha vai yajñaṃ tanvānāḥ |",
    "GV03sb_01_u:857": " te 'surarakṣasebhya āsaṅgādbibhayāṃ cakrusta etaddakṣiṇataḥ pratyudaśrayannucritamiva hi vīryaṃ tasmāddakṣiṇatastiṣṭhannāghārayati sa yadubhayata āghārayati tasmādidam",
    "GV03sb_01_u:858": " manaśca vākca samānameva sannāneva śiro ha vai yajñasyaitayoranyatara āghārayormūlamanyataraḥ",
    "GV03sb_01_u:859": " sruveṇa tamāghārayati |",
    "GV03sb_01_u:860": " yo mūlaṃ yajñasya srucā tamāghārayati yaḥ śiro yajñasya",
    "GV03sb_01_u:861": " tūṣṇīṃ tamāghārayati |",
    "GV03sb_01_u:862": " yo mūlam yajñasya tūṣṇīmiva hīdaṃmūlaṃ no hyatra vāgvadati",
    "GV03sb_01_u:863": " mantreṇa tamāghārayati |",
    "GV03sb_01_u:864": " yaḥ śiro yajñasya vāgghi mantraḥ śīrṣṇo hīyamadhi vāgvadati",
    "GV03sb_01_u:865": " āsīnastamāghārayati |",
    "GV03sb_01_u:866": " yo mūlaṃ yajñasya niṣaṇamiva hīdam mūlaṃ tiṣṭhaṃstamāghārayati yaḥ śiro yajñasya tiṣṭhatīva hīdaṃ śiraḥ",
    "GV03sb_01_u:867": " sa sruveṇa pūrvamāghāramāghāryāha |",
    "GV03sb_01_u:868": " agnimagnītsammṛḍhīti yathā dhuramadhyūhedevaṃ tadyatpūrvamāghāramāghāray3atyadhyuhya hi dhuraṃ yuñjanti",
    "GV03sb_01_u:869": " atha sammārṣṭi |",
    "GV03sb_01_u:870": " yunaktyevainametadyukto devebhyo yajñaṃ vahāditi tasmātsammārṣṭi parikrāmaṃ sammārṣṭi parikrāmaṃ hi yogyaṃ yuñjanti tristriḥ sammārṣṭi trivṛddhi yajñaḥ",
    "GV03sb_01_u:871": " sa sammārṣṭi |",
    "GV03sb_01_u:872": " agne vājajidvājaṃ tvā sariṣyantaṃ tvā vājajitaṃ sammārjmīti yajñaṃ tvā vakṣyantaṃ yajñiyaṃ sammārjmītyevaitadāhāthopariṣṭāttūṣṇīṃ tristadyathā yuktvā prājetprehi vahetyevamevaitatkaśayopakṣipati prehi devebhyo yajñaṃ",
    "GV03sb_01_u:873": " vaheti tasmādupariṣṭāttūṣṇīṃ tristadyadetadantareṇa karma kriyate tasmādidam manaśca vākca samānameva sannāneva",
    "GV03sb_01_u:874": " sa srucottaramāghāramāghārayiṣyan |",
    "GV03sb_01_u:875": " pūrveṇa srucāvañjaliṃ nidadhāti namo devebhyaḥ svadhā pitṛbhya iti taddevebhyaścaivaitatpitṛbhyaścārtvijyaṃ kariṣyannihnute suyame me bhūyāstamiti srucāvādatte subhare me bhuyāstam bhartuṃ vāṃ śakeyamityevaitadāhāskannamadya devebhya ājyaṃ sambhriyāsamityavikṣubdhamadya devebhyo yajñaṃ tanavā ityevaitadāha",
    "GV03sb_01_u:876": " aṅghraṇā viṣṇo mā tvāvakramiṣamiti |",
    "GV03sb_01_u:877": " yajño vai viṣṇustasmā evaitannihnute mā tvāvakramiṣamiti vasumatīmagne te cāyāmupastheṣamiti sādhvīmagne te",
    "GV03sb_01_u:878": " cāyāmupastheṣamityevaitadāha",
    "GV03sb_01_u:879": " viṣṇo sthānamasīti |",
    "GV03sb_01_u:880": " yajño vai viṣṇustasyeva hyetadantika tiṣṭhati tasmādāha viṣṇo sthānamasītīta indro vīryamakṛṇodityato hīndrastiṣṭhandakṣiṇato nāṣṭrā rakṣāṃsyapāhaṃstasmādāheta indro vīryamakṛṇodityūrdhvo 'dhvara",
    "GV03sb_01_u:881": " āsthādityadhvaro vai yajña ūrdhvo yajña āsthādityevaitadāha",
    "GV03sb_01_u:882": " agne verhotraṃ verdūtyamiti |",
    "GV03sb_01_u:883": " ubhayaṃ vā etadagnirdevānāṃ hotā ca dūtaśca tadubhayaṃ viddhi yaddevānāmasītyevaitadāhāvatāṃ tvāṃ dyāvāpṛthivī ava tvaṃ dyāvāpṛthivī iti nātra tirohitamivāsti sviṣṭakṛddevebhya indra ājyena haviṣābhūtsvāhetīndro vai yajñasya devatā tasmādāhendra ājyeneti vāce vā etamāghāramāghārayatīndro vāgityu vā āhustasmādvevāhendra ājyeneti",
    "GV03sb_01_u:884": " athāsaṃsparśayantsrucau paryetya |",
    "GV03sb_01_u:885": " dhruvayā samanakti śiro vai yajñasyottara āghāra ātmā vai dhruvā tadātmanyevaitaciraḥ pratidadhāti śiro vai yajñasyottara āghāraḥ śrīrvai śiraḥ śrīrhi vai śirastasmādyo 'rdhasya śreṣṭho bhavatyasāvamuṣyārdhasya śira ityāhuḥ",
    "GV03sb_01_u:886": " yajamāna eva dhruvāmanu |",
    "GV03sb_01_u:887": " yo 'smā arātīyati sa upabhṛtamanu sa yaddhopabhṛtā samaṇjyādyo yajamānāyārātīyati tasmiṃcriyaṃ dadhyāttadyajamāna evaitacriyaṃ dadhāti tasmāddhruvayā samanakti",
    "GV03sb_01_u:888": " sa samanakti |",
    "GV03sb_01_u:889": " saṃ jyotiṣā jyotiriti jyotirvā itarasyāmājyam bhavati jyotiritarasyāṃ te hyetadubhe jyotiṣī saṃgacete tasmādevaṃ samanakti",
    "GV03sb_01_u:890": " athāto manasaścaiva vācaśca |",
    "GV03sb_01_u:891": " ahambhadra uditam manaśca ha vai vākcāhambhadra ūdāte",
    "GV03sb_01_u:892": " taddha mana uvāca |",
    "GV03sb_01_u:893": " ahameva tvacreyo 'smi na vai mayā tvaṃ kiṃ canānabhigataṃ vadasi sā yanmama tvaṃ kṛtānukarānuvartmāsyahameva tvacreyo 'smīti",
    "GV03sb_01_u:894": " atha ha vāguvāca |",
    "GV03sb_01_u:895": " ahameva tvacreyasyasmi yadvai tvaṃ vetthāhaṃ tadvijñapayāmyahaṃ saṃjñapayāmīti",
    "GV03sb_01_u:896": " te prajāpatiṃ pratipraśnameyatuḥ |",
    "GV03sb_01_u:897": " sa prajāpatirmanasa evānūvāca mana eva tvacreyo manaso vai tvaṃ kṛtānukarānuvartmāsi śreyaso vai pāpīyāṅkṛtānukaro 'nuvartmā",
    "GV03sb_01_u:898": " bhavatīti",
    "GV03sb_01_u:899": " sā ha vākparoktā visiṣmiye |",
    "GV03sb_01_u:900": " tasyai garbhaḥ papāta sā ha vākprajāpatimuvācāhavyavāḍevāhaṃ tubhyam bhūyāsaṃ yāṃ mā parāvoca iti tasmādyatkiṃ ca prājāpatyaṃ yajñe kriyata upāṃśveva tatkriyate havyavāḍhi vākprajāpataya āsīt",
    "GV03sb_01_u:901": " taddhaitaddevāḥ |",
    "GV03sb_01_u:902": " retaścarmanvā yasminvā babhrustaddha smapṛcantyatreva tyāditi tato triḥ sambabhūva tasmādapyātreyyā yoṣitainasvyetasyai hi yoṣāyai vāco devatāyā ete sambhūtāḥ",
    "GV03sb_01_u:903": " sa vai pravarāyāśrāvayati |",
    "GV03sb_01_u:904": " tadyatpravarāyāśrāvayati yajño vā āśrāvaṇaṃ yajñamabhivyāhṛtyātha hotāram pravṛṇā iti tasmātpravarāyāśrāvayati",
    "GV03sb_01_u:905": " sa idhmasaṃnahanānyevābhipadyāśrāvayati |",
    "GV03sb_01_u:906": " sa yadvānārabhy a yajñamadhvaryurāśrāvayedvepano vā ha syādanyāṃ vārttimārcet",
    "GV03sb_01_u:907": " taddhaike |",
    "GV03sb_01_u:908": " vede stīrṇāyai barhirabhipadyāśrāvayantīdhmasya vā śakalamapacidyābhipadyāśrāvayantīdaṃ vai kiṃcidyajñasyedaṃ yajñamabhipadyāśrāvayāma iti vadantastadu tathā na kuryādetadvai kiṃcidyajñasya yairidhmaḥ saṃnaddho bhavatyagniṃ sammṛjanti tadveva khalu yajñamabhipadyāśrāvayati tasmādidhmasaṃnahanānyevābhipadyāśrāvayet sa āśrāvya |",
    "GV03sb_01_u:909": " ya eva devānāṃ hotā tamevāgre pravṛṇite 'gnimeva tadagnaye caivaitaddevebhyaśca nihnute yadahāgre 'gnim pravṛṇīte tadagnaye nihnute",
    "GV03sb_01_u:910": " 'tha yo devānāṃ hotā tamagre pravṛṇīte tadudevebhyo nihnute",
    "GV03sb_01_u:911": " sa āha |",
    "GV03sb_01_u:912": " agnirdevo daivyo hotetyagnirhi devānāṃ hotā tasmādāhāgnirdevo daivyo hoteti tadagnaye caiva devebhyaśca nihnute yadahāgre 'gnimāha tadagnaye nihnute 'tha yo devānāṃhotā tamagra āha tadu devebhyo nihnute",
    "GV03sb_01_u:913": " devānyakṣadvidvāṃścikitvāniti |",
    "GV03sb_01_u:914": " eṣa vai devānanuvidvānyadagniḥ sa enānanuvidvānanuṣṭhyā yakṣadityevaitadāha",
    "GV03sb_01_u:915": " manuṣvadbharatavaditi |",
    "GV03sb_01_u:916": " manurha vā agre yajñeneje tadanukṛtyemāḥ prajā yajante tasmādāha manuṣvaditi manoryajña ityu vā āhustasmādvevāha manuṣvaditi",
    "GV03sb_01_u:917": " bharatavaditi |",
    "GV03sb_01_u:918": " eṣa hi devebhyo havyam bharati tasmādbharato",
    "GV03sb_01_u:919": " 'gnirityāhureṣa u vā imāḥ prajāḥ prāṇo bhūtvā bibharti tasmādvevāha bharatavaditi",
    "GV03sb_01_u:920": " athārṣeyam pravṛṇīte |",
    "GV03sb_01_u:921": " ṛṣibhyaścaivainametaddevebhyaśca nivedayatyayam mahāvīryo yo yajñam prāpaditi tasmādārṣeyam",
    "GV03sb_01_u:922": " parastādarvākpravṛṇīte |",
    "GV03sb_01_u:923": " parastāddhyarvācyaḥ prajāḥ prajāyante jyāyasaspataya u caivaitannihnuta idaṃ hi pitaivāgre 'tha putro 'tha",
    "GV03sb_01_u:924": " pautrastasmātparastādarvākpravṛṇite",
    "GV03sb_01_u:925": " sa ārṣeyamuktvāha |",
    "GV03sb_01_u:926": " brahmaṇvaditi brahma hyagnistasmādāha brahmaṇvadityā ca vakṣaditi tadyā evaitaddevatā āvoḍhavā āha tā evaitadāhā ca vakṣaditi",
    "GV03sb_01_u:927": " brāhmaṇā asya yajñasya prāvitāra iti |",
    "GV03sb_01_u:928": " ete vai brāhmaṇā yajñasyaprāvitāro ye 'nūcānā",
    "GV03sb_01_u:929": " ete hyenaṃ tanvata eta enaṃ janayanti tadu tebhyo nihnute tasmādāha brāhmaṇā asya yajñasya prāvitāra iti",
    "GV03sb_01_u:930": " asau mānuṣa iti |",
    "GV03sb_01_u:931": " tadimam mānuṣaṃ hotāraṃ pravṛṇīte hotā haiṣa purāthaitarhi hotā",
    "GV03sb_01_u:932": " sa pravṛto hotā |",
    "GV03sb_01_u:933": " japati devatā upadhāvati yathānuṣṭhyā devebhyo vaṣaṭkuryādyathānuṣṭhyā devebhyo havyaṃ vahedyathā na hvaledevaṃ devatā upadhāvati",
    "GV03sb_01_u:934": " tatra japati etatattvā deva savitarvṛṇata iti tatsavitāram prasavāyopadhāvati sa hi devānām prasavitāgniṃ hotrāyeti tadagnaye caivaitaddevebhyaśca nihnute yadahāgre 'gnimāha tadagnaye nihnute 'tha yo devānāṃ hotā tamagra āha tadu devebhyo nihnute",
    "GV03sb_01_u:935": " saha pitrā vaiśvānareṇeti |",
    "GV03sb_01_u:936": " sam\\vatsaro vai pitā vaiśvānaraḥ",
    "GV03sb_01_u:937": " prajāpatistatsaṃvatsarāyaivaitatprajāpataye nihnute 'gne pūṣanbṛhaspate pra ca vada pra ca yajetyanuvakṣyanvā etadyakṣyanbhavati tadaitābhya evaitaddevatābhyo nihnute yūyamanubrūta yūyaṃ yajateti",
    "GV03sb_01_u:938": " vasūnāṃ rātau syāma |",
    "GV03sb_01_u:939": " rudrāṇāmurvyāyāṃ svādityā aditaye syāmānehasa ityete vai trayā devā yadvasavo rudrā ādityā eteṣāmabhiguptau syāmetyevaitadāha",
    "GV03sb_01_u:940": " juṣṭāmadya devebhyo vācamudyāsamiti |",
    "GV03sb_01_u:941": " juṣṭamadya devebhyo 'nūcyāsamityevaitadāha taddhi samṛddhaṃ yo juṣṭaṃ devebhyo 'nubravat",
    "GV03sb_01_u:942": " juṣṭām brahmabhya iti |",
    "GV03sb_01_u:943": " juṣṭamadya brāhmaṇebhyo 'nūcyāsamityevaitadāha",
    "GV03sb_01_u:944": " taddhi samṛddham yo juṣṭam brāhmaṇebhyo 'nubravat",
    "GV03sb_01_u:945": " juṣṭāṃ narāśaṃsāyeti |",
    "GV03sb_01_u:946": " prajā vai narastatsarvābhyaḥ prajābhya āha taddhi samṛddhaṃ yaśca veda yaśca na sādhvanvavocatsādhvanvavocadityeva visṛjyante yadadya hotṛvarye jihmaṃcakṣuḥ parāpatat agniṣṭatpunarābhriyājjātavedā vicarṣaṇiriti yathā yānagre 'gnīnhotrāya prāvṛṇata te prādhanvannevaṃ yanme 'tra pravareṇāmāyi tanme punarāpyāyayetyevaitadāha tatho hāsyaitatpunarāpyāyate",
    "GV03sb_01_u:947": " athādhvaryuṃ cāgnīdhaṃ ca sammṛśati |",
    "GV03sb_01_u:948": " mano vā adhvaryurvāgghotā tanmanaścaivaitadvācaṃ ca saṃdadhāti",
    "GV03sb_01_u:949": " tatra japati |",
    "GV03sb_01_u:950": " ṣaṇmorvīraṃhasaspāntvagniśca pṛthivī cāpaśca vājaścāhaśca rātriścetyetā mā devatā ārttergopāyantvityevaitadāha tasyo hi na hvalāsti yametā devatā",
    "GV03sb_01_u:951": " ārttergopāyeyuḥ",
    "GV03sb_01_u:952": " atha hotṛṣadanamupāvartate |",
    "GV03sb_01_u:953": " sa hotṛṣadanādekaṃ tṛṇaṃ nirasyati nirastaḥ parāvasuriti purāvasurha vai nāmāsurāṇāṃ hotā",
    "GV03sb_01_u:954": " tamevaitaddhotṛṣadanānnirasyati",
    "GV03sb_01_u:955": " atha hotṛṣadana upaviśati |",
    "GV03sb_01_u:956": " idamahamarvāvasoḥ sadane sīdāmītyarvāvasurvai nāma devānāṃ hotā tasyaivaitatsadane sīdati",
    "GV03sb_01_u:957": " tatra japati viśvakarmastanūpā asi mā mo doṣiṣṭam mā mā hiṃsiṣṭameṣa vāṃ loka ityudaṅṅejatyantarā vā etadāhavaniyaṃ ca gārhapatyaṃ cāste tadu tābhyāṃ nihnute mā mo doṣiṣṭam mā mā hiṃsiṣṭamiti tathā hainametau na hiṃstaḥ",
    "GV03sb_01_u:958": " athāgnimīkṣamāṇo japati |",
    "GV03sb_01_u:959": " viśve devāḥ śāstana mā yatheha hotā vṛto manavai yanniṣadya pra me brūta bhāgadheyaṃ yathā vo yena pathā havyamā vo vahānīti yathā yebhyaḥ pakvaṃ syāttānbrūyādvanu mā śāsta yathā va āhariṣyāmi yathā vaḥ parivekṣyāmītyevamevaitaddeveṣu praśāsanamicate 'nu mā śāsta yathā vo",
    "GV03sb_01_u:960": " 'nuṣṭhyā",
    "GV03sb_01_u:961": " vaṣaṭkuryāmanuṣṭyā havyaṃ vaheyamiti tasmādevaṃ japati",
    "GV03sb_01_u:962": " agnirhotā vettvagnerhotramiti agniridaṃ hotā vettvityevaitadāhāgnerhotramiti tasyo hi hotraṃ vettu prāvitramiti yajño vai prāvitraṃ vettu yajñamityevaitadāha sādhu te yajamāna devateti sādhu te yajamāna devatā yasya te 'gnirhotetyevaitadāha",
    "GV03sb_01_u:963": " ghṛtavatīmadhvaryo srucamāsyasveti tadadhvaryu prasauti sa yadekāmivāha",
    "GV03sb_01_u:964": " yajamāna eva juhūmanu |",
    "GV03sb_01_u:965": " yo smā arātīyati sa upabhṛtamanu sa yaddve iva brūyādyajamānāya dviṣantam bhrātṛvyam pratyudyāminaṃ kuryādattaiva juhūmanvādya upabhṛtamanu sa yaddve iva brūyādattra ādyam pratyudyāminaṃ kuryāttasmādekāmivaivāha",
    "GV03sb_01_u:966": " devayuvaṃ viśvavārāmiti |",
    "GV03sb_01_u:967": " upastautyevaināmetanmahayatyeva yadāha devayuvaṃ viśvavārāmitīḍāmahai devāṃ īḍenyānnamasyāma namasyānyajāma yajñiyānitīḍāmahai tāndevānya īḍenyā namasyāma tānye namasyā yajāma yajñiyāniti manuṣyā vā īḍenyāḥ pitaro namasyā devā yajñiyāḥ",
    "GV03sb_01_u:968": " yā vai prajā yajñe 'nanvābhaktāḥ |",
    "GV03sb_01_u:969": " parābhūtā vai tā evamevaitadyā imāḥ prajā aparābhūtatstā yajña ābhajati manuṣyānanu paśavo devānanu vayāṃsyoṣadhayo vanaspatayo yadidaṃ kiñcaivamu tatsarvaṃ yajña ābhaktam",
    "GV03sb_01_u:970": " tā vā etāḥ |",
    "GV03sb_01_u:971": " nava vyāhṛtayo bhavanti naveme puruṣe prāṇā etānevāsminnetaddadhāti tasmānnava vyāhṛtayo bhavanti",
    "GV03sb_01_u:972": " yajño ha devebhyo 'pacakrāma |",
    "GV03sb_01_u:973": " taṃ devā anvamantrayantā naḥśṛṇūpa na āvartasveti so 'stu tathetyeva devānupāvavarta tenopāvṛttena devā ayajanta teneṣṭvaitadabhavanyadidaṃ devāḥ",
    "GV03sb_01_u:974": " sa yadāśrāvayati |",
    "GV03sb_01_u:975": " yajñamevaitadanumantrayata ā naḥ śṛnūpa na āvartasvetyatha yatpratyāśrāvayati yajña evaitadupāvartate 'stu tatheti tenopāvṛttena retasā bhūtenartvijaḥ sampradāyaṃ caranti yajamānena paro 'kṣṃ yathā pūrṇapātreṇa sampradāyaṃ careyurevamanenartvijaḥ sampradāyaṃ caranti tadvācaivaitatsampradāyaṃ caranti vāgghi yajño vāgu hi retastadetenaivaitatsampradāyaṃ caranti",
    "GV03sb_01_u:976": " so 'nubrūhītyevoktvādhvaryuḥ |",
    "GV03sb_01_u:977": " nāpavyāharenno eva hotāpavyāharedāśrāvayatyadhvaryustadagnīdhaṃ yajña upāvartate",
    "GV03sb_01_u:978": " so 'gninnāpavyāharet |",
    "GV03sb_01_u:979": " ā pratyāśrāvaṇātpratyāśrāvayatyagnīttatpunaradhvaryuṃ yajña",
    "GV03sb_01_u:980": " upāvartate",
    "GV03sb_01_u:981": " so 'dhvaryurnāpavyāharet |",
    "GV03sb_01_u:982": " ā yajeti vaktoryajetyevādhvaryurhotre yajñaṃ samprayacati",
    "GV03sb_01_u:983": " sa hotā nāpavyāharet |",
    "GV03sb_01_u:984": " ā vaṣaṭkārāttaṃ vaṣaṭkāreṇāgnāveva yonau reto bhūtaṃ siñcatyagnirvai yoniryajñasya sa tataḥ prajāyata iti nu haviryajñe 'tha",
    "GV03sb_01_u:985": " saumye 'dhvare",
    "GV03sb_01_u:986": " sa vai grahaṃ gṛhītvādhvaryuḥ |",
    "GV03sb_01_u:987": " nāpavyāharedopākaraṇādupāvartadhvamityevādhvaryurudgātṛbhyo yajñaṃ samprayacati",
    "GV03sb_01_u:988": " ta udgātāro nāpavyāhareyuḥ |",
    "GV03sb_01_u:989": " ottamāyā eṣottametyevodgātāro hotre yajñaṃ samprayacanti",
    "GV03sb_01_u:990": " sa hotā nāpavyāharet |",
    "GV03sb_01_u:991": " ā vaṣaṭkārāttaṃ vaṣaṭkāreṇāgnāveva yonau reto bhūtaṃ siñcatyagnirvai yoniryajñasya sa tataḥ",
    "GV03sb_01_u:992": " sa yaddha so 'pavyāharet |",
    "GV03sb_01_u:993": " yaṃ yajña upāvartate yathā pūrṇapātram parāsiñcedevaṃ ha sa yajamānam parāsiñcetsa yatra haivamṛtvijaḥ saṃvidānā yajñena caranti sarvameva tatra kalpate na muhyati tasmādevameva yajño bhartavyaḥ",
    "GV03sb_01_u:994": " tā vā etāḥ |",
    "GV03sb_01_u:995": " pañca vyāhṛtayo bhavantyo śrāvayāstu śrauṣaḍyaja ye yajāmahe vauṣaḍiti pāṅkto yajñaḥ pāṅktaḥpaśuḥ pañcartavaḥ saṃvatsarasyaiṣaikā yajñasya mātraiṣā sampat",
    "GV03sb_01_u:996": " tāsāṃ saptadaśākṣarāṇi |",
    "GV03sb_01_u:997": " saptadaśo vai prajāpatiḥ prajāpatiryajña eṣaikā yajñasya mātraiṣā sampat",
    "GV03sb_01_u:998": " o śrāvayeti vai devāḥ |",
    "GV03sb_01_u:999": " purovātaṃ sasṛjire 'stu śrauṣaḍityabhrāṇi samaplāvayanyajeti vidyutaṃ ye yajāmaha iti stanayitnuṃ vaṣaṭkāreṇaiva prāvarṣayan",
    "GV03sb_01_u:1000": " sa yadi vṛṣṭikāmaḥ syāt |",
    "GV03sb_01_u:1001": " yadīṣṭyā vā yajeta darśapūrṇamāsayorvaiva brūyādvṛṣṭikāmo vā asmīti tatro adhvaryuṃ brūyātpurovātaṃ ca vidyutaṃ ca manasā dhyāyetyabhrāṇi manasā dhyāyetyagnīdhaṃ stanayitnuṃ ca varṣaṃ ca manasā dhyāyeti hotāraṃ sarvāṇyetāni manasā dhyāyeti brahmāṇaṃ varṣati haiva tatra yatraivamṛtvijaḥ saṃvidānā yajñena caranti",
    "GV03sb_01_u:1002": " o śrāvayeti vai devāḥ |",
    "GV03sb_01_u:1003": " virājamabhyājuhuvurastu śrauṣaḍiti vatsamupāvāsṛjanyajetyudajayanye yajāmaha ityupāsīdanvaṣaṭkāreṇaiva virājamaduhateyaṃ vai virāḍasyai vā eṣa doha evaṃ ha vā asmā iyaṃ virāṭsarvāṅkāmānduhe ya evametaṃ virājo dohaṃ veda",
    "GV03sb_01_u:1004": " ṛtavo ha vai prayājāḥ |",
    "GV03sb_01_u:1005": " tasmātpañca bhavanti pañca hyṛtavaḥ",
    "GV03sb_01_u:1006": " devāśca vā asurāśca |",
    "GV03sb_01_u:1007": " ubhaye prājāpatyāḥ paspṛdhira etasminyajñe prajāpatau pitari saṃvatsare 'smākamayaṃ bhaviṣyatyasmākamayam bhaviṣyatīti",
    "GV03sb_01_u:1008": " tato devāḥ |",
    "GV03sb_01_u:1009": " arcantaḥ śrāmyantaścerurasta etānprayājāndadṛśustairayajanta tairṛtūntsaṃvatsaram prājayannṛtubhyaḥ saṃvatsarātsapatnānantarāyaṃstasmātprajayāḥ prajayā ha vai nāmaitadyatprayājā iti tatho evaiṣa etairṛtūntsaṃvatsaram prayajatyṛtubhyaḥ saṃvatsarātsapatnānantareti tasmātprayājairyajate",
    "GV03sb_01_u:1010": " te vā ājyahaviṣo bhavanti |",
    "GV03sb_01_u:1011": " vajro vā ājyametena vai devā vajreṇājyenartūntsaṃvatsaram prājayannṛtubhyaḥ saṃvatsarātsapatnānantarāyaṃstatho evaiṣa etena vajreṇājyenartūntsaṃvatsaram prajayatyṛtubhyaḥ saṃvatsarātsapatnānantareti tasmādājyahaviṣo bhavanti",
    "GV03sb_01_u:1012": " etadvai saṃvatsarasya svam payaḥ |",
    "GV03sb_01_u:1013": " yadājyaṃ tatsvenaivainametatpayasā devāḥ svyakurvata tatho evainameṣa etatsvenaiva payasā svīkurute tasmādājyahaviṣo bhavanti",
    "GV03sb_01_u:1014": " sa yatraiva tiṣṭhanprayājebhya āśrāvayet |",
    "GV03sb_01_u:1015": " tata eva nāpakrāmetsaṃgrāmo vā eṣa saṃnidhīyate yaḥ prayājairyajate yataro vai saṃyattayoḥ parājayate 'pa vai saṃkrāmatyabhitarāmu vai jayaṅkrāmati tasmādabhitarāmabhitarāmeva krāmedabhitarāmabhitarāmāhutīrjuhuyāt",
    "GV03sb_01_u:1016": " tadu tathā na kuryāt |",
    "GV03sb_01_u:1017": " yatraiva tiṣṭhanprayājebhya āśrāvayettata eva nāpakrāmedyatro eva samiddhatamam manyeta tadāhutīrjuhuyātsamiddhahomena hyeva samṛddhā āhutayaḥ",
    "GV03sb_01_u:1018": " sa āśrāvyāha |",
    "GV03sb_01_u:1019": " samidho yajeti tadvasantaṃ saminddhe sa vasantaḥ samiddho",
    "GV03sb_01_u:1020": " 'nyānṛtūntsaminddha ṛtavaḥ samiddhāḥ prajāśca prajanāyantyoṣadhīśca pacanti tadveva khalu sarvānṛtūnnirāhātha yajayajetyevottarānāhājāmitāyai jāmi ha",
    "GV03sb_01_u:1021": " kuryādyattanūnapātaṃ yajeḍo yajeti brūyāttasmādyajayajetyevottarānāha",
    "GV03sb_01_u:1022": " sa vai samidho yajati |",
    "GV03sb_01_u:1023": " vasanto vai samidvasantameva taddevā avṛñjata vasantātsapatnānantarāyanvasantamevaiṣa etadvṛṅkte vasantātsapatnānantareti tasmātsamidho yajati",
    "GV03sb_01_u:1024": " atha tanūnapātaṃ yajati |",
    "GV03sb_01_u:1025": " grīṣmo vai tanūnapādgrīṣmo hyāsām prajānāṃ tanūstapati grīṣmameva taddevā avṛñjata grīṣmātsapatnānantarāyaṅgrīṣmamevaiṣa etadvṛṅkte grīṣmātsapatnānantareti tasmāttanūnapātaṃ yajati",
    "GV03sb_01_u:1026": " atheḍo yajati |",
    "GV03sb_01_u:1027": " varṣā vā iḍa iti hi varṣā iḍo yadidaṃ kṣudraṃ sarīsṛpaṃ grīṣmahemantābhyāṃ nityaktam bhavati tadvarṣā īḍitamivānnamicamānaṃ carati tasmādvarṣā iḍo varṣā eva taddevā avṛñjata varṣābhyaḥ sapatnānantarāyanvarṣā u evaiṣa etadvṛṅkte varṣābhyaḥ sapatnānantareti tasmādiḍo yajati",
    "GV03sb_01_u:1028": " atha barhiryajati |",
    "GV03sb_01_u:1029": " śaradvai barhiriti hi śaradbarhiryā imāoṣadhayo grīṣmahemantābhyāṃ nityaktā bhavanti tā varṣā vardhante tāḥ śaradi barhiṣo rūpaṃ prastīrṇāḥ śere ta!smācaradbarhiḥ śaradameva taddevā avṛñjata śaradaḥ sapatnāntarāyaṃcaradamevaiṣa etadvṛṅkte śaradaḥ sapatnānantareti tasmādbarhiryajati",
    "GV03sb_01_u:1030": " atha svāhāsvāheti yajati |",
    "GV03sb_01_u:1031": " anto vai yajñasya svāhākāro 'nta ṛtūnāṃ hemanto vasantāddhi parārddhyo 'ntenaiva tadantaṃ devā avṛñjatāntenāntātsapatnānantarāyannanteno evaiṣa etadantaṃ vṛṅkte",
    "GV03sb_01_u:1032": " 'ntenāntātsapatnānantareti tasmātsvāheti yajati",
    "GV03sb_01_u:1033": " tadvā etat |",
    "GV03sb_01_u:1034": " vasanta eva hemantātpunarasuretasmāddhyeṣa punrbhavati punarha vā asmiṃloke bhavati ya evametadveda",
    "GV03sb_01_u:1035": " sa vai vyattu vetviti yajati |",
    "GV03sb_01_u:1036": " ajāmitāyai jāmi ha kuryādyadvyantuvyntviti vaiva yajedvetuvettviti vā vyantviti vai yoṣā vetviti vṛṣā mithunamevaitatprajananaṃ kriyate tasmādvyantu vetviti yajati",
    "GV03sb_01_u:1037": " atha caturthe prayāje samānayati barhiṣi |",
    "GV03sb_01_u:1038": " prajā vai brahīreta ājyaṃ tatprajāsvevaitadretaḥ sicyate tena retasā siktenemāḥ prajāḥ punarabhyāvartam prajāyante tasmāccaturtheprayāje samānayati barhiṣi",
    "GV03sb_01_u:1039": " saṃgrāmo vā eṣa saṃnidhīyate |",
    "GV03sb_01_u:1040": " yaḥ prayājairyajate yataraṃ vai saṃyattayormitramāgacati sa jayati tadetadupabhṛto 'dhi juhūm mitramāgacati tena",
    "GV03sb_01_u:1041": " prajayati tasmāccaturthe prayāje samānayati barhiṣi",
    "GV03sb_01_u:1042": " yajamāna eva juhūmanu |",
    "GV03sb_01_u:1043": " yo smā arātīyati sa upabhṛtamanuyajamānāyaivaitaddviṣantam bhrātṛvyam baliṃ hārayatyattaiva juhūmanvādya upabhṛtamanvattra evaitadādyam baliṃ hārayati tasmāccaturthe prayāje samānayati sa vā anavamṛśantsamānayati |",
    "GV03sb_01_u:1044": " sa yaddhāvamṛṣedyajamānaṃ dviṣatā",
    "GV03sb_01_u:1045": " bhrātṛvyenāvamṛśedattāramādyenāvamṛśettasmādanavamṛśantsamānayati",
    "GV03sb_01_u:1046": " athottarāṃ juhūmadhyūhati |",
    "GV03sb_01_u:1047": " yajamānamevaitadviṣati bhrātṛvye 'dhyūhatyattāramādye",
    "GV03sb_01_u:1048": " 'dhyūhati tasmāduttarāṃ juhūmadhyūhati",
    "GV03sb_01_u:1049": " devā ha vā ūcuḥ |",
    "GV03sb_01_u:1050": " hanta vijitamevānu sarvaṃ yajñaṃ saṃsthāpayāma yadi no",
    "GV03sb_01_u:1051": " 'surarakṣasānyāsajeyuḥ saṃsthita eva no yajñaṃ syāditi",
    "GV03sb_01_u:1052": " ta uttame prayāje |",
    "GV03sb_01_u:1053": " svāhākāreṇaiva sarvaṃ yajñaṃ samasthāpayantsvāhāgnimiti tadāgneyamājyabhāgaṃ samasthāpayantsvāhā somamiti tatsaumyamājyabhāgaṃ samasthāpayantsvāhāgnimiti tadya eṣa ubhayatrācyuta āgneyaḥ puroḍāśo bhavati taṃ samasthāpayan",
    "GV03sb_01_u:1054": " atha yathādevataṃ |",
    "GV03sb_01_u:1055": " svāhā devā ājyapā iti tatprayājānuyājāntsamasthāpayanprayājānuyājā vai devā ājyapā juṣāṇo agnirājyasya vetviti tadagniṃ sviṣṭakṛtaṃ samasthāpayannagnirhi sviṣṭakṛtsa eṣo",
    "GV03sb_01_u:1056": " 'vyetarhi",
    "GV03sb_01_u:1057": " tathaiva yajñaṃ saṃtiṣṭate yathaivainaṃ devāḥ samasthāpayaṃstasmāduttame prayāje svāhāsvāheti yajati yāvanti havīṃṣi bhavanti vijitamevaitadanu sarvaṃ yajñaṃ saṃsthāpayati tasmādyadata ūrdhvaṃ viloma yajñe kriyeta na tadādriyeta saṃsthito me yajña iti ha vidyātsa haiṣa yajño yātayāmevāsa yathā vaṣaṭkṛtaṃ hutaṃ svāhākṛtaṃ",
    "GV03sb_01_u:1058": " te devā akāmayanta |",
    "GV03sb_01_u:1059": " kathaṃ nvimaṃ yajñam punarāpyāyayemāyātayāmānaṃ kuryāma tenāyātayāmnā pracaremeti",
    "GV03sb_01_u:1060": " sa yajjuhvāmājyam pariśiṣṭamāsīt |",
    "GV03sb_01_u:1061": " yena yajñaṃ samasthāpayaṃstenaiva yathāpūrvaṃ havīṃṣyabhyaghārayanpunarevaināni tadāpyāyayannayātayāmānyakurvannayātayāma hyājyaṃ tasmāduttamam prayājamiṣṭvā yathāpūrvaṃ havīṃṣyabhighārayati punarevaināni tadāpyāyayatyayātayāmāni karotyayātayāma hyājyaṃ tasmādyasya kasya ca haviṣo 'vadyati punareva tadabhighārayati sviṣṭakṛta eva tatpunarāpyāyatyayātayāma karotyatha yadā sviṣṭakṛte 'vadyati na tataḥ punarabhighārayati no hi tataḥ kāṃ cana haviṣo 'gnāvāhutiṃ hoṣyanbhavati",
    "GV03sb_01_u:1062": " sa vai samidho yajati |",
    "GV03sb_01_u:1063": " prāṇā vai samidhaḥ prāṇānevaitatsaminddhe prāṇairhyayam puruṣaḥ samiddhastasmādabhimṛṣeti brūyādyadyupatāpī syātsa yadyuṣṇaḥ syādaiva tāvacaṃseta samiddho hi sa tāvadbhavati yadyu śītaḥ syānnāśaṃseta",
    "GV03sb_01_u:1064": " tatprāṇānevāsminnetaddadhāti tasmātsamidho yajati",
    "GV03sb_01_u:1065": " atha tanūnapātaṃ yajati |",
    "GV03sb_01_u:1066": " reto vai tanūnapādreta evaitatsiñcati tasmāttanūnapātaṃ yajati",
    "GV03sb_01_u:1067": " atheḍo yajati |",
    "GV03sb_01_u:1068": " prajā ghā iḍo yadā vai retaḥ siktaṃ prajāyate 'tha",
    "GV03sb_01_u:1069": " tadīḍitamivānnamicamānaṃ carati tatpraivaitajjanayati tasmādiḍo yajati",
    "GV03sb_01_u:1070": " atha barhiryajati |",
    "GV03sb_01_u:1071": " bhūmā vai barhirbhūmānamevaitatprajanayati",
    "GV03sb_01_u:1072": " tasmādbarhiryajati",
    "GV03sb_01_u:1073": " atha svāhāsvāheti yajati |",
    "GV03sb_01_u:1074": " hemanto vā ṛtūnāṃ svāhākāro hemanto hīmāḥ prajāḥ svaṃ vaśamupanayate tasmāddhemanmlāyantyoṣadhayaḥ pra vanaspatīnām palāśāni mucyante pratitirāmiva vayāṃsi bhavantyadhastarāmiva vayāṃsi patanti",
    "GV03sb_01_u:1075": " vipatitalomeva pāpaḥ puruṣo bhavati hemanto hīmāḥ prajāḥ svaṃ vaśamupanayate svāha vai tamardhaṃ kurute śriye 'nnādyāya yasminnardhe bhavati ya",
    "GV03sb_01_u:1076": " evametadveda",
    "GV03sb_01_u:1077": " devāśca vā asurāśca |",
    "GV03sb_01_u:1078": " ubhaye prājāpatyāḥ paspṛdhire te daṇḍairdhanurbhirna vyajayanta te hāvijayamānā ūcurhanta vācyeva brahmanvijigīṣāmahai sa yo no vācaṃ vyāhṛtām mithunena nānunikrāmātsa sarvam parājayātā atha sarvamitare jayāniti tatheti devā abruvaṃste devā indramabruvanvyāhareti",
    "GV03sb_01_u:1079": " sa indro 'bravīt |",
    "GV03sb_01_u:1080": " eko mamatyathāsmākameketītare 'bruvaṃstadu",
    "GV03sb_01_u:1081": " tanmithunamevāvindanmithunaṃ hyekaścaikā ca",
    "GV03sb_01_u:1082": " dvau mametīndro 'bravīt |",
    "GV03sb_01_u:1083": " athāsmākaṃ dve itītare 'bruvaṃstadu",
    "GV03sb_01_u:1084": " tanmithunamevāvindanmithunaṃhi dvau ca dve ca",
    "GV03sb_01_u:1085": " trayo mametīndro 'bravīt |",
    "GV03sb_01_u:1086": " athāsmākaṃ tisra itītare 'bruvaṃstadu",
    "GV03sb_01_u:1087": " tanmithunamevāvindanmithunaṃ hi trayaśca tisraśca",
    "GV03sb_01_u:1088": " catvāro mametīndro 'bravīt |",
    "GV03sb_01_u:1089": " athāsmākaṃ catasra itītare 'bruvaṃstadu",
    "GV03sb_01_u:1090": " tanmithunamevāvindanmithunaṃ hi catvāraśca catasraśca",
    "GV03sb_01_u:1091": " pañca mametīndro 'bravīt |",
    "GV03sb_01_u:1092": " tata itare mithunaṃ nāvindanno h yata ūrdhvaṃ mithunamasti pañca pañceti hyevaitadubhayam bhavati tato 'surāḥ sarvam parājayanta sarvasmāddevā",
    "GV03sb_01_u:1093": " asurānajayantsarvasmātsapatnānasurānnirabhajan",
    "GV03sb_01_u:1094": " tasmātprathame prayāja iṣṭe brūyāt |",
    "GV03sb_01_u:1095": " eko mametyekā tasya yamahaṃ dveṣmīti yadyu na dviṣyādyo 'smāndveṣṭi yaṃ ca vayaṃ dviṣma iti",
    "GV03sb_01_u:1096": " dvau mameti dvitīye prayāje |",
    "GV03sb_01_u:1097": " dve tasya yo 'smāndveṣṭi yaṃ ca vayaṃ dviṣma iti",
    "GV03sb_01_u:1098": " trayo mameti tṛtīye prayāje |",
    "GV03sb_01_u:1099": " tisrastasya yo 'smāndveṣṭi yaṃ ca vayaṃ",
    "GV03sb_01_u:1100": " dviṣma iti",
    "GV03sb_01_u:1101": " catvāro mameti caturthe prayāje |",
    "GV03sb_01_u:1102": " catasrastasya yo 'smāndvesṭi yaṃca vayaṃ dviṣma iti",
    "GV03sb_01_u:1103": " pañca mameti pañcame prayāje |",
    "GV03sb_01_u:1104": " na tasya kiṃ cana yo 'smāndveṣṭi yaṃ ca vayaṃ dviṣma iti sa pañca pañcetyeva bhavanparābhavati tathāsya sarvaṃ saṃvṛṅkte sarvasmātsapatnānnirbhajati ya evametadveda",
    "GV03sb_01_u:1105": " ṛtavo ha vai deveṣu yajñe bhāgamīṣire |",
    "GV03sb_01_u:1106": " ā no yajñe bhajata mā no yajñādantargatāstveva no 'pi yajñe bhāga iti",
    "GV03sb_01_u:1107": " tadvai devā na jajñuḥ |",
    "GV03sb_01_u:1108": " ta ṛtavo deveṣvajānatsvasurānupāvartantāpriyāndevānāṃ dviṣato bhrātṛvyān",
    "GV03sb_01_u:1109": " te haitāmedhatumedhāṃ cakrire |",
    "GV03sb_01_u:1110": " yāmeṣāmetāmanuśṛṇvanti kṛṣanto ha smaiva pūrve vapanto yanti lunanto 'pare mṛṇantaḥ śaśvaddhaibhyo",
    "GV03sb_01_u:1111": " evauṣadhayaḥ pecire",
    "GV03sb_01_u:1112": " tadvai devānāmāga āsa |",
    "GV03sb_01_u:1113": " kanīya innvato dviṣandviṣate 'rātīyati",
    "GV03sb_01_u:1114": " kimvetāvanmātramupajānīta yathedamito 'nyathāsaditi",
    "GV03sb_01_u:1115": " te hocuḥ ṛtūnevānumantrayāmahā iti keneti prathamānevainānyajñe yajāmeti",
    "GV03sb_01_u:1116": " sa hāgniruvāca |",
    "GV03sb_01_u:1117": " atha yanmām purā prathamaṃ yajatha kvāham bhavānīti na tvāmāyatanāccyāvayāma iti te yadṛtūnabhihvayamānā athāgnimāyatanānnācyāvayaṃstasmādagniracyuto na ha vā āyatanāccyavate yasminnāyatane bhavati ya evametamagnimacyutaṃ veda",
    "GV03sb_01_u:1118": " te devā agnimabruvan parehyenāṃstvamevānumantrayasveti sa hetyāgniruvāca",
    "GV03sb_01_u:1119": " 'rtevo",
    "GV03sb_01_u:1120": " 'vidaṃ vai vo deveṣu yajñe bhāgamiti kathaṃ no 'vida iti prathamāneva vo",
    "GV03sb_01_u:1121": " yajñe yakṣyantīti",
    "GV03sb_01_u:1122": " ta ṛtavo 'gnimabruvan |",
    "GV03sb_01_u:1123": " ā vayaṃ tvāmasmāsu bhajāmo yo no deveṣu yajñe bhāgamavida iti sa eṣo 'gnirṛtuṣvābhaktaḥ samidho agne tanūnapādagna iḍo agne barhiragne svāhāgnimityābhakto ha vai tasyām puṇyakṛtyāyāṃ bhavati yāmasya samānobruvāṇaḥ karotyagnimate ha vā asmā agnimanta ṛtava oṣadhīḥ pacantīdaṃ sarvaṃ ya evametamagnimṛtuṣvābhaktaṃ veda",
    "GV03sb_01_u:1124": " tadāhuḥ |",
    "GV03sb_01_u:1125": " yaduttamānprayājānāvāhayantyatha kasmādenānprathamānyajantītyuttamānhyenānyajñe 'vākalpayanprathamānvo",
    "GV03sb_01_u:1126": " yajāmetyabruvaṃstasmāduttamānāvāhayanti prathamānyajanti",
    "GV03sb_01_u:1127": " caturthena vai prayājena devāḥ |",
    "GV03sb_01_u:1128": " yajñamāpnuvaṃstam pañcamena samasthāpayannatha yadata ūrdhvamasaṃsthitaṃ yajñasya svargameva tena lokaṃ samāśnuvata",
    "GV03sb_01_u:1129": " te svargaṃ lokaṃ yantaḥ |",
    "GV03sb_01_u:1130": " asurarakṣasebhya āsaṅgādbibhayāṃ cakruste 'gnim",
    "GV03sb_01_u:1131": " purastādakurvata rakṣohaṇaṃ rakṣasāmapahantāramagniṃ madhyato 'kurvata",
    "GV03sb_01_u:1132": " rakṣohaṇaṃ rakṣasāmapahantāramagnim paścādakurvata rakṣohaṇaṃ rakṣasāmapahantāraṃ",
    "GV03sb_01_u:1133": " sa yadyenānpurastāt |",
    "GV03sb_01_u:1134": " asurarakṣasānyāsisaṃkṣannagnireva tānyapāhanrakṣohā rakṣasāmapahantā yadi madhyata āsisaṃkṣannagnireva tānyapāhanrakṣohā rakṣasāmapahantā yadi paścādāsisaṃkṣannagnireva tānyapāhanrakṣohā rakṣasāmapahantāta evaṃ sarvato 'gnibhirgupyamānāḥ svargaṃ lokaṃ samāśnuvata",
    "GV03sb_01_u:1135": " tatho evaiṣa etat |",
    "GV03sb_01_u:1136": " caturthenaiva prayājena yajñamāpnoti tam pañcamena saṃsthāpayatyatha yadata ūrdhvamasaṃsthitaṃ yajñasya svargameva tena lokaṃ samaśnute",
    "GV03sb_01_u:1137": " sa yadāgneyamājyabhāgaṃ yajati |",
    "GV03sb_01_u:1138": " agnimevaitatpurastātkurute rakṣohaṇaṃ rakṣasāmapahantāramatha yadāgneyaḥ puroḍāṣo bhavatyagnimevaitanmadhyataḥ kurute rakṣohaṇaṃ rakṣasāmapahantāramatha yadagniṃ sviṣṭakṛtaṃ yajatyagnimevaitatpaścātkurute rakṣohaṇaṃ rakṣasāmapahantāraṃ",
    "GV03sb_01_u:1139": " sa yadyenam purastāt |",
    "GV03sb_01_u:1140": " asurarakṣasānyāsisaṃkṣantyāgnereva tānyapahanti rakṣohā rakṣasāmapahantā yadi madhyata asurarakṣasānyāsisaṃkṣantyagnireva tānyapahanti rakṣohā rakṣasāmapahantā yadi paścādasurarakṣasānyāsisaṃkṣantyagnireva tānyapahanti rakṣohā rakṣasāmapahantā sa evaṃ sarvato 'gnibhirgupyamānaḥ",
    "GV03sb_01_u:1141": " svargaṃ lokaṃ samaśnute",
    "GV03sb_01_u:1142": " sa yadyenam purastāt |",
    "GV03sb_01_u:1143": " yajñasyānuvyāharettam prati brūyānmukhyāmārttimāriṣyasyandho vā badhiro vā bhaviṣyasītyetā vai mukhyā ārttayastathā haiva syāt",
    "GV03sb_01_u:1144": " yadi madhyato yajñasyānuvyāharet |",
    "GV03sb_01_u:1145": " tam prati brūyādaprajā apaśurbhaviṣyasīti prajā vai paśavo madhyaṃ tathā haiva syāt",
    "GV03sb_01_u:1146": " yadyantato yajñasyānuvyāharet |",
    "GV03sb_01_u:1147": " tam prati brūyādapratiṣṭhito daridraḥ kṣipre 'muṃ",
    "GV03sb_01_u:1148": " lokameṣyasīti tathā haiva syāttasmāduha nānuvyāhārīva syāduta hyevaṃvitparo bhavati",
    "GV03sb_01_u:1149": " saṃvatsaraṃ ha vai prayājairjayañjayati |",
    "GV03sb_01_u:1150": " sa ha nvevainaṃ jayati yo 'sya",
    "GV03sb_01_u:1151": " dvārāṇi veda kiṃ hi sa tairgṛhaiḥ kuryādyānantarato na vyavavidyādyathāsya te bhavanti tasya vasanta eva dvāraṃ hemanto dvāraṃ taṃ vā etaṃ saṃvatsaraṃ svargaṃ lokam prapadyate sarvaṃ vai saṃvatsaraḥ sarvaṃ vā akṣayyametena hāsyākṣayyaṃ sukṛtam bhavatyakṣayyo lokaḥ",
    "GV03sb_01_u:1152": " tadāhuḥ |",
    "GV03sb_01_u:1153": " kiṃdevatyānyājyānīti prājāpatyānīti ha brūyādanirukto vai prajāpatiraniruktānyājyāni tāni haitāni yajamānadevatyānyeva yajamāno hyeva sve yajñe prajāpatiretena hyuktā ṛtvijastanvate taṃ janayanti",
    "GV03sb_01_u:1154": " sa ājyasyopastīrya |",
    "GV03sb_01_u:1155": " dvirhaviṣo 'vadāyāthopariṣṭādājyasyābhighārayati",
    "GV03sb_01_u:1156": " saiṣājyena miśrāhutirhūyate yajamānena haivaiṣaitanmiśrā hūyate yadi ha vā api dūre sanyajate yadyantike yathā haivānte sata iṣṭaṃ syādevaṃ haivaivaṃ viduṣa iṣṭam bhavati yadyu hāpi bahviva pāpaṃ karoti no haiva bahirdhā yajñādbhavati ya evametadveda",
    "GV03sb_01_u:1157": " yajñena vai devāḥ |",
    "GV03sb_01_u:1158": " imāṃ jitiṃ jigyuryaiṣāmiyaṃ jitiste hocuḥ kathaṃ na idam manuṣyairanabhyārohyaṃ syāditi te yajñasya rasaṃ dhītvā yathā madhu madhukṛto nirdhayeyurviduhya yajñaṃ yūpena yopayitvā tiro 'bhavannatha",
    "GV03sb_01_u:1159": " yadenenāyopayaṃstasmaddyūpo nāma tadvā ṛṣīṇāmanuśrutamāsa",
    "GV03sb_01_u:1160": " yajñena ha vai devāḥ |",
    "GV03sb_01_u:1161": " imāṃ jitiṃ jigyuryaiṣāmiyaṃ jitiste hocuḥ kathaṃ na idam manuṣyairanabhyārohyaṃ syāditi te yajñasya rasaṃ dhītvā yathā madhu madhukṛto nirdhayeyurviduhya yajñaṃ yūpena yopayitvā tiro 'bhavanniti tamanveṣṭuṃ dadhrire",
    "GV03sb_01_u:1162": " tercantaḥ śrāmyantaśceruḥ |",
    "GV03sb_01_u:1163": " śrameṇa ha sma vai taddevā jayanti yadeṣāṃ jayyamāsarṣayaśca tebhyo devā vaiva prarocayāṃ cakruḥ svayaṃ vaiva dadhrire preta tadeṣyāmo yato devāḥ svargaṃ lokaṃ samāśnuvateti te kim prarocate kim prarocata iti ceruretpuroḍāśameva kūrmam bhūtvā sarpantaṃ teha sarva eva menire yaṃ vai yajña iti",
    "GV03sb_01_u:1164": " te hocuḥ |",
    "GV03sb_01_u:1165": " aśvibhyāṃ tiṣṭha sarasvatyai tiṣṭhendrāya tiṣṭheti sa sasarpaivāgnaye tiṣṭheti tatastasthāvagnaye vāasthāditi tamagnāveva parigṛhya sarvahutamajuhavurāhutirhidevānāṃ tata ebhyo yajñaḥ prārocata tamasṛjanta tamatanvata so 'yam paro 'varaṃ yajño 'nūcyate pitaiva putrāya brahmacāriṇe",
    "GV03sb_01_u:1166": " sa vā ebhyastatpuro 'dāśayat |",
    "GV03sb_01_u:1167": " ya ebhyo yajñam prārocayattasmātpurodāśaḥ purodāśo ha vai nāmaitadyatpuroḍāśa iti sa eṣa ubhayatrācyuta āgneyo 'ṣṭākapālaḥ",
    "GV03sb_01_u:1168": " puroḍāśo bhavati",
    "GV03sb_01_u:1169": " sa na paurṇamāsaṃ haviḥ |",
    "GV03sb_01_u:1170": " nāmāvāsyamagnīṣomīya eva paurṇamāsaṃ haviḥ sāṃnāyyamāmāvāsyaṃ yajña evaiṣa ubhayatrāvakLpto nedyajñādayānīti nveva purastātpaurṇamāsasya kriyata evamvāmāvāsyasyaitannu tadyasmādatra kriyate",
    "GV03sb_01_u:1171": " yadyu enamupadhāvet |",
    "GV03sb_01_u:1172": " iṣṭyā mā yājayetyetayaiva yājayedyatkāmā vā etamṛṣayo",
    "GV03sb_01_u:1173": " 'juhavuḥ sa ebhyaḥ kāmaḥ samardhyata yatkāmo ha vā etena yajñena yajate so 'smai",
    "GV03sb_01_u:1174": " kāmaḥ samṛdhyate yasyai vai kasyai ca devatāyai havirgṛhyate 'gnau vai tasyai yuhvatyagnā u ceddhoṣyantsyātkimanyasyai devatāyā ādiśettasmādagnaya eva",
    "GV03sb_01_u:1175": " agnirvai sarvā devatāḥ |",
    "GV03sb_01_u:1176": " agnau hi sarvābhyo devatābhyo juhvati tadyathā sarvā devatā upadhāvedevaṃ tattasmādagnaya",
    "GV03sb_01_u:1177": " agnirvai devānāmaddhātamām |",
    "GV03sb_01_u:1178": " yam vā addhātamām manyeta tamupadhāvettasmādagnaya eva",
    "GV03sb_01_u:1179": " agnirvai devānāṃ mṛduhṛdayatamaḥ |",
    "GV03sb_01_u:1180": " yaṃ vai mṛduhṛdayatamam manyeta tamupadhāvettasmādagnaya eva",
    "GV03sb_01_u:1181": " agnirvai devānāṃ nediṣṭham |",
    "GV03sb_01_u:1182": " yaṃ vai nediṣṭhamupasartavyānām manyeta tamupadhāvettasmādagnaya eva",
    "GV03sb_01_u:1183": " sa yadīṣṭiṃ kurvīta |",
    "GV03sb_01_u:1184": " saptadaśa sāmidhenīranubrūyādupāṃśu devatāṃ yajati taddhīṣṭirūpam mūrdhanvatyau yājyānuvākye syātāṃ vārtraghnāvājyabhāgau virājau saṃyājye",
    "GV03sb_01_u:1185": " tvaṣṭurha vai putraḥ |",
    "GV03sb_01_u:1186": " triśīrṣā ṣaḍakṣa āsa tasya trīṇyeva mukhānyāsustadyadevaṃrūpa āsa tasmādviśvarūpo nāma",
    "GV03sb_01_u:1187": " tasya somapānamevaikam mukhamāsa |",
    "GV03sb_01_u:1188": " surāpāṇamekamanyasmā a",
    "GV03sb_01_u:1189": " !śanāyaikaṃ tamindro didveṣa tasya tāni śīrṣāṇi praciceda",
    "GV03sb_01_u:1190": " sa yatsomapānamāsa |",
    "GV03sb_01_u:1191": " tataḥ kapiñjalaḥ samabhavattasmātsababhruka iva babhruriva hi somo rājā",
    "GV03sb_01_u:1192": " atha yatsurāpāṇamāsa |",
    "GV03sb_01_u:1193": " tataḥ kalaviṅkaḥ samabhavattasmātso 'bhimādyatka",
    "GV03sb_01_u:1194": " iva vadatyabhimādyanniva hi surām pītvā vadati",
    "GV03sb_01_u:1195": " atha yadanyasmā aśanāyāsa |",
    "GV03sb_01_u:1196": " tatastittiriḥ samabhavattasmātsa viśvarūpatama iva santyeva ghṛstokā iva tvanmadhustokā iva tvatparṇeṣvāścutitā evaṃ rūpaṃ hi sa tenāśanamāvayat",
    "GV03sb_01_u:1197": " sa tvaṣṭā cukrodha |",
    "GV03sb_01_u:1198": " kuvinme putramavadhīditi so 'pendrameva somamājahre sa yathāyaṃ somaḥ prasuta evamapendra evāsa",
    "GV03sb_01_u:1199": " indro ha vā īkṣāṃ cakre |",
    "GV03sb_01_u:1200": " idaṃ vai mā somādantaryantīti sa yathā balīyānabalīyasa evamanupahūta eva yo droṇakalaśe śukra āsa tam bhakṣayāṃ cakāra sa hainaṃ jihiṃsa so 'sya viṣvaṅṅeva prāṇebhyo dudrāva mukhāddhaivāsya na dudrāvātha",
    "GV03sb_01_u:1201": " sarvebhyo 'nyebhyaḥ prāṇebhyo 'dravattadadaḥ sautrāmaṇītīṣṭistasyāṃ tadvyākhyāyate yathainaṃ devā abhiṣajyan",
    "GV03sb_01_u:1202": " sa tvaṣṭā cukrodha kuvinme 'nupahūtaḥ somamababhakṣaditi sasvayameva yajñaveśasa cakre sa yo droṇakalaśe śukraḥ pariśiṣṭa āsa ta pravartayāṃ cakārendraśatrurvardhasveti so'gnimeva prāpya sambabhūvāntaraiva sambabhūvetyu haika āhuḥ so 'gnīṣomāvevābhisambabhūva sarvā vidyāḥ sarvaṃ yaśaḥ sarvamannādyaṃ sarvāṃ śrīṃ",
    "GV03sb_01_u:1203": " sa yadvartamānaḥ samabhavat |",
    "GV03sb_01_u:1204": " tasmādvṛtro 'tha",
    "GV03sb_01_u:1205": " yadapātsamabhavattasmādahistaṃ danuśca danāyūśca māteva ca piteva ca parijagṛhatustasmāddānava",
    "GV03sb_01_u:1206": " atha yadabravīdindraśatrurvardhasveti |",
    "GV03sb_01_u:1207": " tasmādu hainamindra eva jaghānātha yaddha śaśvadavakṣyadindrasya śatrurvardhasveti śaśvadu ha sa evendramahaniṣyat",
    "GV03sb_01_u:1208": " atha yadabravīdvardhasveti |",
    "GV03sb_01_u:1209": " tasmādu ha smeṣumātrameva tiryaṅvardhata iśumātram prāṅkṣo vaivāvaraṃ samudraṃ dadhāvava pūrvaṃ sa yāvatsa āsa sahaiva tāvadannāda āsa",
    "GV03sb_01_u:1210": " tasmai ha sma pūrvāhṇe devāḥ |",
    "GV03sb_01_u:1211": " aśanamabhiharanti madhyandine manuṣyā aparāhṇe pitaraḥ",
    "GV03sb_01_u:1212": " sa vā indrastathaiva nuttaścaran |",
    "GV03sb_01_u:1213": " agnīṣomā upamantrayāṃ cakre 'gnīṣomau",
    "GV03sb_01_u:1214": " yuvaṃ vai mama stho yuvayorahamasmi na yuvayoreṣa kiṃ cana kam ma imaṃ dasyuṃ vardhayatha upa māvartethāmiti",
    "GV03sb_01_u:1215": " tau hocatuḥ |",
    "GV03sb_01_u:1216": " kimāvayostataḥ syāditi tābhyāmetamagnīṣom īyamekādaśakapālam puroḍāśaṃ niravapattasmādagnīṣomīya ekādaśakapālaḥ puroḍāśo bhavati",
    "GV03sb_01_u:1217": " tāvenamupāvavṛtatuḥ |",
    "GV03sb_01_u:1218": " tāvanu sarve devāḥ preyuḥ sarvā vidyāḥ sarvaṃ yaśaḥ sarvamannādyaṃ sarvā śrīsteneṣṭvendra etadabhavadyadidamindra eṣa u paurṇamāsasya bandhuḥ sa yo haivaṃ vidvānpaurṇamāsena yajata etāṃ haiva śriyaṃ gacatyevaṃ yaśo bhavatyevamannādo bhavati",
    "GV03sb_01_u:1219": " tadveva khalu hato vṛtraḥ |",
    "GV03sb_01_u:1220": " sa yathā dṛtirniṣpīta evaṃ saṃlīnaḥ śiśye yathā nirdhūtasakturbhastraivaṃ saṃlīnaḥ śiśye tamindro 'bhyādudrāva haniṣyan",
    "GV03sb_01_u:1221": " sa hovāca |",
    "GV03sb_01_u:1222": " mā nu me prahārṣīstvaṃ vai tadetarhyasi yadahaṃ vyeva mā kuru māmuyā bhūvamiti sa vai me 'nnamedhīti tatheti taṃ dvedhānvabhinattasya",
    "GV03sb_01_u:1223": " yatsaumyaṃ nyaktamāsa taṃ candramasaṃ cakārātha yadasyāsuryamāsa tenemāḥ prajā udareṇāvidhyattasmādāhurvṛtra eva tarhyannāda āsīdvṛtra etarhītīdaṃ hi yadasāvāpūryate 'smādevaitallokādāpyāyate 'tha yadimāḥ prajā aśanamicante",
    "GV03sb_01_u:1224": " 'smā",
    "GV03sb_01_u:1225": " evaitadvṛtrāyodarāya baliṃ haranti sa yo haivametaṃ vṛtramannādaṃ vedānādo haiva bhavati",
    "GV03sb_01_u:1226": " tā u haitā devatā ūcuḥ |",
    "GV03sb_01_u:1227": " yā imā agnīṣomāvanvājagmuragnīṣomau yuvaṃ vai no bhūyiṣṭhabhājau stho yayorvāmidaṃ yuvayorasmānanvābhajatamiti",
    "GV03sb_01_u:1228": " tau hocatuḥ |",
    "GV03sb_01_u:1229": " kimāvayostataḥ syāditi yasyai kasyai ca devatāyai havirnirvapāṃstadvām purastādājyasya yajāniti tasmādyasyai kasyai ca devatāyai havirnirvapanti tatpurastādājyabhāgāvagnīṣomābhyāṃ yajanti tanna saumye 'dhvare na paśau yasyai kasyai ca devatāyai nirvapāniti hyabruvan",
    "GV03sb_01_u:1230": " sa hāgniruvāca |",
    "GV03sb_01_u:1231": " mayyeva vaḥ sarvebhyo juhvatu tadvo 'haṃ mayyābhajāmīti tasmādagnau sarvebhyo devebhyo juhvati tasmādāhuragniḥ sarvā devatā iti",
    "GV03sb_01_u:1232": " atha ha soma uvāca |",
    "GV03sb_01_u:1233": " māmeva vaḥ sarvebhyo juhvatu tadvo 'haṃ",
    "GV03sb_01_u:1234": " mayyābhajāmīti tasmātsomaṃ sarvebhyo devebhyo juhvati tasmādāhuḥ somaḥ sarvā devatā iti",
    "GV03sb_01_u:1235": " atha yadindre sarve devāstasthānāḥ |",
    "GV03sb_01_u:1236": " tasmādāhurindraḥ sarvā devatā indraśreṣṭhā devā ityetaddha vai devāstredhaikadevatyā abhavantsa yo haivametadvedaikadhā haiva svānāṃ śreṣṭho bhavati",
    "GV03sb_01_u:1237": " dvayaṃ vā idaṃ na tṛtīyamasti |",
    "GV03sb_01_u:1238": " ārdraṃ caiva śuṣkaṃ ca yacuṣkaṃ tadāgneyaṃ yadārdraṃ tatsaumyamatha yadidaṃ dvayamevāpya kimetāvatkriyata ityagnīṣomayorevājyabhāgāvagnīṣomayorupāṃśuyājo 'gnīṣomayoḥ puroḍāśo yadata ekatamenaivedaṃ sarvamāpnotyatha kimetāvatkriyata",
    "GV03sb_01_u:1239": " ityagnīṣomayorhaivaitāvatī vibhūtiḥ prajātiḥ",
    "GV03sb_01_u:1240": " sūrya evāgneyaḥ |",
    "GV03sb_01_u:1241": " candramāḥ saumyo 'harevāgneyaṃ rātriḥ saumyā ya",
    "GV03sb_01_u:1242": " evāpūryate",
    "GV03sb_01_u:1243": " 'rdhamāsaḥ sa āgneyo yo 'pakṣīyate sa saumyaḥ",
    "GV03sb_01_u:1244": " ājyabhāgābhyāmeva |",
    "GV03sb_01_u:1245": " sūryācandramasāvāpnotyupāṃśuyājenaivāhorātre āpnoti puroḍāśenaivārdhamāsāvāpnotītyu haika",
    "GV03sb_01_u:1246": " tadu hovācāsuriḥ |",
    "GV03sb_01_u:1247": " ājyabhāgābhyāmevāto yatame vā yatame vā dve āpnotyupāṃśuyājenaivāto 'horātre āpnoti puroḍāśenaivāto",
    "GV03sb_01_u:1248": " sarvaṃ ma āptamasatsarvaṃ jitaṃ sarveṇa vṛtraṃ hanāni sarveṇa dviṣantaṃ bhrātṛvyaṃ hanānīti tasmādvā etāvatkriyata iti",
    "GV03sb_01_u:1249": " tadāhuḥ |",
    "GV03sb_01_u:1250": " kimidaṃ jāmi kriyate 'gnīṣomayorevājyasyāgnīṣomayoḥ puroḍāśasya yadanantarhitaṃ tena jāmītyanena ha tvevājāmyājyasyetaram puroḍāśasyetaraṃ tadanyadivetaramanyadivetaram bhavatyṛcamanūcya juṣāṇena yajatyṛcamanūcyarcā yajati tadanyadivetaramanyadivetaram bhavatyanena ha tvevājāmyupāṃśvājyasya yajatyuccaiḥ puroḍāśasya sa yadupāṃśu tatprājāpatyaṃ rūpaṃ",
    "GV03sb_01_u:1251": " tasmāttasyānuṣṭubhamanuvākyāmanvāha vāgghyanuṣṭubvāgghi prajāpatiḥ",
    "GV03sb_01_u:1252": " etena vai devāḥ |",
    "GV03sb_01_u:1253": " upāṃśuyājena yaṃyamasurāṇāmakāmayanta tamupatsarya vajreṇa vaṣaṭkāreṇāghnaṃstatho evaiṣa etenopāṃśuyājena pāpmānaṃ dviṣantam bhrātṛvyamupatsarya vajreṇa vaṣaṭkāreṇa hanti tasmādupāṃśuyājaṃ yajati",
    "GV03sb_01_u:1254": " sa vā ṛcamanūcya juṣāṇena yajati tadanvimā anyataratodantāḥ prajāḥ prajāyante 'sthi",
    "GV03sb_01_u:1255": " hyṛgasthi hi danto 'nyatarato hyetadasthi karoti",
    "GV03sb_01_u:1256": " atharcamanūcyarcā yajati |",
    "GV03sb_01_u:1257": " tadanvimā ubhayatodantāḥ prajāḥ prajāyante",
    "GV03sb_01_u:1258": " 'sthi",
    "GV03sb_01_u:1259": " hyṛgasthi hi danta ubhayato hyetadasthi karotyetā vā imā dvayyaḥ prajā anyataratodantāścaivobhayatodantāśca sa yo haivaṃ vidvānagnīṣomayoḥ prajātiṃ yajati bahurhaiva prajayā paśubhirbhavati",
    "GV03sb_01_u:1260": " sa vai paurṇamāsenopavatsyan |",
    "GV03sb_01_u:1261": " na satrā suhita iva syāttenedamudaramasuryaṃ vlinātyāhutibhiḥ prātardaivameṣa u paurṇamāsasyopacāraḥ",
    "GV03sb_01_u:1262": " sa vai saṃpratyevopavaset |",
    "GV03sb_01_u:1263": " saṃprati vṛtraṃ hanāni saṃprati dviṣantam bhrātṛvyaṃ hanānīti",
    "GV03sb_01_u:1264": " sa vā uttarāmevopavaset |",
    "GV03sb_01_u:1265": " samiva vā eṣa kramate yaḥ saṃpratyupavasatyanaddhā vai saṃkrāntayoryadītaro vetaramabhibhavatītaro vetaramatha ya uttarāmupavasati yathā",
    "GV03sb_01_u:1266": " parāñcamāvṛttaṃ saṃpiṃṣyādapratyālabhamānaṃ so 'nyatoghātyeva syādevaṃ tadya uttarāmupavasati",
    "GV03sb_01_u:1267": " sa vai saṃpratyevopavaset |",
    "GV03sb_01_u:1268": " yathā vā anyasya hataṃ saṃpiṃṣyādevaṃ tadya uttarāmupavasati so 'nyasyaiva kṛtānukaro 'nyasyopāvasāyī bhavati tasmādu saṃpratyevopavaset",
    "GV03sb_01_u:1269": " prajāpaterha vai prajāḥ sasṛjānasya |",
    "GV03sb_01_u:1270": " parvāṇi visasraṃsuḥ sa vai saṃvatsara eva prajāpatistasyaitāni parvāṇyahorātrayoḥ saṃdhī paurṇamāsī cāmāvāsyā cartumukhāni",
    "GV03sb_01_u:1271": " sa visrastaiḥ parvabhiḥ |",
    "GV03sb_01_u:1272": " na śaśāka saṃhātuṃ tametairhaviryajñairdevā abhiṣajyannagnihotreṇaivāhorātrayoḥ saṃdhī tatparvābhiṣajyaṃstatsamadadhuḥ paurṇamāsena caivāmāvāsyena ca paurṇamāsīṃ cāmāvāsyāṃ ca tatparvābhiṣajyaṃstatsamadadhuścāturmāsyairevartumukhāni tatparvābhiṣajyaṃstatsamadadhuḥ",
    "GV03sb_01_u:1273": " sa saṃhitaiḥ parvābhiḥ |",
    "GV03sb_01_u:1274": " idamannādyamabhyuttasthau yadidam prajāpaterannādyaṃ sa yo haivaṃ vidvāntsaṃpratyupavasati saṃprati haiva prajāpateḥ parva bhiṣajyatyavati hainaṃ prajāpatiḥ sa evamevānnādo bhavati ya evaṃ vidvāntsaṃpratyupavasati tasmādu saṃpratyevopavaset",
    "GV03sb_01_u:1275": " cakṣuṣī ha vā ete yajñasya yadājyabhāgau |",
    "GV03sb_01_u:1276": " tasmātpurastājjuhoti purastāddhīme cakṣuṣī tatpurastādevaitaccakṣuṣī dadhāti tasmādime purastāccakṣuṣī",
    "GV03sb_01_u:1277": " uttarārdhapūrvārdhe haike |",
    "GV03sb_01_u:1278": " āgneyamājyabhāgaṃ juhvati dakṣiṇārdhapūrvārdhe saumyamājyabhāgametatpurastāccakṣuṣī dadhma iti vadantastadu tadāvijñānyamiva havīṃṣi ha vā ātmā yajñasya sa yadeva purastāddhaviṣāṃ juhoti tatpurastāccakṣuṣī dadhāti yatro eva samiddhatam manyeta tadāhutīrjuhuyātsamiddhahomena hyeva samṛddhā āhutayaḥ",
    "GV03sb_01_u:1279": " sa vā ṛcamanūcya juṣāṇena yajati |",
    "GV03sb_01_u:1280": " tasmādime asthantsatyanasthike cakṣuṣī āśliṣṭe atha yadṛcamanūcyarcā yajedasthi haiva kuryānna",
    "GV03sb_01_u:1281": " te vā ete |",
    "GV03sb_01_u:1282": " agnīṣomayoreva rūpamanvāyatte yacuklaṃ tadāgneyaṃ yatkṛṣṇaṃ tatsaumyaṃ yadi vetarathā yadeva kṛṣṇaṃ tadāgneyaṃ yacuklaṃ tatsaumyaṃ yadeva vīkṣate tadāgneyaṃ rūpaṃ śuṣke iva hi vīkṣamāṇasyākṣiṇī bhavataḥ śuṣkamiva hyāgneyaṃyadeva svapiti tatsaumyaṃ rūpamārdre iva hi suṣupuṣo 'kṣiṇī",
    "GV03sb_01_u:1283": " bhavata ārdra iva hi soma ājarasaṃ ha vā asmiṃ loke cakṣuṣmānbhavati sacakṣuramuṣmiṃloke sambhavati ya evametau cakṣuṣī ājyabhāgau veda",
    "GV03sb_01_u:1284": " indro ha yatra vṛtrāya vajram prajahāra |",
    "GV03sb_01_u:1285": " so 'balīyānmanyamāno nāstṛṣītīva bibhyannilayāṃ cakre sa parāḥ parāvato jagāma devā ha vai vidāṃ cakrurhato",
    "GV03sb_01_u:1286": " vai vṛtro 'thendro nyaleṣṭeti",
    "GV03sb_01_u:1287": " tamanveṣṭuṃ dadhrire |",
    "GV03sb_01_u:1288": " agnirdevatānāṃ hiraṇyastūpa ṛṣīṇām bṛhatī candasāṃ tamagniranuviveda tenaitāṃ rātriṃ sahājagāma sa vai devānāṃ vasurvīro hyeṣām",
    "GV03sb_01_u:1289": " te devā abruvan |",
    "GV03sb_01_u:1290": " amā vai no 'dya vasurvasati yo naḥ prāvātsīditi tābhyāmetadyathā jñātibhyāṃ vā sakhibhyāṃ vā sahāgatābhyāṃ samānamodanam pacedajaṃ vā tadaha mānuṣaṃ havirdevānāmevamābhyāmetatsamānaṃ havirniravapannaindrāgnaṃ dvādaśakapālam puroḍāśaṃ tasmādaindrāgno dvādaśakapālaṃ puroḍāśo bhavati",
    "GV03sb_01_u:1291": " sa indro 'bravīt |",
    "GV03sb_01_u:1292": " yatra vai vṛtrāya vajram prāharaṃ tadvyasmaye sa kṛśa ivāsmi na vai medaṃ dhinoti yanmā dhinavattanme kuruteti tatheti devā abruvan",
    "GV03sb_01_u:1293": " te devā abruvan |",
    "GV03sb_01_u:1294": " na vā imamanyatsomāddhinuyātsomamevāsmai sambharāmeti tasmai somaṃ samabharanneṣa vai somo rājā devānāmannaṃ yaccandramāḥ sa yatraiṣa etāṃ rātriṃ na purastānna paścāddadṛśe tadimaṃ lokamāgacati sa ihaivāpaścauṣadhīśca praviśati sa vai devānāṃ vasvannaṃ hyeṣāṃ tadyadeṣa etāṃ rātrimihāmā vasati tasmādamāvāsyā nāma",
    "GV03sb_01_u:1295": " taṃ gobhiranuviṣṭhāpya samabharan |",
    "GV03sb_01_u:1296": " yadoṣadhīrāśnaṃstadoṣadhibhyo yadapo 'pibaṃstadadbhyastamevaṃ saṃbhṛtyātacya tīvrīkṛtya tamasmai prāyacan",
    "GV03sb_01_u:1297": " so 'bravīt |",
    "GV03sb_01_u:1298": " dhinotyeva medaṃ neva tu mayi śrayate yathedam mayi śrayātai tathopajānīteti taṃ śṛtenaivāśrayan",
    "GV03sb_01_u:1299": " tadvā etat samānameva satpaya eva sadindrasyaiva sattatpunarnānevācakṣate yadabravīddhinoti meti tasmāddadhyatha yadenaṃ śṛtenaivāśrayaṃstasmācūtaṃ",
    "GV03sb_01_u:1300": " sa yathāṃśurāpyāyet |",
    "GV03sb_01_u:1301": " evamāpyāyatāpa pāpmānaṃ harimāṇamahataiṣa u āmāvāsyasā bandhuḥ sa yo haivaṃ vidvāntsaṃnayatyevaṃ haiva prajayā paśubhirāpyāyate 'pa",
    "GV03sb_01_u:1302": " pāpmānaṃ hate tasmādvai saṃnayet",
    "GV03sb_01_u:1303": " tadāhuḥ |",
    "GV03sb_01_u:1304": " nāsomayājī saṃnayetsomāhutirvā eṣā sānavaruddhāsomayājinastasmānnāsomayājī sanayediti",
    "GV03sb_01_u:1305": " tadu sameva nayet |",
    "GV03sb_01_u:1306": " nanvatrāntareṇa śuśruma somena nu mā yājayatātha ma etadāpyāyanaṃ saṃbhariṣyathetyabravīditi na vai medaṃ dhinoti yanmā dhinavattanme kuruteti tasmā etadāpyāyanaṃ samabharaṃstasmādapyasomayājī sameva nayet",
    "GV03sb_01_u:1307": " vārtraghnaṃ vai paurṇamāsam |",
    "GV03sb_01_u:1308": " indro hyetena vṛtramahannathaitadeva vṛtrahatyaṃ yadāmāvāsyaṃ vṛtraṃ hyasmā etajjaghnuṣa āpyāyanamakurvan",
    "GV03sb_01_u:1309": " tadvā etadeva vārtraghnam |",
    "GV03sb_01_u:1310": " yatpaurṇamāsamathaiṣa eva vṛtro yaccandramāḥ sa yatraiṣa etāṃ rātriṃ na purastānna paścāddadṛśe tadenametena sarvaṃ hanti nāsya kiṃ cana pariśinaṣṭi sarvaṃ ha vai pāpmānaṃ hanti na pāpmanaḥ kiṃ cana pariśinaṣṭi ya evametadveda",
    "GV03sb_01_u:1311": " taddhaike |",
    "GV03sb_01_u:1312": " dṛṣṭvopavasanti śvo nodetetyado haiva devānāmavikṣīṇamannam bhavatyathaibhyo vayamita upapradāsyāma iti taddhi samṛddhaṃ yadakṣīṇa eva pūrvasminnanne 'thāparamannamāgacati sa ha bahvanna eva bhavatyasomayājī tu kṣīrayājyado haiva somo rājā bhavati",
    "GV03sb_01_u:1313": " atha yathaiva purā |",
    "GV03sb_01_u:1314": " kevalīroṣadhīraśnanti kevalīrapaḥ pibanti tāḥ kevalameva payo duhra eva tadeṣa vai somo rājā devānāmannaṃ yaccandramāḥ sa yatraiṣa etāṃ rātriṃ na purastānna paścāddadṛśe tadimaṃ lokamāgacati sa ihāpaścauṣadhīśca praviśati tadenamadbhya oṣadhibhyaḥ saṃbhṛtyāhutibhyo 'dhi janayati sa eṣa āhutibhyo jātaḥ paścāddadṛśe",
    "GV03sb_01_u:1315": " tadvā etat |",
    "GV03sb_01_u:1316": " avikṣīṇameva devānāmannādyam pariplavate 'vikṣīṇaṃ ha vā asyāsmiṃloke 'nnam bhavatyakṣayyamamuṣmiṃloke sukṛtaṃ ya evametadveda",
    "GV03sb_01_u:1317": " tadvā etāṃ rātrim |",
    "GV03sb_01_u:1318": " devebhyo 'nnādyam pracyavate tadimaṃ lokamāgacati te devā akāmayanta kathaṃ nu na idam punarāgacetkathaṃ na idam parāgeva na praṇaśyediti tadya eva saṃnayanti teṣvāśaṃsanta eta eva naḥ saṃbhṛtya pradāsyantītyā ha vā asmintsva!śca niṣṭyāśca śaṃsante ya evametadveda yo vai paramatāṃ gacati tasminnāśaṃsante",
    "GV03sb_01_u:1319": " tadvā eṣa evendraḥ |",
    "GV03sb_01_u:1320": " ya eṣa tapatyathaiṣa eva vṛtro yaccandramāḥ mo",
    "GV03sb_01_u:1321": " 'syaiṣa",
    "GV03sb_01_u:1322": " bhrātṛvyajanmeva tasmādyadyapi purā vidūramivodito 'thainametāṃ",
    "GV03sb_01_u:1323": " rātrimupaiva nyāplavate so 'sya vyāttamāpadyate",
    "GV03sb_01_u:1324": " taṃ grasitvodeti |",
    "GV03sb_01_u:1325": " sa na purastānna paścāddadṛśe grasate ha vai dviṣantam bhrātṛvyamayamevāsti nāsya sapatnāḥ santītyāhurya evametadveda",
    "GV03sb_01_u:1326": " taṃ nirdhīya nirasyati |",
    "GV03sb_01_u:1327": " sa eṣa dhītaḥ paścāddadṛśe sa punarāpyāyate sa etasyaivānnādyāya punarāpyāyate yadi ha vā asya dviṣanbhrātṛvyo vaṇijyayā vā kenacidvā sambhavatyetasya haivānnādyāya punaḥ sambhavati ya evametadveda",
    "GV03sb_01_u:1328": " taddhaike |",
    "GV03sb_01_u:1329": " mahendrāyeti kurvantīndro vā eṣa purā vṛtrasya vadhādatha vṛtraṃ hatvā yathā mahārājo vijigyāna evam mahendro 'bhavattasmānmahendrāyeti",
    "GV03sb_01_u:1330": " tadvindrāye=tyeva kuryādindro vā eṣa purā vṛtrasya vadhādindro vṛtraṃ jaghnivāṃstasmādvindrāyetyeva",
    "GV03sb_01_u:1331": " sa vai parṇaśākhayā vatsānapākaroti |",
    "GV03sb_01_u:1332": " tadyatparṇaśākhayā vatsānapākaroti yatra vai gāyatrī somamacāpatattadasyā āharantyā apādastābhyāyatya parṇam praciceda",
    "GV03sb_01_u:1333": " gāyatryai vā somasya vā rājñastatpatitvā parṇo 'bhavattasmātparṇo nāma tadyadevātra somasya nyaktaṃ tadihāpyasaditi tasmātparṇaśākhayā vatsānapākaroti",
    "GV03sb_01_u:1334": " tamācinatti |",
    "GV03sb_01_u:1335": " iṣe tvorje tveti vṛṣṭyai tadāha yadāheṣe tvetyūrje tveti yo vṛṣṭādūrgraso jāyate tasmai tadāha",
    "GV03sb_01_u:1336": " atha mātṛbhirvatsāntsamavārjanti |",
    "GV03sb_01_u:1337": " sa vatsaṃ śākhayopaspṛśati vāyava sthetyayaṃ vai vāyuryo 'yam pavata eṣa vā idaṃ sarvam prapyāyati yadidaṃ kiṃ ca",
    "GV03sb_01_u:1338": " varṣatyeṣa vā etāsām prapyāyayitā tasmādāha vāyava sthetyupāyava sthetyu haika āhurūpa hi dvitīyo 'yatīti tadu tathā na brūyāt",
    "GV03sb_01_u:1339": " atha mātṛṇāmekāṃ śākhayopaspṛśati |",
    "GV03sb_01_u:1340": " vatsena vyākṛtya devo vaḥ savitā prārpayatviti savitā vai devānām prasavitā savitṛprasūtā yajñaṃ sambharāniti tasmādāha devo vaḥ savitā prārpayatviti",
    "GV03sb_01_u:1341": " śreṣṭhatamāya karmaṇa iti |",
    "GV03sb_01_u:1342": " yajño vai śreṣṭhatamaṃ karma yajñāya hi tasmādāha śreṣṭhatamāya karmaṇa iti",
    "GV03sb_01_u:1343": " āpyāyadhvamaghnyā indrāya bhāgamiti |",
    "GV03sb_01_u:1344": " tadyathaivādo devatāyai havirgṛhṇannādiśatyevamevaitaddevatāyā ādiśati yadāhāpyāyadhvamaghnyā indrāya bhāgamiti",
    "GV03sb_01_u:1345": " prajāvatīranamīvā ayakṣmā iti |",
    "GV03sb_01_u:1346": " nātra tirohitamivāsti mā va stena īśata māghaśaṃsa iti mā vo nāṣṭrā rakṣāṃsīśatetyevaitadāha dhruvā asmingopatau syāta bahvīrityanapakramiṇyo 'sminyajamāne bahvyaḥ syātetyevaitadāha",
    "GV03sb_01_u:1347": " athāhavanīyāgārasya vā purastāt |",
    "GV03sb_01_u:1348": " gārhapatyāgārasya vā śākhāmupagūhati yajamānasya paśūnpāhīti tadbrahmaṇaivaitadyajamānasya paśūnparidadāti guptyai",
    "GV03sb_01_u:1349": " tasyām pavitraṃ karoti |",
    "GV03sb_01_u:1350": " vasoḥ pavitramasīti yajño vai vasustasmādāha vasoḥ pavitramasīti",
    "GV03sb_01_u:1351": " atha yavāgvaitāṃ rātrimagnihotraṃ juhoti |",
    "GV03sb_01_u:1352": " ādiṣṭaṃ vā etaddevatāyai havirbhavati yatpayaḥ sa yatpayasā juhuyādyathānyasyai devatāyai havirgṛhītaṃ tadanyasyai juhuyādevaṃ tattasmādyavāgvaitāṃ rātrimagnihotraṃ juhoti juhvatyagnihotramupakLptokhā bhavatyathāhopasṛṣṭām prabrūtādeti yadā prāhopasṛṣṭeti",
    "GV03sb_01_u:1353": " athokhāmādatte dyaurasi pṛthivyasītyupastautyevaināmetanyahayatyeva yadāha dyaurasi pṛthivyasīti mātariśvano gharmo 'sīti yajñamevaitatkaroti yathā gharmam pravṛñjyādevam pravṛṇakti viśvadhā asi parameṇa dhāmnā dṛṃhasva mā hvāriti dṛṃhatyevaināmetadaśithilāṃ karoti mā te yajñapatirhvārṣīditi yajamāno vai yajñapatistadyajamānāyaivaitadahvalāmāśāste",
    "GV03sb_01_u:1354": " atha pavitraṃ nidadhati |",
    "GV03sb_01_u:1355": " tadvai prāṅnidadhyātprācī hi devānāṃ digatho udagudīcī hi manuṣyāṇāṃ digayaṃ vai pavitraṃ yo 'yam pavate so 'yamimāṃllokāṃstiryaṅṅanupavate tasmādudaṅnidadhyāt",
    "GV03sb_01_u:1356": " tadyathaivādaḥ |",
    "GV03sb_01_u:1357": " somaṃ rājānam pavitreṇa sampāvayantyevamevaitatsampāvayatyudīcīnadaśaṃ vai tatpavitram bhavati yena tatsomaṃ rājānaṃ sampāvayanti tasmādudaṅnidadhyāt",
    "GV03sb_01_u:1358": " tannidadhāti |",
    "GV03sb_01_u:1359": " vasoḥ pavitramasīti yajño vai vasustasmādāha vasoḥ pavitramasīti śatadhāraṃ sahasradhāramityupastautyevainadetanmahayatyeva yadāha śatadhāraṃ sahasradhāramiti",
    "GV03sb_01_u:1360": " atha vācaṃyamo bhavati ā tisṛṇāṃ dogdhorvāgvai yajño 'vikṣubdho yajñaṃ tanavā iti",
    "GV03sb_01_u:1361": " tadānīyamānamabhimantrayate |",
    "GV03sb_01_u:1362": " devastvā savitā punātu vasoḥ pavitreṇa śatadhāreṇa supveti tadyathaivādaḥ somaṃ rājānam pavitreṇa",
    "GV03sb_01_u:1363": " sampāvayantyevamevaitatsampāvayati",
    "GV03sb_01_u:1364": " athāha kāmadhukṣa iti amūmiti sā viśvāyurityatha dvitīyām pṛcati kāmadhukṣa ityamūmiti sā viśvakarmetyatha tṛtīyām pṛcati kāmadhukṣa ityamūmiti sā viśvadhāyā iti tadyatpṛcati vīryāṇyevāsvetaddadhāti tisro dogdhi trayo vā ime lokā ebhya evainadetallokebhyaḥ sambharatyatha kāmaṃ vadati",
    "GV03sb_01_u:1365": " athottamāṃ dohayitvā |",
    "GV03sb_01_u:1366": " yena dohayati pātreṇa tasminnudastokamānīya palyaṅya pratyānayati yadatra payaso 'hāyi tadihāpyasaditi rasasyo caiva",
    "GV03sb_01_u:1367": " sarvatvāyedaṃ hi yadā varṣatyathauṣadhayo jāyanta oṣadhīrjagdhvāpaḥ pītvā tata eṣa rasaḥ sambhavati tasmādu rasasyo caiva sarvatvāya tadudvāsyātanakti tīvrīkarotyevainadetattasmādudvāsyātanakti",
    "GV03sb_01_u:1368": " ātanakti |",
    "GV03sb_01_u:1369": " indrasya tvā bhāgaṃ somenātanacmīti tadyathaivādo devatāyai havirgṛhṇannādiśatyevamevaitaddevatāyā ādiśati yadāhendrasya tvā bhāgamiti somenātanacmīti svadayatyevainadetaddevebhyaḥ",
    "GV03sb_01_u:1370": " athodakavatottānena pātreṇāpidadhāti |",
    "GV03sb_01_u:1371": " nedenadupariṣṭānnāṣṭrā rakṣāṃsyavamṛśāniti vajro vā āpastadvajreṇaivaitannāṣṭrā rakṣāṃsyato",
    "GV03sb_01_u:1372": " 'pahanti",
    "GV03sb_01_u:1373": " tasmādudakavatottānena pātreṇāpidadhāti",
    "GV03sb_01_u:1374": " so 'pidadhāti |",
    "GV03sb_01_u:1375": " viṣṇo havyaṃ rakṣeti yajño vai viṣṇustadyajñāyaivaitaddhaviḥ paridadāti guptyai tasmādāha viṣṇo havyaṃ rakṣeti",
    "GV03sb_01_u:1376": " ṛṇaṃ ha vai jāyate yo 'sti |",
    "GV03sb_01_u:1377": " sa jāyamāna eva devebhya ṛṣibhyaḥ pitṛbhyo",
    "GV03sb_01_u:1378": " manuṣyebhyaḥ",
    "GV03sb_01_u:1379": " sa yadeva yajeta |",
    "GV03sb_01_u:1380": " tena devebhya ṛṇaṃ jāyate taddhyebhya etatkaroti yadenānyajate yadebhyo juhoti",
    "GV03sb_01_u:1381": " atha yadevānubruvīta |",
    "GV03sb_01_u:1382": " tena 'rṣibhya ṛṇaṃ jāyate taddhyebhya",
    "GV03sb_01_u:1383": " etatkarotyṛṣīṇāṃ nidhigopa iti hyanūcānamāhuḥ",
    "GV03sb_01_u:1384": " atha yadeva prajāmiceta |",
    "GV03sb_01_u:1385": " tena pitṛbhya ṛṇaṃ jāyate taddhyebhya etatkaroti yadeṣāṃ saṃtatāvyavacinnā prajā bhavati",
    "GV03sb_01_u:1386": " atha yadeva vāsayate |",
    "GV03sb_01_u:1387": " tena manuṣyebhya ṛṇaṃ jāyate taddhyebhya etatkaroti yadenānvāsayate yadebhyo 'śanaṃ dadāti sa ya etāni sarvāṇi karoti sa kṛtakarmā tasya",
    "GV03sb_01_u:1388": " sarvamāptaṃ sarvaṃ jitaṃ",
    "GV03sb_01_u:1389": " sa yena devebhya ṛṇaṃ jāyate |",
    "GV03sb_01_u:1390": " tadenāṃstadavadayate yadyajate 'tha",
    "GV03sb_01_u:1391": " yadagnau juhoti tadenāṃstadavadayate tasmādyatkiṃ cāgnau juhvati tadavadānaṃ nāma",
    "GV03sb_01_u:1392": " tadvai caturavattam bhavati |",
    "GV03sb_01_u:1393": " idaṃ vā anuvākyātha yājyātha vaṣaṭkāro 'tha",
    "GV03sb_01_u:1394": " sā devatā caturthī yasyai devatāyai havirbhavatyevaṃ hi devatā avadānānyanvāyattā avadānāni vā devatā anvāyattānyatiriktaṃ ha tadavadānaṃ yatpañcamaṃ kasmā u hi",
    "GV03sb_01_u:1395": " tadavadyettasmāccaturavattam bhavati",
    "GV03sb_01_u:1396": " uto pañcāvattameva bhavati |",
    "GV03sb_01_u:1397": " pāṅkto yajñaṃ pāṅktaḥ paśuḥ pañca 'rtavaḥ",
    "GV03sb_01_u:1398": " saṃvatsarasyaiṣo pañcāvattasya sampadbahurhaiva prajayā paśubhirbhavati yasyaivaṃ viduṣaḥ pañcāvattaṃ kriyata etaddha nveva prajñātaṃ kaurupāñcālaṃ yaccaturavattaṃ tasmāccaturavattam bhavati",
    "GV03sb_01_u:1399": " sa vai yāvanmātramivaivāvadyet mānuṣaṃ ha kuryādyanmahadavadyedvyṛddhaṃ vai tadyajñasya yanmānuṣaṃ nedvyṛddhaṃ yajñe karavāṇīti",
    "GV03sb_01_u:1400": " tasmādyāvanmātramivaivāvadyet",
    "GV03sb_01_u:1401": " sa ājyasyopastīrya |",
    "GV03sb_01_u:1402": " dvirhaviṣo 'vadāyāthopariṣṭādājyasyābhighārayati dve vā āhutī",
    "GV03sb_01_u:1403": " somāhutirevānyājyāhutiranyā tata eṣā kevalī yatsomāhutirathaiṣājyāhutiryaddhaviryajño yatpaśustadājyamevaitatkaroti tasmādubhayata ājyam bhavatyetadvai juṣṭaṃ devānāṃ yadājyaṃ tajjuṣṭamevaitaddevebhyaḥ karoti tasmādubhayata ājyam bhavati",
    "GV03sb_01_u:1404": " asau vā anuvākyeyaṃ yājyā |",
    "GV03sb_01_u:1405": " te ubhe yoṣe tayormithunamasti vaṣaṭkāra eva tadvā eṣa eva vaṣaṭkāro ya eṣa tapati sa udyannevāmūmādhedravatyastaṃ yannimāmadhidravati tadetena vṛṣṇemām prajātim prajāyete yainayoriyam",
    "GV03sb_01_u:1406": " prajātiḥ",
    "GV03sb_01_u:1407": " so 'nuvākyāmanūcya |",
    "GV03sb_01_u:1408": " yājyāmanudrutya paścādvaṣaṭkaroti paścādvai parītya vṛṣā yoṣāmadhidravati tadene ubhe purastātkṛtvā vṛṣṇā vaṣaṭkāreṇādhidrāvayati tasmādu saha vaiva vaṣaṭkāreṇa juhuyādvaṣaṭkṛte vā",
    "GV03sb_01_u:1409": " devapātraṃ vā eṣa yadvaṣaṭkāraḥ |",
    "GV03sb_01_u:1410": " tadyathā pātra uddhṛtya prayacedevaṃ tadatha yatpurā vaṣaṭkārājjuhuyādyathādho bhūmau nidigdhaṃ tadamuyā syādevaṃ tattasmādu saha vaiva vaṣaṭkāreṇa juhuyādvaṣaṭkṛte vā",
    "GV03sb_01_u:1411": " tadyathā yonau retaḥ siñcet |",
    "GV03sb_01_u:1412": " evaṃ tadatha yatpurā vaṣaṭkārājjuhuyādyathā yonau retaḥ siktaṃ tadamuyā syādevaṃ tattasmādu saha vaiva vaṣaṭkāreṇa juhuyādvaṣaṭkṛte vā",
    "GV03sb_01_u:1413": " asau vā anavākyeyaṃ yājyā |",
    "GV03sb_01_u:1414": " sā vai gāyatrīyaṃ triṣṭubasau sa vai gāyatrīmanvāha tadamūmanubruvannasau hyanuvākyemāmanvāheyaṃ hi gāyatrī",
    "GV03sb_01_u:1415": " atha triṣṭubhā yajati |",
    "GV03sb_01_u:1416": " tadanayā yajanniyaṃ hi yājyāmuṣyā adhi vaṣaṭkarotyasā u hi triṣṭuptadene sayujau karoti tasmādime sambhuñjāte anayoranu sambhogamimāḥ sarvāḥ prajā anu sambhuñjate",
    "GV03sb_01_u:1417": " sa vā aṅkhayannivaivānuvākyāmanubrūyāt |",
    "GV03sb_01_u:1418": " asau hyanuvākyā bṛhaddhyasau bārhataṃ hi tadrūpaṃ kṣipra eva yājyayā tvareteyaṃ hi yājyā rathantaraṃ hīyaṃ rāthantaraṃ hi tadrūpaṃ hvayati vā anuvākyayā prayacati yājyayā tasmādanuvākyāyai rūpaṃ huve havāmaha āgacedam barhiḥ sīdeti yaddhvayati hi tayā prayacati yājyayā tasmādyājyāyai rūpaṃ vīhi havirjuṣasva havirāvṛṣāya svāddhi piba preti",
    "GV03sb_01_u:1419": " yatpra hi tayā yacati",
    "GV03sb_01_u:1420": " sā yā purastāllakṣaṇā |",
    "GV03sb_01_u:1421": " sānuvākyā syādasau hyanuvākyā tasyā amuṣyā avastāllakṣma candramā nakṣatrāṇi sūryaḥ",
    "GV03sb_01_u:1422": " atha yopariṣṭāllakṣaṇā |",
    "GV03sb_01_u:1423": " sā yājyā syādiyaṃ hi yājyā tasyā asyā upariṣṭāllakṣmauṣadhayo vanaspataya āpo 'gnirimāḥ prajāḥ",
    "GV03sb_01_u:1424": " sā ha nveva samṛddhānuvākyā |",
    "GV03sb_01_u:1425": " yasyai prathamātpadāddevatāmabhivyāharati so eva samṛddhā yājyā yasyā uttamātpadāddevatāyā adhi vaṣaṭkaroti vīryaṃ vai",
    "GV03sb_01_u:1426": " devata",
    "GV03sb_01_u:1427": " 'rcastadubhayata evaitadvīryeṇa parigṛhya yasyai devatāyai havirbhavati tasyai prayacati",
    "GV03sb_01_u:1428": " sa vai vaugiti karoti |",
    "GV03sb_01_u:1429": " vāgvai vaṣaṭkāro vāgreto reta evaitatsiñcati ṣaḍityṛtavo vai ṣaṭtadṛtuṣvevaitadretaḥ sicyate tadṛtavo retaḥ siktamimāḥ prajāḥ",
    "GV03sb_01_u:1430": " prajanayanti tasmādevaṃ vaṣaṭkaroti",
    "GV03sb_01_u:1431": " devāśca vā asurāśca |",
    "GV03sb_01_u:1432": " ubhaye prājāpatyāḥ prajāpateḥ piturdāyamupeyuretāvevārdhamāsau ya evāpūryate taṃ devā upāyanyo",
    "GV03sb_01_u:1433": " 'pakṣīyate",
    "GV03sb_01_u:1434": " tamasurāḥ",
    "GV03sb_01_u:1435": " te devā akāmayanta |",
    "GV03sb_01_u:1436": " kathaṃ nvimamapi saṃvṛñjīmahi yo 'yamasurāṇāmiti te",
    "GV03sb_01_u:1437": " 'rcantaḥ",
    "GV03sb_01_u:1438": " śrāmyantaścerusta etaṃ haviryajñaṃ dadṛśuryaddarśapūrṇamāsau tābhyāmayajanta tābhyāmiṣṭvaitamapi samavṛñjata",
    "GV03sb_01_u:1439": " ya eṣo 'surāṇāmāsīt |",
    "GV03sb_01_u:1440": " yadā vā etā ubhau pariplavete atha māso bhavati māsaśaḥ saṃvatsaraḥ sarvaṃ vai saṃvatsaraḥ sarvameva taddevā asurāṇāṃ samavṛñjata sarvasmātsapatnānasurānnirabhajantsarvamvevaiṣa etatsapatnānāṃ saṃvṛṅkte sarvasmātsapatnānnirbhajati ya evametadveda",
    "GV03sb_01_u:1441": " sa yo devānāmāsīt |",
    "GV03sb_01_u:1442": " sa yavāyuvata hi tena devā yo 'surāṇāṃ so 'yavā na hi tenāsurā ayuvata",
    "GV03sb_01_u:1443": " atho itarathāhuḥ ya eva devānāmāsītso 'yavā na hi tamasurā ayuvata yo 'surāṇāṃ sa yavāyuvata hi taṃ devāḥ sabdamahaḥ sagarā rātriryavyā māsāḥ sumekaḥ saṃvatsaraḥ sveko ha vai nāmaitadyatsumeka iti yavā ca hi vā ayavā yavetīvātha yenaiteṣāṃ hotā bhavati tadyāvihotramityācakṣate yajñena vai devāḥ |",
    "GV03sb_01_u:1444": " divamupodakrāmannatha yo 'yaṃ devaḥ paśūnāmīṣṭe sa",
    "GV03sb_01_u:1445": " ihāhīyata tasmādvāstavya ityāhurvāstau hi tadahīyata",
    "GV03sb_01_u:1446": " sa yenaiva devā divamupodakrāman |",
    "GV03sb_01_u:1447": " teno evārcantaḥ śrāmyantaśceruratha yo",
    "GV03sb_01_u:1448": " 'yaṃ",
    "GV03sb_01_u:1449": " devaḥ paśūnāmīṣṭe ya ihāhīyata",
    "GV03sb_01_u:1450": " sa aikṣata |",
    "GV03sb_01_u:1451": " ahāsya hāntaryantyu mā yajñāditi so 'nūccakrāma sa āyatayottarata upotpede sa eṣa sviṣṭakṛtaḥ kālaḥ",
    "GV03sb_01_u:1452": " te devā abruvan |",
    "GV03sb_01_u:1453": " mā visrakṣīriti te vai mā yajñānmāntargatāhutim me kalpayateti tatheti sa samabṛhatsa nāsyatsa na kaṃ canāhinat",
    "GV03sb_01_u:1454": " te devā abruvan |",
    "GV03sb_01_u:1455": " yāvanti no havīṃṣi gṛhītānyabhūvantsarveṣāṃ teṣāṃ hutamupajānīta yathāsmā āhutiṃ kalpayāmeti",
    "GV03sb_01_u:1456": " te 'dhvaryumabruvan |",
    "GV03sb_01_u:1457": " yathāpūrvaṃ havīṃṣyabhighārayaikasmā avadānāya punarāpyāyayāyātayāmāni kuru tata ekaikamavadānamavadyeti",
    "GV03sb_01_u:1458": " so 'dhvaryuḥ |",
    "GV03sb_01_u:1459": " yathāpūrvaṃ havīṃṣyabhyaghārayadekasmā avadānāya punarāpyāyayadayātayāmānyakarottata ekaikamavadānamavādyattasmādvāstavya ityāhurvāstu hi tadyajñasya yaddhuteṣu haviḥṣu tasmādyasyai kasyai ca devatāyai havirgṛhyate sarvatraiva sviṣṭakṛdanvābhaktaḥ sarvatra hyevainaṃ devā anvābhajan",
    "GV03sb_01_u:1460": " tadvā agnaya iti kriyate |",
    "GV03sb_01_u:1461": " agnirvai sa devastasyaitāni nāmāni śarva iti yathā prācyā ācakṣate bhava iti yathā bāhīkāḥ paśūnām patī rudro 'gniriti",
    "GV03sb_01_u:1462": " tānyasyāśāntānyevetarāṇi nāmānyagnirityeva śāntatamaṃ tasmādagnaya iti kriyate sviṣṭakṛta",
    "GV03sb_01_u:1463": " te hocuḥ |",
    "GV03sb_01_u:1464": " yattvayyamutra satyayakṣmahi tannaḥ sviṣṭaṃ kurviti tadebhyaḥ sviṣṭamakarottasmātsviṣṭakṛta iti",
    "GV03sb_01_u:1465": " so 'nuvākyāmanūcya sampaśyati |",
    "GV03sb_01_u:1466": " ye tathāgniṃ sviṣṭakṛtamayāḍagniragneḥ priyā dhāmānīti tadāgneyamājyabhāgamāhāyāṭsomasya priyā dhāmānīti tatsaumyamājyabhāgamāhāyāḍagneḥ priyā dhāmānīti tadya eṣa ubhayatrācyuta āgneyaḥ puroḍāśo bhavati tamāha",
    "GV03sb_01_u:1467": " atha yathādevatam |",
    "GV03sb_01_u:1468": " ayāḍdevānāmājyapānām priyā dhāmānīti tatprayājānuyājānāha prayājānuyājā vai devā ājyapā yakṣadagnerhotuḥ priyā dhāmānīti tadagniṃ hotāramāha tadasmā etāṃ devā āhutiṃ kalpayitvāthainenaitadbhūyaḥ samaśāmyanpriya enaṃ dhāmannupāhvayanta tasmādevaṃ saṃpaśyati",
    "GV03sb_01_u:1469": " taddhaike |",
    "GV03sb_01_u:1470": " devatām pūrvāṃ kurvantyayāṭkārādagnerayāṭsomasyāyāḍiti tadu tathā na kuryādviloma ha te yajñe kurvanti ye devatām pūrvāṃ kurvantyayāṭkārādidaṃ hi prathamamabhivyāharannayāṭkāramevābhivyāharati tasmādayāṭkārameva pūrvaṃ kuryāt",
    "GV03sb_01_u:1471": " yakṣatsvam mahimānamiti |",
    "GV03sb_01_u:1472": " yatra vā ado devatā āvāhayati tadapi svam mahimānamāvāhayati tadataḥ prāṅnyai kiṃ cana svāya mahimna iti kriyate tadatra tam prīṇāti tatho hāsyaiṣo 'moghāyāvāhito bhavati tasmādāha yakṣatsvam",
    "GV03sb_01_u:1473": " mahimānamiti",
    "GV03sb_01_u:1474": " ā yajatāmejyā iṣa iti |",
    "GV03sb_01_u:1475": " prajā vā iṣastā evaitadyāyajūkāḥ karoti tā imāḥ prajā yajamānā arcantyaḥ śrāmyantyaścaranti",
    "GV03sb_01_u:1476": " so adhvarā jātavedā juṣatāṃ haviriti |",
    "GV03sb_01_u:1477": " tadyajñasyaivaitatsamṛddhimāśāste yaddhi devā havirjuṣante tena hi mahajjayati tasmādāha juṣatāṃ",
    "GV03sb_01_u:1478": " tadyadete atra |",
    "GV03sb_01_u:1479": " yājyānuvākye avakLptatame bhavatastṛtīyasavanaṃ vai sviṣṭakṛdvaiśvadevaṃ vai tṛtīyasavanam piprīhi devāṃ uśato yaviṣṭheti tadanuvākyāyai vaiśvadevamagne yadadya viśo adhvarasya hotariti tadyājyāyai vaiśvadevaṃ tadyadete evaṃrūpe bhavatasteno ete tṛtīyasavanasya rūpaṃ tasmādvā ete atra yājyānuvākye avakLptatame bhavataḥ",
    "GV03sb_01_u:1480": " te vai triṣṭubhau bhavataḥ |",
    "GV03sb_01_u:1481": " vāstu vā etadyajñasya yatsviṣṭakṛdavīryaṃ vai vāstvindriyaṃ vīryaṃ triṣṭubindriyamevaitadvīryaṃ vāstau sviṣṭakṛti dadhāti tasmāttriṣṭubhau bhavataḥ",
    "GV03sb_01_u:1482": " uto anuṣṭubhāveva bhavataḥ |",
    "GV03sb_01_u:1483": " vāstvanuṣṭubvāstu sviṣṭakṛdvāstāvevaitadvāstu dadhāti pesukaṃ vai vāstu pisyati ha prajayā paśubhiryasyaivaṃ viduṣo",
    "GV03sb_01_u:1484": " 'nuṣṭubhau",
    "GV03sb_01_u:1485": " bhavataḥ",
    "GV03sb_01_u:1486": " tadu ha bhāllaveyaḥ |",
    "GV03sb_01_u:1487": " anuṣṭubhamanuvākyāṃ cakre triṣṭubhaṃ yājyāmetadubhayam parigṛhṇāmīti sarathātpapāta sa patitvā bāhumapi śaśre sa parimamṛśe yatkimakaraṃ tasmādidamāpaditi sa haitadeva mene yadviloma yajñe 'karamiti tasmānna viloma kuryātsacandasāveva syātāmubhe vaivānuṣṭubhā ubhe vā triṣṭubhau",
    "GV03sb_01_u:1488": " sa vā uttarārdhādavadyati |",
    "GV03sb_01_u:1489": " uttarārdhe juhotyeṣā hyetasya devasya diktasmāduttarārdhādavadyatyuttarārdhe juhotyetasyai vai diśa udapadyata taṃ tata evāśamayaṃstasmāduttarārdhādavadyatyuttarārdhe juhoti",
    "GV03sb_01_u:1490": " sa vā abhyardha ivetarābhya āhutibhyo juhoti |",
    "GV03sb_01_u:1491": " itarā āhutīḥ paśavo",
    "GV03sb_01_u:1492": " 'nuprajāyante",
    "GV03sb_01_u:1493": " rudriyaḥ sviṣṭakṛdrudriyeṇa paśūnprasajedyaditarābhirāhutibhiḥ saṃsṛjette",
    "GV03sb_01_u:1494": " 'sya gṛhāḥ paśava upamūryamāṇā īyustasmādabhyardha ivetarābhya āhutibhyo juhoti",
    "GV03sb_01_u:1495": " eṣa vai sa yajñaḥ |",
    "GV03sb_01_u:1496": " yena taddevā divamupodakrāmanneṣa āhavanīyo 'tha ya ihāhīyata sa gārhapatyastasmādetaṃ gārhapatyātprāñcamuddharanti",
    "GV03sb_01_u:1497": " taṃ vā aṣṭāsu vikrameṣvādadhīta |",
    "GV03sb_01_u:1498": " aṣṭākṣarā vai gāyatrī",
    "GV03sb_01_u:1499": " gāyatryaivaitaddivamupotkrāmati",
    "GV03sb_01_u:1500": " ekādaśasvādadhīta |",
    "GV03sb_01_u:1501": " ekādaśākṣarā vai triṣṭuptriṣṭubhaivaitaddivamupotkrāmati",
    "GV03sb_01_u:1502": " dvādaśasvādadhita |",
    "GV03sb_01_u:1503": " dvādaśākṣarā vai jagatī jagatyaivaitaddivamupotkrāmati nātra mātrāsti yatraiva svayam manasā manyeta tadādadhīta sa yadvā apyalpakamiva prāñcamuddharati tenaiva divamupotkrāmati",
    "GV03sb_01_u:1504": " tadāhuḥ |",
    "GV03sb_01_u:1505": " āhavanīye havīṃṣi śrapayeyurato vai devā divamupodakrāmaṃsteno evārcantaḥ śrāmyantaścerustasminhavīṃṣi śrapayāma tasminyajñaṃ tanavāmahā ityapaskhala iva ha sa haviṣāṃ yadgārhapatye śrapayeyuryajña āhavanīyo yajñe yajñaṃ tanavāmahā iti",
    "GV03sb_01_u:1506": " uto gārhapatya eva śrapayanti |",
    "GV03sb_01_u:1507": " āhavanīyo vā eṣa na vā eṣa tasmai yadasminnaśṛtaṃ śrapayeyustasmai vā eṣa yadasmiṃcūtaṃ juhuyurityato yatarathā kāmayeta tathā kuryāt",
    "GV03sb_01_u:1508": " sa haiṣa yajña uvāca |",
    "GV03sb_01_u:1509": " nagnatāya vai bibhemīti kā te 'nagnatetyabhita eva mā paristṛṇīyuriti tasmādetadagnimabhitaḥ paristṛṇanti tṛṣṇāyā vai bibhemīti",
    "GV03sb_01_u:1510": " kā te tṛptiriti brāhmaṇasyaiva tṛptimanutṛpyeyamiti tasmātsaṃsthite yajñe brāhmaṇaṃ tarpayitavai",
    "GV03sb_01_u:1511": " 11.7.4.2prajāpatirha vai svāṃ duhitaramabhidadhyau |",
    "GV03sb_01_u:1512": " divaṃ oṣasaṃ vā mithunyenayā syāmiti tāṃ sambabhūva",
    "GV03sb_01_u:1513": " tadvai devānāmāga āsa |",
    "GV03sb_01_u:1514": " ya itthaṃ svāṃ duhitaramasmākaṃ svasāraṃ karotīti",
    "GV03sb_01_u:1515": " te ha devā ūcuḥ |",
    "GV03sb_01_u:1516": " yo 'yaṃ devaḥ paśūnāmīṣṭe 'tisaṃdhaṃ vā ayaṃ carati ya itthaṃ svāṃ",
    "GV03sb_01_u:1517": " duhitaramasmākaṃ svasāraṃ karoti vidhyemamiti taṃ rudro 'bhyāyatya",
    "GV03sb_01_u:1518": " vivyādha tasya sāmi retaḥ pracaskanda tathennūnaṃ tadāsa",
    "GV03sb_01_u:1519": " tasmādetadṛṣiṇābhyanūktam |",
    "GV03sb_01_u:1520": " pitā yatsvāṃ duhitaramadhiṣkan kṣmayā retaḥ saṃjagmāno niṣiñcaditi tadāgnimārutamityukthaṃ tasmiṃstadvyākhyāyate yathā taddevā retaḥ prājanayaṃsteṣāṃ yadā devānāṃ krodho vyaidatha prajāpatimabhiṣajyaṃstasya taṃ śalpaṃ nirakṛntantsa vai yajña eva prajāpatiḥ",
    "GV03sb_01_u:1521": " te hocuḥ |",
    "GV03sb_01_u:1522": " upajānīta yathedaṃ nāmuyāsatkanīyo hāhuteryathedaṃ syāditi",
    "GV03sb_01_u:1523": " te hocuḥ |",
    "GV03sb_01_u:1524": " bhagāyainaddakṣiṇata āsīnāya pariharata tadbhagaḥ prāśiṣyati tadyathāhutamevam bhaviṣyatīti tadbhagāya dakṣiṇata āsīnāya paryājahrustadbhago",
    "GV03sb_01_u:1525": " 'vekṣāṃ cakre tasyākṣiṇī nirdadāha tathennūnaṃ tadāsa tasmādāhurandho",
    "GV03sb_01_u:1526": " bhaga iti",
    "GV03sb_01_u:1527": " te hocuḥ |",
    "GV03sb_01_u:1528": " no nvevātrāśamatpūṣṇa enatpariharateti tatpūṣṇe paryājahrustatpūṣā prāśa tasya dato nirjaghāna tathennūnaṃ tadāsa tasmādāhuradantakaḥ pūṣeti tasmādyam pūṣṇe caruṃ kurvanti prapiṣṭānāmeva kurvanti yathādantakāyaivam",
    "GV03sb_01_u:1529": " te hocuḥ |",
    "GV03sb_01_u:1530": " no nvevātrāśamadbṛhaspataya enatpariharateti tadbṛhaspataye paryājahruḥ sa bṛhaspatiḥ savitārameva prasavāyopādhāvatsavitā vai devānām prasavitedam me prasuveti tadasmai savitā prasavitā prāsuvattadenaṃ savitṛprasūtaṃ",
    "GV03sb_01_u:1531": " nāhinattato",
    "GV03sb_01_u:1532": " 'rvācīnaṃ śāntaṃ tadetannidānena yatprāśitram",
    "GV03sb_01_u:1533": " sa yatprāśitramavadyati |",
    "GV03sb_01_u:1534": " yadevātrāviddhaṃ yajñasya yadrudriyaṃ tadevaitannirmimīte 'thāpa upaspṛśati śāntirāpastadadbhiḥ",
    "GV03sb_01_u:1535": " paśūntsamavadyati",
    "GV03sb_01_u:1536": " sa vai yāvanmātramivaivāvadyet |",
    "GV03sb_01_u:1537": " tathā śalpaḥ pracyavate tasmādyāvanmātramivaivāvadyedanyatarata ājyaṃ kuryādadhastādvopariṣṭādvā tathā khadanniḥsaraṇavadbhavati tathā nisravati tasmādanyatarata ājyaṃ",
    "GV03sb_01_u:1538": " kuryādadhastādvopariṣṭādvā",
    "GV03sb_01_u:1539": " sa ājyasyopastīrya |",
    "GV03sb_01_u:1540": " dvirhaviṣo 'vadāyāthopariṣṭādājyasyābhighārayati",
    "GV03sb_01_u:1541": " tadyathaiva yajñasyāvadānamevametat",
    "GV03sb_01_u:1542": " tanna pūrveṇa pariharet |",
    "GV03sb_01_u:1543": " pūrveṇa haike pariharanti purastādvai pratyañco yajamānam paśava upatiṣṭhante rudriyeṇa ha paśūnprasajedyatpūrveṇa pariharette 'sya",
    "GV03sb_01_u:1544": " gṛhāḥ paśava upamūryamāṇā īyustasmādityeva tiryakprajihīta tathā ha rudriyeṇa paśūnna prasajati tiryagevainaṃ nirmimīte",
    "GV03sb_01_u:1545": " tatpratigṛhṇāti |",
    "GV03sb_01_u:1546": " devasya tvā savituḥ prasave 'śvinorbāhubhyām pūṣṇo hastābhyām pratigṛhṇāmīti",
    "GV03sb_01_u:1547": " tadyathaivādo bṛhaspatiḥ savitāram |",
    "GV03sb_01_u:1548": " prasavāyopādhāvatsavitā vai devānām prasavitedam me prasuveti tadasmai savitā prasavitā prāsuvattadenaṃ savitṛprasūtaṃ nāhinadevamevaiṣa etatsavitārameva prasavāyopadhāvati savitā vai devānām prasavitedam me prasuveti tadasmai savitā prasavitā prasauti tadenaṃ savitṛprasūtaṃ na hinasti",
    "GV03sb_01_u:1549": " tatprāśnāti |",
    "GV03sb_01_u:1550": " agneṣṭvāsyena prāśnāmīti na vā agniṃ kiṃ cana hinasti tatho hainametanna hinasti",
    "GV03sb_01_u:1551": " tanna dadbhiḥ khādet |",
    "GV03sb_01_u:1552": " nenma idaṃ rudriyaṃ dato hinasaditi tasmānna dadbhiḥ khādet",
    "GV03sb_01_u:1553": " athāpa ācāmati |",
    "GV03sb_01_u:1554": " śāntirāpastadadbhiḥ śāntyā śamayate 'tha parikṣālya pātraṃ",
    "GV03sb_01_u:1555": " athāsmai brahmabhāgam paryāharanti |",
    "GV03sb_01_u:1556": " brahmā vai yajñasya dakṣiṇata āste 'bhigoptā",
    "GV03sb_01_u:1557": " sa etam bhāgam pratividāna āste yatprāśitraṃ tadasmai paryāhārṣustatprāśīdatha yamasmai brahmabhāgam paryāharanti tena bhāgī sa yadata ūrdhvamasaṃsthitaṃ yajñasya tadabhigopāyati tasmādvā asmai brahmabhāgam paryāharanti",
    "GV03sb_01_u:1558": " sa vai vācaṃyama eva syāt |",
    "GV03sb_01_u:1559": " brahmanprasthāsyāmītyaitasmādvacaso vivṛhanti vā ete yajṇaṃ kṣaṇvanti ye madhye yajñasya pākayajñiyayeḍayā caranti brahmā vā",
    "GV03sb_01_u:1560": " ṛtvijām bhiṣaktamastadbrahmā saṃdadhāti na ha saṃdadhyādyadvāvadyamāna āsīta tasmādvācaṃyama eva syāt",
    "GV03sb_01_u:1561": " sa yadi purā mānuṣīṃ vācaṃ vyāharet |",
    "GV03sb_01_u:1562": " tatro vaiṣṇavīmṛcaṃvā yajurvā japedyajño vai viṣṇustadyajñam punarārabhate tasyo haiṣā prāyaścittiḥ",
    "GV03sb_01_u:1563": " sa yatrāha brahmanprasthāsyāmīti tadbrahmā japatyetaṃ te devā savitaryajñam prāhuriti tatsavitāram prasavāyopadhāvati sa hi devānām prasavitā bṛhaspataye brahmaṇa iti bṛhaspatirvai devānām brahmā tadya eva devānām brahmā tasmā evaitatprāha tasmādāha bṛhaspataye brahmaṇa iti tena yajñamava tena",
    "GV03sb_01_u:1564": " yajñapatiṃ tena māmaveti nātra tirohitamivāsti",
    "GV03sb_01_u:1565": " mano jūtirjuṣatāmājyasyeti |",
    "GV03sb_01_u:1566": " manasā vā idaṃ sarvamāptaṃ tanmanasaivaitatsarvāmāpnoti bṛhaspatiryajñamimaṃ tanotvariṣṭaṃ yajñaṃ samimaṃ dadhātviti yadvivṛḍhaṃ tatsaṃdadhāti viśve devāsa iha mādayantāmiti sarvaṃ vai viśve devāḥ sarveṇaivaitatsaṃdadhāti sa yadi kāmayeta brūyātpratiṣṭheti yadyu kāmayetāpi nādriyeta",
    "GV03sb_01_u:1567": " manave ha vai prātaḥ |",
    "GV03sb_01_u:1568": " avanegyamudakamājahruryathedam pāṇibhyāmavanejanāyāharantyevaṃ tasyāvanenijānasya matsyaḥ pāṇī āpede",
    "GV03sb_01_u:1569": " sa hāsmai vācamuvāda |",
    "GV03sb_01_u:1570": " bibhṛhi mā pārayiṣyāmi tveti kasmānmā pārayiṣyasītyaugha imāḥ sarvāḥ prajā nirvoḍhā tatastvā pārayitāsmīti kathaṃ te bhṛtiriti",
    "GV03sb_01_u:1571": " sa hovāca |",
    "GV03sb_01_u:1572": " yāvadvai kṣullakā bhavāmo bahvī vai nastāvannāṣṭrā bhavatyuta matsya eva matsyaṃ gilati kumbhyām māgre bibharāsi sa yadā tāmativardhā atha karṣūṃ khātvā tasyām mā bibharāsi sa yadā tāmativardhā atha mā",
    "GV03sb_01_u:1573": " samudramabhyavaharāsi tarhi vā atināṣṭro bhavitāsmīti",
    "GV03sb_01_u:1574": " śaśvaddha kaṣa āsa |",
    "GV03sb_01_u:1575": " sa hi jyeṣṭhaṃ vardhate 'thetithīṃ samāṃ tadaugha āgantā tanmā nāvamupakalpyopāsāsai sa augha utthite nāvamāpadyāsai tatastvā pārayitāsmīti",
    "GV03sb_01_u:1576": " tamevam bhṛtvā samudramabhyavajahāra |",
    "GV03sb_01_u:1577": " sa yatithīṃ tatsamām paridideṣa tatithīṃ samāṃ nāvamupakalpyopāsāṃ cakre sa augha utthite nāvamāpede taṃ sa matsya upanyāpupluve tasya śṛṅge nāvaḥ pāśam pratimumoca tenaitamuttaraṃ girimatidudrāva",
    "GV03sb_01_u:1578": " sa hovāca |",
    "GV03sb_01_u:1579": " apīparaṃ vai tvā vṛkṣe nāvam pratibaghnīṣva taṃ tu tvā mā girau santamudakamantaścaitsīdyāvadudakaṃ samavāyāttāvattāvadanvavasarpāsīti sa ha tāvattāvadevānvavasasarpa tadapyetaduttarasya girermanoravasarpaṇamityaugho ha tāḥ sarvāḥ prajā niruvāhātheha manurevaikaḥ pariśiśiṣe",
    "GV03sb_01_u:1580": " sorcaṃcrāmyaṃścacāra prajākāmaḥ |",
    "GV03sb_01_u:1581": " tatrāpi pākayajñeneje sa ghṛtaṃ dadhi mastvāmikṣāmityapsu juhavāṃ cakāra tataḥ saṃvatsare yoṣitsambabhūva sā ha pibdamānevodeyāya tasyai ha sma ghṛtam pade saṃtiṣṭhate tayā mitrāvaruṇau",
    "GV03sb_01_u:1582": " saṃjagmāte",
    "GV03sb_01_u:1583": " tāṃ hocatuḥ kāsīti |",
    "GV03sb_01_u:1584": " manorduhitetyāvayorbrūṣveti neti hovāca ya eva māmajījanata tasyaivāhamasmīti tasyāmapitvamīṣāte tadvā jajñau tadvā na jajñāvati tveveyāya sā manumājagāma",
    "GV03sb_01_u:1585": " tāṃ ha manuruvāca kāsīti |",
    "GV03sb_01_u:1586": " tava duhiteti katham bhagavati mama duhiteti yā amūrapsvāhutīrahauṣīrghṛtaṃ dadhi mastvāmikṣāṃ tato māmajījanathāḥ sāśīrasmi tām mā yajñe 'vakalpaya yajñe cedvai māvakalpayiṣyasi bahuḥ prajayā paśubhirbhaviṣyasi yāmamuyā kāṃ cāśiṣamāśāsiṣyase sā te sarvā samardhiṣyata iti",
    "GV03sb_01_u:1587": " tāmetanmadhye yajñasyāvākalpayanmadhyaṃ hyetadyajñasya yadantarā prayājānuyājān",
    "GV03sb_01_u:1588": " tayārcaṃcrāmyaṃścacāra prajākāmaḥ |",
    "GV03sb_01_u:1589": " tayemām prajātim prajajñe yeyam manoḥ prajātiryāmvenayā kāṃ cāśiṣamāśāsta sāsmai sarvā samārdhyata",
    "GV03sb_01_u:1590": " saiṣā nidānenā yadiḍā |",
    "GV03sb_01_u:1591": " sa yo haivaṃ vidvāniḍayā caratyetāṃ haiva prajātim prajāyate yām manuḥ prājāyata yāmvenayā kāṃ cāśiṣamāśāste sāsmai sarvā samṛdhyate",
    "GV03sb_01_u:1592": " sā vai pañcāvattā bhavati |",
    "GV03sb_01_u:1593": " paśavo vā iḍā pāṅtā vai paśavastasmātpañcāvattā bhavati",
    "GV03sb_01_u:1594": " sa samavadāyeḍām |",
    "GV03sb_01_u:1595": " pūrvārdham puroḍāśasya praśīrya purastāddhruvāyai nidadhāti tāṃ hotre pradāya dakṣiṇātyeti",
    "GV03sb_01_u:1596": " sa hoturiha nilimpati |",
    "GV03sb_01_u:1597": " taddhotauṣṭhayornilimpate manasaspatinā te hutasyāśnāmīṣe prāṇāyeti",
    "GV03sb_01_u:1598": " atha hoturiha nilimpati |",
    "GV03sb_01_u:1599": " taddhotauṣṭhayornilimpate vācaspatinā te hutasyāśnāmyūrja udānāyeti",
    "GV03sb_01_u:1600": " etaddha vai manurbibhayāṃ cakāra |",
    "GV03sb_01_u:1601": " idaṃ vai me taniṣṭhaṃ yajñasya yadiyamiḍā pākayajñiyā yadvai ma iha rakṣāṃsi yajñaṃ na hiṃsyuriti tāmetatpurā rakṣobhyaḥ purā rakṣobhya ityeva prāpayata tatho evaināmeṣa etatpurā rakṣobhyaḥ purā",
    "GV03sb_01_u:1602": " rakṣobhya ityeva prāpayate 'tha yatpratyakṣaṃ na prāśnāti nedanupahūtām prāśnāmītyetadevaināṃ prāpayate yadoṣṭhayornilimpate",
    "GV03sb_01_u:1603": " atha hotuḥ pāṇau samavadyati |",
    "GV03sb_01_u:1604": " samavattameva satīṃ tadenāṃ pratyakṣaṃ hotari śrayati tayātmaṃcūtayā hotā yajamānāyāśiṣamāśāste tasmāddhotuḥ pāṇau",
    "GV03sb_01_u:1605": " samavadyati",
    "GV03sb_01_u:1606": " athopāṃśūpahvayate |",
    "GV03sb_01_u:1607": " etaddha vai manurbibhayāṃ cakāredaṃ vai me taniṣṭhaṃ yajñasya yadiyamiḍā pākayajñiyā yadvai ma iha rakṣāṃsi yajñaṃ na hanyuriti tāmetatpurā rakṣobhyaḥ purā rakṣobhya ityevopāṃśūpāhvayata tatho evaināmeṣa etatpurā rakṣobhyaḥ purā rakṣobhya ityevopāṃśūpahvayate",
    "GV03sb_01_u:1608": " sa upahvayate |",
    "GV03sb_01_u:1609": " upahūtaṃ rathantaraṃ saha pṛthivyopa māṃ rathantaraṃ saha pṛthivyā hvayatāmupahūtaṃ vāmadevyaṃ sahāntarikṣeṇopa māṃ vāmadevyaṃ sahāntarikṣeṇa hvayatāmupahūtam bṛhatsaha divopa mām bṛhatsaha divā hvayatāmiti tadetāmevaitadupahvayamāna imāṃśca lokānupahvayata etāni ca sāmāni",
    "GV03sb_01_u:1610": " upahūtā gāvaḥ saharṣabhā iti |",
    "GV03sb_01_u:1611": " paśavo vā iḍā tadenām paro 'kṣamupahvayate",
    "GV03sb_01_u:1612": " saharṣabhā iti samithunāmevaināmetadupahvayate",
    "GV03sb_01_u:1613": " upahūtā saptahotreti |",
    "GV03sb_01_u:1614": " tadenāṃ saptahotrā saumyenādhvareṇopahvayate",
    "GV03sb_01_u:1615": " upahūteḍā tatuririti |",
    "GV03sb_01_u:1616": " tadenām pratyakṣamupahvayate tatuririti sarvaṃ hyeṣā pāpmānaṃ tarati tasmādāha tatuririti",
    "GV03sb_01_u:1617": " upahūtaḥ sakhā bhakṣa iti |",
    "GV03sb_01_u:1618": " prāṇau vai sakhā bhakṣastatprāṇamupahvayata upahūtaṃ hegiti tacarīramupahvayate tatsarvāmupahvayate",
    "GV03sb_01_u:1619": " atha pratipadyate |",
    "GV03sb_01_u:1620": " iḍopahūtopahūteḍopo asmāṃ iḍā hvayatāmiḍopahūteti tadupahūtāmevaināmetatsatīm pratyakṣamupahvayate yā vai sāsīdgorvai sāsīccatuṣpadī vai gaustasmāccaturupahvayate",
    "GV03sb_01_u:1621": " sa vai caturupahvayamānaḥ |",
    "GV03sb_01_u:1622": " atha nānevopahvayate 'jāmitāyai jāmi ha kuryādyadiḍopahūteḍopahūtetyevopahvayetopahūteḍeti veḍopahūteti tadarvācīmupahvayata upahūteḍeti tatparācīmupo asmāṃ iḍā hvayatāmiti",
    "GV03sb_01_u:1623": " tadātmānaṃ caivaitannāntaretyanyatheva ca bhavatīḍopahūteti tatpunararvācīmupahvayate tadarvācīṃ caivaināmetatparācīṃ copahvayate",
    "GV03sb_01_u:1624": " mānavī ghṛtapadīti |",
    "GV03sb_01_u:1625": " manurhyetāmagre 'janayata tasmādāha mānavīti ghṛtapadīti yadevāsyai gṛtam pade samatiṣṭhata tasmādāha ghṛtapadīti",
    "GV03sb_01_u:1626": " uta maitrāvaruṇīti |",
    "GV03sb_01_u:1627": " yadeva mitrāvaruṇābhyāṃ samagacata sa eva maitrāvaruṇo nyaṅgo brahmā devakṛtopahūteti brahmā hyeṣāṃ devakṛtopahūtopahūtā daivyā",
    "GV03sb_01_u:1628": " adhvaryava upahūtā manuṣyā iti taddaivāṃścaivādhvaryūnupahvayate ye ca mānuṣā vatsā vai daivyā adhvaryavo 'tha ya itare te mānuṣāḥ",
    "GV03sb_01_u:1629": " ya imaṃ yajñamavānye ca yajñapatiṃ vardhāniti |",
    "GV03sb_01_u:1630": " ete vai yajñamavanti ye brāhmaṇāḥ śuśruvāṃso 'nūcānā ete hyenaṃ tanvata eta enaṃ janayanti tadu tebhyo nihnute vatsā u vai yajñapatiṃ vardhanti yasya hyete bhūyiṣṭhā bhavanti sa hi yajñapatirvardhate tasmādāha ye ca yajñapatiṃ vardhāniti",
    "GV03sb_01_u:1631": " upahūte dyāvāpṛthivī pūrvaje ṛtāvarī devī devaputre iti tadime dyāvāpṛthivī upahvayate yayoridaṃ sarvamadhyupahūto 'yaṃ yajamāna iti tadyajamānamupahvayate tadyadatra nāma na gṛhṇāti pro 'kṣṃ",
    "GV03sb_01_u:1632": " hyatrāśīryadiḍāyām mānuṣaṃ ha kuryādyannāma gṛhṇīyādvyṛddhaṃ vai tadyajñasya yanmānuṣaṃ nedvyṛddhaṃ yajñe karavāṇīti tasmānna nāma gṛhṇāti",
    "GV03sb_01_u:1633": " uttarasyāṃ devayajyāyāmupahūta iti |",
    "GV03sb_01_u:1634": " tadasmā etajjīvātumeva paro",
    "GV03sb_01_u:1635": " 'kṣamāśāste",
    "GV03sb_01_u:1636": " jīvanhi pūrvamiṣṭvāthāparaṃ yajate",
    "GV03sb_01_u:1637": " tadasmā etatprajāmeva paro 'kṣamāśāste |",
    "GV03sb_01_u:1638": " yasya hi prajā bhavatyamuṃ lokamātmanaityathāsmiṃloke prajā yajate tasmātprajottarā devayajyā",
    "GV03sb_01_u:1639": " tadasmā etatpaśūneva paro 'kṣamāśāste yasya hi paśavo bhavanti sa pūrvamiṣṭvāthāparaṃ yajate",
    "GV03sb_01_u:1640": " bhūyasi haviṣkaraṇa upahūta iti |",
    "GV03sb_01_u:1641": " tadasmā etajjīvātumeva paro 'kṣamāśāste",
    "GV03sb_01_u:1642": " jīvanhi pūrvamiṣṭvātha bhūyobhūya eva haviṣkaroti",
    "GV03sb_01_u:1643": " tadasmā etatprajāmeva paro 'kṣamāśāste yasya hi prajā bhavatyeka ātmanā bhavatyathota daśadhā prajayā haviṣkriyate tasmātprajā bhūyo haviṣkaraṇam",
    "GV03sb_01_u:1644": " tadasmā etatpaśūneva paro 'kṣamāśāste |",
    "GV03sb_01_u:1645": " yasya hi paśavo bhavanti sa pūrvamiṣṭvātha bhūyobhūya eva haviṣkaroti",
    "GV03sb_01_u:1646": " eṣā vā āśīḥ jīveyam prajā me syācriyaṃ gaceyamiti tadyatpaśūnāśāste tacriyamāśāste śrīrhi paśavastadetābhyāmevaitadāśīrbhyāṃ sarvamāptaṃ tasmādvā ete atra dve āśiṣau kriyate",
    "GV03sb_01_u:1647": " devā ma idaṃ havirjuṣantāmiti |",
    "GV03sb_01_u:1648": " tasminnupahūta iti tadyajñasyaivaitatsamṛddhimāśāste yaddhi devā havirjuṣante tena hi mahajjayati tasmādāha juṣantāmiti",
    "GV03sb_01_u:1649": " tāṃ vai prāśnantyeva |",
    "GV03sb_01_u:1650": " nāgnau juhvati paśavo vā iḍā netpaśūnagnau pravṛṇajāmeti tasmānnāgnau juhvati",
    "GV03sb_01_u:1651": " prāṇeṣveva hūyate |",
    "GV03sb_01_u:1652": " hotari tvadyajamāne tvadadhvaryau tvadatha yatpūrvārdham puroḍāśasya praśīrya purastāddhruvāyai nidadhāti yajamāno vai dhruvā tadyajamānasya prāśitam bhavatyatha yatpratyakṣaṃ na prāśnāti nedasaṃsthite yajñe prāśnānītyetadevāsya prāśitam bhavati sarve prāśnanti sarveṣu me hutāsaditi pañca prāśnanti paśavo vā iḍā pāṅktā vai paśavastasmātpañca prāśnanti",
    "GV03sb_01_u:1653": " atha yatra pratipadyate |",
    "GV03sb_01_u:1654": " taccaturdhā puroḍāśaṃ kṛtvā barhiṣadaṃ karoti tadatra pitṛṇāṃ bhājanena catasro vā avāntaradiśo 'vāntaradiśo vai pitarastasmāccaturdhā puroḍāśaṃ kṛtvā barhiṣadaṃ karoti",
    "GV03sb_01_u:1655": " atha yatrāhopahūte dyāvāpṛthivī iti |",
    "GV03sb_01_u:1656": " tadagnīdha ādadhāti tadagnītprāśnātyupahūtā pṛthivī mātopa mām pṛthivī mātā hvayatāmagnirāgnīdhrātsvāhopahūto dyauṣpitopa māṃ dyauṣpitā hvayatāmagnirāgnīdhrātsvāheti dyāvāpṛthivyo vā eṣa",
    "GV03sb_01_u:1657": " yadāgnīdhrastasmādevam prāśnāti",
    "GV03sb_01_u:1658": " atha yatrāśiṣamāśāste |",
    "GV03sb_01_u:1659": " tajjapati mayīdamindra indriyaṃ dadhātvasmānrāyo maghavānaḥ sacantām asmākaṃ santvāśiṣaḥ satyā naḥ santvāśiṣa ityāśiṣāmevaiṣa pratigrahastadyā evātrartvijo yajamānāyāśiṣa āśāsate tā",
    "GV03sb_01_u:1660": " evaitatpratigṛhyātmankurute",
    "GV03sb_01_u:1661": " atha pavitrayormārjayante |",
    "GV03sb_01_u:1662": " pākayajñiyayeva vā etadiḍayācāriṣuḥ pavitrapūtā yadata ūrdhvamasaṃsthitaṃ yajñasya tattanavāmahā iti tasmātpavitrayormārjayante",
    "GV03sb_01_u:1663": " atha te pavitre prastare 'pisṛjati |",
    "GV03sb_01_u:1664": " yajamāno vai prastaraḥ prāṇodānau pavitre yajamāne tatprāṇodānau dadhāti tasmātte pavitre prastare 'pisṛjati",
    "GV03sb_01_u:1665": " te vā ete ulmuke udūhanti |",
    "GV03sb_01_u:1666": " anuyājebhyo yātayāmeva vā etadagnirbhavati devebhyo hi yajñamūhivānbhavatyayātayāmnyanuyājāṃstanavāmahā iti tasmādvā ete ulmuke udūhanti",
    "GV03sb_01_u:1667": " te punaranusaṃsparśayanti |",
    "GV03sb_01_u:1668": " punarevaitadagnimāpyāyayantyayātayāmānaṃ kurvantyayātayāmni yadata urdhvamasaṃsthitaṃ yajñasya tattanavāmā iti tasmātpunaranusaṃsparśayanti",
    "GV03sb_01_u:1669": " atha samidhamabhyādadhāti |",
    "GV03sb_01_u:1670": " saminddha evainametatsamiddhe yadata ūrdhvamasaṃsthitaṃ yajñasya tattanavāmahā iti tasmātsamidhamabhyādadhāti",
    "GV03sb_01_u:1671": " tāṃ hotānumantrayate |",
    "GV03sb_01_u:1672": " eṣā te agne samittayā vardhasva cā ca pyāyasva vardhiṣīmahi ca vayamā ca pyāsiṣīmahīti tadyathaivādaḥ samidhyamānāyānvāhaivamevaitadanvāha tadetaddhotuḥ karma sa yadi manyeta na hotā vedetyapi svayameva yajamāno 'numantrayeta",
    "GV03sb_01_u:1673": " atha sammārṣṭi |",
    "GV03sb_01_u:1674": " yunaktyevainametadyukto yadata ūrdhvamasaṃsthitaṃ yajñasya tadvahāditi tasmātsammārṣṭi sakṛtsakṛtsammārṣṭi tristrirvā agre devebhyaḥ sammṛjanti nettathā karavāma yathā devebhya iti tasmātsakṛtsakṛtsammārṣṭyajāmitāyai jāmi ha kuryādyattriḥ pūrvaṃ triraparaṃ tasmātsakṛtsakṛtsammārṣṭi",
    "GV03sb_01_u:1675": " sa sammārṣṭi |",
    "GV03sb_01_u:1676": " agne vājajidvājaṃ tvā sasṛvāṃsaṃ vājajitaṃ sammārjmīti sariṣyantamiti vā agra āha sariṣyanniva hi tarhi bhavatyathātra sasṛvāṃsamiti sasṛveva hyatra bhavati tasmādāha sasṛvāṃsamiti",
    "GV03sb_01_u:1677": " athānuyājānyajati |",
    "GV03sb_01_u:1678": " yā vā etena yajñena devatā hvayati yābhya eṣa yajñastāyate sarvā vai tattā iṣṭā bhavanti tadyattāsu sarvāsviṣṭāsvathaitatpaścevānuyajati",
    "GV03sb_01_u:1679": " tasmādanuyājā nāma",
    "GV03sb_01_u:1680": " atha yadanuyājānyajati |",
    "GV03sb_01_u:1681": " candāṃsi vā anuyājāḥ paśavo vai devānāṃ candāṃsi tadyathedaṃ paśavo yuktā manuṣyebhyo vahantyevaṃ candāṃsi yuktāni devebhyo yajñaṃ vahanti tadyatra candāṃsi devāntsamatarpayannatha candāṃsi devāḥ samatarpayaṃstadatastatprāgabhūdyaccandāṃsi yuktāni devebhyo yajñamavākṣuryadenāntsamatītṛpan atha yadanuyājānyajati |",
    "GV03sb_01_u:1682": " candāṃsi vā anuyājāścandāṃsyevaitatsaṃtarpayati tasmādanuyājānyajati tasmādyena vāhanena dhāvayettadvimucya brūyātpāyayatainatsuhitaṃ kurutetyeṣa u vāhanasyāpahnavaḥ",
    "GV03sb_01_u:1683": " sa vai khalu barhiḥ prathamaṃ yajati |",
    "GV03sb_01_u:1684": " tadvai kaniṣṭhaṃ candaḥ sadgāyatrī prathamā candasāṃ yujyate tadu tadvīryeṇaiva yacyeno bhūtvā divaḥ somamāharattadayathāyatham manyante yatkaniṣṭhaṃ candaḥ sadgāyatrī prathamā candasāṃ yujyate 'thātra yathāyathaṃ devāścandāṃsyakalpayannanuyājeṣu netpāpavasyasamasaditi",
    "GV03sb_01_u:1685": " sa vai khalu barhiḥ prathamaṃ yajati |",
    "GV03sb_01_u:1686": " ayaṃ vai loko barhiroṣadhayo barhirasminnevaitalloka oṣadhīrdadhāti tā imā asmiṃloka oṣadhayaḥ pratiṣṭhitāstadidaṃ sarvaṃ jagadasyāṃ teneyaṃ jagatī tajjagatīm prathamāmakurvan",
    "GV03sb_01_u:1687": " atha narāśaṃsaṃ dvitīyaṃ yajati |",
    "GV03sb_01_u:1688": " antarikṣaṃ vai narāśaṃsaḥ prajā vai narastā imā antarikṣamanu vāvadyamānāḥ prajāścaranti yadvai vadati śaṃsatīti vai tadāhustasmādantarikṣaṃ narāśaṃso 'ntarikṣamu vai triṣṭuptattriṣṭubhaṃ dvitīyāmakurvan",
    "GV03sb_01_u:1689": " athāgniruttamaḥ |",
    "GV03sb_01_u:1690": " gāyatrī vā agnistadgāyatrīmuttamāmakurvannevaṃ yathāyathena kLptena candāṃsi pratyatiṣṭhaṃstasmādidamapāpavasyasam",
    "GV03sb_01_u:1691": " devānyajetyevādhvaryurāha |",
    "GV03sb_01_u:1692": " devaṃ-devamiti sarveṣu hotā devānāṃ vai devāḥ santi candāṃsyeva paśavo hyeṣāṃ gṛhā hi paśavaḥ pratiṣṭho hi gṛhāścandāṃsi vā anuyājāstasmāddevānyajetyevādhvaryurāha devaṃ-devamiti sarveṣu hotā",
    "GV03sb_01_u:1693": " vasuvane vasudheyasyeti |",
    "GV03sb_01_u:1694": " devatāyā eva vaṣaṭkriyate devatāyai hūyate na vā atra devatāstyanuyājeṣu devam barhiriti tatra nāgnirnendro na somo devo narāśaṃsa iti ṛta ekaṃ cana yo vā atrāgnirgāyatrī sa nidānena atha yadvasuvane vasudheyasyeti yajati |",
    "GV03sb_01_u:1695": " agnirvai vasuvanirindro vasudheyo",
    "GV03sb_01_u:1696": " 'sti vai candasāṃ devatendrāgnī evaivamu haitaddevatāyā eva vaṣaṭkriyate devatāyai hūyate",
    "GV03sb_01_u:1697": " athottamamanuyājamiṣṭvā samānīya juhoti |",
    "GV03sb_01_u:1698": " prayājānuyājā vā ete tadyathaivādaḥ prayājeṣu yajamānāya dviṣantam bhrātṛvyam baliṃ hārayatyattra ādyam baliṃ hārayatyevamevaitadanuyājeṣu baliṃ hārayati",
    "GV03sb_01_u:1699": " sa vai srucau vyūhati |",
    "GV03sb_01_u:1700": " agnīṣomayorujjitimanūjjeṣaṃ vājasya mā prasavena prohāmīti juhūm prācīṃ dakṣiṇena pāṇināgnīṣomau tamapanudatāṃ yo smāndveṣṭi yaṃ ca vayaṃ dviṣmo vājasyainaṃ prasavenāpohāmītyupabhṛtam pratīcīṃ savyena pāṇinā yadi svayaṃ yajamānaḥ",
    "GV03sb_01_u:1701": " yadyu adhvaryuḥ |",
    "GV03sb_01_u:1702": " agnīṣomayorujjitimanūjjayatvayaṃ yajamāno vājasyainam prasavena prohāmyagnīṣomau tamapanudatāṃ yamayaṃ yajamāno dveṣṭi yaścainaṃ dveṣṭi vājasyainam prasavenāpohāmīti paurṇamāsyāmagnīṣomīyaṃ hi paurṇamāsaṃ havirbhavati",
    "GV03sb_01_u:1703": " athāmāvāsyāyām |",
    "GV03sb_01_u:1704": " indrāgnyorujjitimanūjjeṣaṃ vājasya mā prasavena prohāmīndrāgnī tamapanudatāṃ yo 'smāndveṣṭi yaṃ ca vayaṃ dviṣmo vājasyainam prasavenāpohāmīti yadi svayaṃ yajamānaḥ",
    "GV03sb_01_u:1705": " yadyu adhvaryuḥ |",
    "GV03sb_01_u:1706": " indrāgnyorujjitimanūjjayatvayaṃ yajamāno vājasyainam prasavena prohāmīndrāgnī tamapanudatāṃ yamayaṃ yajamāno dveṣṭi yaścainaṃ dveṣṭi vājasyainam prasavenāpohāmītyamāvāsyāyāmaindrāgnaṃ hyāmāvāsyaṃ havirbhavatyevaṃ yathādevataṃ vyūhati tadyadevaṃ vyūhati",
    "GV03sb_01_u:1707": " yajamāna eva juhūmanu |",
    "GV03sb_01_u:1708": " yo 'smā arātīyati sa upabhṛtamanu",
    "GV03sb_01_u:1709": " prāñcamevaitadyajamānamudūhatyapāñcaṃ tamapohati yo 'smā arātīyatyattaiva juhūmanvādya upabhṛtamanu",
    "GV03sb_01_u:1710": " tadvā etat |",
    "GV03sb_01_u:1711": " samāna eva karmanvyākriyate tasmādu samānādeva puruṣādattā cādyaśca jāyate idaṃ hi caturthe puruṣe tṛtīye saṃgacāmaha iti videvaṃ dīvyamānā jātyā āsata etasmādu tat",
    "GV03sb_01_u:1712": " atha juhvā paridhīntsamanakti |",
    "GV03sb_01_u:1713": " yayā devebhyo 'hauṣīdyayā yajñaṃ samatiṣṭhapattayaivaitatparidhīnprīṇāti tasmājjuhvā paridhīntsamanakti",
    "GV03sb_01_u:1714": " sa samanakti vasubhyastvā rudrebhyastvādityebhyastvetyete vai trayā devā yadvasavo rudrā ādityā",
    "GV03sb_01_u:1715": " atha paridhimabhipadyāśrāvayati |",
    "GV03sb_01_u:1716": " paridhibhyo hyetadāśrāvayati yajño vā āśrāvaṇaṃ yajñenaivaitatpratyakṣam paridhīnprīṇāti tasmātparidhimabhipadyāśrāvayati",
    "GV03sb_01_u:1717": " sa āśrāvyāha |",
    "GV03sb_01_u:1718": " iṣitā daivyā hotāra iti daivyā vā ete hotāro yatparidhayo",
    "GV03sb_01_u:1719": " 'gnayo hīṣṭā daivyā hotāra ityevaitadāha yadāheṣitā daivyā hotāra iti bhadravācyāyeti",
    "GV03sb_01_u:1720": " svayaṃ vā etasmai devā yuktā bhavanti yatsādhu vadeyuryatsādhu kuryustasmādāha bhadravācyāyeti preṣito mānuṣaḥ sūktavākāyeti tadimam mānuṣaṃ hotāraṃ sūktavākāya prasauti",
    "GV03sb_01_u:1721": " atha prastaramādatte |",
    "GV03sb_01_u:1722": " yajamāno vai prastarastadyatrāsya yajño",
    "GV03sb_01_u:1723": " 'gaṃstadevaitadyajamānaṃ svagākaroti devalokaṃ vā asya yajño 'gandevalokamevaitadyajamānamapinayati",
    "GV03sb_01_u:1724": " sa yadi vṛṣṭikāmaḥ syāt |",
    "GV03sb_01_u:1725": " etenaivādadīta saṃjānāthāṃ dyāvāpṛthivī iti yadā vai dyāvāpṛthivī saṃjānāthe atha varṣati tasmādāha saṃjānāthāṃ dyāvāpṛthivī iti mitrāvaruṇau tvā vṛṣṭyāvatāmiti tadyo varṣasyeṣṭe sa tvā vṛṣṭyāvatvityevaitadāhāyaṃ vai varṣasyeṣṭe yo 'yam pavate so 'yameka",
    "GV03sb_01_u:1726": " ivaiva pavate so 'yam puruṣe 'ntaḥ praviṣṭaḥ prāñca pratyañca tāvimau prāṇodānau prāṇodānau vai mitrāvaruṇau tadya eva varṣasyeṣṭe sa tvā vṛṣṭyāvatvityevaitadāha",
    "GV03sb_01_u:1727": " tametenaivādadīta yadā hyeva kadā ca vṛṣṭiḥ samiva tamanaktyāhutimevaitatkarotyāhutirbhūtvā",
    "GV03sb_01_u:1728": " sa vā agraṃ juhvāmanakti |",
    "GV03sb_01_u:1729": " madhyamupabhṛti mūlaṃ dhruvāyāmagramiva hi juhūrmadhyamivopabhṛnmūlamiva dhruvā",
    "GV03sb_01_u:1730": " so 'nakti |",
    "GV03sb_01_u:1731": " vyantu vayo 'ktaṃ rihāṇā iti vaya",
    "GV03sb_01_u:1732": " evainametadbhūtamasmānmanuṣyalokāddevalokamabhyutpātayati tannīcairiva harati dvayaṃ tadyasmānnīcairiva haredyajamāno vai prastaro 'syā",
    "GV03sb_01_u:1733": " evainametatpratiṣṭhāyai noddhantīho eva vṛṣṭiṃ niyacati",
    "GV03sb_01_u:1734": " sa harati |",
    "GV03sb_01_u:1735": " marutām pṛṣatīrgaceti devalokaṃ gacetyevaitadāha yadāha marutām pṛṣatīrgaceti vaśā pṛśnirbhūtvā divaṃ gaca tato no vṛṣṭimāvahetīyaṃ vai vaśā pṛśniryadidamasyām mūli cāmūlaṃ cānnādyam pratiṣṭhitaṃ teneyaṃ vaśā pṛśniriyam bhūtvā divaṃ gacetyevaitadāha tato no vṛṣṭimāvaheti vṛṣṭādvā ūrgrasaḥ subhūtaṃ jāyate tasmādāha tato no vṛṣṭimāvaheti",
    "GV03sb_01_u:1736": " athaikaṃ tṛṇamapagṛhṇāti |",
    "GV03sb_01_u:1737": " yajamāno vai prastaraḥ sa yatkṛtsnam prastaramanupraharetkṣipre ha yajamāno 'muṃ lokamiyāttatho ha yajamāno",
    "GV03sb_01_u:1738": " jyogjīvati yāvadvevāsyeha mānuṣamāyustasmā evaitadapagṛhṇāti",
    "GV03sb_01_u:1739": " tanmuhūrtaṃ dhārayitvānupraharati |",
    "GV03sb_01_u:1740": " tadyatrāsyetara ātmāgaṃstadevāsyaitadgamayatyatha yannānupraharedantariyāddha yajamānaṃ lokāttatho ha yajamānaṃ lokānnāntareti",
    "GV03sb_01_u:1741": " tam prāñcamanusamasyati |",
    "GV03sb_01_u:1742": " prācī hi devānāṃ digatho udañcamudīcī hi manuṣyāṇāṃ diktamaṅgulibhireva yoyupyeranna kāṣṭhairdārubhirvā itaraṃ śavaṃ vyṛṣanti nettathā karavāma yathetaraṃ śavamiti tasmādaṅgulibhireva yoyupyeranna kāṣṭhairyadā hotā sūktavākamāha",
    "GV03sb_01_u:1743": " athāgnīdāhānuprahareti |",
    "GV03sb_01_u:1744": " tadyatrāsyetara ātmāgaṃstadevāsyaitadgamayetyevaitadāha tūṣṇīmevānuprahṛtya cakṣuṣpā agne 'si cakṣurme pāhītyātmānamupaspṛśati teno apyātmānaṃ nānupravṛṇakti",
    "GV03sb_01_u:1745": " athāha saṃvadasveti |",
    "GV03sb_01_u:1746": " saṃvādayainaṃ devairityevaitadāhāgānagnīdityagaṅkhalvityevaitadāhāgannitītaraḥ pratyāha śrāvayeti taṃ vai devaiḥ śrāvaya tamanubodhayetyevaitadāha śrauṣaḍiti vidurvā enamanu vā enamabhutsatetyevaitadāhaivamadhvaryuścāgnīcca devalokaṃ yajamānamapinayataḥ",
    "GV03sb_01_u:1747": " athāha svagā daivyā hotṛbhya iti daivyā vā ete hotāro yatparidhayo 'gnayo",
    "GV03sb_01_u:1748": " hi tānevaitatsvagākaroti tasmādāha svagā daivyā hotṛbhya iti svastirmānuṣebhya iti tadasmai mānuṣāya hotre hvalāmāśāste",
    "GV03sb_01_u:1749": " atha paridhīnanupraharati sa madhyamamevāgre paridhimanupraharati yam paridhiṃ paryadhatthā agne deva paṇibhirguhyamānaḥ taṃ ta etamanu joṣaṃ bharāmyeṣa nettvadapacetayātā ityagneḥ priyam pātho 'pītamitītarāvanusamasyati",
    "GV03sb_01_u:1750": " atha juhūṃ copabhṛtaṃ ca sampragṛhṇāti |",
    "GV03sb_01_u:1751": " ado haivāhutiṃ karoti yadanaktyāhutirbhūtvā devalokaṃ gacāditi tasmājjuhūṃ copabhṛtaṃ ca",
    "GV03sb_01_u:1752": " sampragṛhṇāti",
    "GV03sb_01_u:1753": " sa vai viśvebhyo devebhyaḥ sampragṛhṇāti |",
    "GV03sb_01_u:1754": " yadvā anādiṣṭaṃ devatāyai havirgṛhyate sarvā vai tasmindevatā apitvinyo manyante na vā etatkasyai cana devatāyai havirgṛhṇannādiṣati yadājyaṃ tasmādviśvebhyo devebhyaḥ sampragṛhṇātyetadu vaiśvadevaṃ haviryajñe",
    "GV03sb_01_u:1755": " sa sampragṛhṇāti |",
    "GV03sb_01_u:1756": " saṃsravabhāgā stheṣā bṛhanta iti saṃsravo hyeva khalu pariśiṣṭo bhavati prastareṣṭhāḥ paridheyāśca devā iti prastaraśca hi paridhayaścānuprahṛtā bhavantīmāṃ vācamabhi viśve gṛṇanta ityetadu vaiśvadevaṃ",
    "GV03sb_01_u:1757": " karotyāsadyāsminbarhiṣi mādayadhvaṃ svāhā vāḍiti tadyathā vaṣṭkṛtaṃ hutamevamasyaitadbhavati",
    "GV03sb_01_u:1758": " sa yasyānaso havirgṛhṇanti |",
    "GV03sb_01_u:1759": " anasastasya dhuri vimuñcanti yato yunajāma tato vimuñcāmeti yato hyeva yuñjanti tato vimuñcanti yasyo pātryai sphye tasya yato yunajāma tato vimuñcāmeti yato hyevaṃ yuñjanti tato vimuñcanti",
    "GV03sb_01_u:1760": " yujau ha vā ete yajñasya yatsrucau |",
    "GV03sb_01_u:1761": " te etadyuṅkte yatpracarati sa yaṃ nidhāyāvadyedyathā vāhanamavārcevaṃ tatte etatsviṣṭakṛti vimocanamāgacataste tatsādayati tadvimuñcati te etatpunaḥ prayuṅkte 'nuyājeṣu so",
    "GV03sb_01_u:1762": " 'nuyājaiścaritvaitadvimocanamāgacati te tatsādayati tadvimuñcati te etatpunaḥ prayuṅkte yatsampragṛhṇāti tadyāṃ gatimabhiyuṅkte tāṃ gatiṃ gatvā vimuñcate yajñaṃ vā anu prajāstasmādayam puruṣo yuṅkte 'tha vimuñcate 'tha yuṅkte tadyāṃ gatimabhiyuṅkte tāṃ gatiṃ gatvāntato vimuñcate sa sādayati ghṛtācī stho",
    "GV03sb_01_u:1763": " dhuryau pātaṃsumne sthaḥ sumne mā dhattamiti sādhvyau sthaḥ sādhau mā dhattamityevaitadāha",
    "GV03sb_01_u:1764": " sa yatrāha |",
    "GV03sb_01_u:1765": " iṣitā daivyā hotāro bhadravācyāya preṣito mānuṣaḥ sūktavākāyeti yadato hotānvāha sūkta iva tadāha yajamānāyaivaitadāśiṣamāśāste tadvā etadupariṣṭādyajñasyāśiṣamāśāste dvayaṃ tadyasmādupariṣṭādyajñasyāśiṣamāśāste",
    "GV03sb_01_u:1766": " yajñaṃ vā eṣa janayati |",
    "GV03sb_01_u:1767": " yo yajata etena hyuktā ṛtvijastanvate taṃ janayantyathāśiṣamāśāste tāmasmai yajña āśiṣaṃ saṃnamayati yāmāśiṣamāśāste yo mājījanateti tasmādvā upariṣṭādyajñasyāśiṣamāśāste",
    "GV03sb_01_u:1768": " devānvā eṣa prīṇāti |",
    "GV03sb_01_u:1769": " yo yajata etena yajñenargbhiriva tvadyajurbhiriva tvadāhutibhiriva tvatsa devānprītvā teṣvapitvī bhavati teṣvapitvī bhūtvāthāśiṣamāśāste tāmasmai devā āśiṣaṃ saṃnamayanti yāmāśiṣamāśāste yo no 'praiṣīditi tasmādvā upariṣṭādyajñasyāśiṣamāśāste",
    "GV03sb_01_u:1770": " atha pratipadyate |",
    "GV03sb_01_u:1771": " idaṃ dyāvāpṛthivī bhadramabhūditi bhadraṃ hyabhūdyo yajñasya saṃsthāmagannārdhma sūktavākamuta namovākamityubhayaṃ vā etadyajña eva yatsūktavākaśca namovākaścārātsma yajñamavidāma yajñamityevaitadāhāgne tvaṃ sūktavāgasyupaśrutī divaspṛthivyorityagnimevaitadāha tvaṃ sūktavāgasyupaśṛṇvatyoranayordyāvāpṛthivyorityomanvatī te 'sminyajñe",
    "GV03sb_01_u:1772": " yajamāna dyāvāpṛthivī stāmityannavatyau te `sminyajñe yajamāna dyāvāpṛthivī stāmityevaitadāha",
    "GV03sb_01_u:1773": " śaṃgavī jīvadānū iti |",
    "GV03sb_01_u:1774": " śaṃgavī te jīvadānū stāmityevaitadāhātrasnū apravede iti māha kasmāccana pratrāsīrmo ta idam puṣṭaṃ kaścana pravidatetyevaitadāha",
    "GV03sb_01_u:1775": " urugavyūtī abhayaṃkṛtāviti |",
    "GV03sb_01_u:1776": " urugayūtī te 'bhaye stāmityevaitadāha vṛṣṭidyāvā rītyāpeti vṛṣṭimatyau te stāmityevaitadāha",
    "GV03sb_01_u:1777": " śambhuvau mayobhuvāviti |",
    "GV03sb_01_u:1778": " śambhuvau te mayobhuvau stāmityevaitadāhorjasvatī ca payasvatī ceti rasavatyau ta upajīvanīye",
    "GV03sb_01_u:1779": " sūpacaraṇā ca svadhicaraṇāceti |",
    "GV03sb_01_u:1780": " sūpacaraṇāha te 'sāvastu",
    "GV03sb_01_u:1781": " yāmadhastādupacarasi svadhicaraṇo ta iyamastu yāmupariṣṭādadhicarasītyevaitadāha tayorāvidīti",
    "GV03sb_01_u:1782": " tayoranomanyamānayorityevaitadāha",
    "GV03sb_01_u:1783": " agniridaṃ haviḥ ajuṣatāvīvṛdhata maho jyāyo 'kṛteti",
    "GV03sb_01_u:1784": " tadāgneyamājyabhāgamāha soma idaṃ havirajuṣatāvīvṛdhata maho jyāyo 'kṛteti",
    "GV03sb_01_u:1785": " tatsaumyamājyabhāgamāhāgniridaṃ havirajuṣatāvīvṛdhata maho jyāyo 'kṛteti",
    "GV03sb_01_u:1786": " tadya eṣa ubhayatrācyuta āgneyaḥ puroḍāśo bhavati tamāha",
    "GV03sb_01_u:1787": " atha yathādevataṃ |",
    "GV03sb_01_u:1788": " devā ājyapā ājyamajuṣantāvīvṛdhanta maho jyāyo 'krateti",
    "GV03sb_01_u:1789": " tatprayājānuyājānāha prayājānuyājā vai devā ājyapā agnirhotreṇedaṃ havirajuṣatāvīvṛdhata maho jyāyo 'kṛteti tadagniṃ hotreṇāhājuṣatetyevaṃ yā",
    "GV03sb_01_u:1790": " iṣṭā devatā bhavanti tāḥ sampaśyatyasau havirajuṣatāsau havirajuṣateti tadyajñasyaivaitatsamṛddhimāśāste yaddhi devā havirjuṣante tena hi mahajjayati tasmādāhājuṣatetyavīvṛdhateti yadvai devā havirjoṣayante tadapi girimātraṃ kurvate tasmādāhāvīvṛdhateti",
    "GV03sb_01_u:1791": " maho jyāyo 'krateti |",
    "GV03sb_01_u:1792": " yajño vai devānām mahastaṃ hyetajjyāyāṃsamiva kurvate tasmādāha maho jyāyo 'krateti",
    "GV03sb_01_u:1793": " asyāmṛdheddhotrāyāṃ devaṃgamāyāmiti |",
    "GV03sb_01_u:1794": " asyāṃ rādhnotu hotrāyāṃ devaṃgamāyāmityevaitadāhāśāste 'yaṃ yajamāno 'sāviti nāma gṛhṇāti",
    "GV03sb_01_u:1795": " pratyakṣamāśiṣā sampādayati",
    "GV03sb_01_u:1796": " dīrghāyutvamāśāsta iti |",
    "GV03sb_01_u:1797": " sā yāmutrottarā devayajyā tadiha pratyakṣṃ dīrghāyutvam",
    "GV03sb_01_u:1798": " suprajāstvamāśāsta iti |",
    "GV03sb_01_u:1799": " tadyadamutra bhūyo haviṣkaraṇaṃ tadiha pratyakṣṃ suprajāstvam praśāsanaṃ sa kuryādya evaṃ kuryāduttarāṃ devayajyāmāśāsta iti tveva brūyāttadeva jīvātuṃ tatprajāṃ tatpaśūn",
    "GV03sb_01_u:1800": " bhūyo haviṣkaraṇamāśāsta iti tadveva tatsajātavanasyāmāśāsta iti prāṇā vai sajātāḥ prāṇaurhi saha jāyate tatprāṇānāśāste",
    "GV03sb_01_u:1801": " divyaṃ dhāmāśāsta iti |",
    "GV03sb_01_u:1802": " devaloke me 'pyasaditi vai yajate yo yajate taddevaloka evainametadapitvinaṃ karoti yadanena haviṣāśāste tadaśyāttadṛdhyāditi yadanena haviṣāśāste tadasmai sarvaṃ samṛdhyatāmityevaitadāha tā vā etāḥ |",
    "GV03sb_01_u:1803": " pañcāśiṣaḥ karoti tisra iḍāyāṃ tā aṣṭāvaṣṭākṣarā vai gāyatrī vīryaṃ gāyatrī vīryamevaitadāśiṣo",
    "GV03sb_01_u:1804": " nāto bhūyasīḥ kuryāt |",
    "GV03sb_01_u:1805": " atiriktaṃ ha kuryādyadato bhūyasīḥ kuryādyadvai yajñasyātiriktaṃ dviṣantaṃ hāsya tadbhrātṛvyamabhyatiricyate tasmānnāto bhūyasīḥ kuryāt",
    "GV03sb_01_u:1806": " apīdvai kanīyasīḥ sapta |",
    "GV03sb_01_u:1807": " tadasmai devā rāsantāmiti tadasmai devā anumanyantāmityevaitadāha tadāgnirdevo devebhyo vanutāṃ vayamagneḥ pari mānuṣā iti tadagnirdevo devebhyo vanutāṃ vayamagneradhyasmā etadvanavāmahā ityevaitadāha",
    "GV03sb_01_u:1808": " iṣṭaṃ ca vittaṃ ceti |",
    "GV03sb_01_u:1809": " aiṣiṣuriva vā etadyajñaṃ tamavidaṃstasmādāheṣṭaṃ ca vittaṃ cetyubhe cainaṃ dyāvāpṛthivī aṃhasaspātāmityubhe cainaṃ dyāvāpṛthivī āttergopāyatāmityevaitadāha",
    "GV03sb_01_u:1810": " tadu haika āhuḥ |",
    "GV03sb_01_u:1811": " ubhe ca meti tathā hotāśiṣa ātmānaṃ nāntaretīti tadu tathā na brūyādyajamānasya vai yajña āśīḥ kiṃ nu tatrartvijāṃ yāṃ vai kāṃ ca yajña",
    "GV03sb_01_u:1812": " ṛtvija āśiṣamāśāsate yajamānasyaiva sā na ha sa etāṃ kva canāśiṣam pratiṣṭhāpayati ya āhobhe ca meti tasmādu brūyādubhe cainamityeva",
    "GV03sb_01_u:1813": " iha gatirvāmasyeti |",
    "GV03sb_01_u:1814": " tadyadeva yajñasya sādhu tadevāsminnetaddadhāti tasmādāheha gatirvāmasyeti",
    "GV03sb_01_u:1815": " idaṃ ca namo devebhya iti tadyajñasyaivaitatsaṃsthāṃ gatvā namo devebhyaḥ karoti tasmādāhedaṃ ca namo devebhya iti",
    "GV03sb_01_u:1816": " atha śamyorāha |",
    "GV03sb_01_u:1817": " śamyurha vai bārhaspatyo 'ñjasā yajñasya saṃsthāṃ vidāṃ",
    "GV03sb_01_u:1818": " cakāra sa devalokamapīyāya tattadantarhitamiva manuṣyebhya āsa",
    "GV03sb_01_u:1819": " tadvā ṛṣīṇāmanuśrutamāsa |",
    "GV03sb_01_u:1820": " śamyurha vai bārhaspatyo 'ñjasā yajñasya saṃsthāṃ vidāṃ cakāra sa devalokamapīyāyeti te tāmeva yajñasya saṃsthāmupāyanyāṃ śamyurbārhaspatyo 'vedyacamyorabruvaṃstāmvevaiṣa etadyajñasya saṃsthāmupaiti yāṃ śamyurbārhaspatyo 'vedyacamyorāha tasmādvai śamyorāha",
    "GV03sb_01_u:1821": " sa pratipadyate |",
    "GV03sb_01_u:1822": " tacaṃyorāvṛṇīmaha iti tāṃ yajñasya saṃsthāmāvṛṇīmahe yāṃ śamyurbārhaspatyo 'vedityevaitadāha",
    "GV03sb_01_u:1823": " gātuṃ yajñāya gātuṃ yajñapataya iti |",
    "GV03sb_01_u:1824": " gātuṃ hyeṣa yajñāyecati gātuṃ yajñapataye yo yajñasya saṃsthāṃ daivī svastirastu naḥ svastirmānuṣebhya iti svasti no devatrāstu svasti manuṣyatretyevaitadāhordhvaṃ jigātu bheṣajamityūrdhvaṃ no 'yaṃ",
    "GV03sb_01_u:1825": " yajño devalokaṃ jayatvityevaitadāha",
    "GV03sb_01_u:1826": " śaṃ no astu dvipade śaṃ catuṣpada iti |",
    "GV03sb_01_u:1827": " etāvadvā idaṃ sarvaṃ yāvaddvipāccaiva catuṣpācca tasmā evaitadyajñasya saṃsthāṃ gatvā śaṃ karoti tasmādāha śaṃ no astu dvipade śaṃ catuṣpada iti",
    "GV03sb_01_u:1828": " athānayetyupaspṛśati |",
    "GV03sb_01_u:1829": " amānuṣa iva vā etadbhavati yadārtvijye pravṛta iyaṃ vai pṛthivī pratiṣṭhā tadasyāmevaitatpratiṣṭhāyām pratiṣṭhati tadu khalu punarmānuṣo bhavati tasmādanayetyupaspṛśati",
    "GV03sb_01_u:1830": " te vai patnīḥ saṃyājayiṣyantaḥ pratiparāyanti |",
    "GV03sb_01_u:1831": " juhūṃ ca sruvaṃ cādhvaryurādatte vedaṃ hotājyavilāpanīmagnīt",
    "GV03sb_01_u:1832": " taddhaikeṣāmadhvaryuḥ |",
    "GV03sb_01_u:1833": " pūrveṇāhavanīyam paryeti tadu tathā na kuryādbahirdhā ha yajñātsyādyatteneyāt",
    "GV03sb_01_u:1834": " jaghaneno haiva patnīṃ |",
    "GV03sb_01_u:1835": " ekeṣāmadhvaryureti no eva tathā kuryātpūrvārdho vai yajñasyādhvaryurjaghanārdhaḥ patnī yathā bhasattaḥ śiraḥ pratidadhyādevaṃ tadbahirdhā haiva yajñātsyādyatteneyāt",
    "GV03sb_01_u:1836": " antareṇo haiva patnīṃ |",
    "GV03sb_01_u:1837": " ekeṣāmadhvaryureti no eva tathā kuryādantariyāddha yajñātpatnīṃ yatteneyāttasmādu pūrveṇaiva gārhapatyamantareṇāhavanīyaṃ caiti tathā ha na bahirdhā yajñādbhavati yatho evādaḥ pracarannantareṇa saṃcarati sa u evāsyaiṣa saṃcaro bhavati",
    "GV03sb_01_u:1838": " atha patnīḥ saṃyājayanti |",
    "GV03sb_01_u:1839": " yajñādvai prajāḥ prajāyante yajñātprajāyamānā mithunātprajāyante mithunātprajāyamānā antato yajñasya prajāyante tadenā etadantato yajñasya mithunātprajananātprajanayati tasmānmithunātprajananādantato yajñasyemāḥ prajāḥ prajāyante tasmātpatnīḥ saṃyājayanti",
    "GV03sb_01_u:1840": " catasro devatā yajati |",
    "GV03sb_01_u:1841": " catasro vai mithunaṃ dvandvaṃ vai mithunaṃ dve dve hi khalu bhavato mithunamevaitatprajanane kriyate tasmāccatasro devatā yajati",
    "GV03sb_01_u:1842": " tā vā ājyahaviṣo bhavanti |",
    "GV03sb_01_u:1843": " reto vā ājyaṃ reta evaitatsiñcati tasmādājyahaviṣo bhavanti",
    "GV03sb_01_u:1844": " tenopāṃśu caranti |",
    "GV03sb_01_u:1845": " tira iva vai mithunena caryate tira ivaitadyadupāṃśu tasmādupāṃśu caranti",
    "GV03sb_01_u:1846": " atha somaṃ yajati |",
    "GV03sb_01_u:1847": " reto vai somo reta evaitatsiñcati tasmātsomaṃ yajati",
    "GV03sb_01_u:1848": " atha tvaṣṭāraṃ yajati |",
    "GV03sb_01_u:1849": " tvaṣṭā vai siktaṃ reto vikaroti tasmāttvaṣṭāraṃ",
    "GV03sb_01_u:1850": " yajati",
    "GV03sb_01_u:1851": " atha devānām patnīryajati |",
    "GV03sb_01_u:1852": " patnīṣu vai yonau retaḥ pratiṣṭhitaṃ tattataḥ prajāyate tatpatnīṣvaivaitadyonau retaḥ siktam pratiṣṭhāpayati tattataḥ prajāyate tasmāddevānām patnīryajati",
    "GV03sb_01_u:1853": " sa yatra devānām patnīryajati |",
    "GV03sb_01_u:1854": " tatpurastāttiraḥ karotyupa ha vai tāvaddevatā āsate yāvanna samiṣṭayajurjuhvatīdaṃ nu no juhvatviti tābhya evaitattiraḥ karoti tasmādimā mānuṣya striyastira ivaiva puṃso jighatmanti yā iva tu tā iveti ha smāha yājñavalkyaḥ",
    "GV03sb_01_u:1855": " athāgniṃ gṛhapatiṃ yajati |",
    "GV03sb_01_u:1856": " ayaṃ vā agnirloka imamevaitallokamimāḥ prajā abhiprajanayati tā imaṃ lokamimāḥ prajā abhiprajāyante tasmādagniṃ gṛhapatiṃ yajati",
    "GV03sb_01_u:1857": " tadiḍāntam bhavati |",
    "GV03sb_01_u:1858": " na hyatra paridhayo bhavanti na prastaro yatra vā adaḥ prastareṇa yajamānaṃ svagākaroti patiṃ vā anu jāyā tadevāsyāpi patnī svagākṛtā bhavatīyasi taṃ ha kuryādyatprastarasya rūpaṃ kuryāttasmādiḍāntameva",
    "GV03sb_01_u:1859": " syāduto prastarasyaiva rūpaṃ kriyate",
    "GV03sb_01_u:1860": " sa yadi prastarasya rūpaṃ kuryāt |",
    "GV03sb_01_u:1861": " yathaivādaḥ prastareṇa yajamānaṃ svagākarotyevamevaitatpatnīṃ svagākaroti",
    "GV03sb_01_u:1862": " sa yadi prastarasya rūpaṃ kuryāt |",
    "GV03sb_01_u:1863": " vedasyaikaṃ tṛṇamācidyāgraṃ juhvāmanakti madhyaṃ sruve budhnaṃ sthālyām",
    "GV03sb_01_u:1864": " athāgnīdāhānuprahareti |",
    "GV03sb_01_u:1865": " tūṣṇīmevānuprahṛtya cakṣuṣpā agne 'si cakṣurme pāhītyātmānamupaspṛśāte tano apyātmānaṃ nānupravṛṇakti",
    "GV03sb_01_u:1866": " athāha saṃvadasveti |",
    "GV03sb_01_u:1867": " agānagnīdagaṃcrāvaya auṣaṭ svagā daivyā hotṛbhyaḥ svastirmānuṣebhyaḥ śaṃyorbrūhīti",
    "GV03sb_01_u:1868": " atha juhūṃ ca sruvaṃ ca sampragṛhṇāti |",
    "GV03sb_01_u:1869": " ado haivāhutiṃ karoti yadanaktyāhutirbhūtvā devalokaṃ gacāditi tasmājjuhūṃ ca sruvaṃ ca sampragṛhṇāti",
    "GV03sb_01_u:1870": " sa vā agnaye sampragṛhṇāti |",
    "GV03sb_01_u:1871": " agne 'dabdhāyo 'śītametyamṛto",
    "GV03sb_01_u:1872": " hyagnistasmādāhādabdhāyavityaśītametyaśiṣṭho hyagnistasmādāhāśītameti pāhi mā didyoḥ pāhi prasityai pāhi duriṣṭyai pāhi duradmanyā iti sarvābhyo mārttibhyo gopāyetyevaitadāhāviṣaṃ naḥ pituṃ kṛṇvityannaṃ vai pituranamīvaṃ na idamakilviṣamannaṃ kurvityevaitadāha suṣadā yonāvityātmanyetadāha svāhā vāḍiti tadyathā vaṣaṭkṛtaṃ hutam evamasyaitadbhavati",
    "GV03sb_01_u:1873": " atha vedam patnī visraṃsayati |",
    "GV03sb_01_u:1874": " yoṣā vai vedirvṛṣā vedo mithunāya vai",
    "GV03sb_01_u:1875": " ved!aḥ",
    "GV03sb_01_u:1876": " kriyate 'tha yadenena yajña upālabhate mithunamevaitatprajananaṃ kriyate",
    "GV03sb_01_u:1877": " atha yatpatnī visraṃsayati |",
    "GV03sb_01_u:1878": " yoṣā vai patnī vṛṣā vedo mithunamevaitatprajananaṃ kriyate tasmādvedaṃ patnī visraṃsayati",
    "GV03sb_01_u:1879": " sā visraṃsayati |",
    "GV03sb_01_u:1880": " vedo 'si yena tvaṃ deva veda devebhyo vedo 'bhavastena",
    "GV03sb_01_u:1881": " mahyaṃ vedo bhūyā iti yadi yajuṣā cikīrṣedetenaiva kuryāt",
    "GV03sb_01_u:1882": " tamā vedeḥ saṃstṛṇāti |",
    "GV03sb_01_u:1883": " yoṣā vai vedirvṛṣā vedaḥ paścādvai parītya vṛṣā yoṣāmadhidravati paścādevaināmetatparītya vṛṣṇā vedenādhidrāvayati tasmādā vedeḥ saṃstṛṇāti",
    "GV03sb_01_u:1884": " atha samiṣṭayajurjuhoti |",
    "GV03sb_01_u:1885": " prāṅne yajño 'nusaṃtiṣṭhātā ityatha yaddhutvā samiṣṭayajuḥ patnīḥ saṃyājayetpratyaṅṅu haivāsyaiṣa yajñaḥ saṃtiṣṭheta",
    "GV03sb_01_u:1886": " tasmādvā etarhi samiṣṭayajurjuhoti prāṅne yajño 'nusaṃtiṣṭhātā iti",
    "GV03sb_01_u:1887": " atha yasmātsamiṣṭayajurnāma |",
    "GV03sb_01_u:1888": " yā vā etena yajñena devatā hvayati yābhya eṣa yajñastāyate sarvā vai tattāḥ samiṣṭā bhavanti tadyattāsu sarvāsu samiṣṭāsvathaitajjuhoti tasmātsamiṣṭayajurnāma",
    "GV03sb_01_u:1889": " atha yasmātsamiṣṭayajurjuhoti |",
    "GV03sb_01_u:1890": " yā vā etena yajñena devatā hvayati yābhya eṣa yajñastāyata upa ha vai tā āsate yāvanna samiṣṭayajurjuhvatīdaṃ nu no juhvatviti tā evaitadyathāyathaṃ vyavasṛjati yatra yatrāsāṃ caraṇaṃ tadanu yajñaṃ vā etadajījanata yadenamatata taṃ janayitvā yatrāsya pratiṣṭhā tatpratiṣṭhāpayati tasmātsamiṣṭayajurjuhoti sa juhoti |",
    "GV03sb_01_u:1891": " devā gātuvida iti gātuvido hi devā gātuṃ vittveti yajñaṃ vittvetyevaitadāha gātumiteti tadetena yathāyathaṃ vyavasṛjati manasaspata imaṃ deva yajñaṃ svāhā vātte dhā ityayaṃ vai yajño yo 'yam pavate tadimaṃ yajñaṃ",
    "GV03sb_01_u:1892": " sambhṛtyaitasminyajñe pratiṣṭhāpayati yajñena yajñaṃ saṃdadhāti tasmādāha svāhā vāte dhā iti",
    "GV03sb_01_u:1893": " atha barhirjuhoti |",
    "GV03sb_01_u:1894": " ayaṃ vai loko barhiroṣadhayo barhirasminnevaitalloka oṣadhīrdadhati tā imā asmiṃloka oṣadhayaḥ",
    "GV03sb_01_u:1895": " tāṃ vā atiriktāṃ juhoti |",
    "GV03sb_01_u:1896": " samiṣṭayajurhyevānto yajñasya yaddhyūrdhvaṃ samiṣṭayajuṣo 'tiriktaṃ tadyadā hi samiṣṭayajurjuhotyathaitābhyo juhoti tasmādimā atiriktā asammitā oṣadhayaḥ prajāyante",
    "GV03sb_01_u:1897": " sa juhoti |",
    "GV03sb_01_u:1898": " sam barhiraṅktāṃ haviṣā ghṛtena samādityairva!subhiḥ sam marudbhiḥ samindro viśvadevebhiraṅktāṃ divyaṃ nabho gacatu yatsvāheti",
    "GV03sb_01_u:1899": " atha praṇītā dakṣiṇataḥ parītya ninayati |",
    "GV03sb_01_u:1900": " yuṅkte vā etadyajñaṃ yadenaṃ tanute sa yanna ninayetparāṅu hāvimukta eva yajño yajamānam prakṣiṇīyāttatho ha yajño yajamānaṃ na prakṣiṇāti tasmātpraṇītā dakṣiṇataḥ parītya ninayati",
    "GV03sb_01_u:1901": " sa ninayati |",
    "GV03sb_01_u:1902": " kastvā vimuñcati sa tvā vimuñcati kasmai tvā vimuñcati tasmai tvā vimuñcati poṣāyeti tatpuṣṭimuttamāṃ yajamānāyā nirāha sa yenaiva praṇayati tena ninayati yena hyeva yogyaṃ yuñjanti tena vimuñcanti yoktreṇa hi yogyaṃ yuñjanti yoktreṇa vimuñcantyatha phalīkaraṇāṅkapālenādho 'dhaḥ kṛṣṇājinamupāsyati rakṣasām bhāgo 'sīti",
    "GV03sb_01_u:1903": " devāśca vā asurāśca |",
    "GV03sb_01_u:1904": " ubhaye prājāpatyāḥ paspṛdhira etasminyajñe prajāpatau pitari saṃvatsare 'smākamayam bhaviṣyatyasmākamayam bhaviṣyatīti",
    "GV03sb_01_u:1905": " tato devāḥ |",
    "GV03sb_01_u:1906": " sarvaṃ yajñaṃ saṃvṛjyātha yatpāpiṣṭhaṃ yajñasya bhāgadheyamāsīttenainānnirabhajannasnā paśoḥ phalīkaraṇairhaviryajñātsunirbhaktā asannityeṣa vai sunirbhakto yam bhāginaṃ nirbhajantyatha yamabhāgaṃ nirbhajantyaiva sa tāvacaṃsata uta hi vaśo labdhvāha kim mā babhaktheti sa yamevaibhyo devā bhāgamakalpayaṃstamevaibhya eṣa etadbhāgaṃ karotyatha",
    "GV03sb_01_u:1907": " yadadho 'dhaḥ kṛṣṇājinamupāsyatyanagnāvevaibhya etadandhe tamasi",
    "GV03sb_01_u:1908": " praveśayati tatho evāsṛkpaśo rakṣasām bhāgo 'sītyanagnāvandhe tamasi praveśayati tasmātpaśostedanīṃ na kurvanti rakṣasāṃ hi sa bhagaḥ",
    "GV03sb_01_u:1909": " saṃsthite yajñe |",
    "GV03sb_01_u:1910": " dakṣiṇataḥ parītya pūrṇapātraṃ ninayati tathā hyudagbhavati tasmāddakṣiṇataḥ parītya pūrṇapātraṃ ninayati devaloke me 'pyasaditi vai yajate yo",
    "GV03sb_01_u:1911": " yajate so 'syaiṣa yajño devalokamevābhipraiti tadanūcī dakṣiṇā yāṃ dadāti",
    "GV03sb_01_u:1912": " saiti dakṣiṇāmanvārabhya yajamānaḥ",
    "GV03sb_01_u:1913": " sa eṣa devayāno vā pitṛyāṇo vā panthāḥ |",
    "GV03sb_01_u:1914": " tadubhayato 'gniśikhe samoṣantyau tiṣṭhataḥ prati tamoṣato yaḥ pratyuṣyo 'tyu taṃ sṛjate yo",
    "GV03sb_01_u:1915": " śāntirāpastadetamevaitatpanthānaṃ śamayati",
    "GV03sb_01_u:1916": " pūrṇaṃ ninayati sarvaṃ vai pūrṇaṃ sarveṇaivainametacamayati saṃtatamavyavacinnaṃ ninayati saṃtatenaivainametadavyavacinnena ṣamayati",
    "GV03sb_01_u:1917": " yadveva pūrṇapātraṃ ninayati |",
    "GV03sb_01_u:1918": " yadvai yajñasya mithyā kriyate vyasya tadvṛhanti kṣaṇvanti śāntirāpastadadbhiḥ śāntyā śamayati tadadbhiḥ saṃdadhāti",
    "GV03sb_01_u:1919": " pūrṇaṃ ninayati |",
    "GV03sb_01_u:1920": " sarvaṃ vai pūrṇaṃ sarveṇaivaitatsaṃdadhāti saṃtatamavyavacinnaṃ ninayati saṃtatenaivaitadavyavacinnena",
    "GV03sb_01_u:1921": " tadañjalinā pratigṛhṇāti |",
    "GV03sb_01_u:1922": " saṃ varcasā payasā saṃ tanūbhiraganmahi manasā saṃ śivena tvaṣṭā sudatro vidadhātu rāyo 'numārṣṭu tanno yadviliṣṭamiti yadvivṛḍhaṃ",
    "GV03sb_01_u:1923": " tatsaṃdadhāti",
    "GV03sb_01_u:1924": " atha mukhamupaspṛśate |",
    "GV03sb_01_u:1925": " dvayaṃ tadyasmānmukhamupaspṛśate 'mṛtaṃ vā āpo 'mṛtenaivaitatsaṃspṛśata etadu caivaitatkarmātmaṅkurute tasmānmukhamupaspṛśate",
    "GV03sb_01_u:1926": " atha viṣṇukramān kramate |",
    "GV03sb_01_u:1927": " devānvā eṣa prīṇāti yo yajata etena yajñena",
    "GV03sb_01_u:1928": " 'rgbhiriva",
    "GV03sb_01_u:1929": " tvadyajurbhiriva tvadāhutibhiriva tvatsa devānprītvā teṣvapitvī bhavati teṣvapitvī bhūtvā",
    "GV03sb_01_u:1930": " yadveva viṣṇukramān kramate |",
    "GV03sb_01_u:1931": " yajño vai viṣṇuḥ sa devebhya imāṃ vikrāntiṃ vicakrame yaiṣāmiyaṃ vikrāntiridameva prathamena padena paspārāthedamantarikṣaṃ dvitīyena divamuttamenaitāmvevaiṣa etasmai viṣṇuryajño vikrāntiṃ vikramate tasmādviṣṇukramān kramate tadvā ita eva parācīnam bhūyiṣṭhā iva kramante",
    "GV03sb_01_u:1932": " tadu tatpṛthivyāṃ viṣṇurvyakraṃsta |",
    "GV03sb_01_u:1933": " gāyatreṇa candasā tato nirbhakto yo 'smāndveṣṭi yaṃ ca vayaṃ dviṣmo 'ntarikṣe viṣṇurvyakraṃsta traiṣṭubhena candasā tato nirbhakto yo 'smāndveṣṭi yaṃ ca vayaṃ dviṣmo divi viṣṇurvyakraṃsta",
    "GV03sb_01_u:1934": " jāgatena candasā tato nirbhakto yo 'smāndveṣṭi yaṃ ca vayaṃ dviṣma ityevamimāṃllokāntsamāruhyāthaiṣā gatireṣā pratiṣṭhā ya eṣa tapati tasya ye raśmayaste sukṛto'tha yatparam bhāḥ prajāpatirvā sa svargo vā",
    "GV03sb_01_u:1935": " lokastadevamimāṃllokāntsamāruhyāthaitāṃ gatimetāṃ pratiṣṭhāṃ gacati parastāttvevārvāṅ krameta ya ito 'nuśāsanaṃ cikīrṣeddūyaṃ tadyasmātparastādarvāṅ kramate 1.9.3'pasaraṇato ha vā agre devā jayanto 'jayan |",
    "GV03sb_01_u:1936": " divamevāgre",
    "GV03sb_01_u:1937": " 'thedamantarikṣamatheto 'napasaraṇātsapatnānanudanta tatho evaiṣa etadapasaraṇata evāgre jayañjayati divamevāgre 'thedamantarikṣamatheto",
    "GV03sb_01_u:1938": " 'napasaraṇātsapatnānnudata iyaṃ vai pṛthivī pratiṣṭhā tadasyāmevaitatpratiṣṭhāyāṃ pratitiṣṭhati",
    "GV03sb_01_u:1939": " tadu taddivi viṣṇurvyakraṃsta |",
    "GV03sb_01_u:1940": " jāgatena candasā tato nirbhakto yo 'smāndveṣṭi yaṃ ca vayaṃ dviṣmo 'ntarikṣe viṣṇurvyakraṃsta traiṣṭubhena candasā tato nirbhakto yo 'smāndveṣṭi yaṃ ca vayaṃ dviṣmaḥ pṛthivyāṃ viṣṇurvyakraṃsta gāyatreṇa candasā tato nirbhakto yo 'smāndveṣṭi yaṃ ca vayaṃ dviṣmo 'smādannādasyai",
    "GV03sb_01_u:1941": " pratiṣṭhāyā ityasyāṃ hīdaṃ sarvamannādyam pratiṣṭhita tasmādāhāsmādannādasyai pratiṣṭhāyā iti",
    "GV03sb_01_u:1942": " atha prāṅ prekṣate |",
    "GV03sb_01_u:1943": " prācī hi devānāṃ diktasmātprāṅ prekṣate",
    "GV03sb_01_u:1944": " sa prekṣate |",
    "GV03sb_01_u:1945": " aganma svariti devā vai svaraganma devānityevaitadāha saṃ jyotiṣābhūmeti saṃ devairabhūmetyevaitadāha",
    "GV03sb_01_u:1946": " atha sūryamudīkṣate |",
    "GV03sb_01_u:1947": " saiṣā gatireṣāpratiṣṭhā tadetāṃ gatimetām pratiṣṭhāṃ gacati tasmātsūryamudīkṣate",
    "GV03sb_01_u:1948": " sa udīkṣate |",
    "GV03sb_01_u:1949": " svayambhūrasi śreṣṭho raśmirityeṣa vai śreṣṭho raśmiryatsūryastasmādāha svayambhūrasi śreṣṭho raśmiriti varcodā asi varco me dehīti tvevāhaṃ bravīmīti ha smāha yājñavalkyastaddhyeva",
    "GV03sb_01_u:1950": " brāhmaṇenaiṣṭhavyaṃ yadbrahmavarcasī syādityuto ha smāhaupoditeya eṣa vāva mahyaṃ gā dāsyati godā gā me dehītyevaṃ yaṃ kāmaṃ kāmayate so 'smai kāmaḥ samṛdhyate",
    "GV03sb_01_u:1951": " athāvartate |",
    "GV03sb_01_u:1952": " sūryasyāvṛtamanavāvarta iti tadetāṃ gatimetām pratiṣṭhāṃ gatvaitasyaivāvṛtamanvāvartate",
    "GV03sb_01_u:1953": " atha gārhapatyamupatiṣṭhate |",
    "GV03sb_01_u:1954": " dvayaṃ tadyasmādgārhapatyamupatiṣṭhate gṛhā vai gārhapatyo gṛhā vai pratiṣṭhā tadgṛheṣvevaitatpratiṣṭhāyām pratitiṣṭhati yāvadvevāsyeha mānuṣamāyustasmā evaitadupatiṣṭhate tasmādgārhapatyamupatiṣṭhate sa upatiṣṭhate |",
    "GV03sb_01_u:1955": " agne gṛhapate sugṛhapatistvayāgne 'haṃ gṛhapatinā bhūyāsaṃ sugṛhapatistvaṃ mayāgne gṛhapatinā bhūyā iti nātra tirohitamivāstyasthūri nau gārhapatyāni santvityanārttāni nau gārhapatyāni santvityevaitadāha śataṃ",
    "GV03sb_01_u:1956": " himā iti śataṃ varṣāṇi jīvyāsamityevaitadāha tadapyetadbruvannādriyetāpi hi bhūyāṃsi śatādvarṣebhyaḥ puruṣo jīvati tasmādapyetadbruvannādriyeta",
    "GV03sb_01_u:1957": " athāvartate |",
    "GV03sb_01_u:1958": " sūryasyāvṛtamanvāvarta iti tadetāṃ gatimetām pratiṣṭhāṃ gatvaitasyaivāvṛtamanvāvartate",
    "GV03sb_01_u:1959": " atha putrasya nāma gṛhṇāti |",
    "GV03sb_01_u:1960": " idam me 'yaṃ vīryam putro 'nusaṃtanavaditi",
    "GV03sb_01_u:1961": " yadi putro na syādapyātmana eva nāma gṛhṇīyāt",
    "GV03sb_01_u:1962": " athāhavanīyamupatiṣṭhate |",
    "GV03sb_01_u:1963": " prāṅne yajño 'nusaṃtiṣṭhātā iti tūṣṇīmupatiṣṭhateatha vrataṃ visṛjate |",
    "GV03sb_01_u:1964": " idamahaṃ ya evāsmi so 'smītyamānuṣa iva vā etadbhavati",
    "GV03sb_01_u:1965": " yadvratamupaiti na hi tadavakalpate yadbrūyādidamahaṃ satyādanṛtamupaimīti tadu khalu punarmānuṣo bhavati tasmādidamahaṃ ya evāsmi sā 'smītyevaṃ vrataṃ visṛjeta"
}