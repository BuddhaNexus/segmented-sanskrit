{
    "T04bsa039_u:0": " Daśākuśalakarmapathadeśanā namo ratnatrayāya kenacit sugatiprāptukāmena heyā daśākuśalakarmapathāḥ",
    "T04bsa039_u:2": " \"trividhaṃ kāyikaṃ karma vācikaṃ tu caturvidham /",
    "T04bsa039_u:3": " mānasaṃ triprakāraṃ ca daśaite 'kuśalā matāḥ // 1 //",
    "T04bsa039_u:4": " ete pravibhāgaśaḥ vyākhyāyante- tatra tāvat kāyikam-prāṇātipātaḥ,",
    "T04bsa039_u:5": " adattādānam, kāmamithyācāraśceti /",
    "T04bsa039_u:6": " vācikam- mṛṣāvādaḥ, paiśunyam,",
    "T04bsa039_u:7": " pāruṣyam, saṃbhinnapralāpaśca /",
    "T04bsa039_u:8": " mānasañca- abhidhyā, vyāpādo,",
    "T04bsa039_u:9": " mithyādṛṣṭiśca /",
    "T04bsa039_u:10": " tatra prāṇātipātastu prāṇibhāvaḥ, prāṇisaṃjñābhāvaḥ,",
    "T04bsa039_u:11": " vadhakacittopasthitiḥ, etadupāyakaraṇam, prāṇāvarodhabhāvaśceti etatpañcāṅgaiḥ saṃyukto bhavati prāṇātipātaḥ /",
    "T04bsa039_u:12": " tatra katamat adattādānam? parabhāvaḥ, paraparigrahasaṃjñatvam ca,",
    "T04bsa039_u:13": " steyacittopasthitiḥ, tadupāyakaraṇam, sthānacyutiśca etatpañcāṅgasaṃyuktaṃ bhavatyadattādānam",
    "T04bsa039_u:14": " kāmamithyācārastu caturvidhaḥ /",
    "T04bsa039_u:15": " asthānam, akālaḥ, adeśaḥ, agamyaśceti /",
    "T04bsa039_u:16": " tatra asthānaṃ tu",
    "T04bsa039_u:17": " saddharma-pratimādi-bodhisattvasthānācāryopādhyāyadakṣiṇīya-",
    "T04bsa039_u:18": " mātā-pitṛ-gurvādisaṃnidhiḥ /",
    "T04bsa039_u:19": " akāla iti divase",
    "T04bsa039_u:20": " ṛtumatī-garbhiṇī-śiśupoṣiṇībhiḥ anicchāduḥkhadaurmanasyapīḍitābhiḥ,",
    "T04bsa039_u:21": " aṣṭāṅgoposathāvasthitau ca /",
    "T04bsa039_u:22": " adeśa iti mukhavarcomārgatvaṃ, kumārakanyayoḥ puraḥpṛṣṭharandhratvaṃ svagastatvaṃ ca /",
    "T04bsa039_u:23": " agamyāstu sarvāḥ parastriyaḥ",
    "T04bsa039_u:24": " dharma-dhvaja-kula-rakṣitāḥ, rājarakṣitāḥ, paraparigṛhītā veśyāḥ,",
    "T04bsa039_u:25": " sambandhinyaḥ, tiraścyaśca /",
    "T04bsa039_u:26": " evaṃ svabhāryāsevane 'pi bhavati kāmamithyācāraḥ /",
    "T04bsa039_u:27": " tatra mṛṣāvādastu avāstavikatvam, vastusthiticyutiḥ, mithyāsaṃjñābhāvaḥ,",
    "T04bsa039_u:28": " mithyopāyopasthitiśca, tadupāyakaraṇanceti mithyāvacanoktiśca ityetat",
    "T04bsa039_u:29": " pañcāṅgasaṃyoge mṛṣāvādaḥ /",
    "T04bsa039_u:30": " paiśunyaṃ tu kliṣṭacittena parabhedakathanam /",
    "T04bsa039_u:31": " pāruṣyamiti paramarmavedhi dveṣavacanam /",
    "T04bsa039_u:32": " sambhinnapralāpa iti-rāgopayuktatvād āsaktiyogād vā avācyavacanam /",
    "T04bsa039_u:33": " abhidhyeti paradhana-dravyaiśvaryeṣu tīvrāsaktacittatā /",
    "T04bsa039_u:34": " vyāpādastu sattveṣu vidveṣabhāvaḥ, etān sattvān haniṣyāmi rotsyāmi,",
    "T04bsa039_u:35": " tāḍayiṣyāmi, bandhayiṣyāmi iti cintanam /",
    "T04bsa039_u:36": " mithyādṛṣṭiriti nāsti dānam, na yajñaṃ, nehalokaḥ, na paralokaḥ, na",
    "T04bsa039_u:37": " śramaṇaḥ, na brāhmaṇaḥ, na devaḥ, na buddho bhagavān, na arhan, na",
    "T04bsa039_u:38": " pratyekabuddhaḥ, na sucaritam na ca duścaritam, na sukṛta-duṣkṛta-karmāṇāṃ",
    "T04bsa039_u:39": " phalavipākaśceti /",
    "T04bsa039_u:40": " bhagavatā ukte 'āryasaddharmasmṛtyupasthāne' mahāyānasūtre ca nirdiṣṭo",
    "T04bsa039_u:41": " daśākuśalakarmapatho 'yaṃ tu mahānarakahetuḥ /",
    "T04bsa039_u:42": " daśākuśalakarmapathasevanena patanti sattvā narakeṣu /",
    "T04bsa039_u:43": " mahācāryadīpaṅkaraśrījñānapādena praṇītā daśākuśalakarmapathadeśanā samāptā /",
    "T04bsa039_u:44": " tenaiva bhāratīyopādhyāyena mahāsaṃśodhakalokakṣuṣā bhikṣu-jayaśīlena",
    "T04bsa039_u:45": " cānūditaḥ sampāditaśca //"
}