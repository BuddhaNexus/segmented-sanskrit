{
  "S10nidansyu:0": "Sūtra 1: vṛkṣa I (Baum)",
  "S10nidansyu:1": "NidSa 1.1 śrāvastyāṃ nidānam /",
  "S10nidansyu:2": "NidSa 1.2 tatra bhagavān bhikṣūn āmantrayati /",
  "S10nidansyu:3": "NidSa 1.3 upādānīyeṣu dharmeṣv āsvādānudarśino viharatas tṛṣṇā pravardhate /",
  "S10nidansyu:4": "tṛṣṇāpratyayam upādānam /",
  "S10nidansyu:5": "upādānapratyayo bhavaḥ /",
  "S10nidansyu:6": "bhavapratyayā jātiḥ /",
  "S10nidansyu:7": "jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
  "S10nidansyu:8": "evam asya kevalasya mahato duḥkhaskandhasya samudayo samudayo bhavati /",
  "S10nidansyu:9_0": "NidSa 1.4 tadyathā vṛkṣasya navasya daharasya puruṣa utpadyeta arthakāmo hitakāmo",
  "S10nidansyu:9_1": "yogakṣemakāmo yas taṃ vṛkṣaṃ + + + + + + + + + + + + + + + + + + + + kālena kālam",
  "S10nidansyu:9_2": "utkīlayet kālena kālaṃ śītoṣṇa + + + + + + + + + + kālena kālam udakaṃ dadyāt /",
  "S10nidansyu:10": "sa vṛkṣas tannidānaṃ vṛddhiṃ virūḍhim vipulatām āpadyeta /",
  "S10nidansyu:11": "NidSa 1.5 evam eva upādānīyeṣu dharmeṣv āsvādānudarśino viharatas tṛṣṇā pravardhate pūrvavad yāvat samudayo bhavati /",
  "S10nidansyu:12": "NidSa 1.6 upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate /",
  "S10nidansyu:13": "tṛṣṇānirodhād upādānanirodhaḥ/",
  "S10nidansyu:14": "upādānanirodhād bhavanirodhāh /",
  "S10nidansyu:15": "bhavanirodhāj jātinirodhaḥ /",
  "S10nidansyu:16": "jātinirodhāj jarāmaraṇanirodhaḥ /",
  "S10nidansyu:17": "śokaparidevaduḥkhadaurmanasyopāyāsā nirudhyante /",
  "S10nidansyu:18": "evam asya kevalasya mahato duḥkhaskandhasya nirodho bhavati /",
  "S10nidansyu:19_0": "NidSa 1.7 tadyathā tasyaiva vṛkṣasya navasya daharasya .. .. .. .. .. .. .. .. ..",
  "S10nidansyu:19_1": ".. .. .. .. .. .. .. puruṣa utpadyeta anarthakāmo 'hitakāmo 'yogakṣemakāmo yas taṃ",
  "S10nidansyu:19_2": "vṛkṣaṃ mūlāc chitvā agra .. .. .. .. .. .. .. .. .. .. .. .. .. .. .. .. .. .. ..",
  "S10nidansyu:19_3": ".. .. .. .. .. .. .. .. .. .. .. .. .. .. vātātapābhyāṃ pariśoṣayet /",
  "S10nidansyu:20": "vātātapābhyāṃ pariśoṣayitvā agninā dahet /",
  "S10nidansyu:21": "agninā dagdhvā .. .. .. .. .. .. .. .. .. .. .. .. .. .. .. .. ḥ /",
  "S10nidansyu:22": "NidSa 1.8 kiṃ manyadhve bhikṣavo nanu sa vṛkṣas tan nidānam ucchinnamūlas tālamastakavad anābhavagatika āyatyām anutpādadharmā /",
  "S10nidansyu:23": "NidSa 1.9 evaṃ bhadanta /",
  "S10nidansyu:24": "NidSa 1.10 evam eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate /",
  "S10nidansyu:25": "tṛṣṇānirodhād upādānanirodhaḥ /",
  "S10nidansyu:26": "upādānanirodhād bhavanirodhaḥ /",
  "S10nidansyu:27": "bhavanirodhāj jātinirodhaḥ /",
  "S10nidansyu:28": "jātinirodhāj jarāmaraṇanirodhaḥ /",
  "S10nidansyu:29": "śokaparidevaduḥkhaurmanasyopāyāsā nirudhyante /",
  "S10nidansyu:30": "evam asya kevalasya mahato duḥkhaskandhasya niodho bhavati /",
  "S10nidansyu:31": "NidSa 1.11 atha te bhikṣavo bhagavato bhāṣitam abhyanandan /",
  "S10nidansyu:32": "abhinandyānumodya bhagavato 'ntikāt prakrāntāḥ //",
  "S10nidansyu:33": "Sūtra 2: vṛkṣa II (Baum)",
  "S10nidansyu:34": "NidSa 2.1 śrāvastyāṃ nidānam /",
  "S10nidansyu:35": "NidSa 2.2 tatra bhagavān bhikṣūn āmantrayati /",
  "S10nidansyu:36": "NidSa 2.3 upādānīyeṣu bhikṣavo dharmeṣv āsvānudarṣino viharato hārakaṃ vijñānaṃ bhavati nāmarūpe /",
  "S10nidansyu:37": "nāma rūpapratyayaṃ ṣaḍāyatam /",
  "S10nidansyu:38": "ṣaḍāyatanapratyayaḥ sparśaḥ /",
  "S10nidansyu:39": "sparśapratyayā vedanā /",
  "S10nidansyu:40": "vedanāpratyayātṛṣṇā /",
  "S10nidansyu:41": "tṛṣṇāpratyayam upādānam /",
  "S10nidansyu:42": "upādānapratyayo bhavaḥ /",
  "S10nidansyu:43": "bhavapratyayā jātiḥ /",
  "S10nidansyu:44": "jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
  "S10nidansyu:45": "evam asya kevalasya mahato duḥkhaskandhasya samudayo bhavati /",
  "S10nidansyu:46": "NidSa 2.4 tadyathā mahāvṛkṣasya mulāvataḥ skandhavataḥ sāravataḥ śākhāpattraphalopetasya yāni cādhogatāni mūlāni tāny tāny ūrdhvam ojam abhiharanti /",
  "S10nidansyu:47": "evaṃ hi sa mahāvṛkṣas tadāhāras tadupādāno dīrgham adhvānaṃ tiṣṭhati /",
  "S10nidansyu:48": "NidSa 2.5 evam eva upādānīyeṣu dharmeṣv āsvādānudarśino viharato hārakaṃ vijñānaṃ bhavati nāmarūpe /",
  "S10nidansyu:49": "pūrvavad yāyad evam asya kevalasya mahato duḥkhaskandhasya samudayo bhavati /",
  "S10nidansyu:50": "NidSa 2.6 upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargarśino na hārakaṃ vijñānaṃ bhavati nāmarupe /",
  "S10nidansyu:51": "tasya nirodhāt ṣaḍāyatananirodhaḥ /",
  "S10nidansyu:52": "ṣaḍāyatananirodhāt sparśanirodaḥ /",
  "S10nidansyu:53": "sparśanirodhād vedanānirodhaḥ /",
  "S10nidansyu:54": "vedanānirodhāt tṛṣṇānirodhaḥ /",
  "S10nidansyu:55": "tṛṣṇānirodhād upādānanirodhaḥ /",
  "S10nidansyu:56": "upādānanirodhād bhavanirodhaḥ /",
  "S10nidansyu:57": "bhavanirodhāj jātinirodhaḥ /",
  "S10nidansyu:58": "jātinirodhāj jarāmaraṇanirodhaḥ /",
  "S10nidansyu:59": "śokaparidevaduḥkhadaurmanasyopāyāsā nirudhyante /",
  "S10nidansyu:60": "evam asya kevalasya mahato duḥkhaskandhasya nirodho bhavati /",
  "S10nidansyu:61": "NidSa 2.7 tadyathā tasyaiva mahāvṛkṣasya mūlavataḥ skandhavataḥ sāravataḥ śākhāpattraphalopetasya puruṣa utpadyeta .............",
  "S10nidansyu:62": "NidSa 2.8 kiṃ manyadhve bhikṣavo nanu sa mahāvṛkṣas tannidānam ucchinnamūlas tālamastakavad anābhavagatika āyatyām anutpādadharmā /",
  "S10nidansyu:63": "NidSa 2.9 evaṃ bhadanta /",
  "S10nidansyu:64": "NidSa 2.10 evaṃ eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśino na hārakaṃ vijñānaṃ bhavati nāmarūpe /",
  "S10nidansyu:65": "tasya nirodhāt ṣaḍāyatananirodhāḥ /",
  "S10nidansyu:66": "pūrvavad yāvan nirodho bhavati /",
  "S10nidansyu:67": "NidSa 2.11 atha te bhikṣavo bhagavato bhāṣitam abhyanandan /",
  "S10nidansyu:68": "abhinandyānumodya bhagavato 'ntikāt prakrāntāḥ //",
  "S10nidansyu:69": "Sūtra 3 und 4: dīpa I und II (Lampe)",
  "S10nidansyu:70": "NidSa 3.1 pūrvaṃ me bhikṣavo 'nuttarāṃ samyaksaṃbodhim anabhisaṃbuddhasyaikākino rahasigatasyaivaṃ cetasi cetaḥparivitarka udapādi /",
  "S10nidansyu:71": "NidSa 3.2 kṛcchraṃ batāyaṃ loka āpanno yad uta jāyate 'pi jīryate 'pi mriyate 'pi cyavate 'py upapadyate 'pi /",
  "S10nidansyu:72": "atha ca punar ime satvā jarāmaraṇasyottare niḥsaraṇaṃ yathābhūtaṃ na prajānanti /",
  "S10nidansyu:73": "NidSa 3.3 tasya mamaitad abhavat /",
  "S10nidansyu:74": "kasmin nu sati jarāmaraṇaṃ bhavati /",
  "S10nidansyu:75": "kiṃpratyayañ ca punar jarāmaraṇam /",
  "S10nidansyu:76": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:77": "jātyāṃ satyāṃ jarāmaraṇaṃ bhavati /",
  "S10nidansyu:78": "jātipratyayañ ca punar jarāmaraṇam /",
  "S10nidansyu:79": "NidSa 3.4 tasya mamaitad abhavat /",
  "S10nidansyu:80": "kasmin nu sati jātir bhavati /",
  "S10nidansyu:81": "kiṃpratyayā ca punar jātiḥ /",
  "S10nidansyu:82": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:83": "bhave sati jātir bhavati /",
  "S10nidansyu:84": "bhavapratyayā ca punar jātiḥ /",
  "S10nidansyu:85": "NidSa 3.5 tasya mamaitad abhavat /",
  "S10nidansyu:86": "kasmin nu sati bhavo bhavati /",
  "S10nidansyu:87": "kiṃpratyayaś ca punar bhavaḥ /",
  "S10nidansyu:88": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:89": "upādāne sati bhavo bhavati /",
  "S10nidansyu:90": "upādānapratyayaś ca punar bhavaḥ /",
  "S10nidansyu:91": "NidSa 3.6 tasya mamaitad abhavat /",
  "S10nidansyu:92": "kasmin nu saty upādānaṃ bhavati /",
  "S10nidansyu:93": "kiṃpratyayañ ca punar upādānam /",
  "S10nidansyu:94": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:95": "upādānīyeṣu dharmeṣv āsvādānudarśino viharatas tṛṣṇā pravardhate /",
  "S10nidansyu:96": "tṛsṇāpratyayam upādānam /",
  "S10nidansyu:97": "upādānapratyayo bhavaḥ /",
  "S10nidansyu:98": "bhavapratyayā jātiḥ /",
  "S10nidansyu:99": "jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
  "S10nidansyu:100": "evam asya kevalasya mahato duḥkhaskandhasya samudayo bhavati /",
  "S10nidansyu:101": "NidSa 3.7 kiṃ manyadhve bhikṣavaḥ / ....",
  "S10nidansyu:102": "NidSa 3.8 evaṃ bhadanta /",
  "S10nidansyu:103": "NidSa 3.9 evam eva upādānīyeṣu dharmeṣv āsvādānudarśino viharatas tṛṣā pravardhate tṛṣṇāpratyayam upādānam /",
  "S10nidansyu:104": "upādānapratyayo bhavaḥ /",
  "S10nidansyu:105": "bhavapratyayā jātiḥ /",
  "S10nidansyu:106": "jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
  "S10nidansyu:107": "evam asya kevalasya mahato duḥkhaskandhasya samudayo bhavati /",
  "S10nidansyu:108": "NidSa 3.10 tasya mamaitad abhavat /",
  "S10nidansyu:109": "kasmin nv asati jarāmaraṇaṃ na bhavati /",
  "S10nidansyu:110": "kasya nirodhāj jarāmaraṇanirodhaḥ /",
  "S10nidansyu:111": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:112": "jātyām asatyāṃ jarāmaraṇaṃ na bhavati /",
  "S10nidansyu:113": "jātinirodhāj jarāmaraṇanirodha /",
  "S10nidansyu:114": "NidSa 3.11 tasya mamaitad abhavat /",
  "S10nidansyu:115": "kasmin nv asati jātir na bhavati /",
  "S10nidansyu:116": "kasya nirodhāj jātinirodhaḥ /",
  "S10nidansyu:117": "tasya mama yoniśo manasi kurvata evaṃ yathābhūtasyābhisamaya udpādi bhave 'sati jātir na bhavati /",
  "S10nidansyu:118": "bhavanirodhāj jātinirodhaḥ /",
  "S10nidansyu:119": "NidSa 3.12 tasya mamaitad abhavat /",
  "S10nidansyu:120": "kasmin nv asati bhavo na bhavati /",
  "S10nidansyu:121": "kasya nirodhād bhavanirodhaḥ /",
  "S10nidansyu:122": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:123": "upādāne 'sati bhavo na bhavati /",
  "S10nidansyu:124": "upādānanirodhād bhavanirodhaḥ /",
  "S10nidansyu:125": "NidSa 3.13 tasya mamaitad abhavat /",
  "S10nidansyu:126": "kasmin nv asaty upādānaṃ na bhavati /",
  "S10nidansyu:127": "kasya nirodhād upādānanirodhaḥ /",
  "S10nidansyu:128": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:129": "upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate /",
  "S10nidansyu:130": "tṛṣṇānirodhād upādānanirodhaḥ /",
  "S10nidansyu:131": "upādānanirodhād bhavanirodhaḥ /",
  "S10nidansyu:132": "bhavanirodhāj jātinirodhaḥ /",
  "S10nidansyu:133": "jātinirodhāj jarāmaraṇanirodhaḥ /",
  "S10nidansyu:134": "śokaparidevaduḥkhadaurmanasyopāyāsā nirudhyante /",
  "S10nidansyu:135": "evam asya kevalasya mahato duḥkhaskandhasya nirodho bhavati /",
  "S10nidansyu:136": "NidSa 3.14 kiṃ manyadhve bhikṣavaḥ / ...",
  "S10nidansyu:137": "NidSa 3.15 evaṃ bhadanata /",
  "S10nidansyu:138": "NidSa 3.16 evam eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate /",
  "S10nidansyu:139": "tṛṣṇānirodhād upādānanirodhaḥ /",
  "S10nidansyu:140": "pūrvavad yāvan nirodho bhavati /",
  "S10nidansyu:141": "NidSa 3.17 atha te bhikṣavo bhagavato bhāṣitam abhyanandan /",
  "S10nidansyu:142": "abhinandyānumodya bhagavato 'ntikāt prakrāntāḥ //",
  "S10nidansyu:143": "Sūtra 4",
  "S10nidansyu:144": "NidSa 4.1 pūrvaṃ me bhikṣavo 'nuttarāṃ samyaksaṃbodhim anabhisaṃbuddhasyaikākino rahasigatasyaivaṃ cetasi cetaḥparivitarka udapādi /",
  "S10nidansyu:145": "NidSa 4.2 kṛcchraṃ batāyaṃ loka āpanno yad uta jāyate 'pi jīryate 'pi mriyate 'pi cyavate 'py upapadyate 'pi /",
  "S10nidansyu:146": "atha ca punar ime satvā jarāmaraṇasyottare niḥsaraṇaṃ yathābhūtaṃ na prajānanti /",
  "S10nidansyu:147": "NidSa 4.3 tasya mamaitad abhavat /",
  "S10nidansyu:148": "kasmin nu sati jarāmaraṇaṃ bhavati /",
  "S10nidansyu:149": "kiṃpratyayañ ca punar jarāmaraṇam /",
  "S10nidansyu:150": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:151": "jātyāṃ satyāṃ jarāmaraṇaṃ bhavati /",
  "S10nidansyu:152": "jātipratyayañ ca punar jarāmaraṇam /",
  "S10nidansyu:153": "NidSa 4.4 tasya mamaitad abhavat /",
  "S10nidansyu:154": "kasmin nu sati jātir bhavati /",
  "S10nidansyu:155": "kiṃpratyayā ca punar jātiḥ /",
  "S10nidansyu:156": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:157": "bhave sati jātir bhavati /",
  "S10nidansyu:158": "bhavapratyayā ca punar jātiḥ /",
  "S10nidansyu:159": "NidSa 4.5 tasya mamaitad abhavat /",
  "S10nidansyu:160": "kasmin nu sati bhavo bhavati /",
  "S10nidansyu:161": "kiṃpratyayaś ca punar bhavaḥ /",
  "S10nidansyu:162": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:163": "upādāne sati bhavo bhavati /",
  "S10nidansyu:164": "upādānapratyayaś ca punar bhavaḥ /",
  "S10nidansyu:165": "NidSa 4.6 tasya mamaitad abhavat /",
  "S10nidansyu:166": "kasmin nu saty upādānaṃ bhavati /",
  "S10nidansyu:167": "kiṃpratyayañ ca punar upādānam /",
  "S10nidansyu:168": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:169": "upādānīyeṣu dharmeṣv āsvādānudarśino viharatas tṛṣṇā pravardhate /",
  "S10nidansyu:170": "tṛsṇāpratyayam upādānam /",
  "S10nidansyu:171": "upādānapratyayo bhavaḥ /",
  "S10nidansyu:172": "bhavapratyayā jātiḥ /",
  "S10nidansyu:173": "jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
  "S10nidansyu:174": "evam asya kevalasya mahato duḥkhaskandhasya samudayo bhavati /",
  "S10nidansyu:175": "NidSa 4.7 kiṃ manyadhve bhikṣavaḥ / ....",
  "S10nidansyu:176": "NidSa 4.8 evaṃ bhadanta /",
  "S10nidansyu:177": "NidSa 4.9 evam eva upādānīyeṣu dharmeṣv āsvādānudarśino viharatas tṛṣā pravardhate tṛṣṇāpratyayam upādānam /",
  "S10nidansyu:178": "upādānapratyayo bhavaḥ /",
  "S10nidansyu:179": "bhavapratyayā jātiḥ /",
  "S10nidansyu:180": "jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
  "S10nidansyu:181": "evam asya kevalasya mahato duḥkhaskandhasya samudayo bhavati /",
  "S10nidansyu:182": "NidSa 4.10 tasya mamaitad abhavat /",
  "S10nidansyu:183": "kasmin nv asati jarāmaraṇaṃ na bhavati /",
  "S10nidansyu:184": "kasya nirodhāj jarāmaraṇanirodhaḥ /",
  "S10nidansyu:185": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:186": "jātyām asatyāṃ jarāmaraṇaṃ na bhavati /",
  "S10nidansyu:187": "jātinirodhāj jarāmaraṇanirodha /",
  "S10nidansyu:188": "NidSa 4.11 tasya mamaitad abhavat /",
  "S10nidansyu:189": "kasmin nv asati jātir na bhavati /",
  "S10nidansyu:190": "kasya nirodhāj jātinirodhaḥ /",
  "S10nidansyu:191": "tasya mama yoniśo manasi kurvata evaṃ yathābhūtasyābhisamaya udpādi bhave 'sati jātir na bhavati /",
  "S10nidansyu:192": "bhavanirodhāj jātinirodhaḥ /",
  "S10nidansyu:193": "NidSa 4.12 tasya mamaitad abhavat /",
  "S10nidansyu:194": "kasmin nv asati bhavo na bhavati /",
  "S10nidansyu:195": "kasya nirodhād bhavanirodhaḥ /",
  "S10nidansyu:196": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:197": "upādāne 'sati bhavo na bhavati /",
  "S10nidansyu:198": "upādānanirodhād bhavanirodhaḥ /",
  "S10nidansyu:199": "NidSa 4.13 tasya mamaitad abhavat /",
  "S10nidansyu:200": "kasmin nv asaty upādānaṃ na bhavati /",
  "S10nidansyu:201": "kasya nirodhād upādānanirodhaḥ /",
  "S10nidansyu:202": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:203": "upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate /",
  "S10nidansyu:204": "tṛṣṇānirodhād upādānanirodhaḥ /",
  "S10nidansyu:205": "upādānanirodhād bhavanirodhaḥ /",
  "S10nidansyu:206": "bhavanirodhāj jātinirodhaḥ /",
  "S10nidansyu:207": "jātinirodhāj jarāmaraṇanirodhaḥ /",
  "S10nidansyu:208": "śokaparidevaduḥkhadaurmanasyopāyāsā nirudhyante /",
  "S10nidansyu:209": "evam asya kevalasya mahato duḥkhaskandhasya nirodho bhavati /",
  "S10nidansyu:210": "NidSa 4.14 kiṃ manyadhve bhikṣavaḥ / ...",
  "S10nidansyu:211": "NidSa 4.15 evaṃ bhadanata /",
  "S10nidansyu:212": "NidSa 4.16 evam eva upādānīyeṣu dharmeṣv anityānudarśino vibhavānudarśino virāgānudarśino nirodhānudarśinaḥ pratiniḥsargānudarśinas tṛṣṇā nirudhyate /",
  "S10nidansyu:213": "tṛṣṇānirodhād upādānanirodhaḥ /",
  "S10nidansyu:214": "pūrvavad yāvan nirodho bhavati /",
  "S10nidansyu:215": "NidSa 4.17 atha te bhikṣavo bhagavato bhāṣitam abhyanandan /",
  "S10nidansyu:216": "abhinandyānumodya bhagavato 'ntikāt prakrāntāḥ //",
  "S10nidansyu:217": "Sūtra 5: nagarasūtra",
  "S10nidansyu:218": "NidSa 5.1 siddham /",
  "S10nidansyu:219": "evaṃ mayā śrutam ekasmin samaye bhagavāñ śrāvastyāṃ viharati sma jetavane 'nāthapiṇḍadasyārāme /",
  "S10nidansyu:220": "tatra bhagavān bhikṣūn āmantrayati /",
  "S10nidansyu:221": "NidSa 5.2 pūrvaṃ me bhikṣavo 'nuttarāṃ samyaksaṃbodhim anabhisaṃbuddhasyaikākino rahasigatasya pratisaṃlīnasyaivaṃ cetasi cetaḥparivitarka udapādi /",
  "S10nidansyu:222": "NidSa 5.3 kṛcchraṃ batāyaṃ loka āpanno yaduta jāyate'pi jīryate 'pi mriyate 'pi cyavate 'py upapadyate 'pi /",
  "S10nidansyu:223": "atha ca punar ime sattvā jarāmaraṇasyottare niḥsaraṇaṃ yathābhūtaṃ na prajānanti /",
  "S10nidansyu:224": "NidSa 5.4 tasya mamaitad abhavat /",
  "S10nidansyu:225": "kasmin nu sati jarāmaraṇaṃ bhavati /",
  "S10nidansyu:226": "kiṃpratyayañ ca punar jarāmaraṇam /",
  "S10nidansyu:227": "tasya mama yoniśo manasikurvata evaṃ yathābhūtasyābhisamaya udapādi /",
  "S10nidansyu:228": "jātyāṃ satyāṃ jarāmaraṇaṃ bhavati /",
  "S10nidansyu:229": "jātipratyayañ ca punar jāramaraṇam /",
  "S10nidansyu:230": "NidSa 5.5 tasya mamaitad abhavat /",
  "S10nidansyu:231": "kasmin nu sati jātir bhavati /",
  "S10nidansyu:232": "kiṃpratyayā ca punar jātiḥ /",
  "S10nidansyu:233": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:234": "bhave sati jātir bhavati /",
  "S10nidansyu:235": "bhavapratyayā ca punar jātiḥ /",
  "S10nidansyu:236": "NidSa 5.6 tasya mamaitad abhavat /",
  "S10nidansyu:237": "kasmin nu sati bhavo bhavati /",
  "S10nidansyu:238": "kiṃpratyayaś ca punar bhavaḥ /",
  "S10nidansyu:239": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:240": "upādāne sati bhavo bhavati /",
  "S10nidansyu:241": "upādānapratyayaś ca punar bhavaḥ /",
  "S10nidansyu:242": "NidSa 5.7 tasya mamaitad abhavat /",
  "S10nidansyu:243": "kasmin nu saty upādānaṃ bhavati /",
  "S10nidansyu:244": "kiṃpratyayañ ca punar upādānam /",
  "S10nidansyu:245": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:246": "tṛṣṇāyāṃ satyām upādānaṃ bhavati /",
  "S10nidansyu:247": "tṛṣṇāpratyayañ ca punar upādānam /",
  "S10nidansyu:248": "NidSa 5.8 tasya mamaitad abhavat /",
  "S10nidansyu:249": "kasmin nu sati tṛṣṇā bhavati /",
  "S10nidansyu:250": "kiṃpratyayā ca punas tṛṣṇā /",
  "S10nidansyu:251": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:252": "vedanāyāṃ satyāṃ tṛṣṇā bhavati /",
  "S10nidansyu:253": "vedanāpratyayā ca punas tṛṣṇā /",
  "S10nidansyu:254": "NidSa 5.9 tasya mamaitad abhavat /",
  "S10nidansyu:255": "kasmin nu sati vedanā bhavati /",
  "S10nidansyu:256": "kiṃpratyayā ca punar vedanā /",
  "S10nidansyu:257": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:258": "sparśe sati vedanā bhavati /",
  "S10nidansyu:259": "sparśapratyayā ca punar vedanā /",
  "S10nidansyu:260": "NidSa 5.10 tasya mamaitad abhavat /",
  "S10nidansyu:261": "kasmin nu sati sparśo bhavati /",
  "S10nidansyu:262": "kiṃpratyayaś ca punaḥ sparśaḥ /",
  "S10nidansyu:263": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:264": "ṣaḍāyatane sati sparśo bhavati /",
  "S10nidansyu:265": "ṣaḍāyatanapratyayaś ca punaḥ sparśaḥ /",
  "S10nidansyu:266": "NidSa 5.11 tasya mamaitad abhavat /",
  "S10nidansyu:267": "kasmin nu sati ṣaḍāyatanaṃ bhavati /",
  "S10nidansyu:268": "kiṃpratyayañ ca punaḥ ṣaḍāyatanam /",
  "S10nidansyu:269": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:270": "nāmarūpe sati ṣaḍāyatanaṃ bhavati /",
  "S10nidansyu:271": "nāmarūpapratyayañ ca punaḥ ṣaḍāyatanam /",
  "S10nidansyu:272": "NidSa 5.12. tasya mamaitad abhavat /",
  "S10nidansyu:273": "kasmin nu sati nāmarūpaṃ bhavati /",
  "S10nidansyu:274": "kiṃpratyañ ca punar nāmarūpam /",
  "S10nidansyu:275": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:276": "vijñāne sati nāmarūpaṃ bhavati /",
  "S10nidansyu:277": "vijñānapratyayañ ca punar nāmarūpam /",
  "S10nidansyu:278": "NidSa 5.13 tasya mamaitad abhavat /",
  "S10nidansyu:279": "kasmin nu sati vijñānaṃ bhavati /",
  "S10nidansyu:280": "kiṃpratyayañ ca punar vijñānam /",
  "S10nidansyu:281": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:282": "saṃskāreṣu satsu vijñānaṃ bhavati /",
  "S10nidansyu:283": "saṃskārapratyayañ ca punar vijñānam /",
  "S10nidansyu:284": "NidSa 5.14 tasya mamaitad abhavat /",
  "S10nidansyu:285": "kasmin nu sati saṃskārā bhavanti /",
  "S10nidansyu:286": "kiṃpratyayāś ca punaḥ saṃskārāḥ /",
  "S10nidansyu:287": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:288": "avidyāyāṃ satyāṃ saṃskārā bhavanti /",
  "S10nidansyu:289": "avidyāpratyayāś ca punaḥ saṃskārāḥ /",
  "S10nidansyu:290": "NidSa 5.15 ity avidyāpratyayāḥ saṃskārāḥ /",
  "S10nidansyu:291": "saṃskārapratyayaṃ vijñānam /",
  "S10nidansyu:292": "vijñānapratyayaṃ nāmarūpam /",
  "S10nidansyu:293": "nāmarūpapratyayaṃ ṣaḍāyatanam /",
  "S10nidansyu:294": "ṣaḍāyatanapratyayaḥ sparśaḥ /",
  "S10nidansyu:295": "sparśapratyayā vedanā /",
  "S10nidansyu:296": "vedanāpratyayā tṛṣṇā /",
  "S10nidansyu:297": "tṛṣṇāpratyayam upādānam /",
  "S10nidansyu:298": "upādānapratyayo bhavaḥ /",
  "S10nidansyu:299": "bhavapratyayā jatiḥ /",
  "S10nidansyu:300": "jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ saṃbhavanti /",
  "S10nidansyu:301": "evam asya kevalasya mahato duḥkhaskandhasya samudayo bhavati /",
  "S10nidansyu:302": "NidSa 5.16 tasya mamaitad abhavat /",
  "S10nidansyu:303": "kasmin nv asati jarāmaraṇaṃ na bhavati /",
  "S10nidansyu:304": "kasya nirodhāj jarāmaraṇanirodhaḥ /",
  "S10nidansyu:305": "tasya mama yoniśo manasi kurvata evaṃ yathābhūtasyābhisanaya udapādi /",
  "S10nidansyu:306": "jātyām asatyāṃ jarāmaraṇaṃ na bhavati /",
  "S10nidansyu:307": "jātinirodhāj jarāmaraṇanirodhaḥ /",
  "S10nidansyu:308": "NidSa 5.17 tasya mamaitad abhavat /",
  "S10nidansyu:309": "kasmin nv asati jātir na bhavati /",
  "S10nidansyu:310": "kasya nirodhāj jātinirodhaḥ /",
  "S10nidansyu:311": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:312": "bhave 'sati jātir na bhavati /",
  "S10nidansyu:313": "bhavanirodhāj jātinirodhaḥ /",
  "S10nidansyu:314": "NidSa 5.18 tasya mamaitad ahavat /",
  "S10nidansyu:315": "kasmin nv asati bhavo na bhavati /",
  "S10nidansyu:316": "kasya nirodhād bhavanirodhaḥ /",
  "S10nidansyu:317": "tasya mama yoniśo manasi kurvta evaṃ yathābhūtasyābhisamaya udapādi /",
  "S10nidansyu:318": "upādāne 'sati bhavo na bhavati /",
  "S10nidansyu:319": "upādānanirodhād bhavanirodhaḥ /",
  "S10nidansyu:320": "NidSa 5.19 tasya mamaitad abhavat /",
  "S10nidansyu:321": "kasmin nv asaty upādānaṃ na bhavati /",
  "S10nidansyu:322": "kasya nirodhād upādānanirodhaḥ /",
  "S10nidansyu:323": "tasya mama yoniśo manasi kurvata evaṃ yathābhūtasyābhisamava udapādi /",
  "S10nidansyu:324": "tṛṣṇāyām asatyām upādānaṃ na bhavati /",
  "S10nidansyu:325": "tṛṣṇānirodhād upādānanirodhaḥ /",
  "S10nidansyu:326": "NidSa 5.20 tasya mamaitad abhavat /",
  "S10nidansyu:327": "kasmin nv asati tṛṣṇā na bhavati /",
  "S10nidansyu:328": "kasya nirodhāt tṛṣṇānirodhaḥ /",
  "S10nidansyu:329": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:330": "vedanāyām asatyāṃ tṛṣṇā na bhavati /",
  "S10nidansyu:331": "vedanānirodhāt ṭṣṇānirodhaḥ /",
  "S10nidansyu:332": "NidSa 5.21 tasya mamaitad abhavat /",
  "S10nidansyu:333": "kasmin nv asati vedanā na bhavati /",
  "S10nidansyu:334": "kasya nirodhād vedanānirodhaḥ /",
  "S10nidansyu:335": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:336": "sparśe 'sati vedanā na bhavati /",
  "S10nidansyu:337": "sparśanirodhād vedanānirodhaḥ /",
  "S10nidansyu:338": "NidSa 5.22 tasya mamaitad abhavat /",
  "S10nidansyu:339": "kasmin nv asati sparśo na bhavati /",
  "S10nidansyu:340": "kasya nirodhāt sparśanirodhaḥ /",
  "S10nidansyu:341": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:342": "ṣaḍāyatane 'sati sparśo na bhavati /",
  "S10nidansyu:343": "ṣaḍāyatananirodhāt sparśanirodhaḥ /",
  "S10nidansyu:344": "NidSa 5.23 tasya mamaitad abhavat /",
  "S10nidansyu:345": "kasmin nv asati ṣaḍāyatanaṃ na bhavati /",
  "S10nidansyu:346": "kasya nirodhāt ṣaḍāyatananirodhaḥ /",
  "S10nidansyu:347": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:348": "nāmarūpe 'sati ṣaḍāyatanaṃ na bhavati /",
  "S10nidansyu:349": "nāmarūpanirodhāt ṣaḍāyatananirodhaḥ /",
  "S10nidansyu:350": "NidSa 5.24 tasya mamaitad abhavat /",
  "S10nidansyu:351": "kasmin nv asati nāmarūpaṃ na bhavati /",
  "S10nidansyu:352": "kasya nirodhān nāmārūpanirodhaḥ /",
  "S10nidansyu:353": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:354": "vijñāne 'sati nāmarūpaṃ na bhavati /",
  "S10nidansyu:355": "vijñānanirodhān nāmarūpanirodhaḥ /",
  "S10nidansyu:356": "NidSa 5.25 tasya mamaitad abhavat /",
  "S10nidansyu:357": "kasmin nv asati vijñānaṃ na bhavati /",
  "S10nidansyu:358": "kasya nirodhād vijñānanirodhaḥ /",
  "S10nidansyu:359": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:360": "saṃskāreṣv asatsu vijñānaṃ na bhavati /",
  "S10nidansyu:361": "saṃskāranirodhād vijñānanirodhaḥ /",
  "S10nidansyu:362": "NidSa 5.26 tasya mamaitad abhavat /",
  "S10nidansyu:363": "kasmin nv asati saṃskārā na bhavanti /",
  "S10nidansyu:364": "kasya nirodhāt saṃskāranirodhaḥ /",
  "S10nidansyu:365": "tasya mama yoniśo manasi kurvata evaṃ yathābhūtasyābhisamaya udapādi /",
  "S10nidansyu:366": "avidyāyām asatyāṃ saṃskārā na bhavanti /",
  "S10nidansyu:367": "avidyānirodhāt saṃskāranirodhaḥ /",
  "S10nidansyu:368": "NidSa 5.27 ity avidyānirodhāt saṃskāranirodhaḥ /",
  "S10nidansyu:369": "saṃskāranirodhād vijñānanirodhaḥ /",
  "S10nidansyu:370": "vijñānanirodhān nāmarūpanirodhaḥ /",
  "S10nidansyu:371": "nāmarūpanirodhāt ṣaḍāyatananirodhaḥ /",
  "S10nidansyu:372": "ṣaḍāyatananirodhāt sparśanirodhaḥ /",
  "S10nidansyu:373": "sparśanirodhād vedanānirodhaḥ /",
  "S10nidansyu:374": "vedanānirodhāt tṛṣṇānirodhaḥ /",
  "S10nidansyu:375": "tṛṣṇānirodhād upādānanirodhaḥ /",
  "S10nidansyu:376": "upādānanirodhād bhavanirodhaḥ /",
  "S10nidansyu:377": "bhavanirodhāj jātinirodhaḥ /",
  "S10nidansyu:378": "jātinirodhāj jarāmaraṇanirodhaḥ /",
  "S10nidansyu:379": "śokaparidevaduḥkhadaurmanasopāyāsā nirudhyante /",
  "S10nidansyu:380": "evam asya kevalasya mahato duḥkhaskandhasya nirodho bhavati /",
  "S10nidansyu:381": "NidSa 5.28 tasya mamaitad abhavat /",
  "S10nidansyu:382": "adhigato me paurāṇo mārgaḥ paurāṇaṃ vartma paurāṇī puṭā pūrvakair ṛṣibhir yātānuyātā /",
  "S10nidansyu:383": "NidSa 5.29 tadyathā puruṣo 'raṇye pravaṇe 'nvāhiṇḍann adhigacchet paurāṇaṃ mārgaṃ paurāṇaṃ vartma paurāṇīṃ pūṭāṃ pūrvakair manuṣyair yātānuyātām /",
  "S10nidansyu:384": "sa tam anugacchet /",
  "S10nidansyu:385": "sa tam anugacchan sa tatra paśyet paurāṇaṃ nagaraṃ paurāṇīṃ rājadhānīm ārāmasaṃpannāṃ vanasaṃpannāṃ puṣkariṇīsaṃpannāṃ śubhāṃ dāpavatīṃ ramaṇīyām /",
  "S10nidansyu:386": "NidSa 5.30 tasyaivaṃ syāt /",
  "S10nidansyu:387": "yanv ahaṃ gatvā rājña ārocayeyam /",
  "S10nidansyu:388": "atha sa puruṣo rājña evam ārocayet /",
  "S10nidansyu:389": "yat khalu deva jānīyāḥ /",
  "S10nidansyu:390": "ihāham adrākṣam araṇye pravaṇe 'nvāhiṇḍan paurāṇaṃ mārgaṃ paurāṇaṃ vartma paurāṇīṃ puṭāṃ pūrvakair manuṣyair yātānuyātām /",
  "S10nidansyu:391": "so 'haṃ tam anugatavān /",
  "S10nidansyu:392": "so 'haṃ tam anugacchann adrākṣaṃ paurāṇaṃ nagaraṃ paurāṇīṃ rājadhānīṃ vanasaṃpannāṃ puṣkariṇīsaṃpannāṃ śubhāṃ dāpavatīṃ ramaṇīyām /",
  "S10nidansyu:393": "tāṃ devo nagarīṃ māpayatu /",
  "S10nidansyu:394": "NidSa 5.31 atha sa rājā tāṃ nagarīṃ māpayet /",
  "S10nidansyu:395": "sā syād apareṇa samayena rājadhānī ṛddhā ca sphītā ca kṣemā ca subhikṣā cākīrṇabahujanamanuṣyā ca /",
  "S10nidansyu:396": "NidSa 5.32 evam eva adhigato me paurāṇo mārgaḥ paurāṇaṃ vartma paurāṇī puṭā pūrvakair ṛṣibhir yātānuyātā /",
  "S10nidansyu:397": "NidSa 5.33 katamaś ca sa paurāṇo mārgaḥ paurāṇaṃ vartma paurāṇī puṭā pūrvakair ṛṣibhir yātānuyātā /",
  "S10nidansyu:398": "NidSa 5.34 yad utāryāṣṭāṅgo mārgas tadyathā samyagdṛṣṭiḥ samyaksaṃkaIpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ /",
  "S10nidansyu:399": "NidSa 5.35 asau bhiksavaḥ paurāṇo mārgaḥ paurāṇaṃ vartma paurāṇī puṭā pūrvakair ṛṣibhir yātānuyātā /",
  "S10nidansyu:400": "NidSa 5.36 tam aham anugatavān /",
  "S10nidansyu:401": "tam anugacchañ jarāmaraṇaṃ adrākṣam /",
  "S10nidansyu:402": "jarāmaraṇasamudayaṃ jarāmaraṇanirodhaṃ jarāmaraṇanirodhagāminīṃ pratipadam adrākṣam /",
  "S10nidansyu:403": "NidSa 5.37 evaṃ jātibhavopādānatṛṣṇāvedanāsparśaṣaḍāyatananāmarūpavijñānaṃ saṃskārān adrākṣam /",
  "S10nidansyu:404": "saṃskārasamudayaṃ saṃskāranirodhaṃ saṃskāranirodhagāminīṃ pratipadam adrākṣam /",
  "S10nidansyu:405": "NidSa 5.38 so 'ham imān dharmān svayam abhijñāya sākṣīkṛtvā bhikṣūṇām ārocayāmi /",
  "S10nidansyu:406": "bhikṣūṇīnām upāsakānām upāsikānāṃ nānātīrthyaśramaṇabrāhmaṇacarakaparivrājakānām ārocayāmi /",
  "S10nidansyu:407": "NidSa 5.39 tatra bhikṣur api samyakpratipadyamāna ārādhiko bhavati /",
  "S10nidansyu:408": "ārādhayati nyāyaṃ dharmaṃ kuśalam /",
  "S10nidansyu:409": "bhikṣūṇy apy upāsako 'py upāsikāpi samyakpratipadyamānā ārādhikā bhavati /",
  "S10nidansyu:410": "ārādhayati nyāyaṃ dharmaṃ kuśalam /",
  "S10nidansyu:411": "NidSa 5.40 evam idaṃ brahmacaryaṃ vaistārikaṃ bhavati bahujanyaṃ pṛthubhūtaṃ yāvad devamanuṣyebhyaḥ samyaksuprakāśitam //",
  "S10nidansyu:412": "Sūtra 6: naḍakalāpika (Rohrbundel)",
  "S10nidansyu:413": "NidSa 6.1 bhagavān rājagṛhe viharati veṇuvane kalandakanivāpe /",
  "S10nidansyu:414": "NidSa 6.2 tena khalu samayenāyuṣmāñ chāriputra āyuṣmāṃś ca mahākoṣṭhilo rājagṛhe viharato gṛdhrakūṭe parvate /",
  "S10nidansyu:415": "NidSa 6.3. athāyuṣmāñ chāriputraḥ sāyāhne pratisaṃlayanād vyutthāya yenāyuṣmān mahākoṣṭhilas tenopajagāma /",
  "S10nidansyu:416": "upetyāyuṣmatā mahākoṣṭhilena sārdhaṃ saṃmukhaṃ sammodanīṃ saṃrañjanīṃ kathāṃ vividhām upasaṃhṛtyaikānte nyaṣīdat /",
  "S10nidansyu:417": "ekāntaniṣaṇṇa āyuṣmāñ chāriputra āyuṣmantaṃ mahākoṣṭhilam idam avocat /",
  "S10nidansyu:418": "NidSa 6.4 pṛcchāma āyuṣman mahākoṣṭhila kañcid eva pradeśam /",
  "S10nidansyu:419": "saced avakāśaṃ kuryāḥ praśnasya vyākaraṇāya /",
  "S10nidansyu:420": "NidSa 6.5 pṛcchāyuṣmañ chāriputra /",
  "S10nidansyu:421": "śrutvā te vedayiṣyāmi /",
  "S10nidansyu:422": "NidSa 6.6a kin nv āyuṣman mahākoṣṭhila asti jarā /",
  "S10nidansyu:423": "asty evāyuṣmañ chāriputra jarā /",
  "S10nidansyu:424": "NidSa 6.6b kin nv āyuṣman mahākoṣthila asti maraṇam /",
  "S10nidansyu:425": "asty evāyuṣmañ chāriputra maraṇam /",
  "S10nidansyu:426": "NidSa 6.7 kin nv āyuṣmān mahākoṣṭhila svayaṃkṛtaṃ jarāmaraṇam /",
  "S10nidansyu:427": "aho svit parakṛtam /",
  "S10nidansyu:428": "aho svit svayaṃkṛtañ ca parakṛtañ ca /",
  "S10nidansyu:429": "aho svid asvayaṃkāraparakārahetusamutpannaṃ jarāmaraṇam /",
  "S10nidansyu:430": "na hy evāyuṣmañ chāriputra svayaṃkṛtaṃ jarāmaraṇam /",
  "S10nidansyu:431": "na parakṛtaṃ /",
  "S10nidansyu:432": "na svayaṃkṛtañ ca parakṛtañ ca /",
  "S10nidansyu:433": "nāpy asvayaṃkāraparakārahetusamutpannaṃ jarāmaraṇam /",
  "S10nidansyu:434": "api tu jātipratyayaṃ jarāmaraṇam /",
  "S10nidansyu:435": "NidSa 6.8 evaṃ jātir bhava upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vācyam /",
  "S10nidansyu:436": "NidSa 6.9 kin nv āyuṣman mahākoṣṭhila svayaṃkṛtaṃ nāmarūpam /",
  "S10nidansyu:437": "aho svit parakṛtaṃ /",
  "S10nidansyu:438": "aho svit svayaṃkṛtañ ca parakṛtañ ca /",
  "S10nidansyu:439": "aho svid asvayaṃkāraparakārahetusamutpannaṃ nāmarūpam /",
  "S10nidansyu:440": "na hy evāyuṣmañ chāripurta svayaṃkṛtaṃ nāmarūpam /",
  "S10nidansyu:441": "na parakṛtaṃ /",
  "S10nidansyu:442": "na svayaṃkṛtañ ca parakṛtañ ca /",
  "S10nidansyu:443": "nāpy asvayaṃkāraparakārahetusamutpannaṃ nāmarūpam /",
  "S10nidansyu:444": "api tu vijñānapratyayaṃ nāmarūpam /",
  "S10nidansyu:445": "NidSa 6.10 kin nv āyuṣman mahākoṣṭhila svayaṃkṛtaṃ vijñānam /",
  "S10nidansyu:446": "aho svit parakṛtam /",
  "S10nidansyu:447": "aho svit svayaṃkṛtañ ca parakṛtañ ca /",
  "S10nidansyu:448": "aho svid asvayaṃkāraparakārahetusamutpannaṃ vijñānam /",
  "S10nidansyu:449": "na hy evāyuṣmañ chāriputra svayaṃkṛtaṃ vijñānam /",
  "S10nidansyu:450": "na parakṛtaṃ /",
  "S10nidansyu:451": "na svayaṃkṛtañ ca parakṛtañ ca /",
  "S10nidansyu:452": "nāpy asvayaṃkāraparakārahetusamutpannaṃ vijñānam /",
  "S10nidansyu:453": "api tu nāmarūpapratyayaṃ vijñānam /",
  "S10nidansyu:454": "NidSa 6.11 idānīm evaṃ vayam āyuṣmato mahākoṣthilasya bhāṣitasyārtham ājānīmaḥ /",
  "S10nidansyu:455": "na svayaṃkṛtaṃ nāmarūpaṃ /",
  "S10nidansyu:456": "na parakṛtaṃ /",
  "S10nidansyu:457": "na svayaṃkṛtañ ca parakṛtañ ca /",
  "S10nidansyu:458": "nāpy asvayaṃkāraparakārahetusamutpannaṃ nāmarūpam /",
  "S10nidansyu:459": "api tu vijñānapratyayaṃ nāmarūpam /",
  "S10nidansyu:460": "idānīṃ ca punar nāmarūpapratyayaṃ vijñānam ity ājānīmaḥ /",
  "S10nidansyu:461": "ko nv āyuṣman mahākoṣṭhila asya bhāṣitasyārtho draṣṭavyaḥ /",
  "S10nidansyu:462": "NidSa 6.12 tenāsyāyuṣmañ chāriputra upamāṃ te kariṣyāmi /",
  "S10nidansyu:463": "upamayā hy atraikatyā vjñapuruṣā bhāṣitasyārtham ājānanti /",
  "S10nidansyu:464": "NidSa 6.13 tadyathā dvau naḍakalāpāv ākāśe ucchṛtau syātām anyonyaṃ niśṛtau /",
  "S10nidansyu:465": "a ...... etāv anyonyaṃ niśṛtya tiṣṭhataḥ /",
  "S10nidansyu:466": "yaduta vijñānapratyayaṃ nāmarūpam /",
  "S10nidansyu:467": "nāmarūpapratyayaṃ vijñānam /",
  "S10nidansyu:468_0": "NidSa 6.14 sādhu sādhv āyuṣman mahākoṣṭhila yathā śrutavatāryaśrāvakeṇa samyag eva",
  "S10nidansyu:468_1": "śāstuḥ śāsanam ājānatā suvinītena viśāradenāmṛtadṛśā amṛtaṃ dhātuṃ kāyena sākṣīkṛtvopasaṃpadya",
  "S10nidansyu:468_2": "viharatāyuṣmatā mahākoṣṭhilena imā evaṃrūpā gaṃbhīrā gaṃbhīrā praśnā vimṛśya vimṛśya",
  "S10nidansyu:468_3": "samyakprajñayā pṛṣṭena vyākṛtāḥ /",
  "S10nidansyu:469_0": "NidSa 6.15 cailoṇḍukam ivāyuṣmantaṃ mahākoṣṭhilaṃ ye sabrahmacāriṇo mūrdhnā pariharanta",
  "S10nidansyu:469_1": "āyuṣmato mahākoṣṭhilasya labherañ ca darśanaṃ labherañ ca paryupāsanaṃ teṣāṃ syur lābhāḥ sulabdhāḥ /",
  "S10nidansyu:470": "asmākam api lābhāḥ sulabdhā ye vayam āyuṣmato mahākoṣṭhilasya labhāmahe ca darśanaṃ labhāmahe ca paryupāsanam /",
  "S10nidansyu:471": "NidSa 6.16 sādhv atrāyuṣmatā mahākoṣṭhilena dharmaparyāyo deśitaḥ /",
  "S10nidansyu:472": "imam aham utsahāmi triṃśat ........",
  "S10nidansyu:473": "NidSa 6.17 jarāmaraṇasya āyuṣman mahākoṣṭhila bhikṣur nirvide virāgāya nirodhāya dharmaṃ deśayati dharmakathiko bhikṣur alam asya vacanāya /",
  "S10nidansyu:474": "jātibhavopādānatṛṣṇāvedanāsparśaṣaḍāyatananāmarūpavijñānasya bhikṣur nirvide virāgāya nirodhāya dharmaṃ deśayati dharmakathiko bhikṣur alam asya vacanāya /",
  "S10nidansyu:475": "NidSa 6.18 jarāmaraṇasya bhikṣur nirvide virāgāya nirodhāya pratipanno bhavati dharmakathiko bhikṣur alam asya vacanāya /",
  "S10nidansyu:476": "yāvad vijñānasya bhikṣur nirvide virāgāya nirodhāya pratipanno bhavati dharmakathiko bhikṣur alam asya vacanāya /",
  "S10nidansyu:477": "NidSa 6.19 jarāmaraṇasya bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati dharmakathiko bhikṣur alam asya vacanāya /",
  "S10nidansyu:478": "yāvad vijñānasya bikṣur nirvide virāgāya nirodhāyānupādāyāsravebyaḥ samyaksuvimuktacitto bhavati dharmakathiko bhikṣur alam asya vacanāya /",
  "S10nidansyu:479": "NidSa 6.20 sādhu sādhv āyuṣmañ chāriputra yathā śrutavatāryaśrāvakeṇa samyag eva śāstuḥ śāsanam ājānatā suvinītena viśāradenāmṛtadṛśā",
  "S10nidansyu:480": "NidSa 6.21 pūrvavad yāvat paryupāsanam /",
  "S10nidansyu:481": "NidSa 6.22 atha kin nv asyottare karaṇīyam iti tau satpuruṣāv anyonyabhāṣitam abhinandyānumodya utthāyāsānāt prakrāntau //",
  "S10nidansyu:482": "Sūtra 7: markata (Affe)",
  "S10nidansyu:483": "NidSa 7.1 bālo bhikṣavo 'śrutavān pṛthagjanaś caturmahābhautikāt kāyān nirvidyeta virajyeta vimucyeta /",
  "S10nidansyu:484": "NidSa 7.2 tat kasmād dhetoḥ /",
  "S10nidansyu:485": "dṛśyate bhikṣavo 'sya caturmahābhautikasya kāyasya ācayo 'py apacayo 'py ādānam api nikṣepaṇam api /",
  "S10nidansyu:486": "NidSa 7.3 yat punar idam ucyate cittam iti vā mama iti vā vijñānam iti vā tato nālaṃ bālenāśrutavatā pṛthagjanena nirvettuṃ vā viraktuṃ vā vimoktuṃ vā /",
  "S10nidansyu:487": "NidSa 7.4 tat kasmād dhetoḥ /",
  "S10nidansyu:488": "dīrgharātram etad bālenāśrutavatā pṛthagjanena kelāyitaṃ gopāyitaṃ mamāyitam upagatam upādattam etan mama /",
  "S10nidansyu:489": "eṣo 'ham asmi /",
  "S10nidansyu:490": "eṣa me ātmeti /",
  "S10nidansyu:491": "tasmāt tato nālaṃ bālenāśrutavatā pṛthagjanena nirvettuṃ vā viraktuṃ vā vimoktuṃ vā /",
  "S10nidansyu:492": "NidSa 7.5 varaṃ bhikṣavo bālenāśrutavatā pṛthagjanenāyam eva caturmahābhautikaḥ kāyaḥ ātmata upagato na tv eva vijñānam /",
  "S10nidansyu:493": "NidSa 7.6 tat kasmād dhetoḥ /",
  "S10nidansyu:494": "dṛśyate caturmahābhautikaḥ kāyo daśāpi varṣāṇi tiṣṭhamāno viṃśati triṃśac catvāriṃśat pañcāśad varṣaśatam kiñcid vā bhūyo 'pi tiṣṭhamānaḥ parihriyamāṇaḥ /",
  "S10nidansyu:495": "NidSa 7.7 yat punar idam ucyate cittam iti vā mama iti vā vijñānam iti vā tat teṣāṃ teṣāṃ rātridivasānām atyayāt kṣaṇalavamuhūrtānām atyayāt pravartate bahunānāprakāram /",
  "S10nidansyu:496": "anyad evotpadyamānam utpadyate anyad eva nirudhyamānaṃ nirudhyate /",
  "S10nidansyu:497": "NidSa 7.8 tadyathā markaṭo vṛkṣasya śākhām ālaṃbeta /",
  "S10nidansyu:498": "tām utsṛjyānyām ālaṃbeta /",
  "S10nidansyu:499": "evam eva yat punar idam ucyate cittam iti vā mana iti vā vijñānam iti vā tat teṣāṃ teṣāṃ rātridivasānām atyayāt pūrvavad yāvan nirudhyamānaṃ nirudhyate /",
  "S10nidansyu:500": "NidSa 7.9 tatra śrutavān āryāśrāvakaḥ pratītyasamutpādam eva sādhu ca suṣṭhu ca yoniśaḥ pratyavekṣate /",
  "S10nidansyu:501": "NidSa 7.10 yad uta sukhavedanīyaṃ sparśaṃ pratītyotpadyate sukhā vedanā /",
  "S10nidansyu:502": "sa sukhaṃ vedayānaḥ sukhāṃ vedanāṃ vedayāmīti yathābhūtaṃ prajānāti /",
  "S10nidansyu:503": "asyaiva sukhavedanīyasya sparśasya nirodhād yā tajjā sukhavedanīyaṃ sparśaṃ pratītyotpannā sukhā vedanā sā niruddhā sā vyupaśāntā sā śītībhūtā sā astaṃgatā /",
  "S10nidansyu:504": "NidSa 7.11 evam eva duḥkhavedanīyaṃ saumanasyavedanīyaṃ daurmanasyavedanīyam /",
  "S10nidansyu:505": "NidSa 7.12 upekṣāvedanīyaṃ sparśaṃ pratītyotpadyate upekṣā /",
  "S10nidansyu:506": "sa upekṣakaḥ samāno upekṣāṃ vedayāmīti yathābhūtaṃ prajānāti /",
  "S10nidansyu:507": "asyaiva upekṣāvedanīyasya sparśasya nirodhād yā tajjā upekṣāvedanīyaṃ sparśaṃ pratītyotpannā upekṣā sā niruddhā sā vyupaśāntā sā śītībhūtā sā astaṃgatā /",
  "S10nidansyu:508": "NidSa 7.13 tasyaivaṃ bhavati /",
  "S10nidansyu:509": "itīmā vedanāḥ sparśajāḥ sparśasamudayāḥ sparśajātīyāḥ sparśaprabhavāḥ /",
  "S10nidansyu:510": "tasya tasya sparśasya samudayāt tās tā vedanāḥ samudayanti /",
  "S10nidansyu:511": "tasya tasya sparśasya nirodhāt tās tā vedanā nirudhyante vyupaśamanti śītībhavanty astaṃgacchanti /",
  "S10nidansyu:512": "NidSa 7.14. evaṃ paśyan śrutavān āryaśrāvako rūpād api nirvidyate vedanāyāḥ saṃjñāyāḥ saṃskārebhyo vijñanād api nirvidyate /",
  "S10nidansyu:513": "nirviṇṇo virajyate /",
  "S10nidansyu:514": "virakto vimucyate /",
  "S10nidansyu:515": "vimuktasya vimukto 'smīti jñānadarśanaṃ bhavati /",
  "S10nidansyu:516": "kṣīṇā me jātir uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmi //",
  "S10nidansyu:517": "Sūtra 8: dvayaṃ kāṣṭhe (Zwei Hölzer)",
  "S10nidansyu:518": "NidSa 8.1 etad eva sūtraṃ tāvad vaktavyaṃ yāvan nirudhyante vyupaśamanti śītībhavanty astaṃgacchanti /",
  "S10nidansyu:519": "NidSa 8.2 tadyathā dvayoḥ kāṣṭhayoḥ saṃghaṭanāt sannipātāt samavāyād agnir jāyate tejaḥ prādurbhavati /",
  "S10nidansyu:520": "atha tayor eva dvayoḥ kāṣṭhayoḥ nānābhāvād vinābhāvād ya uṣmā so 'ntarhīyeta śītībhavetāṃ kāṣṭhe /",
  "S10nidansyu:521": "NidSa 8.3 evam eva tasyaivaṃ bhavati /",
  "S10nidansyu:522": "itīme vedanāḥ sparśajāḥ sparśasamudayāḥ sparśajātīyāḥ sparśaprabhavāḥ /",
  "S10nidansyu:523": "tasya tasya sparśasya samudayāt tās tā vedanāḥ samudayanti /",
  "S10nidansyu:524": "tasya tasya sparśasya nirodhāt tās tā vedanā nirudhyante vyupaśamanti śītībhavanty astaṃgacchanti /",
  "S10nidansyu:525": "NidSa 8.4 evaṃ paśyan śrutavān āryaśrāvakaḥ sparśād api parimucyate /",
  "S10nidansyu:526": "vedanāyāḥ saṃjñāyāḥ saṃskārebhyo vijñānād api parimucyate /",
  "S10nidansyu:527": "parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ /",
  "S10nidansyu:528": "parimucyate duḥkhād iti vadāmi //",
  "S10nidansyu:529": "Sūtra 9: kāṃsī (Messingschale)",
  "S10nidansyu:530": "NidSa 9.1 tatra bhagavān bhikṣūn āmantrayati sma /",
  "S10nidansyu:531": "NidSa 9.2 saṃmṛśatha yūyaṃ mayā deśitam antaḥsaṃmarśam /",
  "S10nidansyu:532": "NidSa 9.3 athānyataro bhikṣur utthāyāsanād ekāmsam uttarāsaṃgaṃ kṛtvā yena bhagavāṃs tenāñjaliṃ praṇamya bhagavantam idam avocat /",
  "S10nidansyu:533": "NidSa 9.4 ahaṃ tv evaṃ saṃmṛśāmi bhagavatā deśitam antaḥsaṃmarśam /",
  "S10nidansyu:534": "NidSa 9.5 .................... i va ............................................ nārādhayati tena praśnavyākaraṇena/",
  "S10nidansyu:535": "NidSa 9.6 tena khalu samayena ......",
  "S10nidansyu:536": "NidSa 9.W atīte 'py adhvani ye kecic chramaṇā vā brāhmaṇā vā yal loke priyarūpaṃ sātarūpaṃ tan nityataḥ samanvadrākṣuḥ /",
  "S10nidansyu:537": "dhruvataḥ kṣemata ārogyata ātmata ātmīyataḥ samanvadrākṣus te tṛṣṇāṃ prāvardhayiṣuḥ /",
  "S10nidansyu:538": "ye tṛṣṇāṃ prāvardhayiṣus te upadhiṃ prāvardhayiṣuḥ /",
  "S10nidansyu:539": "ye upadhiṃ prāvardhayiṣus te duḥkhāṃ prāvardhayiṣuḥ /",
  "S10nidansyu:540": "ye duḥkhaṃ prāvardhayiṣus tena parimucyante sma jātijarāvyādhimaraṇaśokaparidevaduḥkhadaurmanasyopāyāsebhyaḥ /",
  "S10nidansyu:541": "na parimucyante sma duḥkhād iti vadāmi /",
  "S10nidansyu:542": "NidSa 9.X ye tu kecic chramaṇā vā brāhmaṇā vā yal loke priyarūpaṃ sātarūpaṃ tad rogataḥ samanvadrākṣuḥ /",
  "S10nidansyu:543": "gaṇḍataḥ śalyato 'ghato 'nityato duḥkhataḥ śūnyato 'nātmataḥ samanvadrākṣus te tṛṣṇāṃ prajahuḥ /",
  "S10nidansyu:544": "ye tṛṣṇāṃ prajahus te upadhiṃ prajahuḥ /",
  "S10nidansyu:545": "ye upadhiṃ prajahus te duḥkhaṃ prajahus te parimucyante sma jātijarāvyādhimaraṇaśokaparidevaduḥkhadaurmanasyopāyāsebhyaḥ /",
  "S10nidansyu:546": "parimucyante sma duḥkhād iti vadāmi /",
  "S10nidansyu:547": "{Hs.: gaṇḍataḥ śalyato 'gato 'nityato}",
  "S10nidansyu:548": "NidSa 9.Y anāgate';",
  "S10nidansyu:549": "py adhvani ye kecic chramaṇā vā brahmaṇā vā yal loke priyarūpaṃ sātarūpaṃ tan nityataḥ samanudrakṣyanti /",
  "S10nidansyu:550": "dhruvataḥ kṣemata ārogyata ātmata ātmīyataḥ samanudrakṣyanti te tṛṣṇāṃ pravardhayiṣyanti /",
  "S10nidansyu:551": "ye tṛṣṇāṃ pravardhayiṣyanti te upadhiṃ pravardhayiṣyanti /",
  "S10nidansyu:552": "ye upadhiṃ pravardhayiṣyanti te duḥkhaṃ pravardhayiṣyanti /",
  "S10nidansyu:553": "ye duḥkhaṃ pravardhayiṣyanti te na parimokṣyante jātijarāvyādhimaraṇaśokaparidevaduḥkhadaurmanasyopāyāsebhyaḥ /",
  "S10nidansyu:554": "na parimokṣyante duḥkhād iti vadāmi /",
  "S10nidansyu:555": "NidSa 9.Z ye tu kecic chramaṇā vā brāhmaṇā vā yal loke priyarūpaṃ sātarūpaṃ tad rogataḥ samanudrakṣyanti /",
  "S10nidansyu:556": "gaṇḍataḥ śalyato 'ghato 'nityato duḥkhataḥ śūnyato 'nātmataḥ samanudrakṣyanti te tṛṣṇāṃ prahāsyanti /",
  "S10nidansyu:557": "ye tṛṣṇāṃ prahāsyanti te upadhiṃ prahāsyanti /",
  "S10nidansyu:558": "ye upadhiṃ prahāsyanti te duḥkhaṃ prahāsyanti /",
  "S10nidansyu:559": "ye duḥkhaṃ prahāsyanti te parimokṣyante jātijarāvyādhimaraṇaśokaparidevaduḥkhadaurmanasyopāyāsebhyaḥ /",
  "S10nidansyu:560": "parimokṣyante duḥkhād iti vadāmi //",
  "S10nidansyu:561": "{Hs.: gaṇḍataḥ śalyato 'gato 'nityato}",
  "S10nidansyu:562": "Sūtra 10: kumbha (Topf)",
  "S10nidansyu:563": "NidSa 10.1 kiyatā bhikṣavo bhikṣuḥ parimīmāṃsamānaḥ parimīmāṃseta samyagduḥkhakṣayāya duḥkhasyāntakriyāyai /",
  "S10nidansyu:564": "NidSa 10.2 bhagavanmūlakā bhadanta dharmāḥ pūrvavad yāvad bhāṣiṣye /",
  "S10nidansyu:565": "NidSa 10.3a bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
  "S10nidansyu:566": "atra cet satvānāṃ duḥkhaṃ utpadyamānam utpadyeta bahunānāprakāram /",
  "S10nidansyu:567": "idaṃ duḥkhaṃ kinnidānaṃ kiṃsamudayaṃ kiṃjātīyaṃ kiṃprabhavam /",
  "S10nidansyu:568": "NidSa 10.3b sa evaṃ parimīmāṃsamāno jānāti /",
  "S10nidansyu:569": "idaṃ duḥkham upadhinidānam upadhisamudayam upadhijātīyam upadhiprabhavam /",
  "S10nidansyu:570": "upadhiś cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacched duḥkham apy asya nirudhyeta /",
  "S10nidansyu:571": "NidSa 10.3c sa yā ca duḥkhanirodhagāminī pratipat tāṃ yathābhūtaṃ prajānāti /",
  "S10nidansyu:572": "tathā pratipannaś ca bhavaty anudharmacārī /",
  "S10nidansyu:573": "ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad utopadhinirodhāya /",
  "S10nidansyu:574": "NidSa 10.4a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
  "S10nidansyu:575": "upadhiḥ punaḥ kinnidānaḥ kiṃsamudayaḥ kiṃjātīyaḥ kiṃprabhavaḥ /",
  "S10nidansyu:576": "NidSa 10.4b sa evaṃ parimīmāṃsamāno jānāti /",
  "S10nidansyu:577": "upadhis tṛṣṇānidānas tṛṣṇāsamudayas tṛṣṇājātīyas tṛṣṇāprabhavaḥ /",
  "S10nidansyu:578": "tṛṣṇā cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacched upadhir apy asya nirudhyeta /",
  "S10nidansyu:579": "NidSa 10.4c sa yā copadhinirodhagāminī pratipat tāṃ yathābhūtaṃ prajānāti /",
  "S10nidansyu:580": "tathā pratipannaś ca bhavaty anudharmacārī /",
  "S10nidansyu:581": "ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta tṛṣṇānirodhāya /",
  "S10nidansyu:582": "NidSa 10.5a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
  "S10nidansyu:583": "tṛṣṇā punaḥ kinnidānā kiṃsamudayā kiṃjātīyā kiṃprabhavā /",
  "S10nidansyu:584": "NidSa 10.5b sa evaṃ parimīmāṃsamāno jānāti /",
  "S10nidansyu:585": "tṛṣṇā vedanānidānā vedanāsamudayā vedanājātīyā vedanāprabhavā /",
  "S10nidansyu:586": "vedanā cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacchet tṛṣṇāpy asya nirudhyeta /",
  "S10nidansyu:587": "NidSa 10.5c sa yā ca tṛṣṇānirodhagāminī pratipat tāṃ yathābhūtaṃ prajānāti /",
  "S10nidansyu:588": "tathā pratipannaś ca bhavaty anudharmacārī /",
  "S10nidansyu:589": "ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta vedanānirodhāya /",
  "S10nidansyu:590": "NidSa 10.6a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
  "S10nidansyu:591": "vedanā punaḥ kinnidānā kiṃsamudayā kiṃjātīyā kiṃprabhavā /",
  "S10nidansyu:592": "NidSa 10.6b sa evaṃ parimīmāṃsamāno jānāti /",
  "S10nidansyu:593": "vedanā sparśanidānā sparśasamudayā sparśajātīyā sparśaprabhavā /",
  "S10nidansyu:594": "sparśaś cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacched vedanāpy asya nirudhyeta /",
  "S10nidansyu:595": "NidSa 10.6c sa yā ca vedanānirodhagāminī pratipat tāṃ yathābhūtaṃ prajānāti /",
  "S10nidansyu:596": "tathā pratipannaś ca bhavaty anudharmacārī /",
  "S10nidansyu:597": "ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta sparśanirodhāya /",
  "S10nidansyu:598": "NidSa 10.7a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
  "S10nidansyu:599": "sparśaḥ kinnidānaḥ kiṃsamudayaḥ kiṃjātīyaḥ kiṃprabhavaḥ /",
  "S10nidansyu:600": "NidSa 10.7b sa evaṃ parimīmāṃsamāno jānāti /",
  "S10nidansyu:601": "sparśaḥ ṣaḍāyatananidānaḥ ṣaḍāyatanasamudayaḥ ṣaḍāyatanajātīyaḥ ṣaḍāyatanaprabhavaḥ /",
  "S10nidansyu:602": "ṣaḍāyatanaṃ cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacchet sparśo 'py asya nirudhyeta /",
  "S10nidansyu:603": "NidSa 10.7c sa yā ca sparśanirodhagāminī pratipat tāṃ yathābhūtaṃ prajānāti /",
  "S10nidansyu:604": "tathā pratipannaś ca bhavaty anudharmacārī /",
  "S10nidansyu:605": "ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta ṣaḍāyatananirodhāya /",
  "S10nidansyu:606": "NidSa 10.8a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
  "S10nidansyu:607": "ṣaḍāyatanaṃ punaḥ kinnidānaṃ kiṃsamudayaṃ kiṃjātīyaṃ kiṃprabhavam /",
  "S10nidansyu:608": "NidSa 10.8b sa evaṃ parimīmāṃsamāno jānāti /",
  "S10nidansyu:609": "ṣaḍāyatanaṃ nāmarūpanidānaṃ nāmarūpasamudayaṃ nāmarūpajātīyaṃ nāmarūpaprabhavam /",
  "S10nidansyu:610": "nāmarūpaṃ cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacchet ṣaḍāyatanam apy asya nirudhyeta /",
  "S10nidansyu:611": "NidSa 10.8c sa yā ca ṣaḍāyatananirodhagāminī pratipat tāṃ yathābhūtaṃ prajānāti /",
  "S10nidansyu:612": "tathā pratipannaś ca bhavaty anudharmacārī /",
  "S10nidansyu:613": "ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta nāmarūpanirodhāya /",
  "S10nidansyu:614": "NidSa 10.9a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
  "S10nidansyu:615": "nāmarūpaṃ punaḥ kinnidānaṃ kiṃsamudayaṃ kiṃjātīyaṃ kiṃprabhavam /",
  "S10nidansyu:616": "NidSa 10.9b sa evaṃ parimīmāṃsamāno jānāti /",
  "S10nidansyu:617": "nāmarūpaṃ vijñānanidānaṃ vijñānasamudayaṃ vijñānajātīyaṃ vijñānaprabhavam /",
  "S10nidansyu:618": "vijñānaṃ cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacchen nāmarūpam apy asya nirudhyeta /",
  "S10nidansyu:619": "NidSa 10.9c sa yā ca nāmarūpanirodhagāminī pratipat tāṃ yathābhūtaṃ prajānāti /",
  "S10nidansyu:620": "tathā pratipannaś ca bhavaty anudharmacārī /",
  "S10nidansyu:621": "ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta vijñānanirodhāya /",
  "S10nidansyu:622": "NidSa 10.10a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
  "S10nidansyu:623": "vijñānaṃ punaḥ kinnidānaṃ kiṃjātīyaṃ kiṃprabhavaṃ kiṃsamudayam",
  "S10nidansyu:624": "NidSa 10.10b sa evaṃ parimīmāṃsamāno jānāti /",
  "S10nidansyu:625": "vijñānaṃ saṃskārasamudayaṃ saṃskārajātīyaṃ saṃskāraprabhavam /",
  "S10nidansyu:626": "sa puṇyān abhisaṃskārān abhisaṃskaroti /",
  "S10nidansyu:627": "puṇyopagam apy asya bhavati vijñānam /",
  "S10nidansyu:628": "apuṇyān abhisaṃskārān abhisaṃskaroti /",
  "S10nidansyu:629": "apuṇyopagam apy asya bhavati vijñānam /",
  "S10nidansyu:630": "ānijyān abhisaṃskārān abhisaṃskaroti /",
  "S10nidansyu:631": "ānijyopagam apy asya bhavati vijñānam /",
  "S10nidansyu:632": "tad anenaiva paryāyeṇa veditavyaṃ yad vijñānam api saṃskāranidānaṃ saṃskārasamudayaṃ saṃskārajātīyaṃ saṃskāraprabhavam /",
  "S10nidansyu:633": "saṃskārāś cet sarveṇa sarvaṃ sarvathā sarvam apariśeṣaṃ nirudhyetāpariśeṣam adhyastaṃ parikṣayaṃ paryādānaṃ gacched vijñānam apy asya nirudhyeta /",
  "S10nidansyu:634": "NidSa 10.10c sa yā ca vijñānanirodhagāminī pratipat tāṃ yathābhūtaṃ prajānāti /",
  "S10nidansyu:635": "tathā pratipannaś ca bhavaty anudharmacārī /",
  "S10nidansyu:636": "ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta saṃskāranirodhāya /",
  "S10nidansyu:637": "NidSa 10.11a punar aparaṃ bhikṣuḥ parimīmāṃsamānaḥ parimīmāṃsate samyagduḥkhakṣayāya duḥkhasyāntakriyāyai /",
  "S10nidansyu:638": "saṃskārāḥ punaḥ kinnidānāḥ kiṃsamudayāḥ kiṃjātīyāḥ kiṃprabhavāḥ /",
  "S10nidansyu:639": "NidSa 10.11b sa evaṃ parimīmāṃsamāno jānāti /",
  "S10nidansyu:640": "saṃskārā avidyānidānā avidyāsamudayā avidyājātiyā avidyāprabhavāḥ /",
  "S10nidansyu:641": "sa puṇyān abhisaṃskārān abhisaṃskaroty avidyāpratyayān /",
  "S10nidansyu:642": "apuṇyān apy ānijyān apy abhisaṃskārān abhisaṃskaroty avidyāpratyayān /",
  "S10nidansyu:643": "tad anenaiva paryāyeṇa veditavyaṃ yat saṃskārā apy avidyānidānā avidyāsamudayā avidyājātīyā avidyāprabhavāḥ /",
  "S10nidansyu:644": "avidyā cet sarveṇa sarvaṃ sarvathā sarvam apariśeṣaṃ nirudhyetāpāriśeṣam adhyastaṃ parikṣayaṃ paryādānaṃ gacchet saṃskārā apy asya nirudhyeran /",
  "S10nidansyu:645": "NidSa 10.11c sa yā ca saṃskāranirodhagāminī pratipat tāṃ yathābhūtaṃ prajānāti /",
  "S10nidansyu:646": "tathā pratipannaś ca bhavaty anudharmacārī /",
  "S10nidansyu:647": "ayam ucyate bhikṣuḥ samyagduḥkhakṣayāya duḥkhasyāntakriyāyai pratipanno yad uta avidyānirodhāya /",
  "S10nidansyu:648": "NidSa 10.12 kiṃ manyadhve bhikṣavo yasya bhikṣor avidyā viraktā bhavati vidyotpannā",
  "S10nidansyu:649": "api tu sa punar api puṇyān abhisaṃskārān abhisaṃskuryād avidyāpratyayān /",
  "S10nidansyu:650": "apuṇyān apy ānijyān abhisaṃskārān abhisaṃskuryād avidyāpratyayān /",
  "S10nidansyu:651": "NidSa 10.13 no bhadanta /",
  "S10nidansyu:652": "tat kasmād dhetoḥ /",
  "S10nidansyu:653": "yataś ca śrutavata āryaśrāvakasyāvidyā viraktā vidyotpannā tasyāvidyānirodhāt saṃskāranirodhaḥ /",
  "S10nidansyu:654": "saṃskāranirodhād vijñānanirodhaḥ pūrvavad yāvan nirodho bhavatīti /",
  "S10nidansyu:655": "NidSa 10.14 sādhu sādhu bhikṣavaḥ /",
  "S10nidansyu:656": "ahaṃ caivaṃ vadāmi yūyaṃ caivaṃ prajānīdhvam /",
  "S10nidansyu:657": "yathā teṣāṃ teṣāṃ dharmāṇām utpādāt te te dharmā utpadyante /",
  "S10nidansyu:658": "teṣāṃ teṣāṃ dharmāṇāṃ nirodhāt te te dharmā nirudhyante vyupaśamanti śītībhavanty astaṃgacchanti /",
  "S10nidansyu:659": "NidSa 10.15 yataś ca śrutavata āryaśrāvakasyāvidyā viraktā bhavati vidyotpannā /",
  "S10nidansyu:660": "sa kāyaparyantikāṃ vedanāṃ vedayānaḥ kāyaparyantikāṃ vedanāṃ vedayāmīti yathābhūtaṃ prajānāti /",
  "S10nidansyu:661": "jīvitaparyantikāṃ vedanāṃ vedayāno jīvitaparyantikāṃ vedanāṃ vedayāmīti yathābhūtaṃ prajānāti /",
  "S10nidansyu:662": "bhedāc ca kāyasyordhvaṃ jīvitaparyādānād ihaivāsya sarvāṇi vedayitavyāny apariśeṣaṃ nirudhyante /",
  "S10nidansyu:663": "apariśeṣam adhyastaṃ parikṣayaṃ paryādānaṃ gacchanti /",
  "S10nidansyu:664": "NidSa 10.16 tad yathā balavān puruṣaḥ soṣmāt kumbhakārapākāt soṣmaṃ kumbhaṃ gṛhītvā same pṛthivīpradeśe upanikṣipeta tasya ya uṣmā so 'ntarhīyeta śītībhaveyuḥ kapālāni /",
  "S10nidansyu:665_0": "evam eva yataś ca bhikṣor avidyā viraktā bhavati vidyotpannā sa kāyaparyantikāṃ vedanāṃ",
  "S10nidansyu:665_1": "vedayānaḥ kāyaparyantikāṃ vedanāṃ vedayāmīti yathābhūtaṃ prajānāti pūrvavad yāvat",
  "S10nidansyu:665_2": "parikṣayaṃ paryādānaṃ gacchanti //",
  "S10nidansyu:666": "Sūtra 11: yo vadet (Wenn einer sagt)",
  "S10nidansyu:667": "NidSa 11.1 vadeta bhikṣus tīrṇā me kāṃkṣā vigatā me kathaṃkathā /",
  "S10nidansyu:668": "atrocchinno me dṛṣṭiśalyaḥ /",
  "S10nidansyu:669": "{so Ed.: namety utāvartate;",
  "S10nidansyu:670": "cf. SWTF s.v. pratyudāvṛt} na me pratyudāvartate mānasaṃ paritasyam upādāya /",
  "S10nidansyu:671": "kathaṃ syād dhi me ātmā /",
  "S10nidansyu:672": "NidSa 11.2 tasya bhikṣor dhārmyāṃ kathāyāṃ kathyamānāyām āryāyāṃ lokottarāyāṃ",
  "S10nidansyu:673": "yad utāsmin satīdaṃ bhavaty asyotpādād idam utpadyate /",
  "S10nidansyu:674": "yad utāvidyāpratyayāḥ saṃskārāḥ pūrvavad yāvat samudayo nirodhaś ca bhavati /",
  "S10nidansyu:675_0": "NidSa 11.3 ity evaṃrūpāyāṃ kathāyāṃ kathyamānāyāṃ bhavati kāṃkṣā bhavati vicikitsā",
  "S10nidansyu:675_1": "aprapte prāptasaṃjñy anadhigate 'dhigatasaṃjñy asākṣākṛte sākṣākṛtasaṃjñī duḥkhī",
  "S10nidansyu:675_2": "durmanā vipratisārī vihanyate vigatam āpadyate /",
  "S10nidansyu:676": "NidSa 11.4 tat kasmād dhetoḥ /",
  "S10nidansyu:677": "gaṃbhīram idaṃ sthānaṃ yad uta idaṃpratyayatā pratītyasamutpādaḥ /",
  "S10nidansyu:678": "idam api sudurdarśataraṃ padaṃ yad uta sarvopadhipratiniḥsargas tṛṣṇākṣayo virāgo nirodho nirvāṇam /",
  "S10nidansyu:679": "NidSa 11.5 dvayam idaṃ saṃskṛtañ cāsaṃskṛtañ ca /",
  "S10nidansyu:680": "tatra saṃskṛtasyotpādo 'pi prajñāyate vyayo 'pi sthityanyathātvam api /",
  "S10nidansyu:681": "asaṃskṛtasya naivotpādaḥ prajñāyate na vyayo na sthityanyathātvam /",
  "S10nidansyu:682": "NidSa 11.6 iti hi bhikṣavo duḥkhāḥ saṃskārāḥ /",
  "S10nidansyu:683": "śāntaṃ nirvāṇam /",
  "S10nidansyu:684": "hetusamudayād duḥkhasamudayaḥ /",
  "S10nidansyu:685": "hetunirodhād duḥkhanirodhaḥ /",
  "S10nidansyu:686": "chinnaṃ vartma na pravartate /",
  "S10nidansyu:687": "apratisandhi nirudhyate /",
  "S10nidansyu:688": "eṣa evānto duḥkhasya /",
  "S10nidansyu:689": "NidSa 11.7 tatra bhikṣavaḥ kaḥ parinirvṛtaḥ anyatra yad duḥkhaṃ tan niruddhaṃ tad vyupaśāntaṃ tac chītībhūtaṃ tad astaṃgatam /",
  "S10nidansyu:690": "śāntam idaṃ padaṃ yad uta sarvopadhipratiniḥsargas tṛṣṇākṣayo virāgo nirodho nirvāṇam //",
  "S10nidansyu:691": "Sūtra 12: nivṛta (Gehemmt)",
  "S10nidansyu:692": "NidSa 12.1 avidyayā nivṛtasya bālasya tṛṣṇayā saṃyuktasyaivam ayam bālasyāśrutavataḥ pṛthagjanasya savijñānakaḥ kāyaḥ samudāgataḥ /",
  "S10nidansyu:693": "ity ayañ cāsya savijñānakaḥ kāyo bahirdhā ca nāmarūpam /",
  "S10nidansyu:694": "evaṃ dvayam /",
  "S10nidansyu:695": "NidSa 12.2 dvayaṃ khalu pratītya sparśaḥ /",
  "S10nidansyu:696": "ṣaḍ imāni sparśāyatanāni yaiḥ spṛṣṭaḥ spṛṣṭo bālo 'śrutavān pṛthagjanaḥ sukhaduḥkhaṃ pratisaṃvedayati /",
  "S10nidansyu:697": "ato vā punar upādāyaiteṣāṃ vānyatamena /",
  "S10nidansyu:698": "NidSa 12.3 katamāni ṣaṭ /",
  "S10nidansyu:699": "cakṣuḥ sparśāyatanam /",
  "S10nidansyu:700": "śrotraṃ ghrāṇaṃ jihvā kāyo manaḥ sparśāyatanam /",
  "S10nidansyu:701": "NidSa 12.4 avidyayā nivṛtasya paṇḍitasya tṛṣṇayā saṃyuktasyaivam ayam paṇḍitasya savijñānakaḥ kāyaḥ samudāgataḥ /",
  "S10nidansyu:702": "ity ayañ cāsya savijñānakaḥ kāyo bahirdhā ca nāmarūpam /",
  "S10nidansyu:703": "evaṃ dvayam /",
  "S10nidansyu:704": "NidSa 12.5 dvayaṃ khalu pratītya sparśaḥ /",
  "S10nidansyu:705": "ṣaḍ imāni sparśāyatanāni yaiḥ spṛṣṭaḥ spṛṣṭaḥ paṇḍitaḥ sukhaduḥkhaṃ pratisaṃvedayati /",
  "S10nidansyu:706": "ato vā punar upādāyaiteṣāṃ vānyatamena /",
  "S10nidansyu:707": "NidSa 12.6 katamāni ṣaṭ /",
  "S10nidansyu:708": "cakṣuḥ sparśāyatanaṃ śrotraṃ ghrāṇaṃ jihvā kāyo manaḥ /",
  "S10nidansyu:709": "NidSa 12.7 iti bhikṣavo ko viśesaḥ ko 'bhiprāyaḥ kin nānākaraṇaṃ bālapaṇḍitayor mamāntike brahmacaryavāsāya /",
  "S10nidansyu:710": "NidSa 12.8 bhagavanmūlakā bhadanta dharmāḥ pūrvavad yāvad bhāṣiṣye /",
  "S10nidansyu:711": "NidSa 12.9 yayāvidyayā nivṛtasya bālasyāśrutavataḥ pṛthagjanasya yayā ca tṛṣṇayā saṃyuktasyāyaṃ savijñānakaḥ kāyaḥ samudāgatas tasya sā ca avidyā aprahīṇā sā ca tṛṣṇā aparikṣīṇā /",
  "S10nidansyu:712": "sa tasyā avidyāyā aprahāṇāt tasyāś ca tṛṣṇāyā aparikṣayāt kāyasya bhedāt paraṃmaraṇāt kāyopago bhavati /",
  "S10nidansyu:713": "sa kāyopagaḥ san na parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ /",
  "S10nidansyu:714": "na parimucyate duḥkhād iti vadāmi /",
  "S10nidansyu:715": "NidSa 12.10 tat kasmād dhetoḥ /",
  "S10nidansyu:716": "nācārṣīd bālaḥ pūrve brahmacaryeṣaṇāṃ samyagduḥkhakṣayāya duḥkhasyāntakriyāyai /",
  "S10nidansyu:717": "tasmāt sa kāyasya bhedāt paraṃmaraṇāt kāyopago bhavati /",
  "S10nidansyu:718": "sa kāyopagaḥ san na parimucyate pūrvavad yāvad duḥkhād iti vadāmi /",
  "S10nidansyu:719": "NidSa 12.11 yayā nv avidyayā nivṛtasya paṇḍitasya yayā ca tṛṣṇayā samyuktasya savijñānakaḥ kāyaḥ samudāgatas tasya sā ca avidyā prahīṇā sā ca tṛṣṇā parikṣīṇā /",
  "S10nidansyu:720": "sa tasyā avidyāyāḥ prahāṇāt tasyāś ca tṛṣṇāyāḥ parikṣayāt kāyasya bhedāt paraṃmaraṇān na kāyopago bhavati /",
  "S10nidansyu:721": "sa na kāyopagaḥ san parimucyate jātijarāvyādhimaraṇaśokaparidevaduḥkhadaurmanasyopāyāsebhyaḥ /",
  "S10nidansyu:722": "parimucyate duḥkhād iti vadāmi /",
  "S10nidansyu:723": "NidSa 12.12 tat kasmād dhetoḥ /",
  "S10nidansyu:724": "acārṣīt paṇḍitaḥ pūrve brahmacaryeṣaṇāṃ samyagduḥkhakṣayāya duḥkhasyāntakriyāyai /",
  "S10nidansyu:725": "tasmāt sa kāyasya bhedāt paraṃmaraṇān na kāyopago bhavati /",
  "S10nidansyu:726": "sa na kāyopagaḥ san parimucyate pūrvavad yāvad duḥkhād iti vadāmi /",
  "S10nidansyu:727": "NidSa 12.13 ayaṃ bhikṣavo viśeṣo 'yam abhiprāya idan nānākaraṇaṃ bālapaṇḍitayor mamāntike brahmacaryavāsāya //",
  "S10nidansyu:728": "Sūtra 13: na yuṣmākam (Nicht euch)",
  "S10nidansyu:729": "NidSa 13.1 nāyaṃ bhikṣavaḥ kāyo yuṣmākaṃ nāpy anyeṣām /",
  "S10nidansyu:730": "ṣaḍ imāni sparśāyatanāni pūrvam abhisaṃskṛtāny abhisañcetitāni /",
  "S10nidansyu:731": "paurāṇaṃ karma veditavyam iti vadāmi /",
  "S10nidansyu:732": "NidSa 13.2 katamāni ṣaṭ /",
  "S10nidansyu:733": "cakṣuḥ sparśāyatanam /",
  "S10nidansyu:734": "śrotraṃ ghrāṇaṃ jihvā kāyo manaḥ sparśāyatanam /",
  "S10nidansyu:735": "NidSa 13.3 tatra śrutavān āryaśrāvakaḥ pratītyasamutpādam eva sādhu ca suṣṭhu ca yoniśaḥ pratyavekṣate /",
  "S10nidansyu:736": "NidSa 13.4 yadutāsmin sati ṣaḍ vijñānakāyā bhavanti /",
  "S10nidansyu:737": "ṣaṭ sparśakāyāḥ ṣaḍ vedanākāyāḥ ṣaṭ saṃjñākāyāḥ ṣaṭ cetanākāyā bhavanti /",
  "S10nidansyu:738": "yadutāsmin saty evam āyatyāṃ jātijarāvyādhimaraṇaśokaparidevaduḥkhadaurmanasyopāyāsāḥ saṃbhavanti /",
  "S10nidansyu:739": "evam asya kevalasya mahato duḥkhaskandhasya samudayo bhavati /",
  "S10nidansyu:740": "NidSa 13.5 evaṃ hi sahetuḥ sapratyayo lokaḥ samudeti /",
  "S10nidansyu:741": "evaṃ hi sahetoḥ sapratyayasya lokasya samudayo bhavati /",
  "S10nidansyu:742": "NidSa 13.6 yadutāsminn asati ṣaḍ vijñānakāyā na bhavanti /",
  "S10nidansyu:743": "ṣaṭ sparśakāyāḥ ṣaḍ vedanākāyāḥ ṣaṭ saṃjñākāyāḥ ṣaṭ cetanākāyā na bhavanti /",
  "S10nidansyu:744": "yadutāsminn asaty evam āyatyām jātijarāvyādhimaraṇaśokaparidevaduḥkhadaurmanasyopāyāsā nirudhyante /",
  "S10nidansyu:745": "evam asya kevalasya mahato duḥkhaskandhasya nirodho bhavati /",
  "S10nidansyu:746": "NidSa 13.7 yataś ca śrutavatāryaśrāvakeṇa lokasamudayaś ca lokanirodhaś ca yathābhūtaṃ samyakprajñayā sudṛṣṭo bhavati suviditaḥ sujuṣṭaḥ supratividdhaḥ /",
  "S10nidansyu:747": "ayam ucyate āryāśrāvakaḥ /",
  "S10nidansyu:748_0": "āgata imaṃ saddharmam upagata imaṃ saddharmam avaiti saddharmam ity ucyate 'vagāḍhaprāptaḥ",
  "S10nidansyu:748_1": "paryavagāḍhaprāptaḥ śaikṣeṇa jñānena śaikṣeṇa darśanena lokasyodayāstaṃgāminyā prajñayā",
  "S10nidansyu:748_2": "samanvāgata āryayā nairyāṇikayā nairvedhikayā niryāti tatkaraḥ samyagduḥkhakṣayāya",
  "S10nidansyu:748_3": "duḥkhasyāntakriyāyai /",
  "S10nidansyu:749": "NidSa 13.8 tat kasmād dhetoḥ /",
  "S10nidansyu:750": "tathā hi śrutavatāryaśrāvakeṇa lokasamudayaś ca lokanirodhaś ca yathābhūtaṃ samyakprajñayā sudṛṣṭaḥ suviditaḥ supratividdhaḥ //",
  "S10nidansyu:751": "Sūtra 14: (pratītya)",
  "S10nidansyu:752": "NidSa 14.1 pratītyasamutpādaṃ vo bhikṣavo deśayiṣye pratītyasamutpannāṃś ca dharmān /",
  "S10nidansyu:753": "tāñ chṛṇuta sādhu ca suṣṭhu ca manasi kuruta bhāṣiṣye /",
  "S10nidansyu:754": "NidSa 14.2 pratītyasamutpādaḥ katamaḥ /",
  "S10nidansyu:755": "yadutāsmin satīdaṃ bhavaty asyotpādād idam utpadyate /",
  "S10nidansyu:756": "yadutāvidyāpratyayāḥ saṃskārā yāvat samudayo bhavati /",
  "S10nidansyu:757": "NidSa 14.3 avidyāpratyayāḥ saṃskārā ity utpādād vā tathāgatānām anutpādād vā sthitā eveyaṃ dharmatā dharmasthitaye dhātuḥ /",
  "S10nidansyu:758": "taṃ tathāgataḥ svayam abhijñāyābhisaṃbuddhyākhyāti prajñapayati prasthāpayati vibhajati vivaraty uttānīkaroti deśayati saṃprakāśayati yadutāvidyāpratyayāḥ saṃskārāḥ /",
  "S10nidansyu:759": "NidSa 14.4 yāvaj",
  "S10nidansyu:760": "NidSa 14.5 jātipratyayaṃ jarāmaraṇam ity utpādād vā tathāgatānām anutpādād vā sthitā eveyaṃ dharmatā dharmasthitaye dhātuḥ /",
  "S10nidansyu:761": "taṃ tathāgataḥ svayam abhijñāyābhisaṃbuddhyākhyāti prajñapayati prasthāpayati vibhajati vivaraty uttānīkaroti deśayati saṃprakāśayati yaduta jātipratyayaṃ jarāmaraṇam /",
  "S10nidansyu:762_0": "NidSa 14.6 iti yātra dharmatā dharmasthititā dharmaniyāmatā dharmayathātathā avitathatā",
  "S10nidansyu:762_1": "ananyathā bhūtaṃ satyatā tattvatā yāthātathā aviparītatā aviparyastatā idaṃpratyayatā",
  "S10nidansyu:762_2": "pratītyasamutpādānulomatā",
  "S10nidansyu:763": "ayam ucyate pratītyasamutpādaḥ /",
  "S10nidansyu:764": "NidSa 14.7 pratītyasamutpannā dharmāḥ katame /",
  "S10nidansyu:765": "avidyā saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇā upādānaṃ bhavo jātir jarāmaraṇaṃ /",
  "S10nidansyu:766": "ima ucyante pratītyasamutpannā dharmāḥ /",
  "S10nidansyu:767": "NidSa 14.8 yataś ca śrutavatāryaśrāvakeṇa pratītyasamutpādaś ca pratītyasamutpannāś ca dharmā yathābhūtaṃ samyakprajñayā sudṛṣṭā bhavanti /",
  "S10nidansyu:768": "NidSa 14.9 sa na pūrvāntaṃ pratisarati /",
  "S10nidansyu:769": "kin nv aham abhūvam atīte 'dhvani /",
  "S10nidansyu:770": "aho svin nāham atīte 'dhvani /",
  "S10nidansyu:771": "ko nv aham abhūvam atīte 'dhvani /",
  "S10nidansyu:772": "kathaṃ nv aham abhūvam atīte 'dhvani /",
  "S10nidansyu:773": "NidSa 14.10 aparāntaṃ vā na pratisarati /",
  "S10nidansyu:774": "kin nu bhaviṣyāmy anāgate 'dhvani /",
  "S10nidansyu:775": "aho svin na bhaviṣyāmy anāgate 'dhvani /",
  "S10nidansyu:776": "ko nu bhaviṣyāmy anāgate 'dhvani /",
  "S10nidansyu:777": "kathaṃ nu bhaviṣyāmy anāgate 'dhvani /",
  "S10nidansyu:778": "NidSa 14.11 adhyātmaṃ vākathaṃkathībhavati /",
  "S10nidansyu:779": "kiṃ svid idam /",
  "S10nidansyu:780": "kathaṃ svid idam /",
  "S10nidansyu:781": "ke santaḥ ke bhaviṣyāmaḥ /",
  "S10nidansyu:782": "ayaṃ satvaḥ kuta āgataḥ /",
  "S10nidansyu:783": "sa itaś cyutaḥ kutragāmī bhaviṣyati /",
  "S10nidansyu:784_0": "NidSa 14.12 yāni tāny ekatyānāṃ śramaṇabrāhmaṇānāṃ pṛthalloke dṛṣṭigatāni tadyathā",
  "S10nidansyu:784_1": "ātmavādapratisaṃyuktāni satvavādapratisaṃyuktāni jīvavādapratisaṃyuktāni kotūhalamaṅgalavādapratisaṃyuktani",
  "S10nidansyu:784_2": "tāny asya tasmin samaye prahīṇāni bhavanti parijñātāny ucchinnamūlāni tālamastakavad",
  "S10nidansyu:784_3": "anābhavagatikāny āyatyām anutpādadharmāṇi /",
  "S10nidansyu:785": "NidSa 14.13 tat kasmād dhetoḥ /",
  "S10nidansyu:786": "tathā hi śrutavatāryaśrāvakeṇa pratītyasamutpādaś ca pratītyasamutpannāś ca dharmā yathābhūtaṃ samyakprajñayā sudṛṣṭāḥ sujuṣṭāḥ suviditāḥ supratividdhāḥ //",
  "S10nidansyu:787": "Sūtra 15: śūnyatā (die Leere)",
  "S10nidansyu:788": "NidSa 15.1 kuruṣu nidānam /",
  "S10nidansyu:789": "NidSa 15.2 tatra bhagavān bhikṣūn āmantrayati /",
  "S10nidansyu:790": "NidSa 15.3 dharmaṃ vo deśayiṣye ādau kalyāṇaṃ madhye kalyāṇaṃ paryavasāne kalyāṇaṃ yāvat prakāśayiṣye /",
  "S10nidansyu:791": "yad uta mahāśūnyatānāma dharmaparyāyas tac chṛṇuta sādhu ca suṣṭhu ca manasi kuruta bhāṣiṣye /",
  "S10nidansyu:792": "NidSa 15.4 mahāśūnyatādharmaparyāyāḥ katamāḥ /",
  "S10nidansyu:793": "yad utāsmin satīdaṃ bhavaty asyotpādād idam utpadyate /",
  "S10nidansyu:794": "yad utāvidyāpratyayāḥ saṃskārā yāvat samudayo bhavati /",
  "S10nidansyu:795": "NidSa 15.5a jātipratyayaṃ jarāmaraṇam iti /",
  "S10nidansyu:796": "tatra ko jarāmaraṇaṃ kasya vā jarāmaraṇam iti hi syuḥ praṣṭāra",
  "S10nidansyu:797": "iti ya evaṃ vaded ayaṃ jarāmaraṇam asya vā jarāmaraṇam /",
  "S10nidansyu:798": "yaś caivaṃ vadet taj jīvaṃ tac charīram anyaj jīvam anyac charīram /",
  "S10nidansyu:799": "ubhayam etad ekam /",
  "S10nidansyu:800": "vyañjanam atra nānā /",
  "S10nidansyu:801": "NidSa 15.5b taj jīvaṃ tac charīram iti dṛṣṭau satyāṃ brahmacaryavāso na bhavati /",
  "S10nidansyu:802": "anyaj jīvam anyac charīram iti bhikṣavo dṛṣṭau satyāṃ brahmacaryavāso na bhavati /",
  "S10nidansyu:803": "ity etāv ubhāv antāv anupagamyāsti madhyamā pratipad āryā lokottarā yathābhūtā aviparītā samyagdṛṣṭiḥ /",
  "S10nidansyu:804": "yad uta jātipratyayaṃ jarāmaraṇam /",
  "S10nidansyu:805": "NidSa 15.6 evaṃ jātir bhava upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vijñānam /",
  "S10nidansyu:806": "NidSa 15.7a avidyāpratyayāḥ saṃskārā iti /",
  "S10nidansyu:807": "tatra kaḥ saṃskārāḥ kasya vā saṃskārā iti hi syuḥ praṣṭāra",
  "S10nidansyu:808": "iti ya evaṃ vaded ayaṃ saṃskārā asya vā saṃskārāḥ /",
  "S10nidansyu:809": "yaś caivaṃ vadet taj jīvaṃ tac charīram anyaj jīvam anyac charīram /",
  "S10nidansyu:810": "ubhayam etad ekam /",
  "S10nidansyu:811": "vyañjanam atra nānā /",
  "S10nidansyu:812": "NidSa 15.7b taj jīvaṃ tac charīram iti bhikṣavo dṛṣṭau satyāṃ brahmacaryavāso na bhavati /",
  "S10nidansyu:813": "anyaj jīvam anyac charīram iti dṛṣṭau satyāṃ brahmacaryavāso na bhavati /",
  "S10nidansyu:814": "ity etāv ubhāv antāv anupagamyāsti madhyamā pratipad āryā lokottarā yathābhūtā aviparītā samyagdṛṣṭiḥ /",
  "S10nidansyu:815": "yad utāvidyāpratyayāḥ saṃskārāḥ /",
  "S10nidansyu:816": "NidSa 15.8a yataś ca bhikṣor avidyā viraktā bhavati vidyotpannā",
  "S10nidansyu:817": "NidSa 15.8b tasya ko jarāmaraṇaṃ kasya vā jarāmaraṇam /",
  "S10nidansyu:818": "NidSa 15.8c avidyāvirāgād vidyotpādād evam asya taj jarāmaraṇaṃ prahīṇaṃ bhavati parijñātam ucchinnamūlaṃ tālamastakavad anābhavagatikam āyatyām anutpādadharma /",
  "S10nidansyu:819": "NidSa 15.9a yataś ca bhikṣor avidyā viraktā bhavati vidyotpannā",
  "S10nidansyu:820": "NidSa 15.9b tasya ko jātir bhava upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vijñānam /",
  "S10nidansyu:821": "NidSa 15.10b tasya kaḥ saṃskārāḥ kasya vā saṃskārāḥ /",
  "S10nidansyu:822": "NidSa 15.10c avidyāvirāgād vidyotpādād evam asya te saṃskārāḥ prahiṇā bhavanti parijñātā ucchinnamūlās tālamastakavad anābhavagatikam āyatyām anutpādadharmāṇaḥ /",
  "S10nidansyu:823": "NidSa 15.11a yataś ca bhikṣor avidyā viraktā bhavati vidyotpannā",
  "S10nidansyu:824": "NidSa 15.11b tasyāvidyānirodhāt saṃskāranirodho yāvan mahato duḥkhaskandhasya nirodho bhavati /",
  "S10nidansyu:825": "NidSa 15.12 ayam ucyate mahāśūnyatānāma dharmaparyāyaḥ /",
  "S10nidansyu:826": "NidSa 15.13 dharmaṃ vo deśayiṣye ādau kalyāṇaṃ madhye pūrvavad iti me yad uktam idaṃ tat pratyuktam //",
  "S10nidansyu:827": "Sūtra 16: ādisūtra",
  "S10nidansyu:828": "NidSa 16.1 pratītyasamutpādasya vo bhikṣava ādiñ ca deśayiṣye vibhaṅgañ ca /",
  "S10nidansyu:829": "tac chṛṇuta sādhu ca suṣṭhu ca manasi kuruta bhāṣiṣye /",
  "S10nidansyu:830": "NidSa 16.2 pratītyasamutpādasyādiḥ katamaḥ /",
  "S10nidansyu:831": "yad utāsmin satīdaṃ bhavaty asyotpādād idam utpadyate /",
  "S10nidansyu:832": "yad utāvidyāpratyayāḥ saṃskārāḥ pūrvavad yāvat samudayo bhavati /",
  "S10nidansyu:833": "ayam ucyate pratītyasamutpādasyādiḥ /",
  "S10nidansyu:834": "NidSa 16.3 vibhaṅgaḥ katamaḥ /",
  "S10nidansyu:835": "NidSa 16.4 avidyāpratyayāḥ saṃskārā ity avidyā katamā /",
  "S10nidansyu:836_0": "yat tat pūrvānte ajñānam aparānte ajñānaṃ pūrvāntāparānte ajñānam adhyātme ajñānaṃ",
  "S10nidansyu:836_1": "bahirdhā ajñānam adhyātmabahirdhā ajñānaṃ karmaṇy ajñānaṃ vipāke ajñānaṃ buddhe ajñānaṃ",
  "S10nidansyu:836_2": "dharme ajñānaṃ saṃghe ajñānaṃ duḥkhe ajñānaṃ samudaye nirodhe mārge ajñānaṃ hetāv",
  "S10nidansyu:836_3": "ajñānaṃ hetusamutpanneṣu dharmeṣv ajñānaṃ kuśalākuśaleṣu sāvadyānavadyeṣu sevitavyāsevitavyeṣu",
  "S10nidansyu:836_4": "hīnapraṇīteṣu kṛṣṇaśukleṣu pratibhāgapratītyasamutpanneṣu dharmeṣv ajñānam /",
  "S10nidansyu:837": "ṣaṭsu vā punaḥ sparśāyataneṣu yathābhūtam asaṃprativedha iti /",
  "S10nidansyu:838": "yatra tatrājñānam adarśanam anabhisamayas tamaḥ saṃmoho avidyānuśayaḥ /",
  "S10nidansyu:839": "ayam ucyate avidyā /",
  "S10nidansyu:840": "NidSa 16.5 avidyāpratyayāḥ saṃskārā iti saṃskārāḥ katame /",
  "S10nidansyu:841": "trayaḥ saṃskārāḥ /",
  "S10nidansyu:842": "kāyasaṃskāro vāksaṃskāro manaḥsaṃskāraḥ /",
  "S10nidansyu:843": "NidSa 16.6 saṃskārapratyayaṃ vijñānam iti vijñānaṃ katarat /",
  "S10nidansyu:844": "ṣaḍ vijñānakāyāḥ /",
  "S10nidansyu:845": "cakṣur vijñānaṃ śrotraghrāṇajihvākāyamano vijñānam /",
  "S10nidansyu:846": "NidSa 16.7 vijñānapratyayaṃ nāmarūpam iti nāmarūpaṃ katarat /",
  "S10nidansyu:847": "catvāro 'rūpiṇaḥ skandhāḥ /",
  "S10nidansyu:848": "vedanāskandhaḥ saṃjñāskandhaḥ saṃskāraskandho vijñānaskandhaḥ /",
  "S10nidansyu:849": "rūpaskandhaḥ katarat /",
  "S10nidansyu:850": "yat kiñcid rūpaṃ sarvaṃ tac catvāri mahābhūtāni /",
  "S10nidansyu:851": "catvāri ca mahābhūtāny upādāya itīdaṃ ca rūpaṃ /",
  "S10nidansyu:852": "pūrvakaṃ ca nāma /",
  "S10nidansyu:853": "tad ubhayaṃ nāmarūpam /",
  "S10nidansyu:854": "ity ucyate nāmarūpam /",
  "S10nidansyu:855": "NidSa 16.8 nāmarūpapratyayaṃ ṣaḍāyatanam iti ṣaḍāyatanaṃ katarat /",
  "S10nidansyu:856": "ṣaḍ ādhyātmikāny āyatanāni /",
  "S10nidansyu:857": "cakṣur ādhyātmikam āyatanaṃ śrotraghrāṇajihvākāyamana ādhyātmikam āyatanam /",
  "S10nidansyu:858": "NidSa 16.9 ṣaḍāyatanapratyayaḥ sparśa iti sparśaḥ katamaḥ /",
  "S10nidansyu:859": "ṣaṭ sparśakāyāḥ /",
  "S10nidansyu:860": "cakṣuḥ saṃsparśaḥ /",
  "S10nidansyu:861": "śrotraghrāṇajihvākāyamanaḥsaṃsparśaḥ /",
  "S10nidansyu:862": "NidSa 16.10 sparśapratyayā vedaneti vedanā katamā /",
  "S10nidansyu:863": "tisro vedanāḥ /",
  "S10nidansyu:864": "sukhā vedanā duḥkhā aduḥkhāsukhā ca /",
  "S10nidansyu:865": "NidSa 16.11 vedanāpratyayā tṛṣṇeti tṛṣṇā katamā /",
  "S10nidansyu:866": "tisras tṛṣṇāḥ /",
  "S10nidansyu:867": "kāmatṛṣṇā rūpatṛṣṇā ārūpyatṛṣṇā /",
  "S10nidansyu:868": "NidSa 16.12 tṛṣṇāpratyayam upādānam iti upādānaṃ katarat /",
  "S10nidansyu:869": "catvāry upādānāni /",
  "S10nidansyu:870": "kāmopādānaṃ dṛṣṭyupādānaṃ śīlavratopādānam ātmopādānaṃ ca /",
  "S10nidansyu:871": "NidSa 16.13 upādānapratyayo bhava iti bhavaḥ katamaḥ /",
  "S10nidansyu:872": "trayo bhavāḥ /",
  "S10nidansyu:873": "kāmabhavo rūpabhava ārūpyabhavaḥ /",
  "S10nidansyu:874": "NidSa 16.14 bhavapratyayā jātir iti jātiḥ katamā /",
  "S10nidansyu:875_0": "yā teṣāṃ teṣāṃ satvānāṃ tasmin tasmin satvanikāye jātiḥ sañjātir avakrāntir abhinirvṛttiḥ",
  "S10nidansyu:875_1": "prādurbhāvaḥ skandhapratilābho dhātupratilābha āyatanapratilābho jīvitendriyasya prādurbhāvaḥ /",
  "S10nidansyu:876": "iyam ucyate jātiḥ /",
  "S10nidansyu:877": "NidSa 16.15 jātipratyayaṃ jarāmaraṇam iti jarā katamā /",
  "S10nidansyu:878_0": "yat tat khālityaṃ pālityaṃ valipracuratā jīrṇatā bhagnatā kubjagopānasīvaṅkatā khurukhurupraśvāsakāyatā",
  "S10nidansyu:878_1": "purataḥ prāgbhārakāyatā daṇḍaviṣṭaṃbhanatā tilakāḍaracitagātratā dhandhatvaṃ hāniḥ",
  "S10nidansyu:878_2": "parihāṇir indriyāṇāṃ paripākaḥ paribhedaḥ saṃskārāṇāṃ purāṇībhāvo jarjarībhāvaḥ /",
  "S10nidansyu:879": "iyam ucyate jarā /",
  "S10nidansyu:880": "NidSa 16.16 maraṇaṃ katarat /",
  "S10nidansyu:881": "yat teṣāṃ teṣāṃ satvānāṃ tasmāt tasmāt satvanikāyāc cyutiś cyavanaṃ bhedo 'ntarhāṇir āyuṣo hānir uṣmaṇo hānir jīvitasya nirodhaḥ skandhānāṃ nikṣepaṇaṃ maraṇaṃ kālakriyā /",
  "S10nidansyu:882": "idam ucyate maraṇam /",
  "S10nidansyu:883": "itīdañ ca maraṇam /",
  "S10nidansyu:884": "pūrvikā ca jarā /",
  "S10nidansyu:885": "tad ubhayaṃ jarāmaraṇam ity ucyate /",
  "S10nidansyu:886": "NidSa 16.17 ayam ucyate pratītyasamutpādavibhaṅgaḥ /",
  "S10nidansyu:887": "NidSa 16.18 pratītyasamutpādasya vo ādiñ ca deśayiṣye vibhaṅgañ ca iti me yad uktam idaṃ tat pratyuktam //",
  "S10nidansyu:888": "Sūtra 17: bhikṣu (Mönch)",
  "S10nidansyu:889": "NidSa 17.1 anyataro bhikṣur yena bhagavāṃs tenopajagāma /",
  "S10nidansyu:890": "upetya bhagavatpādau śirasā vanditvaikānte 'sthāt /",
  "S10nidansyu:891": "ekāntasthitaḥ sa bhikṣur bhagavantam idam avocat /",
  "S10nidansyu:892": "NidSa 17.2 kin nu bhagavatā pratītyasamutpādaḥ kṛta aho svid anyaiḥ /",
  "S10nidansyu:893": "NidSa 17.3 na bhikṣo mayā pratītyasamutpādaḥ kṛto nāpy anyaiḥ /",
  "S10nidansyu:894": "NidSa 17.4 api tūtpādād vā tathāgatānām anutpādād vā sthitā eveyaṃ dharmatā dharmasthitaye dhātuḥ /",
  "S10nidansyu:895": "taṃ tathāgataḥ svayam abhijñāyābhisaṃbuddhyākhyāti prajñapayati prasthāpayati vibhajati vivaraty uttānīkaroti deśayati saṃprakāśayati /",
  "S10nidansyu:896": "NidSa 17.5 yadutāsmin satīdaṃ bhavaty asyotpādād idam utpadyate /",
  "S10nidansyu:897": "yadutāvidyāpratyayāḥ saṃskārā yāvat samudayo nirodhaś ca bhavati //",
  "S10nidansyu:898": "Sūtra 18: brāhmaṇa",
  "S10nidansyu:899": "NidSa 18.1 anyataro brāhmaṇo yena bhagavāṃs tenopajagāma /",
  "S10nidansyu:900": "upetya bhagavatā sārdhaṃ sammodanīṃ saṃrañjanīṃ kathāṃ vividhāṃ upasaṃhṛtyaikānte nyaṣīdat /",
  "S10nidansyu:901": "ekāntaniṣaṇṇaḥ sa brāhmaṇo bhagavantam idam avocat /",
  "S10nidansyu:902": "NidSa 18.2 kin nu bho gautama sa karoti sa pratisaṃvedayati /",
  "S10nidansyu:903": "avyākṛtam idaṃ brāhmaṇa mayā sa karoti sa pratisaṃvedayati /",
  "S10nidansyu:904": "NidSa 18.3 kin nu bho gautama anyaḥ karoty anyaḥ pratisaṃvedayati /",
  "S10nidansyu:905": "etad api brāhmaṇa avyākṛtaṃ mayā anyaḥ karoty anyaḥ pratisaṃvedayati /",
  "S10nidansyu:906": "NidSa 18.4 kin nu bho gautama sa karoti sa pratisaṃvedayatīti pṛṣṭo avyākṛtam iti vadasi /",
  "S10nidansyu:907": "anyaḥ karoty anyaḥ pratisaṃvedayatīti pṛṣṭo avyākṛtam iti vadasi /",
  "S10nidansyu:908": "ko nu bho gautama asya bhāṣitasyārtho draṣṭavyaḥ /",
  "S10nidansyu:909": "NidSa 18.5 sa karoti sa pratisaṃvedayatīti brāhmaṇa śāśvatatve paraiti /",
  "S10nidansyu:910": "anyaḥ karoty anyaḥ pratisaṃvedayatīty ucchede paraiti /",
  "S10nidansyu:911": "NidSa 18.6 ity etāv ubhāv antāv anupagamya madhyamayā pratipadā tathāgato dharmaṃ deśayati /",
  "S10nidansyu:912": "NidSa 18.7 yadutāsmin satīdaṃ bhavaty asyotpādād idam utpadyate /",
  "S10nidansyu:913": "yadutāvidyāpratyayāḥ saṃskārā iti yāvat samudayo nirodhaś ca bhavati /",
  "S10nidansyu:914": "Sūtra 19: Kātyāyanaḥ",
  "S10nidansyu:915": "NidSa 19.1 bhagavān nādikāyāṃ viharati guñjakāvasathe /",
  "S10nidansyu:916": "NidSa 19.2 athāyuṣmān sandhākātyāyano yena bhagavāṃs tenopajagāma /",
  "S10nidansyu:917": "upetya bhagavatpādau śirasā vanditvaikānte 'sthāt /",
  "S10nidansyu:918": "ekāntasthita āyuṣmān sandhākātyāyano bhagavantam idam avocat /",
  "S10nidansyu:919": "NidSa 19.3 samyagdṛṣṭiḥ samyagdṛṣṭir iti bhadanta ucyate /",
  "S10nidansyu:920": "kiyatā samyagdṛṣṭir bhavati /",
  "S10nidansyu:921": "kiyatā tathāgataḥ samyagdṛṣtiṃ prajñapayamānaḥ prajñapayati /",
  "S10nidansyu:922": "NidSa 19.4 evam ukto bhagavān āyuṣmantaṃ sandhākātyāyanam idam avocat /",
  "S10nidansyu:923": "NidSa 19.5a dvayaṃ niśrito 'yaṃ kātyāyana loko yad bhūyasāstitāñ ca niśrito nāstitāñ ca /",
  "S10nidansyu:924": "upadhyupādānavinibaddho 'yaṃ kātyāyana loko yad utāstitāñ ca niśrito nāstitāñ ca /",
  "S10nidansyu:925": "etāni ced upadhyupādānāni cetaso 'dhiṣṭhānābhiniveśānuśayān nopaiti nopādatte nādhitiṣṭhati nābhiniviśaty ātmā meti /",
  "S10nidansyu:926": "NidSa 19.5b duḥkham idam utpadyamānam utpadyate /",
  "S10nidansyu:927": "duḥkhaṃ nirudhyamānaṃ nirudhyate /",
  "S10nidansyu:928": "atra cen na kāṅkṣati na vicikitsati /",
  "S10nidansyu:929": "aparapratyayaṃ jñānam evāsya bhavati /",
  "S10nidansyu:930": "NidSa 19.6 iyatā kātyāyana samyagdṛṣṭir bhavati /",
  "S10nidansyu:931": "iyatā tathāgataḥ samyagdṛṣṭiṃ prajñapaymānaḥ prajñapayati /",
  "S10nidansyu:932": "NidSa 19.7 tat kasmād dhetoḥ /",
  "S10nidansyu:933": "lokasamudayaṃ kātyāyana yathābhūtaṃ samyakprajñayā paśyato yā loke nāstitā sā na bhavati /",
  "S10nidansyu:934": "lokanirodhaṃ yathābhūtaṃ samyakprajñayā paśyato yā loke 'stitā sā na bhavati /",
  "S10nidansyu:935": "NidSa 19.8 ity etāv ubhāv antāv anupagamya madhyamayā pratipadā tathāgato dharmaṃ deśayati /",
  "S10nidansyu:936": "NidSa 19.9 yad utāsmin satīdaṃ bhavaty asyotpādād idam utpadyate /",
  "S10nidansyu:937": "yad utāvidyāpratyayāḥ saṃskārā iti pūrvavad yāvat samudayo nirodhaś ca bhavati /",
  "S10nidansyu:938": "NidSa 19.10 asmin khalu dharmaparyāye bhāṣyamāṇa āyuṣmataḥ sandhākātyāyanasyānupādāyāsravebhyaś cittaṃ vimuktam /",
  "S10nidansyu:939": "Sūtra 20: acela (Nacktgänger)",
  "S10nidansyu:940": "NidSa 20.1 bhagavān rājagṛhe viharati gṛdhrakūṭe parvate /",
  "S10nidansyu:941": "NidSa 20.2 atha bhagavān pūrvāhṇe nivasya pātracīvaram ādāya gṛdhrakūṭaparvatād avatīrṇo rājagṛhaṃ piṇḍāya prāviśat /",
  "S10nidansyu:942": "NidSa 20.3 tena khalu samayenācelakāśyapo rājagṛhaṃ gocarāya prasṛto 'bhūt kenacid eva karaṇīyena /",
  "S10nidansyu:943": "adrākṣīd acelakāśyapo bhagavantaṃ dūrata eva /",
  "S10nidansyu:944": "dṛṣṭvā ca punar yena bhagavāṃs tenopajagāma /",
  "S10nidansyu:945": "upetya bhagavantam idam avocat /",
  "S10nidansyu:946": "NidSa 20.4 pṛcchāma bho gautama kañcid eva pradeśam /",
  "S10nidansyu:947": "saced avakāśaṃ kuryāt praśnasya vyākaraṇāya /",
  "S10nidansyu:948": "NidSa 20.5 akālas tāvat tava kāśyapa praśnasya vyākaraṇāya /",
  "S10nidansyu:949": "rājagṛhaṃ tāvat piṇḍāya caritavyam /",
  "S10nidansyu:950": "bahir ārāmaṃ gaccha /",
  "S10nidansyu:951": "tatra te kālo bhaviṣyati praśnasya vyākaraṇāya /",
  "S10nidansyu:952": "NidSa 20.6 dvir apy evam eva vācyam /",
  "S10nidansyu:953": "NidSa 20.7 trir apy acelakāśyapo bhagavantam idam avocat /",
  "S10nidansyu:954": "syād bho gautamāsmākaṃ vāntarāyo bhavati gautamasyānyathātvam /",
  "S10nidansyu:955": "ihaiva vayaṃ bhavantaṃ gautamaṃ pṛcchāmaḥ /",
  "S10nidansyu:956": "saced avakāśaṃ kuryāḥ praśnasya vyākaraṇāya /",
  "S10nidansyu:957": "NidSa 20.8 pṛccha kāśyapa yad yad evākāṅkṣase /",
  "S10nidansyu:958": "NidSa 20.9a kin nu bho gautama svayaṃkṛtaṃ duḥkham /",
  "S10nidansyu:959": "avyākṛtam idaṃ mayā kāśyapa svayaṃkṛtaṃ duḥkham /",
  "S10nidansyu:960": "NidSa 20.9b kin nu bho gautama parakṛtaṃ duḥkham /",
  "S10nidansyu:961": "etad api kāśyapa avyākṛtaṃ mayā parakṛtaṃ duḥkham /",
  "S10nidansyu:962": "NidSa 20.9c kin nu bho gautama svayaṃkṛtañ ca parakṛtañ ca duḥkham /",
  "S10nidansyu:963": "etad api kāśyapa avyākṛtaṃ mayā svayaṃkṛtañ ca parakṛtañ ca duḥkham /",
  "S10nidansyu:964": "NidSa 20.9d kin nu bho gautama asvayaṃkāraparakārahetusamutpannaṃ duḥkham /",
  "S10nidansyu:965": "etad api kāśyapa avyākṛtaṃ mayā asvayaṃkāraparakārahetusamutpannaṃ duḥkham /",
  "S10nidansyu:966": "NidSa 20.10 kin nu bho gautama svayaṃkṛtaṃ duḥkham iti pṛṣṭo 'vyākṛtam iti vadasi",
  "S10nidansyu:967": "parakṛtaṃ svayaṃkṛtañ ca parakṛtañ ca asvayaṃkāraparakārahetusamutpannaṃ duḥkham iti pṛṣṭo 'vyākṛtam iti vadasi /",
  "S10nidansyu:968": "kin nu bho gautama nāsty eva duḥkham /",
  "S10nidansyu:969": "NidSa 20.11 na kāśyapa nāsty eva duḥkham iti tv asty eva duḥkham /",
  "S10nidansyu:970": "NidSa 20.12 sādhu me bhavān gautamas tathā dharmaṃ deśayatu yathāhaṃ duḥkhaṃ jāneyaṃ duḥkhaṃ paśyeyam /",
  "S10nidansyu:971": "NidSa 20.13a sā eva kāśyapa vedanā sa vettīti yasyaivaṃ syāt svayaṃkṛtaṃ duḥkham",
  "S10nidansyu:972": "evam ahaṃ na vadāmi /",
  "S10nidansyu:973": "NidSa 20.13b anyā vedanā anyo vettīti yasyaivaṃ syāt parakṛtaṃ duḥkham",
  "S10nidansyu:974": "evam ahaṃ na vadāmi /",
  "S10nidansyu:975": "NidSa 20.13c vedanābhibhūtasyaivā sataḥ pare duḥkhaṃ samavadadhatīti yasyaivaṃ syāt svayaṃkṛtañ ca parakṛtañ ca duḥkham",
  "S10nidansyu:976": "evam apy ahaṃ na vadāmi /",
  "S10nidansyu:977": "NidSa 20.13d dasatsu ca pratyayeṣu duḥkhāni santīti yasyaivaṃ syād asvayaṃkāraparakārahetusamutpannaṃ duḥkham",
  "S10nidansyu:978": "evam ahaṃ na vadāmi /",
  "S10nidansyu:979": "NidSa 20.14 ity etāv ubhāv antāv anupagamya madhyamayā pratipadā tathāgato dharmaṃ deśayati /",
  "S10nidansyu:980": "yad utāsmin satīdaṃ bhavaty asyotpādād idam utpadyate pūrvavad yāvat samudayo nirodhaś ca bhavati /",
  "S10nidansyu:981": "NidSa 20.15 asmin khalu dharmaparyāye bhāṣyamāṇe 'celakāśyapasya virajo vigatamalaṃ dharmeṣu dharmacakṣur utpannam /",
  "S10nidansyu:982_0": "NidSa 20.16 athācelakāśyapo dṛṣṭadharmā prāptadharmā viditadharmā paryavagāḍhadharmā",
  "S10nidansyu:982_1": "tīrṇakāṅkṣas tīrṇavicikitso 'parapratyayo 'nanyaneyaḥ śāstuḥ śāsane dharmeṣu vaiśāradyaprāpto",
  "S10nidansyu:982_2": "yena bhagavāṃs tenāñjaliṃ praṇamya bhagavantam idam avocat /",
  "S10nidansyu:983": "NidSa 20.17 abhikkrānto 'haṃ bhadanta abhikkrāntaḥ /",
  "S10nidansyu:984": "eṣo 'haṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca /",
  "S10nidansyu:985": "upāsākaṃ ca māṃ dhārayādyāgreṇa yāvajjīvaṃ prāṇopetaṃ śaraṇagatam abhiprasannam /",
  "S10nidansyu:986": "NidSa 20.18 athācelakāśyapo bhagavato bhāṣitam abhinandyānumodya bhagavatpādau śirasā vanditvā bhagavato 'ntikāt prakrāntaḥ /",
  "S10nidansyu:987": "NidSa 20.19 athācelakāśyapo 'ciraprakrānto bhagavato 'ntikād gavā taruṇavatsayā jīvitād vyaparopitaḥ /",
  "S10nidansyu:988": "tasya maraṇasamaye viprasannānīndriyāṇi pariśuddho mukhavarṇaḥ paryavadātas tvagvarṇaḥ /",
  "S10nidansyu:989": "NidSa 20.20 atha saṃbahulā bhikṣavaḥ pūrvāhṇe nivasya pātracīvaram ādāya rājagṛhaṃ piṇḍāya prāviśan /",
  "S10nidansyu:990": "aśrauṣuḥ saṃbahulā bhikṣavo rājagṛhaṃ piṇḍāya carantaḥ /",
  "S10nidansyu:991": "yo 'sāv acelakāśyapo bhagavantaṃ rājagṛhe praśnaṃ pṛṣṭavān so 'ciraprakrānto bhagavato 'ntikād gavā taruṇavatsayā jīvitād vyaparopitaḥ /",
  "S10nidansyu:992": "tasya maraṇasamaye viprasannānīndriyāṇi pariśuddho mukhavarṇaḥ paryavadātas tvagvarṇaḥ /",
  "S10nidansyu:993": "NidSa 20.21 śrutvā ca punā rājagṛhaṃ piṇḍāya caritvā kṛtabhaktakṛtyāḥ paścādbhaktapiṇḍapātaṃ pratikrāntāḥ /",
  "S10nidansyu:994": "pātracīvaraṃ pratiśamya pādau prakṣālya yena bhagavāṃs tenopajagmuḥ /",
  "S10nidansyu:995": "upetya bhagavatpādau śirasā vanditvaikānte nyaṣīdan /",
  "S10nidansyu:996": "ekāntaniṣaṇṇāḥ saṃbahulā bhikṣavo bhagavantam idam avocan /",
  "S10nidansyu:997": "NidSa 20.22 iha vayaṃ bhadanta saṃbahulā bhikṣavaḥ pūrvāhṇe nivasya pātracīvaram ādāya rājagṛhaṃ piṇḍāya prāviśāma /",
  "S10nidansyu:998": "aśrauṣma vayaṃ saṃbahulā bhikṣavo rājagṛhaṃ piṇḍāya carantaḥ pūrvavad yāvat paryavadātas tvagvarṇaḥ /",
  "S10nidansyu:999": "tasya bhadanta kā gatiḥ kopapattiḥ ko 'bhisaṃparāyaḥ /",
  "S10nidansyu:1000": "NidSa 20.23 dravyajātīyaḥ sa bhikṣavaḥ kulaputraḥ /",
  "S10nidansyu:1001": "pratyabhijñāsīc ca me dharmeṣv anudharmam /",
  "S10nidansyu:1002": "na ca me viheṭhitavān dharmādhikārikīṃ kathāṃ vyākṛtāṃ sa kulaputraḥ /",
  "S10nidansyu:1003": "kuruta tasya śarīre śarīrapūjām iti /",
  "S10nidansyu:1004": "NidSa 20.24 tatra bhagavān acelakāśyapaṃ paramaṃ vyākaraṇam akārṣīt //",
  "S10nidansyu:1005": "Sūtra 21: Timburuka",
  "S10nidansyu:1006": "NidSa 21.1 etad eva sūtraṃ timburukaparivrājakam /",
  "S10nidansyu:1007": "NidSa 21.2 sukhaduḥkhaṃ pṛcchatīti viśeṣaṇam /",
  "S10nidansyu:1008": "Sūtra 22: Bhūmika",
  "S10nidansyu:1009": "NidSa 22.1 bhagavān rājagṛhe viharati veṇuvane kalandakanivāpe /",
  "S10nidansyu:1010": "NidSa 22.2 tena khalu samayenāyuṣmān bhūmiko rājagṛhe viharati gṛdhrakūṭe parvate /",
  "S10nidansyu:1011": "NidSa 22.3 atha saṃbahulā anyatīrthikaparivrājakā yenāyuṣmān bhūmikas tenopajagmuḥ /",
  "S10nidansyu:1012": "upetyāyuṣmatā bhūmikena sārdhaṃ saṃmukhaṃ saṃmodanīṃ saṃrañjanīṃ kathāṃ vividhām upasaṃhṛtyaikānte nyaṣīdan /",
  "S10nidansyu:1013": "ekāntanisaṇṇāḥ saṃbahulā anyatīrthikaparivrājakā āyuṣmantaṃ bhūmikam idam avocan /",
  "S10nidansyu:1014": "NidSa 22.4 pṛcchāma bho bhūmika kañcid eva pradeśam /",
  "S10nidansyu:1015": "saced avakāśaṃ kuryāḥ praśnasya vyākaraṇāya /",
  "S10nidansyu:1016": "NidSa 22.5 pṛcchata bhavantaḥ /",
  "S10nidansyu:1017": "śrutvā te vedayiṣyāmi /",
  "S10nidansyu:1018": "NidSa 22.6a kin nu bho bhūmika svayaṃkṛtaṃ sukhaduḥkham /",
  "S10nidansyu:1019": "avyākṛtam idaṃ bhadanta bhagavatā svayaṃkṛtaṃ sukhaduḥkham /",
  "S10nidansyu:1020": "NidSa 22.6b kin nu bho bhūmika parakṛtaṃ svayaṃkṛtañ ca parakṛtañ ca asvayaṃkāraparakārahetusamutpannaṃ sukhaduḥkham /",
  "S10nidansyu:1021": "etad api bhadanta avyākṛtaṃ bhagavatā parakṛtaṃ svayaṃkṛtañ ca parakṛtañ ca asvayaṃkāraparakārahetusamutpannaṃ sukhaduḥkham /",
  "S10nidansyu:1022": "NidSa 22.7 kin nu bho bhūmika svayaṃkṛtaṃ sukhaduḥkham iti pṛṣṭo 'vyākṛtam iti vadasi /",
  "S10nidansyu:1023": "parakṛtaṃ svayaṃkṛtañ ca parakṛtañ ca asvayaṃkāraparakārahetusamutpannaṃ sukhaduḥkham iti pṛṣṭo 'vyākṛtam iti vadasi /",
  "S10nidansyu:1024": "kathaṃ samutpannaṃ bhagavatā gautamena sukhaduḥkhaṃ prajñaptam /",
  "S10nidansyu:1025": "NidSa 22.8 pratītyasamutpannaṃ bhavanto bhagavatā sukhaduḥkhaṃ prajñaptam /",
  "S10nidansyu:1026": "NidSa 22.9 atha saṃbahulā anyatīrthikaparivrājakā āyuṣmato bhūmikasya bhāṣitaṃ nābhinandanti na pratikrośanti /",
  "S10nidansyu:1027": "anabhinandyāprakrośāś cotthāyāsanāt prakrāntāḥ /",
  "S10nidansyu:1028": "NidSa 22.10 tena khalu samayenāyuṣmāñ chāriputra āyuṣmato bhūmikasya nātidūre niṣaṇṇo 'bhūd anyataraṃ vṛkṣamūlaṃ niśritya /",
  "S10nidansyu:1029": "NidSa 22.11 athāyuṣmān bhūmiko 'ciraprakrāntān saṃbahulān anyatīrthikaparivrājakān viditvā yenāyuṣmāñ chāriputras tenopajagāma /",
  "S10nidansyu:1030": "upetya yāvad evāsyābhūt saṃbahulair anyatīrthikaparivrājakaiḥ sārdham antarākathāsamudāhāras tat sarvam āyuṣmataḥ śāriputrasya vistareṇārocayati / evaṃ cāha /",
  "S10nidansyu:1031": "NidSa 22.12 kaścid aham evam āyuṣmañ chāriputra vyākurvāṇo no ca bhagavantam abhyācakṣe /",
  "S10nidansyu:1032": "nātisarāmi /",
  "S10nidansyu:1033": "uktavādī cāhaṃ bhagavato dharmavādī ca /",
  "S10nidansyu:1034": "dharmasya cānudharmaṃ vyākaromi /",
  "S10nidansyu:1035": "na ca me kaścid āgacchet parataḥ sahadharmeṇa vādānuvādaṃ garhasthānīyo dharmaḥ /",
  "S10nidansyu:1036": "NidSa 22.13 tatthyaṃ tvam āyuṣman bhūmīka vyākurvāṇo no ca bhagavantam abhyākhyāsīḥ /",
  "S10nidansyu:1037": "nātisarasi /",
  "S10nidansyu:1038": "uktavādī ca tvaṃ bhagavato dharmavādī ca /",
  "S10nidansyu:1039": "dharmasya cānudharmaṃ vyākaroṣi /",
  "S10nidansyu:1040": "na ca te kaścid āgacchet parataḥ sahadharmeṇa vādānuvādaṃ garhasthānīyo dharmaḥ /",
  "S10nidansyu:1041": "NidSa 22.14 tat kasmād dhetoḥ /",
  "S10nidansyu:1042": "pratītyasamutpannam āyuṣman bhūmika bhagavatā sukhaduḥkhaṃ prajñaptam /",
  "S10nidansyu:1043": "NidSa 22.15a tatrāyuṣman bhūmika ye te śramaṇabrāhmaṇāḥ svayaṃkṛtaṃ sukhaduḥkhaṃ prajñapayanti tad api pratītyasamutpannam /",
  "S10nidansyu:1044": "tad bata pratītyasamutpannaṃ bhaviṣyati /",
  "S10nidansyu:1045": "nedaṃ sthānaṃ vidyate /",
  "S10nidansyu:1046": "NidSa 22.15b parakṛtaṃ",
  "S10nidansyu:1047": "svayaṃkṛtañ ca parakṛtañ ca asvayaṃkāraparakārahetusamutpannaṃ sukhaduḥkhaṃ prajñapayanti tad api pratītyasamutpannam /",
  "S10nidansyu:1048": "tad bata pratītyasamutpannaṃ bhaviṣyeti /",
  "S10nidansyu:1049": "nedaṃ sthānaṃ vidyate /",
  "S10nidansyu:1050": "NidSa 22.16a tatrāyuṣman bhūmika ye te śramaṇabrāhmaṇāḥ svayaṃkṛtaṃ sukhaduḥkhaṃ prajñapayanti tad api sparśapratyayam /",
  "S10nidansyu:1051": "tad bata anyatrasparśāt pratisaṃvedayiṣyanti /",
  "S10nidansyu:1052": "nedaṃ sthānaṃ vidyate /",
  "S10nidansyu:1053": "NidSa 22.16b parakṛtaṃ",
  "S10nidansyu:1054": "svayaṃkṛtañ ca parakṛtañ ca asvayaṃkāraparakārahetusamutpannaṃ sukhaduḥkhaṃ prajñāpayanti tad api sparśapratyayam /",
  "S10nidansyu:1055": "tad bata anyatrasparśāt pratisaṃvedayiṣyanti /",
  "S10nidansyu:1056": "nedaṃ sthānaṃ vidyate /",
  "S10nidansyu:1057": "NidSa 22.17 tena khalu samayenāyuṣmān ānanda āyuṣmataḥ śāriputrasya nātidūre niṣaṇṇo 'bhūd anyataraṃ vṛkṣamūlaṃ niśritya /",
  "S10nidansyu:1058": "NidSa 22.18 athāyuṣmān ānando yāvad evābhūd āyuṣmato bhūmikasyāyuṣmatā śāriputreṇa sārdham antarākathāsamudāhāras tat sarvam udgṛhya paryavāpya yena bhagavāṃs tenopajagāma /",
  "S10nidansyu:1059": "upetya bhagavatpādau śirasā vanditvaikānte 'sthāt /",
  "S10nidansyu:1060": "ekāntasthita āyuṣmān ānando yāvad evābhūd āyuṣmato bhūmikasyāyuṣmatā śāriputreṇā sārdham antarākathāsamudāhāras tat sarvaṃ bhagavato vistareṇārocayati /",
  "S10nidansyu:1061": "NidSa 22.19 evam ukto bhagavān āyuṣmantam ānandam idam avocat /",
  "S10nidansyu:1062": "sādhu sādhv ānanda paṇḍitaḥ śāriputro bhikṣuḥ /",
  "S10nidansyu:1063": "kālagatena praśnaḥ samyakprajñayā pṛṣṭena vyākṛtaḥ /",
  "S10nidansyu:1064": "icchāmi kaś ca śrāvakaḥ kālagatena praśnaṃ pṛṣṭo vyākuryāt tadyathā śāriputreṇa bhikṣuṇā vyākṛtaḥ /",
  "S10nidansyu:1065": "NidSa 22.20 eko 'yaṃ samayaḥ /",
  "S10nidansyu:1066": "rājagṛhe viharāmi girivraje /",
  "S10nidansyu:1067": "tatra mamānyatīrthikāḥ parivrājakā etad evārtham ebhiḥ padair ebhir vyañjanaiḥ praśnaṃ pṛṣṭavantaḥ /",
  "S10nidansyu:1068": "teṣāṃ mayā eṣa evārtho ebhiḥ padair ebhir vyañjanaiḥ praśnaḥ pṛṣṭena vyākṛtas tadyathā śāriputreṇa bhikṣuṇā /",
  "S10nidansyu:1069": "NidSa 22.21 tatra ye kecic chramaṇabrāhmaṇāḥ svayaṃkṛtaṃ sukhaduḥkhaṃ prajñapayanti tān aham upasaṃkramāmi /",
  "S10nidansyu:1070": "upasaṃkramyaivaṃ vadāmi /",
  "S10nidansyu:1071": "satyaṃ kila bhavantaḥ svayaṃkṛtaṃ sukhaduḥkhaṃ prajñapayanti /",
  "S10nidansyu:1072": "te mayā pṛṣṭā evam iti pratijānanti /",
  "S10nidansyu:1073": "tān aham evaṃ vadāmi /",
  "S10nidansyu:1074": "asty etad bhadanta evam ucyate /",
  "S10nidansyu:1075": "yat punar atra bhavantaḥ sthāmaśaḥ parāmṛśyābhiniviśyānuvyavaharanti /",
  "S10nidansyu:1076": "idam eva satyaṃ moham anyat /",
  "S10nidansyu:1077": "idam atrāhaṃ nānujānāmi /",
  "S10nidansyu:1078": "NidSa 22.22 tat kasmād dhetoḥ /",
  "S10nidansyu:1079": "anyathāsamutpannaṃ mayā bhavantaḥ sukhaduḥkhaṃ prajñaptam /",
  "S10nidansyu:1080": "te mama pṛcchanti /",
  "S10nidansyu:1081": "kathaṃ samutpannaṃ bhagavatā gautamena sukhaduḥkham prajñaptam /",
  "S10nidansyu:1082": "tān aham evaṃ vadāmi /",
  "S10nidansyu:1083": "pratītyasamutpannaṃ mayā sukhaduḥaṃ prajñaptam /",
  "S10nidansyu:1084": "NidSa 22.23 evaṃ parakṛtaṃ svayaṃkṛtañ ca parakṛtañ ca",
  "S10nidansyu:1085": "asvayaṃkāraparakārahetusamutpannaṃ sukhadukhaṃ prajñapayanti tān aham upasaṃkramāmi pūrvavad yāvat /",
  "S10nidansyu:1086": "NidSa 22.24 yathā khalv ahaṃ bhadanta bhagavato bhāṣitasyārtham ājānāmi jātyāṃ satyāṃ jarāmaraṇaṃ bhavati /",
  "S10nidansyu:1087": "nānyatrajātipratyayaṃ jarāmaraṇam /",
  "S10nidansyu:1088": "yāvad avidyāyāṃ satyāṃ saṃskārā bhavanti /",
  "S10nidansyu:1089": "nānyatrāvidyāpratyayāḥ saṃskārāḥ /",
  "S10nidansyu:1090": "NidSa 22.25 evaṃ nirodho vācyaḥ /",
  "S10nidansyu:1091": "NidSa 22.26 etad eva bhagavān āyuṣmata ānandasya pratyācārayati /",
  "S10nidansyu:1092": "Sūtra 23: dṛṣṭisampanna (der rechten Ansicht teilhaft)",
  "S10nidansyu:1093": "NidSa 23.1 rājagṛhe nidānam /",
  "S10nidansyu:1094": "NidSa 23.2 tena khalu samayenāyuṣmāñ chāriputra āyuṣmāṃś ca mahākoṣṭhilo rājagṛhe viharato gṛdhrakūṭe parvate /",
  "S10nidansyu:1095": "NidSa 23.3 athāyuṣmān mahākoṣṭhilaḥ sāyāhne pratisaṃlayanād vyutthāya yenāyuṣmāñ chāriputras tenopajagāma /",
  "S10nidansyu:1096": "upetyāyuṣmatā śāriputreṇa sārdhaṃ saṃmukhaṃ sammodanīṃ saṃraṃjanīṃ kathāṃ vividhām upasaṃhṛtyaikānte nyaṣīdat /",
  "S10nidansyu:1097": "ekāntaniṣaṇṇa āyuṣmān mahākoṣṭhila āyuṣmantaṃ śāriputram idam avocat /",
  "S10nidansyu:1098": "NidSa 23.4 pṛcchāma āyuṣmañ chāriputra kañcid eva pradeśam /",
  "S10nidansyu:1099": "saced avakāśaṃ kuryāḥ praśnasya vyākaraṇāya /",
  "S10nidansyu:1100": "NidSa 23.5 pṛcchāyuṣman mahākosṭhila /",
  "S10nidansyu:1101": "śrutvā te vedayiṣyāmi /",
  "S10nidansyu:1102": "NidSa 23.6 kiyatāyuṣmañ chāriputra āryaśrāvako 'smin dharmavinaye dṛṣṭisaṃpannaś ca bhavati /",
  "S10nidansyu:1103": "ṛjvyā ca dṛṣṭyā samanvāgato bhavati /",
  "S10nidansyu:1104": "buddhe cāvetyaprasādena samanvāgato bhavati /",
  "S10nidansyu:1105": "āgata imaṃ saddharmam upagata imaṃ saddharmam avaiti saddharmam ity ucyate /",
  "S10nidansyu:1106": "NidSa 23.7a yataś cāyaṃ mahākoṣṭhila āryaśrāvako 'kuśalaṃ yathābhūtaṃ prajānāti /",
  "S10nidansyu:1107": "akuśalamūlaṃ yathābhūtaṃ prajānāti /",
  "S10nidansyu:1108": "kuśalaṃ yathābhūtaṃ prajānāti /",
  "S10nidansyu:1109": "kuśalamūlaṃ yathābhūtaṃ prajānāti /",
  "S10nidansyu:1110": "NidSa 23.7b kim akuśalaṃ yathābhūtaṃ prajānāti /",
  "S10nidansyu:1111": "akuśalaṃ kāyakarma vākkarma manaḥkarma /",
  "S10nidansyu:1112": "idam akuśalam /",
  "S10nidansyu:1113": "evam akuśalaṃ yathābhūtaṃ prajānāti /",
  "S10nidansyu:1114": "NidSa 23.7c kim akuśalamūlaṃ yathābhūtaṃ prajānāti /",
  "S10nidansyu:1115": "trīṇy akuśalamūlāni /",
  "S10nidansyu:1116": "lobho 'kuśalamūlam /",
  "S10nidansyu:1117": "dveṣo moho 'kuśalamūlam /",
  "S10nidansyu:1118": "idam akuśalamūlam /",
  "S10nidansyu:1119": "evam akuśalamūlaṃ yathābhūtaṃ prajānāti /",
  "S10nidansyu:1120": "NidSa 23.7d kuśalaṃ kāyakarma vākkarma manaḥkarma /",
  "S10nidansyu:1121": "idaṃ kuśalam /",
  "S10nidansyu:1122": "evaṃ kuśalaṃ yathābhūtaṃ prajānāti /",
  "S10nidansyu:1123": "NidSa 23.7e kiṃ kuśalamūlaṃ yathābhūtaṃ prajānāti /",
  "S10nidansyu:1124": "trīṇi kuśalamūlāni /",
  "S10nidansyu:1125": "alobhaḥ kuśalamūlam /",
  "S10nidansyu:1126": "adveṣo 'mohaḥ kuśalamūlam /",
  "S10nidansyu:1127": "idaṃ kuśalamūlam /",
  "S10nidansyu:1128": "evaṃ kuśalamūlaṃ yathābhūtaṃ prajānāti /",
  "S10nidansyu:1129": "NidSa 23.7f yataś cāyuṣman mahākoṣṭhila āryāśrāvaka evam akuśalaṃ yathābhūtaṃ prajānāti /",
  "S10nidansyu:1130": "akuśalamūlaṃ yathābhūtaṃ prajānāti /",
  "S10nidansyu:1131": "kuśalaṃ yathābhūtaṃ prajānāti /",
  "S10nidansyu:1132": "kuśalamūlaṃ yathābhūtaṃ prajānāti /",
  "S10nidansyu:1133": "NidSa 23.7g iyatāryaśrāvako 'smin dharmavinaye dṛṣṭisaṃpannaś ca bhavati /",
  "S10nidansyu:1134": "ṛjvyā ca dṛṣṭyā samanvāgato bhavati /",
  "S10nidansyu:1135": "buddhe cāvetyaprasādena samanvāgato bhavati /",
  "S10nidansyu:1136": "āgata imaṃ saddharmam upagata imaṃ saddharmam avaiti saddharmam ity ucyate /",
  "S10nidansyu:1137": "NidSa 23.8 kin nv āyuṣmañ chāriputra eṣa eva paryāyaḥ /",
  "S10nidansyu:1138": "aho svid anyo 'pi /",
  "S10nidansyu:1139": "syād āyuṣman mahākoṣṭhila anyo 'pi /",
  "S10nidansyu:1140": "NidSa 23.9a yataś cāryaśrāvaka āhārān yathābhūtaṃ prajānāti /",
  "S10nidansyu:1141": "āhārasamudayam āhāranirodham āhāranirodhagāminīṃ pratipadaṃ yathābhūtaṃ prajānāti /",
  "S10nidansyu:1142": "NidSa 23.9b kim āhārān yathābhūtaṃ prajānāti /",
  "S10nidansyu:1143": "catvāra āhārāḥ /",
  "S10nidansyu:1144": "kabaḍiṃkāra āhāra audārikaḥ sūkṣmaś ca /",
  "S10nidansyu:1145": "sparśo dvitīyaḥ /",
  "S10nidansyu:1146": "manaḥsañcetanā tṛtīyaḥ /",
  "S10nidansyu:1147": "vijñānaṃ caturthaḥ /",
  "S10nidansyu:1148": "ima āhārāḥ /",
  "S10nidansyu:1149": "evam āhārān yathābhūtaṃ prajānāti /",
  "S10nidansyu:1150": "NidSa 23.9c kim āhārasamudayaṃ yathābhūtaṃ prajānāti /",
  "S10nidansyu:1151": "tṛṣṇā paunarbhavikī nandirāgasahagatā tatratatrābhinandinī /",
  "S10nidansyu:1152": "ayam āhārasamudayaḥ /",
  "S10nidansyu:1153": "evam āhārasamudayaṃ yathābhūtaṃ prajānāti /",
  "S10nidansyu:1154": "NidSa 23.9d kim āhāranirodhaṃ yathābhūtaṃ prajānāti /",
  "S10nidansyu:1155": "yad asyā eva tṛṣṇāyāḥ paunarbhavikyā nandirāgasahagatāyās tatratatrābhinandinyā yad aśeṣaṃ prāhāṇaṃ pratiniḥsargo vyantibhāvaḥ kṣayo virāgo nirodho vyupaśamo 'staṃgamaḥ /",
  "S10nidansyu:1156": "ayam āhāranirodhaḥ /",
  "S10nidansyu:1157": "evam āhāranirodhaṃ yathābhūtaṃ prajānāti /",
  "S10nidansyu:1158": "NidSa 23.9e kim āhāranirodhagāminīṃ pratipadaṃ yathābhūtaṃ prajānāti /",
  "S10nidansyu:1159": "yadutāryāṣṭāṅgo mārgaḥ /",
  "S10nidansyu:1160": "tadyathā samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiḥ /",
  "S10nidansyu:1161": "eṣa mārgaḥ /",
  "S10nidansyu:1162": "iyam āhāranirodhagāminī pratipat /",
  "S10nidansyu:1163": "evam āhāranirodhagāminīṃ pratipadaṃ yathābhūtaṃ prajānāti /",
  "S10nidansyu:1164": "NidSa 23.9f yataś cāryaśrāvaka evam āhārān yathābhūtaṃ prajānāti /",
  "S10nidansyu:1165": "āhārasamudayam āhāranirodham āhāranirodhagāminīṃ pratipadaṃ yathābhūtaṃ prajānāti /",
  "S10nidansyu:1166": "NidSa 23.9g iyatāryaśrāvako 'smin dharmavinaye dṛṣṭisampannaś ca bhavati pūrvavat /",
  "S10nidansyu:1167": "NidSa 23.10 kin nv āyuṣmañ chāriputra eṣa eva paryāyaḥ /",
  "S10nidansyu:1168": "aho svid anyo'pi /",
  "S10nidansyu:1169": "syād āyuṣman mahākoṣṭhila anyo'pi /",
  "S10nidansyu:1170": "NidSa 23.11a yataś cāryaśrāvaka āsravān yathābhūtaṃ prajānāti /",
  "S10nidansyu:1171": "āsravasamudayam āsravanirodham āsravanirodhagāminīṃ pratipadaṃ yathābhūtaṃ prajānāti /",
  "S10nidansyu:1172": "NidSa 23.11b kim āsravān yathābhūtaṃ prajānāti /",
  "S10nidansyu:1173": "traya āsravāḥ /",
  "S10nidansyu:1174": "kāmāsravo bhavāsravo 'vidyāsravaḥ /",
  "S10nidansyu:1175": "ima āsravāḥ /",
  "S10nidansyu:1176": "evam āsravān yathābhūtaṃ prajānāti /",
  "S10nidansyu:1177": "NidSa 23.11c kim āsravasamudayaṃ yathābhūtaṃ prajānāti /",
  "S10nidansyu:1178": "avidyāsamudayād āsravasamudayaḥ /",
  "S10nidansyu:1179": "ayam āsravasamudayaḥ /",
  "S10nidansyu:1180": "evam āsravasamudayaṃ yathābhūtaṃ prajānāti /",
  "S10nidansyu:1181": "NidSa 23.11d kim āsravanirodhaṃ yathābhūtaṃ prajānāti /",
  "S10nidansyu:1182": "avidyānirodhād āsravanirodhaḥ /",
  "S10nidansyu:1183": "evam āsravanirodhaṃ yathābhūtaṃ prajānāti /",
  "S10nidansyu:1184": "NidSa 23.11e kim āsravanirodhagāminīṃ pratipadaṃ yathābhūtaṃ prajānāti /",
  "S10nidansyu:1185": "āryāṣṭāṅgo mārgaḥ pūrvavat /",
  "S10nidansyu:1186": "NidSa 23.11f yataś cāryaśrāvaka evam āsravān yathābhūtaṃ prajānāti /",
  "S10nidansyu:1187": "āsravasamudayam āsravanirodham āsravanirodhagāminīṃ pratipadaṃ yathābhūtaṃ prajānāti /",
  "S10nidansyu:1188": "NidSa 23.11g iyatāryaśrāvako 'smin dharmavinaye dṛṣṭisampannaś ca bhavati pūrvavat /",
  "S10nidansyu:1189": "NidSa 23.12 kin nv āyuṣmañ chāriputra eṣa eva paryāyaḥ /",
  "S10nidansyu:1190": "aho svid anyo'pi /",
  "S10nidansyu:1191": "syād āyuṣman mahākoṣṭhila anyo'pi /",
  "S10nidansyu:1192": "NidSa 23.13a yataś cāryaśrāvako duḥkhaṃ yathābhūtaṃ prajānāti /",
  "S10nidansyu:1193": "duḥkhasamudayaṃ duḥkhanirodhaṃ duḥkhanirodhagāminīṃ pratipadaṃ yathābhūtaṃ prajānāti /",
  "S10nidansyu:1194": "NidSa 23.13b kiṃ duḥkhaṃ yathābhūtaṃ prajānāti /",
  "S10nidansyu:1195": "jātir duḥkham /",
  "S10nidansyu:1196": "jarā duḥkham /",
  "S10nidansyu:1197": "vyādhir duḥkham /",
  "S10nidansyu:1198": "maraṇaṃ duḥkham /",
  "S10nidansyu:1199": "priyaviprayogo duḥkham /",
  "S10nidansyu:1200": "apriyasaṃprayogo duḥkham /",
  "S10nidansyu:1201": "yad apīcchate paryeṣamāṇo na labhate tad api duḥkham /",
  "S10nidansyu:1202": "saṃkṣiptena pañcopādānaskandhā duḥkham /",
  "S10nidansyu:1203": "idaṃ duḥkham /",
  "S10nidansyu:1204": "evaṃ duḥkhaṃ yathābhūtaṃ prajānāti /",
  "S10nidansyu:1205": "NidSa 23.13c kiṃ duḥkhasamudayaṃ yathābhūtaṃ prajānāti /",
  "S10nidansyu:1206": "tṛṣṇā paunarbhavikī pūrvavat /",
  "S10nidansyu:1207": "ayaṃ duḥkhasamudayaḥ /",
  "S10nidansyu:1208": "evaṃ duḥkhasamudayaṃ yathābhūtaṃ prajānāti /",
  "S10nidansyu:1209": "NidSa 23.13d kiṃ duḥkhanirodhaṃ yathābhūtaṃ prajānāti /",
  "S10nidansyu:1210": "yad asyā eva tṛṣṇāyāḥ paunarbhavikyāḥ pūrvavat /",
  "S10nidansyu:1211": "ayaṃ duḥkhanirodhaḥ /",
  "S10nidansyu:1212": "evaṃ duḥkhanirodhaṃ yathābhūtaṃ prajānāti /",
  "S10nidansyu:1213": "NidSa 23.13e kiṃ duḥkhanirodhagāminīṃ pratipadaṃ yathābhūtaṃ prajānāti /",
  "S10nidansyu:1214": "āryāṣṭāṅgomārgaḥ pūrvavat /",
  "S10nidansyu:1215": "iyaṃ duḥkhanirodhagāminī pratipat /",
  "S10nidansyu:1216": "evaṃ duḥkhanirodhagāminīṃ pratipadaṃ yathābhūtaṃ prajānāti /",
  "S10nidansyu:1217": "NidSa 23.13f",
  "S10nidansyu:1218": "NidSa 23.13g iyatāryaśrāvako 'smin dharmavinaye dṛṣṭisampannaś ca bhavati pūrvavat /",
  "S10nidansyu:1219": "NidSa 23.14 kin nv āyuṣmañ chāriputra eṣa eva paryāyaḥ /",
  "S10nidansyu:1220": "aho svid anyo 'pi /",
  "S10nidansyu:1221": "syād āyuṣman mahākoṣṭhila anyo 'pi /",
  "S10nidansyu:1222": "NidSa 23.15a yataś cāryaśrāvako jarāmaraṇaṃ yathābhūtaṃ prajānāti /",
  "S10nidansyu:1223": "jarāmaraṇasamudayaṃ jarāmaraṇanirodhaṃ jarāmaraṇanirodhagāminīṃ pratipadaṃ yathābhūtaṃ prajānāti /",
  "S10nidansyu:1224": "NidSa 23.15b kiṃ jarāmaraṇaṃ yathābhūtaṃ prajānāti /",
  "S10nidansyu:1225": "pūrvavad yathā ādisūtre /",
  "S10nidansyu:1226": "NidSa 23.15c kiṃ jarāmaraṇasamudayaṃ yathābhūtaṃ prajānāti /",
  "S10nidansyu:1227": "jātisamudayāj jarāmaraṇasamudayaḥ /",
  "S10nidansyu:1228": "NidSa 23.15d evaṃ jātinirodhāj jarāmaraṇanirodhaḥ /",
  "S10nidansyu:1229": "NidSa 23.15e āryāṣṭāṅgo mārgaḥ pūrvavat /",
  "S10nidansyu:1230": "NidSa 23.15f yataś cāryaśrāvaka evaṃ jarāmaraṇaṃ yathābhūtaṃ prajānāti /",
  "S10nidansyu:1231": "jarāmaraṇasamudayaṃ jarāmaraṇanirodhaṃ jarāmaraṇanirodhagāminīṃ pratipadaṃ yathābhūtaṃ prajānāti /",
  "S10nidansyu:1232": "NidSa 23.15g iyatāryaśrāvako 'smin dharmavinaye dṛṣṭisampannaś ca bhavati pūrvavat /",
  "S10nidansyu:1233": "NidSa 23.16 evaṃ jātir bhava upādānaṃ tṛṣṇā vedanā sparśaḥ ṣadāyatanaṃ nāmarūpaṃ vijñānaṃ saṃskārāḥ /",
  "S10nidansyu:1234": "NidSa 23.17a yataś cāryaśrāvakaḥ saṃskārān yathābhūtaṃ prajānāti /",
  "S10nidansyu:1235": "saṃskārasamudayaṃ saṃskāranirodhaṃ saṃskāranirodhagāminīṃ pratipadaṃ yathābhūtaṃ prajānāti /",
  "S10nidansyu:1236": "NidSa 23.17b kiṃ saṃskārān yathābhūtaṃ prajānāti /",
  "S10nidansyu:1237": "trayaḥ saṃskārāḥ /",
  "S10nidansyu:1238": "kāyasaṃskāro vāksaṃskāro manaḥsaṃskāraḥ /",
  "S10nidansyu:1239": "NidSa 23.17c kiṃ saṃskārasamudayaṃ yathābhūtaṃ prajānāti /",
  "S10nidansyu:1240": "avidyāyāḥ samudayāt saṃskārasamudayaḥ /",
  "S10nidansyu:1241": "ayaṃ saṃskārasamudayaḥ /",
  "S10nidansyu:1242": "evaṃ saṃskārasamudayaṃ yathābhūtaṃ prajānāti /",
  "S10nidansyu:1243": "NidSa 23.17d kiṃ saṃskāranirodhaṃ yathābhūtaṃ prajānāti /",
  "S10nidansyu:1244": "avidyāyā nirodhāt saṃskāranirodhaḥ /",
  "S10nidansyu:1245": "ayaṃ saṃskāranirodhaḥ /",
  "S10nidansyu:1246": "NidSa 23.17e kiṃ saṃskāranirodhagāminīṃ pratipadaṃ yathābhūtaṃ prajānāti /",
  "S10nidansyu:1247": "āryāṣṭāṅgo mārgaḥ pūrvavat /",
  "S10nidansyu:1248_0": "NidSa 23.17f yataś cāyuṣman mahākoṣṭhila āryaśrāvaka evaṃ saṃskārān yathābhūtaṃ prajānāti",
  "S10nidansyu:1248_1": "saṃskārasamudayaṃ saṃskāranirodhaṃ saṃskāranirodhagāminīṃ pratipadaṃ yathābhūtaṃ prajānāti /",
  "S10nidansyu:1249": "NidSa 23.17g iyatāryaśrāvako 'smin dharmavinaye dṛṣṭisaṃpannaś ca bhavati /",
  "S10nidansyu:1250": "ṛjvyā ca dṛṣṭyā samanvāgato bhavati /",
  "S10nidansyu:1251": "buddhe cāvetyaprasādena samanvāgato bhavati /",
  "S10nidansyu:1252": "āgata imaṃ saddharmam upagata imaṃ saddharmam avaiti saddharmam ity ucyate /",
  "S10nidansyu:1253": "NidSa 23.18 kin nv āyuṣmañ chāriputra eṣa eva paryāyaḥ /",
  "S10nidansyu:1254": "aho svid anyo 'pi /",
  "S10nidansyu:1255": "NidSa 23.19 atisarasy atisarasy āyuṣman mahākoṣṭhila /",
  "S10nidansyu:1256": "na śakṣyase praśnān āparyantam udgṛhītuṃ yataś caryaśrāvakasyāvidyā viraktā bhavati vidyotpannā /",
  "S10nidansyu:1257": "NidSa 23.20 atha kin nv asyottare karaṇīyam iti tau satpuruṣāv anyonyabhāṣitam abhinandyānumodya utthāyāsanāt prakrāntau //",
  "S10nidansyu:1258": "Sūtra 24: bhūtam idam",
  "S10nidansyu:1259": "NidSa 24.1 tatra bhagavān āyuṣmantaṃ śāriputram āmantrayati /",
  "S10nidansyu:1260": "NidSa 24.2a uktam idaṃ śāriputra mayā parāyaṇeṣv ajitapraśneṣu /",
  "S10nidansyu:1261": "ye ca saṅkhyātadharmāṇi",
  "S10nidansyu:1262": "ye ca śaikṣāḥ pṛthagvidhāḥ /",
  "S10nidansyu:1263": "teṣāṃ me nipakasyeryāṃ",
  "S10nidansyu:1264": "pṛṣṭaḥ prabrūhi māriṣa // //",
  "S10nidansyu:1265": "NidSa 24.2b ke śāriputra śaikṣāḥ ke ca saṅkhyātadharmāṇi /",
  "S10nidansyu:1266": "NidSa 24.3 evam ukta āyuṣmāñ chāriputras tūṣṇī /",
  "S10nidansyu:1267": "NidSa 24.4 dvir api trir api bhagavān āyuṣmantaṃ śāriputram idam avocat /",
  "S10nidansyu:1268": "NidSa 24.5 uktam idaṃ śāriputra mayā parāyaṇesv ajitapraśneṣu /",
  "S10nidansyu:1269": "ye ca saṅkhyātadharmāḥ pūrvavat /",
  "S10nidansyu:1270": "NidSa 24.6 dvir api trir apy āyuṣmāñ chāriputras tūṣṇīm abhūt /",
  "S10nidansyu:1271": "NidSa 24.7 tatra bhagavān āyuṣmantaṃ śāriputram āmantrayati /",
  "S10nidansyu:1272": "NidSa 24.8 bhūtam idaṃ śāriputra /",
  "S10nidansyu:1273": "NidSa 24.9 evam etad bhūtaṃ bhadanta /",
  "S10nidansyu:1274": "bhūtasya bhadanta bhikṣur nirvide virāgāya nirodhāya pratipanno bhavati /",
  "S10nidansyu:1275": "NidSa 24.10 tadāhārasaṃbhavaḥ /",
  "S10nidansyu:1276": "tadāhārasaṃbhavasya bhikṣur nirvide virāgāya nirodhāya pratipanno bhavati /",
  "S10nidansyu:1277": "NidSa 24.11 tadāhāranirodha iti /",
  "S10nidansyu:1278": "yad bhūtaṃ tan nirodhadharmam iti viditvā nirodhadharmasya bhikṣur nirvide virāgāya nirodhāya pratipanno bhavati /",
  "S10nidansyu:1279": "NidSa 24.12 ima ucyante śaikṣāḥ /",
  "S10nidansyu:1280": "NidSa 24.13 bhūtam idaṃ śāriputra /",
  "S10nidansyu:1281": "NidSa 24.14 evam etad bhūtaṃ bhadanta /",
  "S10nidansyu:1282": "bhūtasya bhadanta bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati /",
  "S10nidansyu:1283": "NidSa 24.15 tadāhārasaṃbhavaḥ /",
  "S10nidansyu:1284": "tadāhārasaṃbhavasya bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati /",
  "S10nidansyu:1285": "NidSa 24.16 tadāhāranirodha iti /",
  "S10nidansyu:1286": "yad bhūtaṃ tan nirodhadharmam iti viditvā nirodhadharmasya bhikṣur nirvide virāgāya nirodhāyānupādāyāsravebhyaḥ samyaksuvimuktacitto bhavati /",
  "S10nidansyu:1287": "NidSa 24.17 ima ucyante saṅkhyātadharmāṇaḥ /",
  "S10nidansyu:1288": "NidSa 24.18 evam etac cchāriputra bhūtam /",
  "S10nidansyu:1289": "evam etac cchāriputra bhūtasya bhikṣur nirvide virāgāya pūrvavad yāvat saṅkhyātadharmāṇaḥ /",
  "S10nidansyu:1290": "NidSa 24.19 atha bhagavān utthāyāsanād vihāraṃ prāviśat pratisaṃlayanāya /",
  "S10nidansyu:1291": "NidSa 24.20 athāyuṣmāñ chāriputro 'ciraprakrāntaṃ bhagavantaṃ viditvā bhikṣūn āmantrayati /",
  "S10nidansyu:1292": "NidSa 24.21 apratisaṃviditaṃ mām āyuṣmanto bhagavān etaṃ prathamaṃ praśnaṃ pṛṣṭavān /",
  "S10nidansyu:1293": "tasya me 'bhūd apūrvaṃ dhandhāyitatvam /",
  "S10nidansyu:1294": "NidSa 24.22 yataś ca me bhagavāṃs tat prathamaṃ praśnavyākaraṇam abhyanumoditavān tasya me etad abhavat /",
  "S10nidansyu:1295_0": "NidSa 24.23 sacet kevalikāṃ rātriṃ bhagavān etam evārtham anyaiḥ padair anyair vyañjanaiḥ",
  "S10nidansyu:1295_1": "praśnaṃ pṛcchet kevalikām apy ahaṃ rātriṃ bhagavata etam evārtham anyaiḥ padair anyair",
  "S10nidansyu:1295_2": "vyañjanaiḥ praśnaṃ pṛṣṭo vyākuryām /",
  "S10nidansyu:1296": "NidSa 24.24 saced ekam divasam /",
  "S10nidansyu:1297": "ekaṃ rātridivasam /",
  "S10nidansyu:1298": "saptāpi rātridivasāni bhagavān mām etam evārtham anyaiḥ padair anyair vyañjanaiḥ praśnaṃ pṛcchet /",
  "S10nidansyu:1299": "saptāpy ahaṃ rātridivasāni bhagavata etam evārtham anyaiḥ padair anyair vyañjanaiḥ praśnaṃ pṛṣṭo vyākuryām /",
  "S10nidansyu:1300": "NidSa 24.25 athānyataro bhikṣur yena bhagavāṃs tenopajagāma /",
  "S10nidansyu:1301": "upetya bhagavatpādau śirasā vanditvaikānte 'sthāt /",
  "S10nidansyu:1302": "ekāntasthitaḥ sa bhikṣur bhagavantam idam avocat /",
  "S10nidansyu:1303": "NidSa 24.26 āyuṣmatā bhadanta śāriputreṇa udārārṣahī vāg bhāṣitaikāṃśa udgṛhītaḥ pariṣadi samyaksiṃhanādo nāditaḥ /",
  "S10nidansyu:1304": "NidSa 24.27 apratisaṃviditaṃ mām āyuṣmanto bhagavān etaṃ pūrvavat /",
  "S10nidansyu:1305_0": "NidSa 24.28 sacet kevalikām apy ahaṃ rātrim āyuṣmantaṃ śāriputram etam evārtham anyaiḥ",
  "S10nidansyu:1305_1": "padair anyair vyañjanaiḥ praśnaṃ pṛccheyaṃ yāvat saptāpi rātridivasāni śāriputra",
  "S10nidansyu:1305_2": "etam evārtham anyaiḥ padair anyair vyañjanaiḥ praśnaṃ pṛṣṭo vyākuryāt /",
  "S10nidansyu:1306": "NidSa 24.29 tathā hi śāriputrasya bhikṣor dharmadhātuḥ supratividdhaḥ /",
  "S10nidansyu:1307": "Sūtra 25: abhavya (Unfähig)",
  "S10nidansyu:1308": "NidSa 25.1 magadheṣu nidānam /",
  "S10nidansyu:1309": "NidSa 25.2 traya ime bhikṣavo dharmāḥ saṃvidyante aniṣṭā akāntā amanāpā lokasya /",
  "S10nidansyu:1310": "katame trayaḥ /",
  "S10nidansyu:1311": "tadyathā vyādhir jarā maraṇam /",
  "S10nidansyu:1312": "ime cet trayo dharmā aniṣṭā akāntā amanāpā lokasya nābhaviṣyan tathāgatā arhantaḥ samyaksaṃbuddhā loke na utpatsyante + + + + supraveditasya dharmavinayasya prakāśanāya /",
  "S10nidansyu:1313_0": "NidSa 25.3 yasmāt tu vyādhir jarā maraṇam ime trayo dharmā aniṣṭā akāntā amanāpā",
  "S10nidansyu:1313_1": "lokasya bhavanti tasmāt tathāgatā arhantaḥ samyaksaṃbuddhā loke utpadyante supraveditasya",
  "S10nidansyu:1313_2": "dharmavinayasya prakāsanāya /",
  "S10nidansyu:1314": "NidSa 25.4 trīn dharmān aprahāya abhavyo vyādhiṃ jarāṃ maraṇaṃ prahātum /",
  "S10nidansyu:1315": "katamāṃs trīn /",
  "S10nidansyu:1316": "tadyathā rāgadveṣamoham /",
  "S10nidansyu:1317": "imāṃs trīn dharmān aprahāya abhavyovyādhiṃ jarāṃ maraṇaṃ prahātum /",
  "S10nidansyu:1318": "NidSa 25.5 trīn dharmān aprahāya abhavyo rāgadveṣamohaṃ prahātum /",
  "S10nidansyu:1319": "katamāṃs trīn /",
  "S10nidansyu:1320": "tadyathā satkāyadṛṣṭiṃ śīlavrataparāmarśaṃ vicikitsām /",
  "S10nidansyu:1321": "imāṃs trīn dharmān aprahāya abhavyo rāgadveṣamohaṃ prahātum /",
  "S10nidansyu:1322": "NidSa 25.6 trīn dharmān aprahāya abhavyo satkāyadṛṣṭiṃ śīlavrataparāmarśaṃ vicikitsāṃ ca prahātum /",
  "S10nidansyu:1323": "katamāṃs trīn /",
  "S10nidansyu:1324": "ayoniśo manasikāraṃ kumārgasevanāṃ līnacittatāṃ ca /",
  "S10nidansyu:1325": "imāṃs trīn dharmān aprahāya abhavyo satkāyadṛṣṭiṃ śilavrataparāmarśaṃ vicikitsāṃ ca prahātum /",
  "S10nidansyu:1326": "NidSa 25.7 trīn dharmān aprahāya abhavyo ayoniśo manasikāraṃ kumārgasevanāṃ līcacittatāṃ ca prahātum /",
  "S10nidansyu:1327": "katamāṃs trīn /",
  "S10nidansyu:1328": "muṣṭasmṛtitām asaṃprajanyaṃ vikṣepaṃ ca /",
  "S10nidansyu:1329": "imāṃs trīn dharmānaprahāya abhavyo ayoniśo manasikāraṃ kumārgasevanāṃ līnacittatāṃ ca prahātum /",
  "S10nidansyu:1330": "NidSa 25.8 trīn dharmān aprahāya abhavyo muṣṭasmṛtitām asaṃprajanyaṃ vikṣepaṃ ca prahātum /",
  "S10nidansyu:1331": "katamāṃs trīn /",
  "S10nidansyu:1332": "auddhatyam asaṃvaraṃ duḥśīlaṃ ca /",
  "S10nidansyu:1333": "imāṃs trīn dharmān aprahāya abhavyo muṣṭasmṛtitām asaṃprajanyaṃ vikṣepaṃ ca prahātum /",
  "S10nidansyu:1334": "NidSa 25.9 trīn dharmān aprahāya abhavyo auddhatyam asaṃvaraṃ duḥśīlaṃ ca prahātum /",
  "S10nidansyu:1335": "katamāṃs trīn /",
  "S10nidansyu:1336": "āśraddhyam avadānyatāṃ kausīdyam /",
  "S10nidansyu:1337": "imāṃs trīn dharmān aprahāya abhavyo auddhatyam asaṃvaraṃ duḥśīlaṃ ca prahātum /",
  "S10nidansyu:1338": "NidSa 25.10 trīn dharmān aprahāya abhavyo āśraddhyam avadānyatāṃ kausīdyaṃ prahātum /",
  "S10nidansyu:1339": "katamāṃs trīn /",
  "S10nidansyu:1340": "āryāṇām adarśanakāmatām āryasya dharmasya aśravaṇakāmatām upālaṃbhacittatāṃ ca /",
  "S10nidansyu:1341": "imāṃs trīn dharmān aprahāya abhavyo āśraddhyam avadānyatāṃ kausīdyaṃ prahātum /",
  "S10nidansyu:1342": "NidSa 25.11 trīn dharmān aprahāya abhavyo āryāṇām adarśanakāmatām āryasya dharmasya aśravaṇakāmatām upālaṃbhacittatāṃ ca prahātum /",
  "S10nidansyu:1343": "katamāṃs trīn /",
  "S10nidansyu:1344": "anādaryaṃ daurvacasyaṃ pāpamitratāṃ ca /",
  "S10nidansyu:1345": "imāṃs trīn dharmān aprahāya abhavyo āryāṇām adarśanakāmatām āryasya dharmasya aśravaṇakāmatām upālaṃbhacittatāṃ ca prahātum /",
  "S10nidansyu:1346": "NidSa 25.12 trīn dharmān aprahāya abhavyo anādaryaṃ daurvacasyaṃ pāpamitratāṃ ca prahātum /",
  "S10nidansyu:1347": "katamāṃs trīn /",
  "S10nidansyu:1348": "āhrīkyam anapatrāpyaṃ pramādam /",
  "S10nidansyu:1349": "imāṃs trīn dharmān aprahāya abhavyo anādaryaṃ daurvacasyaṃ pāpamitratāṃ ca prahātum /",
  "S10nidansyu:1350": "NidSa 25.13 tat kasmād dhetoḥ /",
  "S10nidansyu:1351": "ahrīmān anapatrāpī pramatto bhavati /",
  "S10nidansyu:1352": "sa pramattaḥ sann anādaro bhavati /",
  "S10nidansyu:1353": "sa anādaraḥ samānaḥ pāpamitro bhavati /",
  "S10nidansyu:1354": "sa pāpamitraḥ samānaḥ + + + + + + + + + + .o bhavaty upālaṃbhacitto bhavati /",
  "S10nidansyu:1355": "sa upālaṃbhacittaḥ samāno 'śraddho bhavati /",
  "S10nidansyu:1356": "so 'śraddhaḥ samāno + + + bhavati /",
  "S10nidansyu:1357": "sa + + + + samānaḥ + + + + + + + + + + duḥśīlo bhavati /",
  "S10nidansyu:1358": "sa auddhatyakāmaḥ /",
  "S10nidansyu:1359": "sa muṣṭasmṛtitām asaṃprajanyaṃ vikṣepaṃ + + + + + + + + + + + + + līnacitto bhavati /",
  "S10nidansyu:1360": "sa līnacittaḥ samāno vicikitsāṃ satkāyadṛṣṭiṃ ca niviśati /",
  "S10nidansyu:1361": "śīlavrataṃ parāmṛśati /",
  "S10nidansyu:1362": "atīrṇakāṅkṣaḥ samānaḥ sarāgadveṣamoho bhavati /",
  "S10nidansyu:1363": "avītarāgadveṣamoho abhavyo vyādhim jarāṃ maraṇam apakrāmitum /",
  "S10nidansyu:1364": "NidSa 25.14 trīṃs tu dharmān prahāya bhavyo vyādhiṃ jarāṃ maraṇaṃ prahātum /",
  "S10nidansyu:1365": "katamāṃs trīn /",
  "S10nidansyu:1366": "rāgadveṣamohān /",
  "S10nidansyu:1367": "imāṃs trīn dharmān prahāya bhavyo vyādhiṃ jarāṃ maraṇaṃ prahātum /",
  "S10nidansyu:1368": "NidSa 25.15 trīṃs tu dharmān prahāya bhavyo rāgadveṣamohān prahātum /",
  "S10nidansyu:1369": "katamāṃs trīn /",
  "S10nidansyu:1370": "satkāyadṛṣṭiṃ śīlavrataparāmarśaṃ vicikitsām /",
  "S10nidansyu:1371": "imāṃs trīn dharmān prahāya bhavyorāgadveṣamohān prahātum /",
  "S10nidansyu:1372": "NidSa 25.16 trīṃs tu dharmān prahāya bhavyaḥ satkāyadṛṣṭiṃ śīlavrataparāmarśaṃ vicikitsāṃ ca prahātum /",
  "S10nidansyu:1373": "katamāṃs trīn /",
  "S10nidansyu:1374": "ayoniśo manasikāraṃ kumārgasevanāṃ līnacittatāṃ ca /",
  "S10nidansyu:1375": "imāṃs trīn dharmān prahāya bhavyaḥ satkāyadṛṣṭiṃ śīlavrataparāmarśaṃ vicikitsāṃ ca prahātum /",
  "S10nidansyu:1376": "NidSa 25.17 trīṃs tu dharmān prahāya bhavyo ayoniśo manasikāraṃ kumārgasevanāṃ līnacittatāṃ ca prahātum /",
  "S10nidansyu:1377": "katamāṃs trīn /",
  "S10nidansyu:1378": "muṣṭasmṛtitām asaṃprajanyaṃ vikṣepaṃ ca /",
  "S10nidansyu:1379": "imāṃs trīn dharmān prahāya bhavyo ayoniśo manasikāraṃ kumārgasevanāṃ līnacittatāṃ ca prahātum /"
}