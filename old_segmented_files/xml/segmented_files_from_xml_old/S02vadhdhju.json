{
  "S02vadhdhju:0": "[Vdh-J_37]",
  "S02vadhdhju:1": "śrī vasudhārādhāraṇī /",
  "S02vadhdhju:2": "om namaḥ / śrī jinaśāsanāya /",
  "S02vadhdhju:3": "saṃsāradvayadainyasya pratihantṛ dināvahe /",
  "S02vadhdhju:4": "vasudhāre sudhādhāre namastubhyaṃ kṛpāmahe // 1 //",
  "S02vadhdhju:5_0": "evaṃ mayā śrutamekasmin samaye bhagavān kośāmbyāṃ mahānagaryāṃ kaṇṭakasaṃjñake mahāvanavare",
  "S02vadhdhju:5_1": "ghositārāme mahābhikṣusaṃghena sārdhaṃ pañcamātrairbhikṣuśataissaṃvarabahulaiśca",
  "S02vadhdhju:5_2": "tapodhanairbodhisattvairmahāsattvaiḥ sarvaśuddhadharmaguṇasamanugataiḥ parivṛtaḥ",
  "S02vadhdhju:5_3": "puraskṛto dharmaṃ deśayati sma /",
  "S02vadhdhju:6": "tena punaḥ khalu samayena kauśāmbyāṃ mahānagaryāṃ sucandro nāma gṛhapatiḥ prativasati sma /",
  "S02vadhdhju:7": "upaśāntendriya upaśāntamānaso bahupoṣyo bahuputro bahuduhitṛko bahubhṛtyaparijanasampannaḥ śrāddho mahāśrāddhaḥ kalyāṇāśayaḥ [yena] bhagavāṃstenopasaṃkrāntaḥ /",
  "S02vadhdhju:8": "upasaṃkramya bhagavataḥ pādau śirasābhivandya bhagavantaṃ anekaśatasahasrapradakṣaṇīkṛtyaikānte nyaṣīdat /",
  "S02vadhdhju:9": "ekānte niṣaṇṇaśca sucandro gṛhapatirlabdhāvasaro bhagavantametadavocat /",
  "S02vadhdhju:10": "pṛccheyamahaṃ bhagavantaṃ tathāgataṃ arhantaṃ samyaksaṃbuddhaṃ kiñcit pradeśaṃ sacet me bhagavānavakāśaṃ kuryāt pṛṣṭapraśnavyākaraṇāya /",
  "S02vadhdhju:11": "evamukte bhagavān sucandraṃ gṛhapatimetadavocat /",
  "S02vadhdhju:12": "pṛccha tvaṃ gṛhapate yadyadevākāṃkṣasi,",
  "S02vadhdhju:13": "ahaṃ te yathāpraśnavyākaraṇāya cittamārādhayiṣye /",
  "S02vadhdhju:14": "evamukte sucandro gṛhapatiḥ sādhu bhagavanniti kṛtvā bhagavataḥ pratiśrutya bhagavantametadavocat /",
  "S02vadhdhju:15": "[Vdh-J_38]",
  "S02vadhdhju:16": "kathaṃ bhagavan kulaputro vā kuladuhitā vā daridro bhūtvā adaridro bhavati vyādhitaśca bhūtvā avyādhito bhavati /",
  "S02vadhdhju:17": "atha khalu bhagavān jānanneva sucandraṃ gṛhapatimetadavocat /",
  "S02vadhdhju:18": "kimiti tvaṃ [gṛhapate daridratāyāḥ paripraśnaṃ pṛcchasi evamukte] gṛhapatirbhagavantaṃ etadavocat /",
  "S02vadhdhju:19": "daridro 'haṃ bhagavan daridro 'haṃ sugata bahupoṣyo bahuputro bahuduhitṛko bahubhṛtyaparijanasaṃpannaśca /",
  "S02vadhdhju:20_0": "taddarśayatu bhagavāṃstādṛśaṃ dharmaparyāyaṃ yena daridrāḥ sattvāḥ adaridrāḥ bhaveyuḥ",
  "S02vadhdhju:20_1": "vyādhitāśca sattvā avyādhitā bhaveyuḥ bahudhanadhānyakośakoṣṭāgārasampannāśca bhaveyuḥ",
  "S02vadhdhju:20_2": "priyā manāpāśca manojñāḥ saṃdarśanīyāśca bhaveyuḥ dānapatayo mahādānapatayaśca akṣīṇahiraṇyasuvarṇadhanadhānyaratnakośakoṣṭāgārāśca bhaveyuḥ /",
  "S02vadhdhju:21": "maṇimuktāvaiḍūryavajraśaṅkhaśilāpravālajātarūparajatasamṛddhāśca bhaveyuḥ /",
  "S02vadhdhju:22": "supratiṣṭhitasusamṛddhagṛhaputradārakuṭumbāśca bhaveyuḥ /",
  "S02vadhdhju:23": "evamukte bhagavān sucandragṛhapatimetadavocat /",
  "S02vadhdhju:24": "asti gṛhapate teṣvapi asaṃkhyeyeṣu kalpeṣvatīteṣu pramāṇeṣu yadāsīt tena kālena tena samayena bhagavān vajradharasāgaranirghoṣo nāma tathāgato 'rhan samyaksaṃbuddho loka utpāta(di)",
  "S02vadhdhju:25": "vidyācaraṇasampanno lokavidanuttaraḥ puruṣadamyasārathiḥ śāstā devamanuṣyāṇāṃ ca buddho bhagavān /",
  "S02vadhdhju:26_0": "tasya tathāgatasyāntikānmayā gṛhapate ayaṃ vasudhārā nāma dhāriṇī śrutā śrutvā copagṛhītā",
  "S02vadhdhju:26_1": "dhāritā vācitā paryavāptā pravarttitā prakīrttitā anumoditā parebhyaśca vistareṇa",
  "S02vadhdhju:26_2": "saṃprakāśitā ahamapyetarhi gṛhapate tāṃ dhāriṇīṃ bhāṣiṣye yathā asyā dhāriṇyāḥ prabhāvena",
  "S02vadhdhju:26_3": "kulaputraṃ mānuṣā na viheṭhayanti amānuṣāḥ ... yakṣāḥ ... rākṣasāḥ ... pretāḥ ...",
  "S02vadhdhju:26_4": "piśācā ... bhūtā ... kumbhāṇḍā ... [Vdh-J_39] skandā ... apasmārā ... ustā ... pūtanā",
  "S02vadhdhju:26_5": "... kaṭapūtanā ... yātudhānā na viheṭhayanti /",
  "S02vadhdhju:27_0": "mūtrāhārā rūdhirāhārā viṣṭāhārā vasāhārā māṃsāhārā śleṣmāhārā pūāhārā siṃhāṇakāhārā",
  "S02vadhdhju:27_1": "khelāhārā medhāhārā madyāhārā jātāhārā jīvitāhārā balyāhārā mālyāhārā yāvaducchiṣṭāhārā na viheṭhayanti /",
  "S02vadhdhju:28_0": "yasya ceyaṃ gṛhapate dhāriṇī śrāddhasya kulaputrasya vā kuladuhiturvā hṛdayagatā",
  "S02vadhdhju:28_1": "hastagatā śrutimātragatā paryavāptā pravarttitā prakīrtitā viciṃtitā dhāritā vācitā",
  "S02vadhdhju:28_2": "likhitā anumoditā parebhyaśca saṃprakāśitā ca bhaviṣyati tasya kulaputrasya kuladuhiturvā",
  "S02vadhdhju:28_3": "dīrgharātraṃ arthāya sukhāya hitāya kṣemāya subhikṣāya yogasaṃbhārāya bhaviṣyati /",
  "S02vadhdhju:29_0": "yaścaimāṃ vasudhārādhāriṇīṃ tathāgatebhyo 'rhadbhyaḥ samyaksaṃbuddhebhyo mahatīṃ",
  "S02vadhdhju:29_1": "udārāṃ pūjāṃ kṛtvā namaskṛtvā arcayet ardharātreścaturvārān tasya devatā āttamanaskāḥ",
  "S02vadhdhju:29_2": "pramuditāḥ prītāḥ saumanasyajātāstvayamevāgatya dhanadhānyahiraṇyasuvarṇaratnavṛṣṭiṃ",
  "S02vadhdhju:29_3": "pātayiṣyanti tāḥ prītāstathāgataśāsane prītā buddhaprajñaptyā prītā saṃghaprajñaptyā",
  "S02vadhdhju:29_4": "prītā mama dharmabhāṇakasyāśayena ca /",
  "S02vadhdhju:30": "namo ratnatrayāya /",
  "S02vadhdhju:31_0": "om namo bhagavate vajradharasāgaranirghoṣāya tathāgatasyārhate samyaksaṃbuddhāya",
  "S02vadhdhju:31_1": "tadyathā om śrī surūpe suvadane bhadre subhadre bhadravati maṃgale sumaṃgale maṃgalavati",
  "S02vadhdhju:31_2": "argale argalavati candre candravati ale acale acapale udghātini udbhedini ucchedini",
  "S02vadhdhju:31_3": "udyotini śasyavati dhanavati dhānyavati udyotavati śrīmati prabhavati amale vimale",
  "S02vadhdhju:31_4": "nirmale rurume surūpe surupavimale arcanaste atanaste vitanaste anunaste (?)",
  "S02vadhdhju:32_0": "avanatahaste viśvakeśi viśvaniśi viśvanaṃśi viśvarūpiṇi viśvanakhi viśvaśire viśuddhaśīle",
  "S02vadhdhju:32_1": "vigūhanīye viśuddhanīye uttare anuttare aṃkure naṃkure prabhaṃkure rarame ririme",
  "S02vadhdhju:32_2": "rurume khakhame khikhime khukhume dhadhame dhidhime dhudhume tatare tatare ture ture",
  "S02vadhdhju:32_3": "tara tara tāraya tāraya māṃsarvasattvāṃśca vajre vajre vajragarbhe vajropame vajriṇi",
  "S02vadhdhju:32_4": "vajravati ukke bukke nukke dhukke kakke hakke ḍhakke ṭakke varakke āvarttini nivarttini",
  "S02vadhdhju:32_5": "nivarṣaṇi pravarṣaṇi vardhani pravardhani niṣpādani vajradharasāgaranirghoṣaṃ tathāgataṃ",
  "S02vadhdhju:32_6": "anusmara anusmara sarvatathāgatasatyamanusmara saṃghasatyamanusmara anihāri anihāri",
  "S02vadhdhju:32_7": "tapa tapa kuṭa kuṭa pūra pūra pūraya pūraya bhagavati vasudhāre mama saparivārasya",
  "S02vadhdhju:32_8": "sarveṣāṃ sattvānāṃ ca bhara bhara bharaṇi [Vdh-J_40] śāntamati jayamati mahāmati",
  "S02vadhdhju:32_9": "sumaṃgalamati piṃgalamati subhadramati śubhamati candramati āgacchāgaccha samayamanusmara svāhā /",
  "S02vadhdhju:33": "svabhāvāmanusmara svāhā /",
  "S02vadhdhju:34": "dhṛtiṃ .... /",
  "S02vadhdhju:35": "sarvatathāgatānāṃ vinayaṃ ... hṛdayaṃ ... upahṛdayaṃ ... jayaṃ ... vijayaṃ ... sarvasatvavijayamanusmara svāhā /",
  "S02vadhdhju:36": "om śrīṃ vasumukhīṃ svāhā /",
  "S02vadhdhju:37": "om śrīṃ vasuśrī svāhā /",
  "S02vadhdhju:38": "om śrīṃ vasuśriye svāhā /",
  "S02vadhdhju:39": "om vasumati svāhā /",
  "S02vadhdhju:40": "om vasumatiśriye svāhā /",
  "S02vadhdhju:41": "om vasve svāhā /",
  "S02vadhdhju:42": "om vasude svāhā /",
  "S02vadhdhju:43": "om vasuṃdhari svāhā /",
  "S02vadhdhju:44": "om dhariṇi dhāriṇi svāhā /",
  "S02vadhdhju:45": "om samayasaumye samayaṃkari mahāsamaye svāhā /",
  "S02vadhdhju:46": "om śriye svāhā /",
  "S02vadhdhju:47": "om śrīkari svāhā /",
  "S02vadhdhju:48": "om dhanakari svāhā /",
  "S02vadhdhju:49": "om dhānyakari svāhā /",
  "S02vadhdhju:50": "mūlamantra /",
  "S02vadhdhju:51": "om śriye śrīkari svāhā /",
  "S02vadhdhju:52": "om dhanakari dhānyakari ratnavarṣaṇi svāhā /",
  "S02vadhdhju:53": "sādhyamantra /",
  "S02vadhdhju:54": "om vasudhāre svāhā /",
  "S02vadhdhju:55": "hṛdayam /",
  "S02vadhdhju:56": "lakṣmyai svāhā /",
  "S02vadhdhju:57": "om upahṛdayam /",
  "S02vadhdhju:58": "om lakṣmī bhūtalanivāsine svāhā /",
  "S02vadhdhju:59": "saṃyathā daṃ om yānapātrāvahe svāhā /",
  "S02vadhdhju:60": "mā dūragāminī anutpannānāṃ dravyāṇāmutpādini utpannānāṃ dravyāṇāṃ vṛddhiṃkari truṭe liṭe liṭe li ita ita āgacchāgaccha bhagavati mā vilambaṃ manorathaṃ me paripūraya /",
  "S02vadhdhju:61": "daśabhyo digbhyo yathodakadhārā paripūrayanti mahīṃ yathā tamāṃsi bhāskaro raśminā vidhyāpayati ciraṃtanāni yathā śaśī śītāṃśunā niṣpādayatyauṣadhīḥ /",
  "S02vadhdhju:62": "indro vaivasvataścaiva varuṇo dhanado yathā /",
  "S02vadhdhju:63": "manonugāminī siddhiṃ cintayanti sadā nṛṇām //",
  "S02vadhdhju:64": "[Vdh-J_41]",
  "S02vadhdhju:65": "tathemāni yathākāmaṃ cintitaṃ satataṃ mama /",
  "S02vadhdhju:66": "prayatnaṃtu prasiddhyantu sarvamantrapadāni ca //",
  "S02vadhdhju:67_0": "tadyathā / suṭa suṭa khaṭa khaṭa khiṭi khiṭi khuṭu khuṭu maru maru muṃca muṃca maruñca",
  "S02vadhdhju:67_1": "maruñca tarppiṇi tarppiṇi tarjani tarjani dehi dehi dāpaya dāpaya uttiṣṭa uttiṣṭa",
  "S02vadhdhju:67_2": "hiraṇyasuvarṇaṃ pradāpaya svāhā /",
  "S02vadhdhju:68": "annapānāya svāhā /",
  "S02vadhdhju:69": "vasunipātāya svāhā /",
  "S02vadhdhju:70": "gauḥ svāhā surabhe svāhā /",
  "S02vadhdhju:71": "vasu svāhā /",
  "S02vadhdhju:72": "vasupataye svāhā /",
  "S02vadhdhju:73": "indrāya svāhā /",
  "S02vadhdhju:74": "yamāya svāhā /",
  "S02vadhdhju:75": "varuṇāya svāhā /",
  "S02vadhdhju:76": "vaiśravaṇāya svāhā /",
  "S02vadhdhju:77": "digbhyo vidigbhyaḥ svāhā /",
  "S02vadhdhju:78": "utpādayantu me kāṃkṣāvirahaṃ anumodayantu imaṃ me mantrapadāḥ /",
  "S02vadhdhju:79": "om hraṃ hrīṃ ehyehi bhagavati dada dāpaya svāhā /",
  "S02vadhdhju:80_0": "etadbhagavatyā āryavasudhārāyā hṛdayaṃ mahāpāpakariṇo 'pi siddhyati puruṣapramāṇān",
  "S02vadhdhju:80_1": "svabhogān dadāti īpsitaṃ manorathaṃ paripūrayati kāmaduhān yān kāmān kāmayati tāṃstānīpsitān paripūrayati /",
  "S02vadhdhju:81": "mūlavidyā /",
  "S02vadhdhju:82": "namo ratnatrayāya /",
  "S02vadhdhju:83_0": "namo devi dhanadaduhite vasudhāre dhanadhārāṃ pātaya kuru 2 dhaneśvarī dhanade ratnade",
  "S02vadhdhju:83_1": "he hemadhanaratnasāgaramahānidhāne nidhānakoṭiśatasahasraparivṛte ehyehi bhagavati",
  "S02vadhdhju:83_2": "praviśya matpuraṃ madbhavane mahādhanadhānyadhārāṃ pātaya kuru 2 om hraṃ traṭa kailāsavāsinīye svāhā /",
  "S02vadhdhju:84": "mahāvidyā /",
  "S02vadhdhju:85": "om vasudhāre mahāvṛṣṭinipātini vasu svāhā /",
  "S02vadhdhju:86": "mūlahṛdayaṃ /",
  "S02vadhdhju:87": "om vasudhāre sarvārthasādhinī sādhaya 2 uddhara 2 rakṣa 2 /",
  "S02vadhdhju:88": "sarvārthanidhayantraṃ vava ṭata vava ṭaṇṭa ḍaṇḍa svāhā /",
  "S02vadhdhju:89": "paramahṛdayaṃ /",
  "S02vadhdhju:90_0": "om namo bhagavatyai āryalevaḍike yathā jīvasaṃrakṣaṇi phalahaste divyarūpe dhanade",
  "S02vadhdhju:90_1": "varade śuddhe viśuddhe śivakari śāntikari bhayanāśini bhayadūṣaṇi sarvaduṣṭān bhañjaya",
  "S02vadhdhju:90_2": "2 mohaya 2 jambhaya 2 stambhaya 2 mama śāntiṃ puṣṭiṃ vaśyaṃ rakṣāṃ ca kuru 2 svāhā /",
  "S02vadhdhju:91": "levaḍikā dhāriṇīyaṃ /",
  "S02vadhdhju:92_0": "iyaṃ sā gṛhapate imāni vasudhārādhāriṇīmantrapadāni sarvatathāgatānāṃ arhatāṃ samyaksaṃbuddhānāṃ",
  "S02vadhdhju:92_1": "pūjāṃ kṛtvā ṣaṇmāsānnāvartayet tataḥ siddhā bhavati yasmiṃśca sthāne iyaṃ mahāvidyā",
  "S02vadhdhju:92_2": "vācyate sā dik pūjyamānā [Vdh-J_42] bhavati pauṣṭikakāryaṃ svagṛhe paragṛhe vā bhagavatastathāgatasyāryāvalokiteśvarasya",
  "S02vadhdhju:92_3": "ca mantradevatāyāścāgrataḥ sarvabuddhabodhisattvebhyo namaskṛtvā śubhe sthāne kośe",
  "S02vadhdhju:92_4": "koṣṭāgāre vā candanena caturasramaṇḍalaṃ kṛtvā trīn vārān āvartayan tato gṛhapate",
  "S02vadhdhju:92_5": "kulaputrasya vā kuladuhiturvā mahāpuruṣamātrayā vasudhārayā gṛhaṃ paripūrayati sarvadhanadhānyahiraṇyasuvarṇaratnaiḥ",
  "S02vadhdhju:92_6": "sarvopakaraṇaiśca sarvopadravāṃśca nāśayati /",
  "S02vadhdhju:93_0": "tena hi tvaṃ gṛhapate udgṛgṛhīṣvemāṃ vasudhārā nāma dhāriṇīṃ dhāraya vācaya deśaya",
  "S02vadhdhju:93_1": "udgrāhaya paryavāpnuhi pravartaya anumodaya parebhyaśca vistareṇa saṃprakāśaya tad",
  "S02vadhdhju:93_2": "bhaviṣyati dīrgharātraṃ arthāya hitāya subhikṣāya kṣemāya yogasambhārāya ceti /",
  "S02vadhdhju:94_0": "sādhu bhagavanniti sucandro gṛhapatiḥ bhagavato 'ntikādimāṃ vasudhārāṃ nāma dhāriṇīṃ",
  "S02vadhdhju:94_1": "śrutvā hṛṣṭaḥ tuṣṭa udagra āttamanāḥ pramuditaḥ prītisaumanasyajāto bhagavataścaraṇayornipatya",
  "S02vadhdhju:94_2": "kṛtakarapuṭo bhūtvā bhagavantametadavocat /",
  "S02vadhdhju:95": "udgṛhītā me bhagavan iyaṃ vasudhārā nāma dhāriṇī prakīrtitā dhāritā vācitā paryavāptā anumoditā manasānupariciṃtitā ca parebhyaśca vistareṇa idānīṃ samprakāśayiṣyāmīti /",
  "S02vadhdhju:96": "atha tatkṣaṇamātreṇa sucandro nāma gṛhapati[ḥ] paripūrṇakośakoṣṭāgāro babhūva /",
  "S02vadhdhju:97_0": "atha khalu sucandro gṛhapatiḥ bhagavantaṃ anekaśatasahasrakṛtvaḥ pradakṣiṇīkṛtya",
  "S02vadhdhju:97_1": "bhagavataḥ pādau śirasābhivandya bhagavantaṃ anekaśaḥ punaḥ punaravalokya bhagavato",
  "S02vadhdhju:97_2": "'ntikāt prakrāntaḥ /",
  "S02vadhdhju:98": "atha khalu bhagavānāyuṣmantaṃ ānandaṃ āmantrayate sma /",
  "S02vadhdhju:99": "gaccha tvaṃ ānaṃda sucandrasya gṛhapateragāraṃ gatvā ca paripūrṇaṃ paśya sarvadhanadhānyahiraṇyaratnasuvarṇaiḥ sarvopakaraṇairmahākośakoṣṭāgārāṇi ca paripūrṇāni /",
  "S02vadhdhju:100": "atha khalvāyuṣmān ānaṃdo bhagavataḥ pratiśrutya yena kośāmbīmahānagarī yena sucandrasya gṛhapateragāraṃ tenopasaṃkrāntaḥ /",
  "S02vadhdhju:101": "upasaṃkramyābhyantaraṃ praviśyādrākṣīt tat paripūrṇaṃ sarvadhanadhānyahiraṇyasuvarṇaiḥ sarvopakaraṇaiśca [Vdh-J_43] mahākośakoṣṭāgārāṇi ca paripūrṇāni /",
  "S02vadhdhju:102": "dṛṣṭvā ca vismito hṛṣṭaḥ santuṣṭaḥ udagra āttamanā pramuditaḥ prītisaumanasyajāto yena bhagavāṃstena upasaṃkrāntaḥ /",
  "S02vadhdhju:103": "upasaṃkramya bhagavataḥ pādau śirasābhivaṃdya bhagavantametadavocat /",
  "S02vadhdhju:104": "ko bhagavan hetuḥ kaḥ pratyayo 'sya yena sucandro gṛhapatirmahādhano mahābhogo mahākośakoṣṭāgāraḥ sarvadhanadhānyasamṛddhaḥ saṃvṛttaḥ /",
  "S02vadhdhju:105": "bhagavānāha /",
  "S02vadhdhju:106": "śrāddhānaṃda sucandragṛhapatiḥ paramaśrāddhaḥ kalyāṇāśayaḥ /",
  "S02vadhdhju:107": "udgṛhītā ca teneyaṃ vasudhārā nāma dhāriṇī dhāritā vācitā deśitā grāhitā paryavāptā prakīrtitā anumoditā idānīṃ parebhyaśca saṃprakāśayiṣyati /",
  "S02vadhdhju:108": "tena cānaṃda tvamapyudgṛhīṣvemāṃ vasudhārā nāma dhāriṇīṃ dhāraya vācaya deśaya grāhaya paryavāpnuhi pravarttaya prakīrtaya anumodaya parebhyaśca vistareṇa saṃprakāśaya /",
  "S02vadhdhju:109_0": "yasyeyaṃ kulaputrasya vā kuladuhiturvā hastagatā gṛhagatā pustakagatā bhaviṣyati",
  "S02vadhdhju:109_1": "na tasya rogadurbhikṣamarakakāṃtārādayo bhaviṣyanti krameṇa vibhavāstasya pravardhiṣyanti",
  "S02vadhdhju:109_2": "tad bhaviṣyati bahujanahitāya bahujanasukhāya lokānukampāyai mahato janakāyasyārthāya",
  "S02vadhdhju:109_3": "sukhāya devānāṃ ca manuṣyāṇāṃ ca /",
  "S02vadhdhju:110_0": "nāhaṃ ānaṃda taṃ dharme samanupaśyāmi sadevake loke samārake sabrahmake saśramaṇabrāhmaṇikāyāṃ",
  "S02vadhdhju:110_1": "prajāyāṃ sadevamānuṣāsurāyāṃ ca imāṃ vasudhārā nāma dhāriṇīṃ mahāvidyāṃ anyathā kariṣyati",
  "S02vadhdhju:110_2": "atikramiṣyati vā naitatsthānaṃ vidyate /",
  "S02vadhdhju:111": "tat kasya hetoḥ /",
  "S02vadhdhju:112": "abhedyā hyete ānaṃda vasudhārādhāriṇīmantrā na vaite kṣīṇakuśalamūlānāṃ sattvānāṃ śrutipatha[mapyā]gamiṣyanti kaḥ punarvādo pustakagatāmapi kṛtvā gṛhe [Vdh-J_44] dhārayiṣyanti /",
  "S02vadhdhju:113": "tat kasya hetoḥ /",
  "S02vadhdhju:114_0": "sarvatathāgatānāṃ hyetad vākyaṃ sarvatathāgataireṣā dhāriṇī bhāṣitā adhiṣṭhitā svamudrikayā",
  "S02vadhdhju:114_1": "mudritā prabhāvitā prakāśitā prakīrtitā anumoditā praśastā saṃvartitā vivṛtottānīkṛtā",
  "S02vadhdhju:114_2": "ārocitā svākhyātā sunirdiṣṭā ca sarvasattvānāṃ daridrāṇāṃ nānāvyādhiparipīḍitānāṃ",
  "S02vadhdhju:114_3": "sarvaduṣṭabhayopadravāṇāṃ cārthāyeti /",
  "S02vadhdhju:115": "ānanda āha / udgṛhītā me bhagavanniyaṃ vasudhārā nāma dhāriṇī dhāritā vācitā grāhitā deśitā pravarttitā prakīrtitā anumoditā manasā supariciṃtitā /",
  "S02vadhdhju:116_0": "atha khalvāyuṣmān ānaṃda utthāyāsanādekāṃsamuttarāsaṃgaṃ kṛtvā dakṣiṇajānumaṇḍalaṃ",
  "S02vadhdhju:116_1": "pṛthivyāṃ pratiṣṭhāpya yena bhagavāṃstenāṃjaliṃ praṇamya tasyāṃ velāyāṃ kṛtakarapuṭo",
  "S02vadhdhju:116_2": "bhūtvā idamudānayati sma /",
  "S02vadhdhju:117": "aciṃtiyo bhagavān buddho buddhadharmo 'pyaciṃtaya /",
  "S02vadhdhju:118": "aciṃtayo hi 'tra sattānāṃ vipākaścāpyaciṃtaya //",
  "S02vadhdhju:119": "śāstrāya nehi sarvajña jarāmaraṇapāraga /",
  "S02vadhdhju:120": "dharmarāja phalaprāptā buddhavīraṃ namo 'stu te //",
  "S02vadhdhju:121": "[Vdh-J_45]",
  "S02vadhdhju:122": "atha khalvāyuṣmān ānaṃdo hṛṣṭa tuṣṭa āttamanā pramuditā prītisaumanasyajāto bhagavantametadavocat /",
  "S02vadhdhju:123": "ko nāma bhagavan dharmaparyāyaḥ kaścemāṃ dhārayāmi /",
  "S02vadhdhju:124": "bhagavānāha /",
  "S02vadhdhju:125": "tena hi tvamānaṃda sucandragṛhapatiparipṛcchetyapi dhāraya sarvadhanadhānyamityapi dhāraya sarvatathāgatapraśarato vasudhārādhāriṇīkalpaṃ ityapi dhāraya /",
  "S02vadhdhju:126": "idamavocad bhagavannāttamanā āyuṣmān ānaṃdaste ca bhikṣavaste ca bodhisatvā sā sarvāvatī parṣad sadevamānuṣāsuragandharvāśca loko bhagavato bhāṣitamabhyanaṃdanniti /",
  "S02vadhdhju:127": "ityāryavasudhārādhāriṇī samāptā //",
  "S02vadhdhju:128": "cha //",
  "S02vadhdhju:129": "cha //",
  "S02vadhdhju:130": "cha //",
  "S02vadhdhju:131": "saṃvat 1695 varṣe aśvana vadi 7 bhṛguvāsare //",
  "S02vadhdhju:132": "cha //",
  "S02vadhdhju:133": "cha //",
  "S02vadhdhju:134": "cha //",
  "S02vadhdhju:135": "sāhaśrī pamanīyāsuta sāhaśrī indrajī suṃdara paṭhanārthe paropakārārtham //",
  "S02vadhdhju:136": "śubhaṃ bhavatu lekhakapāṭakayoḥ // // śrī //"
}