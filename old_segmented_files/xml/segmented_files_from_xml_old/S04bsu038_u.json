{
  "S04bsu038_u:0": "Āryasāgaranāgarājaparipṛcchā Nāma Mahāyānasūtram = Sāgara Saṃskṛte",
  "S04bsu038_u:1": "Punaruddhṛtam namaḥ sarvabuddhabodhisattvebhyaḥ /",
  "S04bsu038_u:2": "evaṃ mayā śrutam - ekasmin samaye bhagavān buddhaḥ sāgaranāgarājāvasathe viharati sma sārddhaṃ sārdhadvādaśaśatabhikṣūṇāṃ mahāsaṅghena bahubhiśca bodhisattvamahāsattvaiḥ /",
  "S04bsu038_u:3": "tasmin samaye bhagavān buddhaḥ sāgaranāgarājamavocat - nāgādhipate,",
  "S04bsu038_u:4": "caturṇāṃ dharmoddānānāmabhidhāne kriyamāṇe tadabhidhānena caturaśītidharmaskandhasahasrāṇāmabhidhānaṃ kṛtaṃ bhavati /",
  "S04bsu038_u:5": "katamāni catvāri? tathāhi -",
  "S04bsu038_u:6": "sarveṣāṃ saṃskārāṇām anityatāyāṃ bodhisattvairmahāsattvairnirdiṣṭamakṣayajñānaṃ pravartate /",
  "S04bsu038_u:7": "sarveṣāṃ sāsravāṇāṃ dharmāṇāṃ duḥkhatāyāṃ bodhisattvairmahāsattvairnirdiṣṭamakṣayajñānaṃ pravartate /",
  "S04bsu038_u:8": "sarveṣāṃ dharmāṇām anātmatāyāṃ bodhisattvairmahāsattvairnirdiṣṭamakṣayajñānaṃ pravartate /",
  "S04bsu038_u:9": "nirvāṇasya śāntatāyāṃ bodhisattvairmahāsattvairnirdiṣṭamakṣayajñānaṃ pravartate /",
  "S04bsu038_u:10": "nāgādhipate,",
  "S04bsu038_u:11": "eteṣāṃ caturṇāṃ dharmoddānānāmabhidhāne kriyamāṇe tadabhidhānena caturaśītidharmaskandhasahasrāṇāmabhidhānaṃ kṛtaṃ bhavati /",
  "S04bsu038_u:12": "idamavocat bhagavān /",
  "S04bsu038_u:13": "āttamanaso bhikṣavaḥ sarve ca bodhisattvā bhagavato bhāṣitamabhyanandanniti /",
  "S04bsu038_u:14": "// āryasāgaranāgarājaparipṛcchānāma mahāyānasūtraṃ samāptam //"
}