{
  "SA17nagcitpu:0": "atha bhāratīyabhāṣāyāṃ citralakṣaṇam /",
  "SA17nagcitpu:1": "prathamaḥ parivarttaḥ",
  "SA17nagcitpu:2": "NCit_1.1 brahmāṇaṃ ca mahādevaṃ nārāyaṇaṃ sarasvatīm /",
  "SA17nagcitpu:3": "varadāṃ ca mayā natvā kriyate jayamaṃgalam //",
  "SA17nagcitpu:4": "NCit_1.2 prajāpatestathā śambhoḥ padmāsyāyāstathā giram /",
  "SA17nagcitpu:5": "pārvatyā anusṛtyaiva jāyatāṃ kila paṇḍitāḥ //",
  "SA17nagcitpu:6": "tadanantaraṃ citralakṣaṇamucyate /",
  "SA17nagcitpu:7": "maṃgalamastu /",
  "SA17nagcitpu:8": "NCit_1.3 mahādevāya devāya sarvavidyavijānate /",
  "SA17nagcitpu:9": "namo namo mayā samyag ucyate citralakṣaṇam //",
  "SA17nagcitpu:10": "NCit_1.4 ādau candramasaṃ vande haraṃ ca candraśekharaṃ /",
  "SA17nagcitpu:11": "viṣṇvindrau sūryamagniṃ ca varuṇaṃ marutaṃ tathā //",
  "SA17nagcitpu:12": "NCit_1.5 namaskaromyahaṃ caiva viśvakarmaprajāpatī /",
  "SA17nagcitpu:13": "nagnajitaṃ namaskṛtya tvācāryāṃśca punaḥ punaḥ //",
  "SA17nagcitpu:14": "NCit_1.6 varṇaṃ ca citrakarmātha śāstrānusāratastathā /",
  "SA17nagcitpu:15": "yathājñānaṃ yathāśakti saṃkṣepeṇa mayocyate //",
  "SA17nagcitpu:16": "NCit_1.7 viśvakṛnnagnajiddeva-prahlādasāramujjvalam /",
  "SA17nagcitpu:17": "lakṣaṇamanusṛtyaica viduṣāṃ sudhiyāṃ punaḥ //",
  "SA17nagcitpu:18": "NCit_1.8 saṃgṛhya mativṛddhaye nānāśāstrasamuddhṛtam /",
  "SA17nagcitpu:19": "ucyate citralakṣaṇaṃ śṛṇvantu tadvidā janāḥ //",
  "SA17nagcitpu:20": "NCit_1.9 puredaṃ lakṣaṇaṃ śrutvā nararājo mahodharaḥ /",
  "SA17nagcitpu:21": "dharmajñaḥ satyaniṣṭhaśca buddhimāṃśca yaśo'nvitaḥ /",
  "SA17nagcitpu:22": "viśruto bhayajinnāmnā tathābhūt dharaṇītale //",
  "SA17nagcitpu:23": "NCit_1.10 guṇottamasya bhūpasya dhārmikasya praśāsane /",
  "SA17nagcitpu:24": "śatasahasravarṣāṇi cāyuḥ prajāḥ prapedire //",
  "SA17nagcitpu:25": "NCit_1.11 nīrogā na ca hantāro manorogavivarjitāḥ /",
  "SA17nagcitpu:26": "akālamṛtyuhīnāstāḥ kutaḥ krodhāḥ kuto malāḥ //",
  "SA17nagcitpu:27": "NCit_1.12 vāyuḥ supravahaścaiva śakraḥ suvarṣakastathā /",
  "SA17nagcitpu:28": "varṇarasasametāni vījamūlaphalāni ca //",
  "SA17nagcitpu:29": "NCit_1.13 varṇāśramā hi catvāro na cyutā dharmatatparāḥ /",
  "SA17nagcitpu:30": "ṛddhiguṇasamāyuktaṃ śrīmad vikasitaṃ jagat //",
  "SA17nagcitpu:31": "NCit_1.14 evambhūte sthite rāṣṭre sukhaśāntisamanvite /",
  "SA17nagcitpu:32": "bhayajito manaḥ śuddhaṃ pravṛttaṃ tapasi drutam //",
  "SA17nagcitpu:33": "NCit_1.15 suduṣkaraṃ tapaḥ kṛtvā rājñātiśuddhacetasā /",
  "SA17nagcitpu:34": "varā bahuvidhā prāptā devāllokapitāmahāt //",
  "SA17nagcitpu:35": "NCit_1.16 viṣayastasya śatrubhir devāstrairapi durjayaḥ /",
  "SA17nagcitpu:36": "uttamāpratirodhyā ca sarvaśāstre matistvatha //",
  "SA17nagcitpu:37": "NCit_1.17 sarvaguṇairupetasya parākrāntasya dhīmataḥ /",
  "SA17nagcitpu:38": "mahābhāgasya devānāṃ prabhāvaiḥ prāptaviśruteḥ //",
  "SA17nagcitpu:39": "NCit_1.18 sarvavidyāśrayasyāsya mūrttadharmasya bodhinaḥ /",
  "SA17nagcitpu:40": "maṇiputrasamākhyaspa etādṛśasya bhūpateḥ //",
  "SA17nagcitpu:41": "NCit_1.19 savidhe tvāgataḥ kaścid rudan vipro 'tiduḥkhitaḥ /",
  "SA17nagcitpu:42": "kathaṃ rodiṣi bho vipra cetyapṛcchad dvijaṃ nṛpaḥ //",
  "SA17nagcitpu:43": "NCit_1.20 kruddhena tena vipreṇa kathito nṛpatistadā /",
  "SA17nagcitpu:44": "tava śāsanakāle 'smin deśe 'kālamṛtiyataḥ //",
  "SA17nagcitpu:45": "NCit_1.21 tato 'dharmeṇa rājyaṃ taṃ śāssīdaṃ nṛpa niścitam /",
  "SA17nagcitpu:46": "viṣmayo ya itaḥ pūrvaṃ na jāto 'sau pravartate //",
  "SA17nagcitpu:47": "NCit_1.22 madīyavaṃśarakṣākṛt lakṣaṇākṛtisundaraḥ /",
  "SA17nagcitpu:48": "akālamṛtyunā kasmāt kroṛato 'pahṛtaḥ sutaḥ //",
  "SA17nagcitpu:49": "NCit_1.23 bramha priyau hi rājan tvaṃ sarva jānāsi bhūtale /",
  "SA17nagcitpu:50": "prāṇatulyaṃ sutaṃ mahyaṃ dehi svāmin kṛpānvitaḥ //",
  "SA17nagcitpu:51": "NCit_1.24 dayāṃ yadi na kuryāstvaṃ śaktiman guṇavan nṛpa /",
  "SA17nagcitpu:52": "tṛṇakhaṇḍāṇiva prāṇān tvatsavidhe tyajāmyaham //",
  "SA17nagcitpu:53": "NCit_1.25 bhāṣite tu dvijenaivaṃ buddhimān puraṣottamaḥ /",
  "SA17nagcitpu:54": "ākarṣaṇe sutaṃ tasya matiṃ cakre nṛpālakaḥ //",
  "SA17nagcitpu:55": "NCit_1.26 sāntvitastu nṛvākyena \"āgaccha mama dāsa hi\" /",
  "SA17nagcitpu:56": "sūryavarcodharaṃ yamam uditaṃ tatra dṛṣṭavān //",
  "SA17nagcitpu:57": "NCit_1.27 dharmarājaṃ jagadbandyaṃ praṇamya bhayajinnṛpaḥ /",
  "SA17nagcitpu:58": "brāhmaṇasya hitārthāya sādaraṃ vākyamabravīt //",
  "SA17nagcitpu:59": "NCit_1.28 pratyupakṛddvijātestu prāṇebhyo 'pi sutaḥ priyaḥ /",
  "SA17nagcitpu:60": "cākāle 'pahṛto yo 'sau tava dūtena durdhiyā //",
  "SA17nagcitpu:61": "NCit_1.29 prabho tribhuvanasyāpi dīyatāṃ tanayaḥ priyaḥ /",
  "SA17nagcitpu:62": "viśvakarman dvijanmane asmai prītyā ca dhīmate //",
  "SA17nagcitpu:63": "NCit_1.30 śrutvā pretādhipo vākyaṃ pūjanīyaṃ hasan nṛpam /",
  "SA17nagcitpu:64": "dadau pratyuttaraṃ mṛdu tejasā pūritaṃ vacaḥ //",
  "SA17nagcitpu:65": "NCit_1.31 svakīyakarmavaśād jīvāḥ sarve madvaśagā dhruvam /",
  "SA17nagcitpu:66": "kasyāpyākarṣaṇe tyāge svecchāśaktiḥ kuto mama //",
  "SA17nagcitpu:67": "NCit_1.32 sukhaṃ vā yadi vā duḥkhaṃ sarvaṃ karmavaśaṃ sadā /",
  "SA17nagcitpu:68": "tasmāt rājan vijānīyān mayā naiva pragṛhyate //",
  "SA17nagcitpu:69": "NCit_1.33 madgṛhaṃ pratipadyātha śarīrī na nivartate /",
  "SA17nagcitpu:70": "kālena mahatākṛṣṭo dvijaputro balīyasā //",
  "SA17nagcitpu:71": "NCit_1.34 kuśalaṃ cākuśalaṃ vā sarvamihānubhūyate /",
  "SA17nagcitpu:72": "karmānusāriṇī bhūmir vijñeyā ca sadā nṛṇām //",
  "SA17nagcitpu:73": "NCit_1.35 evamuktaḥ punarbhūpaḥ prāha vaivasvataṃ yamam /",
  "SA17nagcitpu:74": "matprārthanāvaśād deva dehyasmai putramuttamam //",
  "SA17nagcitpu:75": "NCit_1.36 na śakyate na śakyate yama āha punaḥ punaḥ /",
  "SA17nagcitpu:76": "dehi dehi sutaṃ deva rājñāpi prārthitaḥ punaḥ //",
  "SA17nagcitpu:77": "NCit_1.37 āgrahasyātiśayyaṃ ca tayoritthaṃ babhūva ha /",
  "SA17nagcitpu:78": "vyākulau tī mahāyuddhe tadā liptau babhūvatuḥ //",
  "SA17nagcitpu:79": "NCit_1.38 tiṣṭha tiṣṭheti ta rājā bahuśaḥ prāha vīrahā /",
  "SA17nagcitpu:80": "sthito 'smīti raṇe rājan tamavocad nṛpaṃ yamaḥ //",
  "SA17nagcitpu:81": "NCit_1.39 asaṃkhyānāṃ ca vāṇānāṃ tīkṣṇānāṃ parivarṣaṇam /",
  "SA17nagcitpu:82": "akarod bhayajid rājā yamasyopari sarvataḥ //",
  "SA17nagcitpu:83": "NCit_1.40 śrutaghnaṃ sarvato divyaṃ meghato vārivarṣavat /",
  "SA17nagcitpu:84": "apratirodharupaṃ tad astraṃ vavarṣa dharmarāṭ //",
  "SA17nagcitpu:85": "NCit_1.41 tena rājā mahākruddho mahāprabhāvaśālibhiḥ /",
  "SA17nagcitpu:86": "yamadūtāṃścadevāstraiḥ prapīḍya mumude bhṛśam //",
  "SA17nagcitpu:87": "NCit_1.42 śūlāsiprāsamudgarā yamadūtavinirgatāḥ /",
  "SA17nagcitpu:88": "bhūpena sarvathā naṣṭā bhayapravartakā ime //",
  "SA17nagcitpu:89": "NCit_1.43 preto dāruṇarupī ca pratidiśamadhāvata /",
  "SA17nagcitpu:90": "naṣṭaḥ senāpatiścaiva āgamadāhavād drutam //",
  "SA17nagcitpu:91": "NCit_1.44 tataḥ pretādhipo devo dṛṣṭvā taṃ tu parājitam /",
  "SA17nagcitpu:92": "yathājñākāriṇaṃ daṇḍaṃ jagrāha pratihiṃsayā //",
  "SA17nagcitpu:93": "NCit_1.45 kālāgnisadṛśaṃ dṛṣṭvā utkṣiptaṃ pṛthivīpatiḥ /",
  "SA17nagcitpu:94": "brahmaśiro 'ṅkita cāstram ātmahaste gṛhītavān //",
  "SA17nagcitpu:95": "NCit_1.46 sarve bhūtā bhayatrastā mahābhūto 'pi sarvataḥ /",
  "SA17nagcitpu:96": "babhūvurāturā sarve tena durlakṣaṇena vai //",
  "SA17nagcitpu:97": "NCit_1.47 duḥkhitāṃ sakalāṃ pṛthvīṃ dṛsṭvā brahmā tathā suraiḥ /",
  "SA17nagcitpu:98": "ājagāma svayaṃ tatra tasmin deśe raṇākule //",
  "SA17nagcitpu:99": "NCit_1.48 brahmāṇaṃ svāgata dṛṣṭvā bhayajinnṛpasattamaḥ /",
  "SA17nagcitpu:100": "sāñjaliḥ pūjayitvā taṃ prāha yathāyathaṃ vacaḥ //",
  "SA17nagcitpu:101": "NCit_1.49 yamo 'pi praṇipatyātha sarvāmakathayat kathām /",
  "SA17nagcitpu:102": "vaiklavyakāraṇani ca śrutvā śeṣāṇi sṛṣṭikṛt /",
  "SA17nagcitpu:103": "pratyāvṛtya raṇād devaḥ kathayāmāsa tau tadā //",
  "SA17nagcitpu:104": "NCit_1.50 na doṣo bhavatāṃ nātha mṛtyupatermahātmanaḥ /",
  "SA17nagcitpu:105": "satyanarādhipasyaiva kālasya na tu karmaṇaḥ //",
  "SA17nagcitpu:106": "NCit_1.51 purā śubhāśubhaṃ karma tathā ca śiśunā kṛtam /",
  "SA17nagcitpu:107": "labdhañca maraṇaṃ śīghra janma prāpya ca mānuṣam //",
  "SA17nagcitpu:108": "NCit_1.52 sāphalyameti te śramo brāhmaṇasyāsya pūjanāt /",
  "SA17nagcitpu:109": "tasminnupāyavidyeyaṃ matprasādāt prapūjyatām //",
  "SA17nagcitpu:110": "NCit_1.53 varṇādīnāṃ samāyogaiḥ etaddvijasutākṛtim /",
  "SA17nagcitpu:111": "rupamālikha bho rājan sarvalokahitāya vaṃ //",
  "SA17nagcitpu:112": "NCit_1.54 āvirbhūtena brahmaṇā itthamukte suvuddhimān /",
  "SA17nagcitpu:113": "jīvayituṃ lilekha taṃ dvijaputraṃ mahopatiḥ /",
  "SA17nagcitpu:114": "brahmā taccitramādāya yojayāmāsa jīvitam //",
  "SA17nagcitpu:115": "NCit_1.55 vikacotpalacakṣuṣmān sukumāraśarīradhṛk /",
  "SA17nagcitpu:116": "cakṣurunmīlya sānandaṃ punarjīvanamāpede //",
  "SA17nagcitpu:117": "NCit_1.56 jīvitaṃ putramāsādya hṛṣṭo brāhmaṇasattamaḥ /",
  "SA17nagcitpu:118": "bramhāṇamabhivandyātha svīyaputraṃ gṛhitavān //",
  "SA17nagcitpu:119": "NCit_1.57 brahmābravīt tato bhūpaṃ brāhmaṇaprītaye ime /",
  "SA17nagcitpu:120": "yamadutā jitāḥ śaktyā sādhu sādhu kṛtaṃ tvayā //",
  "SA17nagcitpu:121": "NCit_1.58 brahmāṇā kathite tvevaṃ sa rājā harṣamāptavām /",
  "SA17nagcitpu:122": "sarvadamanakārī tu daurmanasyaṃ yamo gataḥ //",
  "SA17nagcitpu:123": "NCit_1.59 aprasannaṃ yamaṃ dṛṣṭvā vacobhirmadhurairbhṛśam /",
  "SA17nagcitpu:124": "brahmā svayaṃ samāśvāsya bhūpatiṃ prāha sattamaḥ //",
  "SA17nagcitpu:125": "NCit_1.60 dharmanītiḥ suvijñāya na nindet kāmapi prajām /",
  "SA17nagcitpu:126": "sadānandapradobhavyastv abhimānaṃ ca varjayet //",
  "SA17nagcitpu:127": "NCit_1.61 yatra sevā satāṃ nāsti tatra nindā bhaved dhruvam /",
  "SA17nagcitpu:128": "nālpamapi sukhaṃ kiñcid āpnoti nindukaḥ sadā //",
  "SA17nagcitpu:129": "NCit_1.62 dveṣiṇo 'pi budhāḥ svargād bhavanti vicyutāstahā /",
  "SA17nagcitpu:130": "ahaṅkānarayuta bhūtaṃ tyajanti sarvamānavāḥ //",
  "SA17nagcitpu:131": "NCit_1.63 nirahaṅkāriṇā tasmāt bhavitavyaṃ sadā khalu /",
  "SA17nagcitpu:132": "jātyā balena dānena naipuṇyena ca vidyayā //",
  "SA17nagcitpu:133": "NCit_1.64 devatānāñca viprāṇāṃ viśeṣaṇa samādaraḥ /",
  "SA17nagcitpu:134": "prakartavyo na kartavyo nindopāyaḥ kathañcana //",
  "SA17nagcitpu:135": "NCit_1.65 avirodhena satkāraḥ karaṇīyaḥ sadā nṛpaiḥ /",
  "SA17nagcitpu:136": "kṣamāvalambanīyā syāt nindā tyājyā tathaiva ca /",
  "SA17nagcitpu:137": "sarvajño nirahaṃkaro guṇine na dviṣennṛpaḥ //",
  "SA17nagcitpu:138": "NCit_1.66 puruṣaṃ vacanaṃ tyājyam āghātaṃ visṛjet sadā /",
  "SA17nagcitpu:139": "pratyakṣaṃ prāpyate yattu sārthakyaṃ tasya cintayet //",
  "SA17nagcitpu:140": "NCit_1.67 devavipravirodhināṃ kutrāpi na sukhaṃ bhavet /",
  "SA17nagcitpu:141": "vidhiyaṃ naiva kāryaṃ hi yamasyāpi tato nṛpa //",
  "SA17nagcitpu:142": "NCit_1.68 brahmaṇetthaṃ sa bhūpālo hy upadiṣṭo dvijapriyaḥ /",
  "SA17nagcitpu:143": "namaskṛtya yamasvārthe kṛtavān supriyaṃ tathā //",
  "SA17nagcitpu:144": "NCit_1.69 yamo 'pi prītimāpanno brahmā prasannatāṃ gataḥ /",
  "SA17nagcitpu:145": "aśokaṃ prītimāpede jagadetañcarācaram //",
  "SA17nagcitpu:146": "NCit_1.70 atha brahmā nṛpaṃ prāha nagnaṃ pretaṃ nivāraya /",
  "SA17nagcitpu:147": "yamadāsaiḥ sadā viśvaṃ na pātayed bhavān khalu //",
  "SA17nagcitpu:148": "NCit_1.71 balena tejasā cāpi tapasemaṃ guṇaṃ nṛpāḥ /",
  "SA17nagcitpu:149": "anukuryurna karttavyo 'kuśala iha bhāvini //",
  "SA17nagcitpu:150": "NCit_1.72 bhavān mahāyaśasvī ca karaṇīyo mayā kṣitau /",
  "SA17nagcitpu:151": "nivartasva kumārgebhyas tvaṃ sadā pṛthivīpate //",
  "SA17nagcitpu:152": "NCit_1.74 pretaparyāyakaṃ nagnam ajaiṣīstvaṃ yato balāt /",
  "SA17nagcitpu:153": "mama prasādād rājendra brāhmaṇānugrahāttathā /",
  "SA17nagcitpu:154": "prajāpatitulaḥ pṛthvāṃ yaśasvī tvaṃ bhaviṣyasi //",
  "SA17nagcitpu:155": "NCit_1.75 vedajño vrataniṣṭhaśca tapasā śuddhamānasaḥ /",
  "SA17nagcitpu:156": "prajāḥ pālaya niṣpāpaḥ anumatistathā mama //",
  "SA17nagcitpu:157": "NCit_1.76 asya brāhmaṇaputrasya citrasya lekhanena ca /",
  "SA17nagcitpu:158": "tādṛśeṇa kṣitāvādi-citrāviṣkārako bhava //",
  "SA17nagcitpu:159": "NCit_1.77 lokānāṃ hitasādhanāt pūjanīyo bhaviṣyasi /",
  "SA17nagcitpu:160": "adya prabhṛti taccitra jagadvandyaṃ bhavet sadā //",
  "SA17nagcitpu:161": "NCit_1.78 pāpaghnaṃ ca manohāri protisukhapradaṃ nṛṇām /",
  "SA17nagcitpu:162": "maṅgalaśropradāyakaṃ rakṣoghnaṃ śatrunāśanam //",
  "SA17nagcitpu:163": "NCit_1.79 tavādau lekhakakhyātiḥ mameyaṃ vacanena ca /",
  "SA17nagcitpu:164": "citramiti prasiddhaṃ tat sarvatraiva bhaviṣyati //",
  "SA17nagcitpu:165": "NCit_1.80 brahmaṇetthaṃ vacasyukte yamo vipraśca nagnajit /",
  "SA17nagcitpu:166": "sarve nemuśca bhaktyā taṃ brahmāṇaṃ lokapālakam //",
  "SA17nagcitpu:167": "NCit_1.81 sarveṣāṃ maṅgalaṃ kṛtvā trilokeśaḥ prajāpatiḥ /",
  "SA17nagcitpu:168": "sarvadevagaṇaiḥ sārdhaṃ jagāma svagṛhaṃ mudā //",
  "SA17nagcitpu:169": "NCit_1.82 rājātha dharmarājaṃ taṃ pūjayitvā prayantataḥ /",
  "SA17nagcitpu:170": "svasthānamāgato dhīmān prīṇayitvā yamaṃ tathā //",
  "SA17nagcitpu:171": "NCit_1.83 athāsau brāhmaṇastuṣṭaḥ prapayau nagaraṃ drutam /",
  "SA17nagcitpu:172": "yasmād deśāt samāpannas tatraiva praviveśa ca //",
  "SA17nagcitpu:173": "NCit_1.84 hṛṣṭo rājā samitraśca citrasaṃracanāya vai /",
  "SA17nagcitpu:174": "udyato 'bhūt sadaivāsau saputre prasthite dvije //",
  "SA17nagcitpu:175": "NCit_1.85 sarvarūpānukūlaṃ tat mānaṃ vā kīdṛśaṃ bhavet /",
  "SA17nagcitpu:176": "tat praṣṭuṃ sṛṣṭikattariṃ brahmalokaṃ jagāma saḥ //",
  "SA17nagcitpu:177": "NCit_1.86 kṛpayā brūhi me brahman citrasaṃlekhanakramam /",
  "SA17nagcitpu:178": "citrasya lakṣaṇāni me nānāvidhāni santi ca //",
  "SA17nagcitpu:179": "NCit_1.87 parimāṇaṃ kimasya syāt vidhinā kīdṛśena vā /",
  "SA17nagcitpu:180": "utpādanīyametaddhi sāñjaliḥ pṛṣṭhavān nṛpaḥ //",
  "SA17nagcitpu:181": "NCit_1.88 brahmātha prāha bhūpendraṃ śṛṇu rājan samāhitaḥ /",
  "SA17nagcitpu:182": "atiguhyaṃ mahad vākyaṃ paramaṃ kathayāmi te //",
  "SA17nagcitpu:183": "NCit_1.89 sṛṣṭerādau samāyātā vedā yajñāśca bhūpate /",
  "SA17nagcitpu:184": "tataḥ prajā mayā sṛṣṭā upadiṣṭāśca tā mayā //",
  "SA17nagcitpu:185": "NCit_1.90 caityānāṃ karaṇāyaiva citraṃ saṃlikhyate yataḥ /",
  "SA17nagcitpu:186": "vedāccitraṃ prajātaṃ vai tasmād jñeyaṃ tathaiva tat //",
  "SA17nagcitpu:187": "NCit_1.91 ādau saṃlikhitatvācca citramityucyate tataḥ /",
  "SA17nagcitpu:188": "carācarayutā vṛkṣā jaṅgamāśca yathāsthitāḥ /",
  "SA17nagcitpu:189": "tathā pralikhanātteṣāṃ taccitramiti kathyate //",
  "SA17nagcitpu:190": "NCit_1.92 girīṇāṃ sumeruḥ śreṣṭhaḥ aṇḍajānāṃ khagādhipaḥ /",
  "SA17nagcitpu:191": "yathā nareṣu bhūpendras tathā citraṃ kalāsu vai //",
  "SA17nagcitpu:192": "NCit_1.93 patanti sāgare nadyaḥ samudrā ratnamāśritāḥ /",
  "SA17nagcitpu:193": "nakṣatraiścāśritaḥ sūryo bramhā ṝṣyāśrayo yathā /",
  "SA17nagcitpu:194": "tathaiva citrakarmaṇi kalāḥ sarvāḥ samāśritāḥ //",
  "SA17nagcitpu:195": "NCit_1.94 himālayo yathā śreṣṭho nageṣu sakaleṣu ca /",
  "SA17nagcitpu:196": "gaṅgā nadiṣu śreṣṭhaiva graheṣu somabhāskarau //",
  "SA17nagcitpu:197": "NCit_1.95 sameṣu vainateyaśca mahendro devavṛndake /",
  "SA17nagcitpu:198": "tathā śreṣṭhaṃ bhaveccitraṃ sarvāsu hi kalāsu ca //",
  "SA17nagcitpu:199": "NCit_1.96 nagnajid gaccha tasmāt tvaṃ viśvakarma samīpataḥ /",
  "SA17nagcitpu:200": "lakṣaṇavidhimānaṃ ca tubhyaṃ sa upadekṣyati //",
  "SA17nagcitpu:201": "NCit_1.97 upadeśamanusṛtya brahmaṇo bhūpatistataḥ /",
  "SA17nagcitpu:202": "viśvakarmasamīpe tu prasanno hyagamad drutam //",
  "SA17nagcitpu:203": "NCit_1.98 dṛṣṭo 'sau viśvakarmā ca rājñā namaskṛtastathā /",
  "SA17nagcitpu:204": "ātithyaṃ vidhivat kṛtvā rājñe so 'dadadāsanam //",
  "SA17nagcitpu:205": "NCit_1.99 rājāha viśvakarman bho brahmajñayā hyupasthitaḥ /",
  "SA17nagcitpu:206": "citrasya lakṣaṇaṃ karma upadiśatu me prabho //",
  "SA17nagcitpu:207": "NCit_1.100 vidhirvā parimāṇaṃ vā kīdṛśaṃ vā bhavettathā /",
  "SA17nagcitpu:208": "upadiśatu kārtsnyena rahasyaṃ saprakārakam //",
  "SA17nagcitpu:209": "NCit_1.101 evamukte narendreṇa viśvakarmā mudānvitaḥ /",
  "SA17nagcitpu:210": "citraśilpasya śāstraṃ tu tasmai rājñe hyupādiśat //",
  "SA17nagcitpu:211": "NCit_1.102 ekāgramanasā tattu śrūyatāṃ yad madbhāṣitaṃ /",
  "SA17nagcitpu:212": "parimāṇaṃ tathāsthānaṃ varṇopāyau yathāyatham //",
  "SA17nagcitpu:213": "NCit_1.103 pradāya sarvamīśena devena padmayoninā /",
  "SA17nagcitpu:214": "nirdiṣṭaṃ citralakṣaṇaṃ buddhimantaḥ kṛte śṛṇu //",
  "SA17nagcitpu:215": "NCit_1.104 sarvavastusamākīrṇā ākṛtīrlakṣaṇānvitāḥ /",
  "SA17nagcitpu:216": "lokaśraddhāspadaṃ mahyaṃ likhitvādau hyupāharat //",
  "SA17nagcitpu:217": "NCit_1.105 kena mānena śobhanāḥ sthānopāyaiśca kīdṛśaiḥ /",
  "SA17nagcitpu:218": "brahmaṇaḥ kṛpayā labdhāḥ sarve śilpā mayā kṛtāḥ //",
  "SA17nagcitpu:219": "NCit_1.106 ākāreṇedṛśenaiva prajā mayā vinirmitāḥ /",
  "SA17nagcitpu:220": "devaiścitraṃ vivarddhitaṃ vividhaṃ lakṣaṇānvitam //",
  "SA17nagcitpu:221": "NCit_1.107 jñeyaṃ mattastvathā rājan lakṣaṇamākṛti tathā /",
  "SA17nagcitpu:222": "sādṛśyaṃ veśasaundaryaṃ parimāṇaṃ kalānvitaṃ //",
  "SA17nagcitpu:223": "NCit_1.108 citramīdṛśaṃ saṃlekhyaṃ yatnād buddhimatā tvayā /",
  "SA17nagcitpu:224": "darśanīyaṃ manuṣyebhyo vidvabhyo guṇayuktebhyaḥ /",
  "SA17nagcitpu:225": "citrasandarśane tāvad utsāhamatiyuktebhyaḥ //",
  "SA17nagcitpu:226": "NCit_1.109 munināgāsurāṇāṃ ca pretānāṃ yakṣarakṣasām /",
  "SA17nagcitpu:227": "gandharvāṇāṃ ca rājendra vidhivat kakṣaṇādikam /",
  "SA17nagcitpu:228": "likhitvā vividhaṃ samyak tubhyaṃ mayā pradaśryate //",
  "SA17nagcitpu:229": "// iti nagnajiccitralakṣaṇanirdeśe nagnajayo nāma prathamaḥ parivarttaḥ //",
  "SA17nagcitpu:230": "dvitīyaḥ parivarttaḥ",
  "SA17nagcitpu:231": "NCit_2.1 yathoktaṃ brahmaṇā pūrvam ācaṣṭe bhūpatiṃ tathā /",
  "SA17nagcitpu:232": "likhanādividhiṃ samyak citrasya parinirmito //",
  "SA17nagcitpu:233": "NCit_2.2 sthāvare jaṃgame naṣṭe pralayānte ca vai purā /",
  "SA17nagcitpu:234": "prādurabhūt suvarṇāṇḍaṃ tamo hatvā jalāt kila //",
  "SA17nagcitpu:235": "NCit_2.3 tasmādaṇḍāt prādurabhūt lokapitāmahaḥ svayam /",
  "SA17nagcitpu:236": "omityekākṣaraṃ tasmād vedavidyāśca kalpanā //",
  "SA17nagcitpu:237": "NCit_2.4 catasraśca prajāstāsāṃ rupasaṃjñādayastadā /",
  "SA17nagcitpu:238": "āyuṣā sahitasyaiva brahmaṇo jātireva ca //",
  "SA17nagcitpu:239": "NCit_2.5 sthānaṃ caryā ca dharmaśca nyāyaśca prābhavan tadā /",
  "SA17nagcitpu:240": "evaṃ kṛte sati brahmā-cintayat jagato hitam //",
  "SA17nagcitpu:241": "NCit_2.6 evaṃ cintayatastasya matiritthaṃ babhūva ha /",
  "SA17nagcitpu:242": "kathaṃ janāśca jānīyuḥ saṃjñāṃ devamahībhūjām /",
  "SA17nagcitpu:243": "apramādena cādaraḥ sadā teṣu kathaṃ bhavet //",
  "SA17nagcitpu:244": "NCit_2.7 brahmetthaṃ cintayitvā tu viṣṇoḥ śivasya cātmanaḥ /",
  "SA17nagcitpu:245": "śakrasya sarvadevānāṃ parimāṇaṃ guṇaṃ tathā //",
  "SA17nagcitpu:246": "NCit_2.8 savastraṃ vividhasthitam alaṃkārāstrasaṃyutaṃ /",
  "SA17nagcitpu:247": "manoramaṃ surupaṃ ca atyantasradṛśaṃ tathā //",
  "SA17nagcitpu:248": "NCit_2.9 sasavibhaktasarvāṅgaṃ pratyaṅgaṃ ca yathāyatham /",
  "SA17nagcitpu:249": "miśritena ca varṇena citrākāraṃ vinirmame //",
  "SA17nagcitpu:250": "NCit_2.10 vilokya tāni citrāṇi netramūlāt pramoditāḥ /",
  "SA17nagcitpu:251": "sādhu sādhviti saṃpūjya praśaṃśasurvidhiṃ surāḥ //",
  "SA17nagcitpu:252": "NCit_2.11 ime devāḥ prasannāśca svaptākāraṃ ca lebhire /",
  "SA17nagcitpu:253": "adhiṣṭhānaṃ prabhāvaṃ ca kṛtavantastathā ime //",
  "SA17nagcitpu:254": "NCit_2.12 prāha saptasurān brahmā astu puṇyaṃ samāśritam /",
  "SA17nagcitpu:255": "adya prabhṛti sarvatra yuṣmākaṃ pratimāsu ca /",
  "SA17nagcitpu:256": "nātra śaṅkā kṛthā naraḥ pūjayiṣyati vaḥ sadā //",
  "SA17nagcitpu:257": "NCit_2.13 śūddhayā dānena vidhivat tatparāyaṇamānasaḥ /",
  "SA17nagcitpu:258": "manuṣyeṣu ca yo nāma bhavantaṃ pūjayiṣyati /",
  "SA17nagcitpu:259": "tasmai kāmasya siddhaye nairujyaṃ saṃpradāsyati //",
  "SA17nagcitpu:260": "NCit_2.14 nānā prakāraduḥsvapnāt dveṣagrastebhya eva ca /",
  "SA17nagcitpu:261": "sarveṣā rakṣaṇa kṛtvā pāpān nāśayati dhruvam //",
  "SA17nagcitpu:262": "NCit_2.15 dharmaśca sadṛśo bhāvyaḥ rakṣohānirbhaved dhruvam /",
  "SA17nagcitpu:263": "yaśovṛddhirbhaved viśve yuṣmākaṃ paripūjanāt //",
  "SA17nagcitpu:264": "NCit_2.16 lokapūjāvyavasthāyai pratimānāṃ yathāyatham /",
  "SA17nagcitpu:265": "nāmādikīrtanaṃ kārya stavapūjādikaṃ tathā //",
  "SA17nagcitpu:266": "NCit_2.17 pratimāṃ yāṃ pratidinaṃ puṇyātmā pūjayiṣyati /",
  "SA17nagcitpu:267": "tayaiva dīyate śāntis tasmai bhaktāya sarvataḥ //",
  "SA17nagcitpu:268": "NCit_2.18 evaṃ vavatviti prāhur devāḥ prasannamānasāḥ /",
  "SA17nagcitpu:269": "svīyaveṣaiḥ svacetasā svādhiṣṭhānaṃ samāgatāḥ /",
  "SA17nagcitpu:270": "itthaṃ pūjābhavad viśva-vāsibhiste prapūjitāḥ //",
  "SA17nagcitpu:271": "NCit_2.19 parimāṇādikaṃ teṣāṃ mattaḥ śrutvā ca lakṣaṇam /",
  "SA17nagcitpu:272": "adya manuṣyalokeṣu pracāraya prayatnataḥ //",
  "SA17nagcitpu:273": "NCit_2.20 brahmaṇaśca mayā prāptaṃ vidyottamā ca lakṣaṇam /",
  "SA17nagcitpu:274": "aśeṣaṃ parimāṇaṃ ca tubhyamadya pradīyate //",
  "SA17nagcitpu:275": "NCit_2.22 trilokeṣu ca pūjyānāṃ sarveṣāṃ dehināṃ tathā /",
  "SA17nagcitpu:276": "pāpahānikaraṃ bhīter nāśakam netramodakaṃ //",
  "SA17nagcitpu:277": "NCit_2.23 ādyutpannañca doṣeṇa hīnaṃ nānāśrayaṃ param /",
  "SA17nagcitpu:278": "vijānīhi kṣitīndra tvaṃ yaśorāśivivardhakam //",
  "SA17nagcitpu:279": "// citralakṣaṇe pūjotpattirnām dvitīyaḥ parivarttaḥ //",
  "SA17nagcitpu:280": "tṛtīyaḥ parivarttaḥ",
  "SA17nagcitpu:281": "NCit_3.1 lokasya kāyamānaṃ māṃ svayambhūrupadiṣṭavān /",
  "SA17nagcitpu:282": "tat tathaiva pravakṣyāmi mānaṃ brūhi prajāsu ca //",
  "SA17nagcitpu:283": "NCit_3.2 devarākṣasagandharva siddhanartakakinnarāḥ /",
  "SA17nagcitpu:284": "vidyādharāśca nāgendrāḥ piśācapretakāyikāḥ //",
  "SA17nagcitpu:285": "NCit_3.3 ye bhavanti ca teṣāṃ vai bhūpatonāṃ tatastathā /",
  "SA17nagcitpu:286": "sarveṣāṃ prāṇijātānāṃ mānamidaṃ pravartate //",
  "SA17nagcitpu:287": "NCit_3.4 paramāṇuśca vālāgraṃ likṣā yūko yavo 'ṅguliḥ /",
  "SA17nagcitpu:288": "aṣṭāṣṭaguṇavṛddhyā vai jñātavyamiti niścitam //",
  "SA17nagcitpu:289": "NCit_3.5 paramāṇubhiraṣṭābhir ekaṃ vālāgramucyate /",
  "SA17nagcitpu:290": "vālāgrāṣṭau ca likṣā sā parimāṇajñakīrtitā /",
  "SA17nagcitpu:291": "aṣṭalikṣā bhaved yūkaḥ aṣṭayūkā yavaḥ smṛtaḥ //",
  "SA17nagcitpu:292": "NCit_3.6 dvyaṅgulordvyaṅgulaṃ mānam aṅguliḥ syād yavāṣṭakam /",
  "SA17nagcitpu:293": "ardhāṅguliścaturyavā iti mānaṃ nigadyate //",
  "SA17nagcitpu:294": "NCit_3.7 vistārasya yathaivārtha āyāmena prakāśitaḥ /",
  "SA17nagcitpu:295": "tathārohasamucchrāyau paryāyavācinau matau /",
  "SA17nagcitpu:296": "parimāṇānusareṇa varṇanoyāḥ kṣitau narāḥ //",
  "SA17nagcitpu:297": "NCit_3.8 ucchrāyaśca tathāyāmo rājñāṃ nyagrodhavṛkṣavat /",
  "SA17nagcitpu:298": "vistṛtaścakravartināṃ śruyatāṃ varṇyate mayā //",
  "SA17nagcitpu:299": "NCit_3.9 ucchrāyaścakravartināṃ svāṅguleḥ parimāṇataḥ /",
  "SA17nagcitpu:300": "aṣṭottaraśataṃ jñeyaṃ kadācinna parāṅguleḥ //",
  "SA17nagcitpu:301": "NCit_3.10 cakravartimahīpānām ucchrāyaparimāṇakam /",
  "SA17nagcitpu:302": "sākṣāt savarṇyate cātra purvoktaṃ vistareṇa ca //",
  "SA17nagcitpu:303": "NCit_3.11 mukhādīnāṃ parimāṇaṃ śruyatāmucyate mayā /",
  "SA17nagcitpu:304": "tribhāgena vibhaktaṃ ca samānena tathā budhaiḥ /",
  "SA17nagcitpu:305": "civunāsālalāṭaṃ vā caturaṅgulamānakam //",
  "SA17nagcitpu:306": "NCit_3.12 āyāmo mukhabhāgasya bhaveccaturdaśāṅguliḥ /",
  "SA17nagcitpu:307": "urddhabhāge tvadhībhāge āyamo dvādaśāṅguliḥ /",
  "SA17nagcitpu:308": "āroho vadanasyātra dvādaśāṅgulimānakaḥ //",
  "SA17nagcitpu:309": "NCit_3.13 ārohaścaturaṃgulam uṣṇīṣasya bhaved dhruvaṃ /",
  "SA17nagcitpu:310": "āyāmaśca tathaivāsya ṣaḍaṅgulasamāyutaḥ //",
  "SA17nagcitpu:311": "NCit_3.14 śīrṣaṃ chatrasamākāram āyāmo dvādaśāṅgulaḥ /",
  "SA17nagcitpu:312": "dvātriṃśat tasya maṇdalam aṅgulīnāṃ hi mānataḥ //",
  "SA17nagcitpu:313": "NCit_3.15 karṇadeśasya cāyamo dvyaṅguliparimāṇakaḥ /",
  "SA17nagcitpu:314": "caturaṅgalisamucchrāyo randhramardhāṅgalaṃ matam /",
  "SA17nagcitpu:315": "karṇārandhrasya cāroha ekāṅgulo bhaved dhruvam //",
  "SA17nagcitpu:316": "NCit_3.16 samānatalavijñeyaṃ bhrupṛṣṭhakarṇayostathā /",
  "SA17nagcitpu:317": "akṣikoṣasya vistāraḥ karṇarandhrasamānakaḥ //",
  "SA17nagcitpu:318": "NCit_3.17 karṇasya luṭikāmānaṃ niścayena na kīrtyate /",
  "SA17nagcitpu:319": "bhruvorucchrāya āroho dvau yavau caturaṃguliḥ //",
  "SA17nagcitpu:320": "NCit_3.18 sarveṣāmeva śāntānāṃ bhruḥsyānnavaśaśāṅkavat /",
  "SA17nagcitpu:321": "narttane rodane krodhe cāpākārā bhavet sadā //",
  "SA17nagcitpu:322": "NCit_3.19 bhaye śoke ca bhrūprāntāv unnatau kramikau smṛtau /",
  "SA17nagcitpu:323": "nāsākośāt samutthāya ardhalalāṭagāminau //",
  "SA17nagcitpu:324": "NCit_3.20 ekāṅgulistathā madhyaḥ romakoṣasamāvṛtaḥ /",
  "SA17nagcitpu:325": "bhrūmadhyāt keśaparyantaṃ mānaṃ dvyardhāṅgulaṃ matam //",
  "SA17nagcitpu:326": "NCit_3.21 bhrūvaḥ prabhṛti bhālāntaṃ mānaṃ syāccaturaṅgulam /",
  "SA17nagcitpu:327": "dvyaṅgulau hyakṣikoṣaḥ syān netramadhyaṃ tathaiva tu //",
  "SA17nagcitpu:328": "NCit_3.22 cakṣuṣodvaryaṅgulāroha āyāmaścaikakāṅguliḥ /",
  "SA17nagcitpu:329": "tribhāgastārakā hyasya mukhamānasusammatā //",
  "SA17nagcitpu:330": "NCit_3.23 cakṣuvat tārakocchrāyo nayanaṃ cāpasannibham /",
  "SA17nagcitpu:331": "yad bhavettasya mānaṃ syād yavatrayapramāṇakam //",
  "SA17nagcitpu:332": "NCit_3.24 utpalapatranetrasya pramāṇaṃṣaḍyavaṃ smṛtam /",
  "SA17nagcitpu:333": "matsyodarasunetrasya mānamaṣṭayavaṃ bhavet //",
  "SA17nagcitpu:334": "NCit_3.25 padmapatranibhaṃ netraṃ navayavaiḥ susaṃnitam /",
  "SA17nagcitpu:335": "varāṭakābhanetrasya mānaṃ daśayavaṃ bhavet //",
  "SA17nagcitpu:336": "NCit_3.26 ucchrāyaśca tathāyāmo netrāṇāṃ varṇito mayā /",
  "SA17nagcitpu:337": "nirvikalpaṃ bhaveccakṣur yogināṃ cāpasannibhaṃ //",
  "SA17nagcitpu:338": "NCit_3.27 kāmināṃ ca tathā strīṇāṃ netraṃ matsyodaraṃ bhavet /",
  "SA17nagcitpu:339": "sāmānyānaṃ tu karttavyam utpaladalasannibham //",
  "SA17nagcitpu:340": "NCit_3.28 trastasya rudataścaiva padmapatranibhaṃ varam /",
  "SA17nagcitpu:341": "kruddhasya duḥkhitasyaiva varāṭakanibhaṃ sadā //",
  "SA17nagcitpu:342": "NCit_3.29 utpaladalavannetraṃ raktāntaṃ kṛṣṇatārakam /",
  "SA17nagcitpu:343": "dīrghāgrasundaraṃ pakṣma śuvarṇaṃ saralaṃ mṛdu //",
  "SA17nagcitpu:344": "NCit_3.30 gokṣīravarṇavatsnigdhaṃ prajāhitakaraṃ bhavet /",
  "SA17nagcitpu:345": "rājannetat vijānīyād yathā syāt netralakṣaṇam //",
  "SA17nagcitpu:346": "NCit_3.31 prasannapadmavannetrāṃ nīlavalkalasundaraṃ /",
  "SA17nagcitpu:347": "antarākhacitaṃ kṛṣṇaṃ tārakaṃ śrīsukhapradam /",
  "SA17nagcitpu:348": "vilikhayet tathā dhīmān citraśāstreṣu dīkṣitaḥ //",
  "SA17nagcitpu:349": "NCit_3.32 netramānamidaṃ jñeyaṃ yathāśāstramudīritam /",
  "SA17nagcitpu:350": "ṣaṭtriṃśaddṛṣṭiniyama-lakṣaṇamagra ucyate //",
  "SA17nagcitpu:351": "NCit_3.33 nāsāyāḥ punarārohaś caturaṅgulimātrakaḥ /",
  "SA17nagcitpu:352": "māsāgrasya samucchrāyau dvyaṅguliparimāṇakaḥ //",
  "SA17nagcitpu:353": "NCit_3.34 vakratāyāḥ puṭasyāpi āyāmaḥ svāṅgulidvayam /",
  "SA17nagcitpu:354": "nāsārandhrāgradeśasya mānavaṃ syāccaturyavam /",
  "SA17nagcitpu:355": "ucchrāyaśca tathaivāsya yavadvayasamāyutaḥ //",
  "SA17nagcitpu:356": "NCit_3.35 deśasturandhrayormadhye dviyavaparimāṇakaḥ /",
  "SA17nagcitpu:357": "ārohaḥ ṣaḍyavastasya oṣṭha ekāṅguliḥ smṛtaḥ //",
  "SA17nagcitpu:358": "NCit_3.36 adharo 'rdhāṅgulistasya gojī cārdhāṅgulistathā /",
  "SA17nagcitpu:359": "adharoṣṭhasya cārohaś caturaṅgulimānakaḥ //",
  "SA17nagcitpu:360": "NCit_3.37 oṣṭhāntau vimbavad raktau tathā cāpānukārakau /",
  "SA17nagcitpu:361": "alpocco mukhakoṇaḥ syāt sadāsusmitasaṃyutaḥ //",
  "SA17nagcitpu:362": "NCit_3.38 ucchrāye dvyaṅgulirhanur āyāme tryaṅgulistathā /",
  "SA17nagcitpu:363": "kaṇṭhasya tu samucchāyaś caturaṅgulakaṃ smṛtam /",
  "SA17nagcitpu:364": "utkṣiptakaṇṭhamānaṃ hi jñeyametanna cānyathā //",
  "SA17nagcitpu:365": "NCit_3.39 adhādhaḥ kaṇṭhadeśaya cāyamaḥ syād daśāṅguliḥ /",
  "SA17nagcitpu:366": "kaśo 'ṣṭāṅgulakaṃ mānaṃ tataḥ sthūlastrimānataḥ //",
  "SA17nagcitpu:367": "NCit_3.40 kaṇṭhastribalibhiryuktaḥ karttavyaḥ kambuvat sadā /",
  "SA17nagcitpu:368": "unnataḥ pṛṣṭhabhāga syāt parimaṇḍalasaṃyutaḥ //",
  "SA17nagcitpu:369": "NCit_3.41 pañcāṅgulaṃ tu gaṇḍodhvaṃ adhaḥ syāt caturaṅgulam /",
  "SA17nagcitpu:370": "civukasya tathā mānaṃ caturaṅgulakaṃ matam //",
  "SA17nagcitpu:371": "NCit_3.42 āyāmo mukhagāgasya tathauṣṭhasya vivarṇitaḥ /",
  "SA17nagcitpu:372": "caturasraṃ mukhaṃ pūrṇaṃ prasannaṃ cārulakṣaṇam //",
  "SA17nagcitpu:373": "NCit_3.43 trikoṇā kuṭilā vṛttā naiva kāryā mukhākṛtiḥ /",
  "SA17nagcitpu:374": "krodhayuk roṣayuk caiva na mukhaṃ syāt kadācana //",
  "SA17nagcitpu:375": "NCit_3.44 īdṛśairlakṣaṇairyuktaṃ mukhaṃ vilikhayed yadi /",
  "SA17nagcitpu:376": "susampanno bhaviṣyati nara iha ca sarvadā //",
  "SA17nagcitpu:377": "NCit_3.45 śāntikāmi mukhaṃ yat syād dīrghaṃ khartaṃ ca vartulam /",
  "SA17nagcitpu:378": "trikoṇaṃ vā prajānāñca sāmānyānāṃ bhaviṣyati //",
  "SA17nagcitpu:379": "NCit_3.46 taditarañca yad bhavet pūrvalakṣaṇasaṃyutaṃ /",
  "SA17nagcitpu:380": "tad vijñeyaṃ ca devānāṃ mukhasya mānamīdṛśam //",
  "SA17nagcitpu:381": "NCit_3.47 ata ūdhrvaṃ pravakṣyāmi kāyamāna vicārataḥ /",
  "SA17nagcitpu:382": "avikṣiptena gṛhyatāṃ manasā ca mahipate //",
  "SA17nagcitpu:383": "NCit_3.48 yat sthānaṃ kaṭideśasya udarasya tathāntarā /",
  "SA17nagcitpu:384": "jñeyaṃ tad dvyaṅgulaṃ nūnaṃ skandhāyāmaḥ ṣaḍaṅgulaḥ /",
  "SA17nagcitpu:385": "daighrye tvaṣṭāṅgulo jñeyo vakṣastu dviguṇaṃ smṛtam //",
  "SA17nagcitpu:386": "NCit_3.49 ārohaḥ syāttu meṭrasya ṣaḍaṅgulapramāṇakaḥ /",
  "SA17nagcitpu:387": "aṣṭādaśāṅgulā śroṇī ārohe kathitā budhaiḥ //",
  "SA17nagcitpu:388": "NCit_3.50 jatruto hṛdayaṃ yāvan na kuṭilaḥ pradeśakaḥ /",
  "SA17nagcitpu:389": "hṛdayān nābhirandhrakaḥ bandhuraḥ syānna saṃśayaḥ /",
  "SA17nagcitpu:390": "nābhito meṭraparyantaṃ samānaṃ ca bhaved dhruvam //",
  "SA17nagcitpu:391": "NCit_3.51 caturdaśāṅgulaṃ kaṭyā nābherardhāṅgulaṃ matam /",
  "SA17nagcitpu:392": "mānaṃ ca dahiṇāvarttaṃ yavaikaṃ cucukaṃ smṛtam //",
  "SA17nagcitpu:393": "NCit_3.52 maṇḍalo dvayaṅgulo vāsaḥ punardeyaṃ cucūkayoḥ /",
  "SA17nagcitpu:394": "bandhanaṃ ca pradātavyaṃ kaṭideśasya śobhanam /",
  "SA17nagcitpu:395": "kaṭideśastathā nābher adhastāccaturaṅguliḥ //",
  "SA17nagcitpu:396": "NCit_3.53 āyāme dvyaṅgulaṃ meḍhraṃ vāsteyastu ṣaḍaṅgulaḥ /",
  "SA17nagcitpu:397": "bṛṣaṇau nātilambau hi sthūlatve saptakāṅgulau /",
  "SA17nagcitpu:398": "parivṛtiḥ samānaiva ucchrāye caturaṅgulau //",
  "SA17nagcitpu:399": "NCit_3.54 medaṃ ṣaḍaṅgulaṃ proktam antaraṃ svodarānnanu /",
  "SA17nagcitpu:400": "ṣaḍaṅgulaṃ bhavet mānaṃ lakṣaṇajñairudāhṛtam //",
  "SA17nagcitpu:401": "NCit_3.55 āyāmo jaṅghayoḥ kāryaḥ pañcaviṃśatiraṅgulaḥ /",
  "SA17nagcitpu:402": "ūrvorgulphayoścaiva mānaṃ syāccaturaṅgulam //",
  "SA17nagcitpu:403": "NCit_3.56 prāntadvayaṃ ca jaṅghāyā vikhyātaṃ citrakarmaṇi /",
  "SA17nagcitpu:404": "gulphalagnapradeśasya āyāmaścaturaṅgulaḥ /",
  "SA17nagcitpu:405": "tathaiva madhyadeśī hi āroheṇa ṣaḍaṅguliḥ //",
  "SA17nagcitpu:406": "NCit_3.57 ñyaṅgulaṃ jānubhāgasya āyāme na tathārohe /",
  "SA17nagcitpu:407": "jaṅghādvayasya tasyordhaṃ mānamaṣṭāṅgulaṃ matam /",
  "SA17nagcitpu:408": "jaṅghayoḥ sthūlatāmānaṃ bhaved dvādaśakāṅgulam //",
  "SA17nagcitpu:409": "NCit_3.58 jaṅghāgramunnataṃ kuryāt puṣṭamasina saṃyutam /",
  "SA17nagcitpu:410": "mṛdu karikarākāraṃ na kāryaṃ viṣamaṃ kvacit //",
  "SA17nagcitpu:411": "NCit_3.59 gulphādeśastathā nāṛī pragacchannaiva dṛṣṭitām /",
  "SA17nagcitpu:412": "jaṅghāyāḥ paścimo bhāgaḥ suvṛtto 'lponnatau bhavet //",
  "SA17nagcitpu:413": "NCit_3.60 ucchrāyeṇa tu pārṣṇīnāṃ mānaṃ pañcāṅgulaṃ matam /",
  "SA17nagcitpu:414": "āyāmastryaṅgula proktaḥ pādau caturdaśāṅgulau //",
  "SA17nagcitpu:415": "NCit_3.61 caturaṅguliko 'ṅguṣṭo raktaṃ pādatalaṃ smṛtam /",
  "SA17nagcitpu:416": "raktapadmāgrasādṛśyaṃ lākṣārasasamāyutam //",
  "SA17nagcitpu:417": "NCit_3.62 cakrādilakṣaṇairyuktaṃ parasparasamīpagam /",
  "SA17nagcitpu:418": "pādasya bandhanaṃ syāttu dvyuṅgulaṃ bhūpadeśagam //",
  "SA17nagcitpu:419": "NCit_3.63 cakravartimahīpasya haṃsavaccaraṇau matau /",
  "SA17nagcitpu:420": "bhūsparśau jālavṛddhau ca aṣṭāṅgulipramāṇakau //",
  "SA17nagcitpu:421": "NCit_3.64 kūrmapṛṣṭasamākārau sundaracinhasaṃyutau /",
  "SA17nagcitpu:422": "pañcāṅgulisamāyāmau darśane sumanoharau //",
  "SA17nagcitpu:423": "NCit_3.65 kaniṣṭikāttayārohaḥ ṣaḍaṅgulisusaṃyataḥ /",
  "SA17nagcitpu:424": "aṅguṣṭasya tathāyāmo dvyaṅgulaḥ sādhuniścitaḥ /",
  "SA17nagcitpu:425": "parivṛtiḥ ṣaḍaṅguliḥ ārohe caturaṅguliḥ //",
  "SA17nagcitpu:426": "NCit_3.66 agre samunnatā kāryā dīrghā aṅgulayastathā /",
  "SA17nagcitpu:427": "aṅguṣṭhāpekṣayā sthūlā ārohe tryaṅgulā matāḥ //",
  "SA17nagcitpu:428": "NCit_3.67 ekaikāṅgulito nyūnāḥ sarvāḥ syuḥ kramikāgatāḥ /",
  "SA17nagcitpu:429": "kaniṣṭhikāsamucchrāya-parivṛttirdviraṅguliḥ //",
  "SA17nagcitpu:430": "NCit_3.68 aṅgulīnāṃ tu jālāśca sannaddhāḥ sundarāstathā /",
  "SA17nagcitpu:431": "nāḍyaviṣamasaṃpuṣṭā asthi cādarśanaṃ gatam //",
  "SA17nagcitpu:432": "NCit_3.69 nakhāścārdhaśaśāṅkavat raktimāḥ snigdhavarṇakāḥ /",
  "SA17nagcitpu:433": "sinduraliptasarvāṅgāḥ pradiptāgniśikhā yathā //",
  "SA17nagcitpu:434": "NCit_3.70 candrakāntasamujjvalās tathā suspaṣṭasaṃyutāḥ /",
  "SA17nagcitpu:435": "avraṇā mṛdavaḥ pūrṇāḥ yavamānena pūritāḥ //",
  "SA17nagcitpu:436": "NCit_3.71 aṅgulistu tribhāgaḥ syāt spaṣṭā vṛddhāṅgulistathā /",
  "SA17nagcitpu:437": "tasyāḥ pārśvāṅgulermadhye sthānamardhāṅgulaṃ matam //",
  "SA17nagcitpu:438": "NCit_3.72 gulphādeśādadhobhāgaś caraṇamitisaṃjñitam /",
  "SA17nagcitpu:439": "taccaraṇasamucchrāyaḥ caturaṅgulako mataḥ /",
  "SA17nagcitpu:440": "itthaṃ caraṇamānaṃ syān mayā proktaṃ sucintitam //",
  "SA17nagcitpu:441": "NCit_3.73 hastasya lakṣaṇānyatra śruyantāṃ kathayāmyaham /",
  "SA17nagcitpu:442": "talaṃ saptāṅgulaṃ dīrghaṃ vistāraḥ pañcakāṅguliḥ //",
  "SA17nagcitpu:443": "NCit_3.74 madhyāṅguleḥ samucchrāyaḥ pañcāṅgulaṃ prakīrtitam /",
  "SA17nagcitpu:444": "tarjanyā nyūnatā bodhyā parvārdhena susaṃmatā //",
  "SA17nagcitpu:445": "NCit_3.75 anāmikāṅgulīmānaṃ tadvadeva bhaved dhruvam /",
  "SA17nagcitpu:446": "kaniṣṭhikāpyadīrghā syāt pārśvāṅgulikramādanu //",
  "SA17nagcitpu:447": "NCit_3.76 aṅguṣṭhasya sadorahoś caturaṅgulako mataḥ /",
  "SA17nagcitpu:448": "aṅguṣṭhe dve tu parvaṇī samenaika yavo bhavet //",
  "SA17nagcitpu:449": "NCit_3.77 tasyādho māṃsapiṇḍaśca tryaṅgulisammito bhavet /",
  "SA17nagcitpu:450": "aṅguṣṭhasya pramāṇaṃ tu navayavakasammatam /",
  "SA17nagcitpu:451": "āyāmo 'ṣṭayavaḥ kārya ārohastu yavā nava //",
  "SA17nagcitpu:452": "NCit_3.78 aṅguṣṭhāttu caturbhāgā naddhā jālakramādanu /",
  "SA17nagcitpu:453": "nakhā raktāstathā svacchāḥ śuktivaccārutānvitā //",
  "SA17nagcitpu:454": "NCit_3.79 aṅguṣṭhapārśvamāṃsaṃ tvāyāme aṅgulakaṃ matam /",
  "SA17nagcitpu:455": "aṅguṣṭhāntaṃ tu karabhāt saptāṅgulamānakam //",
  "SA17nagcitpu:456": "NCit_3.80 āyāmaśca tathārohaḥ kramādaṅguṣṭhayormithaḥ /",
  "SA17nagcitpu:457": "yathāśāstramupanyastaḥ śubhaṃ kāryaṃ vicārayan //",
  "SA17nagcitpu:458": "NCit_3.81 parvārdhena mitāḥ kāryā nakhāḥ sūkṣmāṃ nakhāgrakāḥ /",
  "SA17nagcitpu:459": "sṛṣyante ca yavādṛśaḥ parvatarekhā tvadoṣabhāk //",
  "SA17nagcitpu:460": "NCit_3.82 parvaṃ dīrghaṃ ca vṛtaṃ ca karatalasuśobhanam /",
  "SA17nagcitpu:461": "talau padmasamau raktau karasyaivaṃ vidhānataḥ //",
  "SA17nagcitpu:462": "NCit_3.83 akuṭilamavakraṃ ca gambhīraṃ sūkṣmakaṃ tathā /",
  "SA17nagcitpu:463": "rekhātrayaṃ kare proktaṃ raktavarṇaṃ suśobhanam //",
  "SA17nagcitpu:464": "NCit_3.84 śrīvatsacakracihnasvastilakṣaṇa samanvitam /",
  "SA17nagcitpu:465": "kārpāsasparśakomalaṃ kṣaumasūtramanoharam /",
  "SA17nagcitpu:466": "sukhadaṃ cāru susparśaṃ kuryāt karatalaṃ śubham //",
  "SA17nagcitpu:467": "NCit_3.85 samantān māṃsapūrṇaṃ vai nāṛī dṛśyā kadāpi na /",
  "SA17nagcitpu:468": "hastapṛṣṭhaṃ sadā snigdham unnataṃ ca bhaved dhruvam /",
  "SA17nagcitpu:469": "sūkṣmā aṅgulijālā hi sundaraṃ ca tanustathā //",
  "SA17nagcitpu:470": "NCit_3.86 utpalābhaḥ sadā rakto nāgendrābhogasannibhaḥ /",
  "SA17nagcitpu:471": "nakhodarastanuḥ snigdha unnataḥ karaśobhakaḥ //",
  "SA17nagcitpu:472": "NCit_3.87 ārohāyāmamānaṃ tu hastasya gaditaṃ mayā /",
  "SA17nagcitpu:473": "bāhūnāṃ mānamārohaṃ dhīman śṛṇu vadāni te //",
  "SA17nagcitpu:474": "NCit_3.88 ubhayostu tathā bāhvīr mānaṃ kuryād yathāvidhi /",
  "SA17nagcitpu:475": "ṣaṭtriśakaṃ pramāṇaṃ vai aṅgulīnāṃ vidhānataḥ /",
  "SA17nagcitpu:476": "aṣṭādaśa prabāhośca bāhoścāpi tathaiva ca //",
  "SA17nagcitpu:477": "NCit_3.89 skandhāgrasya bhaven mānaṃ ṣaḍaṅgulisusammatam /",
  "SA17nagcitpu:478": "āyāmo bāhubhāgasya jñeyaṃ pañcāṅgulaṃ sadā //",
  "SA17nagcitpu:479": "NCit_3.90 aṅgulirmaṇibandhaḥ syāt pravāhū caturaṅgulī /",
  "SA17nagcitpu:480": "viśālo varttulākāraḥ suspaṣṭoraṃśo bhavet punaḥ //",
  "SA17nagcitpu:481": "NCit_3.91 āroho bhujayoryastu bhavedaṣṭādaśāṅguliḥ /",
  "SA17nagcitpu:482": "ākarādaṣṭacatvāriśat nāṛiparva tvadṛśyakam //",
  "SA17nagcitpu:483": "NCit_3.92 hastau na jānuparyantau dīrdhau sūkṣrmau ca sundarau /",
  "SA17nagcitpu:484": "samantān māṃsapūrṇau ca bhavetāmānapūrṇyataḥ //",
  "SA17nagcitpu:485": "NCit_3.93 gopucchāgrasamau tāvat krameṇoccāvacau punaḥ /",
  "SA17nagcitpu:486": "bāhū daṇḍāyamānasya jānuparyantagāminau //",
  "SA17nagcitpu:487": "NCit_3.94 tasmād rājendra hastena jānuprāpta udīryate /",
  "SA17nagcitpu:488": "bāhuprabāhumānāni āyāmārohaḥ kīrttitaḥ //",
  "SA17nagcitpu:489": "NCit_3.95 punaragre pravakṣyāmi lakṣaṇāni śubhāni vai /",
  "SA17nagcitpu:490": "yāni purvaṃ na coktāni tāni tubhyaṃ vadāmyaham //",
  "SA17nagcitpu:491": "NCit_3.96 keśānāṃ prāntabhāgāttu sthānaṃ kaṭyāsthivistṛtam /",
  "SA17nagcitpu:492": "parimāṇaṃ ṣaḍaṅgulaṃ jñeyaṃ sadā mahīpate /",
  "SA17nagcitpu:493": "skandhasthalasya mānaṃ hi ṣoṛaśāṅgulisammitam //",
  "SA17nagcitpu:494": "NCit_3.97 ārohastasya madhyasya daśāṅgulaṃ bhaved dhruvam /",
  "SA17nagcitpu:495": "āyāme cāṅgulīnāṃ hī saṃkhyā yāyād navānvitā //",
  "SA17nagcitpu:496": "NCit_3.98 skandhadeśasya madhyāṃśa ārohāyāmaśobhitaḥ /",
  "SA17nagcitpu:497": "pṛṣṭhamadhyaḥ ṣaḍaṅgulir urdhve tu viṃśatirmatā //",
  "SA17nagcitpu:498": "NCit_3.99 madhyasya dvayaṅgulāyāmaḥ pṛṣṭhaṃ bhāgena sundaram /",
  "SA17nagcitpu:499": "puruṣāṇāmidaṃ mānaṃ strīṇāṃ bhāgaḥ sa eva hi /",
  "SA17nagcitpu:500": "māṃsapeśyalpasaṃyutaḥ sarvaśarīraśobhanaḥ //",
  "SA17nagcitpu:501": "NCit_3.100 nitambapārśvamānaṃ syāt ṣaḍaṅgulisamanvitam /",
  "SA17nagcitpu:502": "caturasraṃ ca vijñeyaṃ maṇḍalānvitanimnagam //",
  "SA17nagcitpu:503": "NCit_3.101 sthānāt tasmāt samārabhya śroṇīsīmāsamīpagam /",
  "SA17nagcitpu:504": "caturaṅgulaṃ sthānaṃ syāt pāyustu dvyuṅgulaṃ matam //",
  "SA17nagcitpu:505": "NCit_3.102 nitambadeśa ārohe cāṣṭāṅgulisamanvitaḥ /",
  "SA17nagcitpu:506": "nātisaṃkocamāpanna āyāmaḥ saptakāṅguliḥ /",
  "SA17nagcitpu:507": "cārumaṇḍalayuktaśca nātiprasārito bhavet //",
  "SA17nagcitpu:508": "NCit_3.103 ārohāyāmayoḥ sarvaṃ lakṣaṇaṃ śāstrasammatam /",
  "SA17nagcitpu:509": "nirdiṣṭaṃ cāvabodhārthaṃ punaratra pravakṣyate /",
  "SA17nagcitpu:510": "avikṣiptena cittena gṛhyatāṃ lokahetave //",
  "SA17nagcitpu:511": "NCit_3.104 dantaśirasya lobhānāṃ vyavasthā kramaśo yathā /",
  "SA17nagcitpu:512": "varṇasya lakṣaṇaṃ caiva devamukhe na dīyate //",
  "SA17nagcitpu:513": "NCit_3.105 sugrathitāḥ samādantāḥ snigdhavarṇāḥ sutīkṣṇakāḥ /",
  "SA17nagcitpu:514": "dadhimuktābjavacchuklāḥ svacchāḥ śvetā himā iva //",
  "SA17nagcitpu:515": "NCit_3.106 catvāriśacchubhā dantāḥ śvadantaiśca suśobhitāḥ /",
  "SA17nagcitpu:516": "ārohe triyavā jñeyā āyāme yavayugmakāḥ //",
  "SA17nagcitpu:517": "NCit_3.107 dantamūlaṃ tathā tālu jihvāsīmā ca lohitam /",
  "SA17nagcitpu:518": "jātīkusumasaṃkāśaṃ śvadantābhaṃ suśobhanaṃ //",
  "SA17nagcitpu:519": "NCit_3.108 śvadantānāṃ yavārdhena vṛddhiḥ kāryā vicārayan /",
  "SA17nagcitpu:520": "tīkṣṇāgraparimaṇḍalaṃ mṛdu mṛṇālatantuvat //",
  "SA17nagcitpu:521": "NCit_3.109 padmapatrapratīkāśaḥ komalaśca sulakṣaṇaḥ /",
  "SA17nagcitpu:522": "sthirataḍīnnibho jihvād eśaḥ spaṣṭaśca raktimaḥ /",
  "SA17nagcitpu:523": "navārdhaparṇavaccāruḥ mukhe vai vitato bhavet //",
  "SA17nagcitpu:524": "NCit_3.110 airāvatasya vṛṃhatī hayarājasya nādavat /",
  "SA17nagcitpu:525": "megharavasya gambhīrā vāṇī proktā sulakṣaṇā //",
  "SA17nagcitpu:526": "NCit_3.111 jālarekhānibhā keśāḥ śiro 'laṃkaraṇaṃ gatāḥ /",
  "SA17nagcitpu:527": "indranīlasabhāḥ kṛṣṇā bhramarāñjanasannibhāḥ //",
  "SA17nagcitpu:528": "NCit_3.112 mayūrakaṇṭharomābhāḥ kokilābhāḥ śiroruhāḥ /",
  "SA17nagcitpu:529": "nīlā dedīpyamānāśca pṛṣṭamūlasamāgatāḥ //",
  "SA17nagcitpu:530": "NCit_3.113 sundarā dakṣiṇāvarttāḥ keśariṇaḥ saṭāprabhāḥ /",
  "SA17nagcitpu:531": "jālarekhāṅkitāḥ koṇāḥ keśacūṛā manoharāḥ //",
  "SA17nagcitpu:532": "NCit_3.114 bāhumūlopajaṅghāsu nāsākarṇamukheṣu ca /",
  "SA17nagcitpu:533": "jaṅghāsu kaṇṭhagaṇḍeṣu keśā na syurmahātmanām //",
  "SA17nagcitpu:534": "NCit_3.115 mṛdusūkṣmaistathā snigdhair jālarekhaiḥ suśobhanaiḥ /",
  "SA17nagcitpu:535": "keśānāṃ parimaṇḍalair nīlāñjanasamaprabhaiḥ /",
  "SA17nagcitpu:536": "vakṣasthalaṃ nṛpāṇāṃ ca śobhitaṃ syāt sulakṣaṇam //",
  "SA17nagcitpu:537": "NCit_3.116 keśānāṃ parimaṇḍalair nīlāñjanasamaprabhaiḥ /",
  "SA17nagcitpu:538": "vakṣasthalaṃ nṛpāṇāṃ ca śobhitaṃ syāt sulakṣaṇam //",
  "SA17nagcitpu:539": "devabhūtamanuṣyāṇāṃ mukhe śmaśru na roma ca //",
  "SA17nagcitpu:540": "NCit_3.117 eteṣāṃ devadehastu romabhiḥ parivarjitaḥ /",
  "SA17nagcitpu:541": "ṣoṛaśavarṣapūrakaṃ śarīraṃ taddhi kathyate //",
  "SA17nagcitpu:542": "NCit_3.118 surāṇāṃ keśajālaṃ tu sūkṣmalateva saṃgatam /",
  "SA17nagcitpu:543": "nīlaṃ cakṣurmanogrāhi sarvasattvasukhapradam //",
  "SA17nagcitpu:544": "NCit_3.119 jambunadasamāhṛta-taptakāñcanavarṇakaḥ /",
  "SA17nagcitpu:545": "dediṣyate ca deho 'sya pātacampakapuṣpavat //",
  "SA17nagcitpu:546": "NCit_3.120 kamaladalakoṣasya prākāra iva tṛptidaḥ /",
  "SA17nagcitpu:547": "uttamaḥ puruṣo jñeyaḥ lakṣmaṇaṃ cakravarttinaḥ //",
  "SA17nagcitpu:548": "NCit_3.121 gajarājagatiryasya vṛṣarājapadonnatiḥ /",
  "SA17nagcitpu:549": "mṛgarājagatisthairyaṃ lakṣmaṇaṃ cakravarttinaḥ //",
  "SA17nagcitpu:550": "NCit_3.122 gajavat sabalau pādau vṛṣavadānanaṃ kharam /",
  "SA17nagcitpu:551": "vadanaṃ siṃhavad rāja-haṃsatejaḥ samāyutaḥ //",
  "SA17nagcitpu:552": "NCit_3.123 veśadṛśāṃ gatiṃ cātha atikramya ca sarveṣām /",
  "SA17nagcitpu:553": "dṛśyavannāṭakasyeva bhūtānāṃ śikṣako yathā /",
  "SA17nagcitpu:554": "gatirasya bhavedrājan sarveṣāṃ ca manoramā //",
  "SA17nagcitpu:555": "NCit_3.124 sugandhastvak kṛśaḥ snigdhī darpaṇasparśakomalaḥ /",
  "SA17nagcitpu:556": "dhūlimalena nirliptaḥ lakṣaṇaṃ cakravarttinaḥ //",
  "SA17nagcitpu:557": "NCit_3.125 pradīptamaṇisaṃkāśaḥ śvetavastrasuśobhitaḥ /",
  "SA17nagcitpu:558": "samantāt kiraṇāvṛtaḥ rājā lekhyaḥ kṛśaḥ sadā //",
  "SA17nagcitpu:559": "NCit_3.126 nirmedhaśaśiccāru prabhāmaṇḍalamaṇḍitam /",
  "SA17nagcitpu:560": "śarīraṃ yasya rājendra lakṣaṇaṃ cakravarttinaḥ //",
  "SA17nagcitpu:561": "NCit_3.127 mukhaṃ candradṛśaṃ śvetaṃ sugnigdhaścāparaḥ śaśī /",
  "SA17nagcitpu:562": "dharāpṛṣṭe samāyāta itthaṃ mādhuryamaṇḍitaḥ /",
  "SA17nagcitpu:563": "bhrūvoḥ kaṇṭhasya bhālasya saundaryaṃ hi mukhasya ca //",
  "SA17nagcitpu:564": "NCit_3.128 ākuñcitamṛdusnigdha cārukeśaḥ sunāsikaḥ /",
  "SA17nagcitpu:565": "cārvoṣṭaṃ raktimāpūrṇaṃ svacchā dantā nabho yathā //",
  "SA17nagcitpu:566": "NCit_3.129 dīrdhottama ca pakṣma hi snigdhavarṇaṃ bhavettathā /",
  "SA17nagcitpu:567": "nīlaṃ kṛṣṇaṃ ca dīrghaṃ ca cakṣuḥ syāt sumanoharam /",
  "SA17nagcitpu:568": "bhrūvau dīptau sadā jñeyau netrānandavidhāyakau //",
  "SA17nagcitpu:569": "NCit_3.130 phullāravindakoṣasya karṇayorākṛtiḥ samā /",
  "SA17nagcitpu:570": "īṣadromau manoharau śarīrāṅgavibhūṣaṇau //",
  "SA17nagcitpu:571": "NCit_3.131 karṇayorluṭike tasya kramike śaṅkhasannibhau /",
  "SA17nagcitpu:572": "baddhaskandhau supūrṇāṃśau śobhanamaṅgamaṇḍalam //",
  "SA17nagcitpu:573": "NCit_3.132 māṃsapurṇaṃ bhaved vakṣaḥ tasyāroho yathākraman /",
  "SA17nagcitpu:574": "āyāmaśca yathāyathaṃ cānupūrvyeṇa saṃgatā //",
  "SA17nagcitpu:575": "NCit_3.133 siṃhodaravad vijñeyā kaṭirāvartitā bhavet /",
  "SA17nagcitpu:576": "dakṣiṇāvartino nābhiḥ gabhīrā syād yathāyatham //",
  "SA17nagcitpu:577": "NCit_3.134 airāvatasamānau hi liṅgakoṣaśca sundaraḥ /",
  "SA17nagcitpu:578": "samantāt maṇḍalākāraḥ ābhādṛśyā bhaved dhruvam //",
  "SA17nagcitpu:579": "NCit_3.135 gajaśuṇḍasamā jaṅghā anukrameṇa vistṛtā /",
  "SA17nagcitpu:580": "mukheṣu connatā jñeyā gulpho 'dṛśpo bhavet tathā //",
  "SA17nagcitpu:581": "NCit_3.136 subaddhāṅgulisundarau kūrmavat māṃsalau tathā /",
  "SA17nagcitpu:582": "ardhacandraprabhāyuktāṅgulicakrapadāṅkitau /",
  "SA17nagcitpu:583": "pādapṛṣṭomṛdū syātāṃ komalau haritau smṛtau //",
  "SA17nagcitpu:584": "NCit_3.137 vṛṣapucchānupūrviyau dīrghāṅguliyutau karau /",
  "SA17nagcitpu:585": "nakhaprabhāsamujjvalau prasāre dīrghakau yathā /",
  "SA17nagcitpu:586": "parimaṇḍalasampannau cakrarekhāsvalaṅkṛtau //",
  "SA17nagcitpu:587": "NCit_3.138 campakadāmaśobhitaḥ marālagātasaṃyutaḥ /",
  "SA17nagcitpu:588": "susaṃsthānasamāpannaḥ sarvāṅgeṇa manoharaḥ //",
  "SA17nagcitpu:589": "NCit_3.139 tejasvī vīryavān rājan cakravarttī sadā bhavet /",
  "SA17nagcitpu:590": "āyāmārohamānaṃ ca lakṣaṇaṃ tadudāhṛtam //",
  "SA17nagcitpu:591": "NCit_3.140 dehe jaṅghopajaṅghā ca bhṛśaṃ vikaśitā bhavet /",
  "SA17nagcitpu:592": "suhastau caraṇau syātāṃ tathā parva ca dṛśyate //",
  "SA17nagcitpu:593": "NCit_3.141 kukṣipṛṣṭe suśobhite mukhaṃ cāru manoharam /",
  "SA17nagcitpu:594": "śobhitau ca bhujau syātāṃ deho mānānvito bhavet //",
  "SA17nagcitpu:595": "NCit_3.142 aṅgāni māṃsapūrṇāni śarīraṃ snigdhavarṇakam /",
  "SA17nagcitpu:596": "priyaudāryaguṇā yatra rājahaṃsagatistathā /",
  "SA17nagcitpu:597": "cārudeho mahīpateḥ cakravartī sa ucyate //",
  "SA17nagcitpu:598": "NCit_3.143 prasiddhaiḥ śilpibhiḥ kāryaṃ mānavāṅgeṣu yatnataḥ /",
  "SA17nagcitpu:599": "śīrṣakaṣṭabhujadvandaṃ jaṅkhopajaṅkhasundaram //",
  "SA17nagcitpu:600": "NCit_3.144 upayukteṣu sarveṣu parimāṇaṃ tu yatra ca /",
  "SA17nagcitpu:601": "tatra svāṅgulinā kāryaṃ mānaṃ sarvatra karmaṇi //",
  "SA17nagcitpu:602": "NCit_3.145 ārohāyāmapīnatve pratyaṅgaṃ samatāṃ bhajet /",
  "SA17nagcitpu:603": "vidhinā parimāṇena sammpannaṃ śobhitaṃ bhavet //",
  "SA17nagcitpu:604": "NCit_3.146 atī jñeyañca paṇḍitaiḥ parimāṇaṃ suyatnataḥ /",
  "SA17nagcitpu:605": "parimāṇapratiṣṭānopāyādibhirvihīnā yā /",
  "SA17nagcitpu:606": "pratimā sā parityaktā suradevaiḥ sadā khalu //",
  "SA17nagcitpu:607": "NCit_3.147 piśācā rākṣasā bhūtā vasanti tvarita tathā /",
  "SA17nagcitpu:608": "śobhitān nāśayanti ca amaṅgalaṃ bhayaṃ bhavet //",
  "SA17nagcitpu:609": "NCit_3.148 ārohāyāmayoḥ rājan lakṣaṇaṃ kathitaṃ mayā /",
  "SA17nagcitpu:610": "yathecchaṃ vai vibhaktavyaṃ caturbhāgena mukhyataḥ //",
  "SA17nagcitpu:611": "NCit_3.149 valiḥ sūryo dāśarathiḥ rāmo manusutastathā /",
  "SA17nagcitpu:612": "parimāṇānusāreṇa kāryo bhinno vīcakṣaṇaiḥ //",
  "SA17nagcitpu:613": "NCit_3.150 bhadrau dvayaṅgulinā nyūno mālavyaścaturaṅguliḥ /",
  "SA17nagcitpu:614": "rucako 'ṣṭāṅgulinyūnaḥ śaśakaśca daśāṅguliḥ //",
  "SA17nagcitpu:615": "NCit_3.151 apriyo na yathā yāyāt tathā mānaṃ vicārayet /",
  "SA17nagcitpu:616": "kiṃ bhavet parimāṇena śarīraṃ cedasundaram //",
  "SA17nagcitpu:617": "NCit_3.152 caturṇāṃ ca tathā rājñāṃ parimāṇasya lakṣaṇam /",
  "SA17nagcitpu:618": "brahmaṇā tu pradarśitaṃ vistaraṃ bravīmi te //",
  "SA17nagcitpu:619": "NCit_3.153 sarvasya lekhane granthe vistāro bhavati dhruvam /",
  "SA17nagcitpu:620": "tena trasyanti cālpajñā aśrutikāraṇān nanu //",
  "SA17nagcitpu:621": "NCit_3.154 nārīpuruṣayoḥ satsu lakṣaṇeṣu prajāpatiḥ /",
  "SA17nagcitpu:622": "dvādaśeṣu sahasreṣu pañcaśa upadiṣṭavān //",
  "SA17nagcitpu:623": "NCit_3.155 naralakṣaṇayukteṣu tathānirdiṣṭapañcadhā /",
  "SA17nagcitpu:624": "tubhyaṃ pradarśayāmi ced gacched grantho viśālatām //",
  "SA17nagcitpu:625": "NCit_3.156 cakravarttinarendrasya lakṣaṇaṃ kathitaṃ mayā /",
  "SA17nagcitpu:626": "vidhivat parimāṇañca anyapradarśanena kim /",
  "SA17nagcitpu:627": "uttamapuruṣādīnāṃ tena mānaṃ dhruvaṃ bhavet //",
  "SA17nagcitpu:628": "NCit_3.157 ato buddhayā suniścitya bhadro lekhyo vicārayan /",
  "SA17nagcitpu:629": "sa ca bhavet samucchrāye ṣaḍuttaraśatāṅgulam //",
  "SA17nagcitpu:630": "NCit_3.158 rucakasya samucchrāyaḥ śatasaṃkhyānvito bhavet /",
  "SA17nagcitpu:631": "mālavasya tathocchrāyaś catuḥśatamitāṅgulam //",
  "SA17nagcitpu:632": "NCit_3.159 śaśakasya samucchrāye saṃkhyāṣṭanavatiḥ sadā /",
  "SA17nagcitpu:633": "aṅgulīnāṃ vidhātavyā citraśāstraviśāradaiḥ //",
  "SA17nagcitpu:634": "NCit_3.160 ato 'nyomānaniyamo na bhūto na bhaviṣyati /",
  "SA17nagcitpu:635": "uttamādhamamadhyama-pradhānānāñca bhūbhṛtām /",
  "SA17nagcitpu:636": "ārohāthāmamānaṃ tu ālocyātra pradarśinam //",
  "SA17nagcitpu:637": "NCit_3.161 ucchrāyo navarat strīṇā jñeya ekāṅguliḥ kṛśaḥ /",
  "SA17nagcitpu:638": "ekāṅgulistathā rājñā puṣṭirjñeyā mahāmate //",
  "SA17nagcitpu:639": "NCit_3.162 nābhijaṅkhopajaṅkhānāṃ laṭikaṇṭhopajānunām /",
  "SA17nagcitpu:640": "śīrṣadeśasya vakṣasas tathā caraṇayornṛpa /",
  "SA17nagcitpu:641": "āroho nāpriyo yāyāt tathā mānaṃ vidhīyatām //",
  "SA17nagcitpu:642": "NCit_3.163 uttamamadhyamādhama-mānaṃ tu kramikaṃ matam /",
  "SA17nagcitpu:643": "ārohaśca tathāyāmaḥ teṣāmatra pradarśitaḥ /",
  "SA17nagcitpu:644": "nārīṇāṃ parimāṇaṃ ca sarvaṃ śṛṇu krameṇa hi //",
  "SA17nagcitpu:645": "NCit_3.164 rājñāṃ yathā pradarśitaṃ mānena ca tathāyutam /",
  "SA17nagcitpu:646": "samyag vicārya śemuṣyā bahusthānapratiṣṭhitam //",
  "SA17nagcitpu:647": "NCit_3.165 samadvibhāgasampannaṃ niṣkuṭilaṃ sukomalam /",
  "SA17nagcitpu:648": "lekhyaṃ citramaninditaṃ netraprītivivarddhanaṃ //",
  "SA17nagcitpu:649": "iti citralakṣaṇe parimāṇo nāmstṛtīyaḥ parivartaḥ /",
  "SA17nagcitpu:650": "yāvat brahmaṇaḥ parimāṇalekhayaḥ samāptaḥ /"
}