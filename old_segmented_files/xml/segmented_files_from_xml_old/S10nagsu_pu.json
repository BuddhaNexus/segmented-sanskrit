{
  "S10nagsu_pu:0": "NagSū_I.1 evaṃ mayā śrutam ekasmin samaye bhagavāñ śrāvastyāṃ viharati sma jetavane 'nāthapiṇḍadasyārāme ─",
  "S10nagsu_pu:1_0": "NagSū_I.2 tatra bhagavān bhikṣūn āmantrayati sma ─ pūrvaṃ me bhikṣavo anuttarāṃ samyaksaṃbodhim",
  "S10nagsu_pu:1_1": "anabhisaṃbuddhasyaikākino rahasigatasya pratisaṃlīnasyaivaṃ cetasi cetaḥparivitarka udapādi",
  "S10nagsu_pu:2_0": "NagSū_I.3 kṛcchraṃ batāyaṃ loka āpanno yad uta jāyate 'pi jīryate 'pi mriyate 'pi",
  "S10nagsu_pu:2_1": "cyavate 'py upapadyate 'pi atha ca punar ime satvā jarāmaraṇasyottare niḥsaraṇaṃ",
  "S10nagsu_pu:2_2": "yathābhūtaṃ na prajānanti ─",
  "S10nagsu_pu:3": "NagSū_I.4 tasya mamaitad abhavat ─ kasmin nu sati jarāmaraṇaṃ bhavati kiṃpratyayaṃ ca punar jarāmaraṇaṃ tasya mama yoniśo manasikurvata evaṃ yathābhūtasyābhisamaya udapādi ─",
  "S10nagsu_pu:4": "jātyāṃ satyāṃ jarāmaraṇaṃ bhavati ─ jātipratyayañ ca punar jarāmaraṇam ─",
  "S10nagsu_pu:5_0": "NagSū_I.5 tasya mamaitad abhavat ─ kasmiṃ nu sati jātir bhavati ─ kiṃpratyayā ca",
  "S10nagsu_pu:5_1": "punar jātiḥ ─ tasya mama yoniśo manasikurvata evaṃ yathābhūtasyābhisamaya udapādi",
  "S10nagsu_pu:5_2": "─ bhave sati jātir bhavati bhavapratyayā ca punar jātiḥ",
  "S10nagsu_pu:6_0": "NagSū_I.6 tasya mamaitad abhavat kasmiṃ nu sati bhavo bhavati ─ kiṃpratyayaś ca punar",
  "S10nagsu_pu:6_1": "bhavaḥ tasya mama yoniśo manasikurvataḥ evaṃ yathābhūtasyābhisamaya udapādi ─ upādāne",
  "S10nagsu_pu:6_2": "sati bhavo bhavati upādānapratyayaś ca punar bhavaḥ",
  "S10nagsu_pu:7_0": "NagSū_I.7 tasya mamaitad abhavat kasmiṃ nu sati upādānaṃ bhavati kiṃpratyayaṃ ca",
  "S10nagsu_pu:7_1": "punar upādānaṃ tasya mama yoniśo manasikurvataḥ evaṃ yathābhūtasyābhisamaya udapādi",
  "S10nagsu_pu:7_2": "─ tṛṣṇāyāṃ satyāṃ upādānaṃ bhavati tṛṣṇāpratyayañ ca punar upādānaṃ",
  "S10nagsu_pu:8_0": "NagSū_I.8 tasya mamaitad abhavat kasmiṃ nu sati tṛṣṇā bhavati kiṃpratyayā ca punas",
  "S10nagsu_pu:8_1": "tṛṣṇā tasya mama yoniśo manasikurvataḥ evaṃ yathābhūtasyābhisamaya udapādi ─ vedanāyāṃ",
  "S10nagsu_pu:8_2": "satyāṃ tṛṣṇā bhavati vedanāpratyayā ca punas tṛṣṇā ─",
  "S10nagsu_pu:9_0": "NagSū_I.9 tasya mamaitad abhavat kasmiṃ nu sati vedanā bhavati kiṃpratyayā ca punar",
  "S10nagsu_pu:9_1": "vedanā tasya mama yoniśo manasikurvataḥ evaṃ yathābhūtasyābhisamaya udapādi ─ sparśe",
  "S10nagsu_pu:9_2": "sati vedanā bhavati ─ sparśapratyayā ca punar vedanā ─",
  "S10nagsu_pu:10_0": "NagSū_I.10 tasya mamaitad abhavat kasmiṃ nu sati sparśo bhavati kiṃpratyayaś ca punaḥ",
  "S10nagsu_pu:10_1": "sparśaḥ tasya mama yoniśo manasikurvataḥ evaṃ yathābhūtasyābhisamaya udapādi ─ ṣaḍāyatane",
  "S10nagsu_pu:10_2": "sati sparśo bhavati ṣaḍāyatanapratyayaś ca punaḥ sparśaḥ",
  "S10nagsu_pu:11": "NagSū_I.11 tasya mamaitad abhavat kasmiṃ nu sati ṣaḍāyatanaṃ bhavati kiṃpratyayaṃ ca punaḥ ṣaḍāyatanaṃ tasya mama yoniśo manasikurvataḥ evaṃ yathābhūtasyābhisamaya udapādi ─",
  "S10nagsu_pu:12": "nāmarūpe sati ṣaḍāyatanaṃ bhavati nāmarūpapratyayañ ca punaḥ ṣaḍāyatanaṃ",
  "S10nagsu_pu:13_0": "NagSū_I.12 tasya mamaitad abhavat kasmiṃ nu sati nāmarūpaṃ bhavati kiṃpratyayañ ca",
  "S10nagsu_pu:13_1": "punar nāmarūpaṃ tasya mama yoniśo manasikurvataḥ evaṃ yathābhūtasyābhisamaya udapādi",
  "S10nagsu_pu:13_2": "─ vijñāne sati nāmarūpaṃ bhavati vijñānapratyayañ ca punar nāmarūpaṃ",
  "S10nagsu_pu:14_0": "tasya mamaitad abhavat kasmiṃ nu sati vijñānaṃ bhavati kiṃpratyayaṃ ca punar vijñānaṃ",
  "S10nagsu_pu:14_1": "tasya mama yoniśo manasikurvataḥ evaṃ yathābhūtasyābhisamaya udapādi ─ nāmarūpe sati",
  "S10nagsu_pu:14_2": "vijñānaṃ bhavati nāmarūpapratyayaṃ ca punar vijñānaṃ",
  "S10nagsu_pu:15": "tasya mama vijñānāt pratyudāvartate mānasaṃ nātaḥ parato vyativartate",
  "S10nagsu_pu:16": "NagSū_I.13 14",
  "S10nagsu_pu:17_0": "NagSū_I.15 yad uta nāmarūpapratyayaṃ vijñānaṃ vijñānapratyayaṃ nāmarūpaṃ nāmarūpapratyayaṃ",
  "S10nagsu_pu:17_1": "ṣaḍāyatanaṃ ṣaḍāyatanapratyayaḥ sparśaḥ sparśapratyayā vedanā vedanāpratyayā tṛṣṇā",
  "S10nagsu_pu:17_2": "tṛṣṇāpratyayam upādānam upādānapratyayo bhava bhavapratyayā jātir jātipratyayaṃ jarāmaraṇaṃ",
  "S10nagsu_pu:17_3": "śokaparidevaduḥkhadaurmanasyopāyāsāḥ saṃbhavaṃty evam asya kevalasya mahato duḥkhaskandhasya",
  "S10nagsu_pu:17_4": "samudayo bhavati ─ //",
  "S10nagsu_pu:18_0": "NagSū_I.16 tasya mamaitad abhavat kasmin nv asati jarāmaraṇaṃ na bhavati ─ kasya",
  "S10nagsu_pu:18_1": "nirodhāj jarāmaraṇanirodhaḥ tasya mama yoniśo manasikurvataḥ evaṃ yathābhūtasyābhisamaya",
  "S10nagsu_pu:18_2": "udapādi jātyām asatyāṃ jarāmaraṇaṃ na bhavati jātinirodhāj jarāmaraṇanirodhaḥ",
  "S10nagsu_pu:19_0": "NagSū_I.17 tasya mamaitad abhavat kasmin nv asati jātir na bhavati ─ kasya nirodhāj",
  "S10nagsu_pu:19_1": "jātinirodhaḥ tasya mama yoniśo manasikurvataḥ evaṃ yathābhūtasyābhisamaya udapādi",
  "S10nagsu_pu:19_2": "─ bhave asati jātir na bhavati bhavanirodhāj jātinirodhaḥ",
  "S10nagsu_pu:20_0": "NagSū_I.18 tasya mamaitad abhavat kasmin nv asati bhavo na bhavati ─ kasya nirodhād",
  "S10nagsu_pu:20_1": "bhavanirodhaḥ tasya mama yoniśo manasikurvataḥ evaṃ yathābhūtasyābhisamaya udapādi",
  "S10nagsu_pu:20_2": "─ upādāne asati bhavo na bhavati upādānanirodhād bhavanirodhaḥ",
  "S10nagsu_pu:21_0": "NagSū_I.19 tasya mamaitad abhavat kasmin nv asati upādānaṃ na bhavati kasya nirodhād",
  "S10nagsu_pu:21_1": "upādānanirodhaḥ tasya mama yoniśo manasikurvataḥ evaṃ yathābhūtasyābhisamaya udapādi",
  "S10nagsu_pu:21_2": "tṛṣṇāyām asatyām upādānaṃ na bhavati tṛṣṇānirodhād upādānanirodhaḥ",
  "S10nagsu_pu:22": "NagSū_I.20 tasya mamaitad abhavat kasmin nv asati tṛṣṇā na bhavati kasya nirodhāt tṛṣṇānirodhaḥ tasya mama yoniśo manasikurvataḥ evaṃ yathābhūtasyābhisamaya udapādi ─",
  "S10nagsu_pu:23": "vedanāyām asatyāṃ tṛṣṇā na bhavati vedanānirodhāt tṛṣṇānirodhaḥ",
  "S10nagsu_pu:24": "NagSū_I.21 tasya mamaitad abhavat kasmin nv asati vedanā na bhavati kasya nirodhād vedanānirodhaḥ tasya mama yoniśo manasikurvataḥ evaṃ yathābhūtasyābhisamaya udapādi ─",
  "S10nagsu_pu:25": "sparśe asati vedanā na bhavati sparśanirodhād vedanānirodhaḥ",
  "S10nagsu_pu:26": "NagSū_I.22 tasya mamaitad abhavat kasmin nv asati sparśo na bhavati kasya nirodhāt sparśanirodhaḥ tasya mama yoniśo manasikurvataḥ evaṃ yathābhūtasyābhisamaya udapādi ─",
  "S10nagsu_pu:27": "ṣaḍāyatane asati sparśo na bhavati ṣaḍāyatananirodhāt sparśanirodhaḥ",
  "S10nagsu_pu:28_0": "NagSū_I.23 tasya mamaitad abhavat kasmin nv asati ṣaḍāyatanaṃ na bhavati kasya nirodhāt",
  "S10nagsu_pu:28_1": "ṣaḍāyatananirodhaḥ tasya mama yoniśo manasikurvataḥ evaṃ yathābhūtasyābhisamaya udapādi",
  "S10nagsu_pu:28_2": "─ nāmarūpe asati ṣaḍāyatanaṃ na bhavati nāmarūpanirodhāt ṣaḍāyatananirodhaḥ",
  "S10nagsu_pu:29_0": "NagSū_I.24 tasya mamaitad abhavat kasmin nv asati nāmarūpaṃ na bhavati kasya nirodhān",
  "S10nagsu_pu:29_1": "nāmarūpanirodhaḥ tasya mama yoniśo manasikurvataḥ evaṃ yathābhūtasyābhisamaya udapādi",
  "S10nagsu_pu:29_2": "─ vijñāne asati nāmarūpaṃ na bhavati vijñānanirodhān nāmarūpanirodhaḥ",
  "S10nagsu_pu:30": "NagSū_I.25 tasya mamaitad abhavat kasmin nv asati vijñānaṃ na bhavati kasya nirodhād vijñānanirodhaḥ tasya mama yoniśo manasikurvataḥ evaṃ yathābhūtasyābhisamaya udapādi ─",
  "S10nagsu_pu:31": "saṃskāreṣv asatsu vijñānaṃ na bhavati saṃskāranirodhād vijñānanirodhaḥ",
  "S10nagsu_pu:32": "NagSū_I.26 tasya mamaitad abhavat kasmin nv asati saṃskārā na bhavanti kasya nirodhāt saṃskāranirodhaḥ tasya mama yoniśo manasikurvataḥ evaṃ yathābhūtasyābhisamaya udapādi ─",
  "S10nagsu_pu:33": "avidyāyām asatyāṃ saṃskārā na bhavaṃti avidyānirodhāt saṃskāranirodhaḥ",
  "S10nagsu_pu:34_0": "NagSū_I.27 saṃskāranirodhād vijñānanirodhaḥ vijñānanirodhān nāmarūpanirodhaḥ nāmarūpanirodhāt",
  "S10nagsu_pu:34_1": "ṣaḍāyatananirodhaḥ ṣaḍāyatananirodhāt sparśanirodhaḥ sparśanirodhād vedanānirodhaḥ",
  "S10nagsu_pu:34_2": "vedanānirodhāt tṛṣṇānirodhaḥ tṛṣṇānirodhād upādānanirodhaḥ upādānanirodhād bhavanirodhaḥ",
  "S10nagsu_pu:34_3": "bhavanirodhāj jātinirodhaḥ jātinirodhāj jarāmaraṇanirodhaḥ śokaparidevaduḥkhadaurmanasyopāyāsā",
  "S10nagsu_pu:34_4": "nirudhyaṃty evam asya kevalasya mahato duḥkhaskandhasya nirodho bhavati //",
  "S10nagsu_pu:35": "NagSū_I.28 tasya mamaitad abhavad adhigato me paurāṇo mārgaḥ paurāṇo vartma paurāṇī puṭā pūrvakairṣibhir yātānuyātā",
  "S10nagsu_pu:36_0": "NagSū_I.29 tadyathā puruṣaḥ araṇye pravaṇe anvāhiṇḍaṃ adhigacchet paurāṇaṃ mārgaṃ",
  "S10nagsu_pu:36_1": "paurāṇaṃ vartmaṃ paurāṇīṃ puṭāṃ pūrvakair manuṣyair yātānuyātā ─ sa tam anugacchet",
  "S10nagsu_pu:36_2": "sa tam anugacchaṃ sa tatra paśyet paurāṇaṃ mārgaṃ paurāṇaṃ nagaraṃ paurāṇīṃ rājadhānīm",
  "S10nagsu_pu:36_3": "ārāmasaṃpannāṃ vanasaṃpannāṃ puṣkariṇīsaṃpannāṃ śubhāṃ dāpavatīṃ ramaṇīyāṃ",
  "S10nagsu_pu:37_0": "NagSū_I.30 tasyaivaṃ syād yan nv ahaṃ gatvā rājñe ārocayeyaṃ atha sa puruṣo rājñe",
  "S10nagsu_pu:37_1": "gatvā ārocayed yat khalu deva jānīyāḥ ihāham adrākṣam araṇye pravaṇe anvāhiṇḍaṃ paurāṇaṃ",
  "S10nagsu_pu:37_2": "mārgaṃ paurāṇaṃ vartma paurāṇīṃ puṭāṃ pūrvakair manuṣyair yātānuyātāṃ so 'haṃ tam",
  "S10nagsu_pu:37_3": "anugatavāṃ so 'haṃ tam anugacchann adrākṣaṃ paurāṇaṃ nagaraṃ paurāṇīṃ rājadhānīm",
  "S10nagsu_pu:37_4": "ārāmasaṃpannāṃ vanasaṃpannāṃ puṣkariṇīsaṃpannāṃ śubhāṃ dāpavatīṃ ramaṇīyāṃ tāṃ devo nagarīṃ māpayatu",
  "S10nagsu_pu:38": "NagSū_I.31 atha sa rājā tāṃ nagarīṃ māpayet sā ca syād apareṇa samayena rājadhānī ṛddhā ca sphītā ca kṣemā ca subhīkṣā cākīrṇabahujanamanuṣyā ca ─",
  "S10nagsu_pu:39": "NagSū_I.32 evam evā bhikṣava adhigato me paurāṇo mārgaḥ paurāṇaṃ vartma paurāṇī puṭā pūrvakairṣibhir yātānuyātā",
  "S10nagsu_pu:40": "NagSū_I.33 katamo 'sau paurāṇo mārgaḥ paurāṇaṃ vartmaḥ paurāṇī puṭā pūrvakairṣibhir yātānuyātā :",
  "S10nagsu_pu:41": "NagSū_I.34 yad utāryāṣṭāṅgo mārgaḥ tadyathā samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhir evāṣṭamaḥ",
  "S10nagsu_pu:42": "NagSū_I.36 so 'haṃ tam anugatavāṃ so 'haṃ tam anugacchaṃ jarāmaraṇam adrākṣaṃ jarāmaraṇasamudayaṃ jarāmaraṇanirodhaṃ jarāmaraṇanirodhagāminīṃ pratipadam adrākṣam",
  "S10nagsu_pu:43": "NagSū_I.37 evaṃ jātibhavopādānatṛṣṇāvedanāsparśaṣaḍāyatananāmarūpavijñānaṃ saṃskārān adrākṣaṃ saṃskārasamudayaṃ saṃskāranirodhaṃ saṃskāranirodhagāminīṃ pratipadam adrākṣaṃ",
  "S10nagsu_pu:44": "P.S. Bleu 67(3)r4ff. preserves a fully elaborated text instead of this more truncated passage:",
  "S10nagsu_pu:45": "jātim adrākṣaṃ jātisamudayaṃ jātinirodhaṃ jātinirodhagāminīṃ pratipadam adrākṣaṃ ─",
  "S10nagsu_pu:46": "bhavam adrākṣaṃ bhavasamuda(5)",
  "S10nagsu_pu:47": "yaṃ bhavanirodhaṃ bhavanirodhagāminīṃ pratipadam adrākṣaṃ ─ upādānam adrākṣaṃ upādānasamudayaṃ upādānanirodham upādāna(3v1)",
  "S10nagsu_pu:48": "nirodhagāminīṃ pratipadam adrākṣaṃ ─ tṛṣṇām adrākṣaṃ tṛṣṇāsamudayaṃ tṛṣṇānirodhaṃ tṛṣṇānirodhagāminīṃ pratipadam adrākṣaṃ ─ sparśa(2)",
  "S10nagsu_pu:49": "m adrākṣaṃ sparśasamudayaṃ sparśanirodhaṃ sparśanirodhagāminīṃ pratipadam adrākṣaṃ ─ ṣaḍāyatanam adrākṣaṃ ṣaḍāyatana(3)",
  "S10nagsu_pu:50": "samudayaṃ ṣaḍāyatananirodhaṃ ṣaḍāyatananirodhagāminīṃ pratipadam adrākṣaṃ ─ nāmarūpam adrākṣaṃ nāmarūpasa(4)",
  "S10nagsu_pu:51": "mudayaṃ nāmarūpanirodhaṃ nāmarūpanirodhagāminīṃ pratipadam adrākṣaṃ ─ vijñānam adrākṣaṃ vijñānasamudayaṃ vijñānaniro(5)",
  "S10nagsu_pu:52": "dhaṃ vijñānanirodhagāminīṃ pratipadam adrākṣaṃ ─ saṃskāram adrakṣaṃ saṃskārasamudayaṃ . . . ; cf. P.S. Bleu 77v3 6,",
  "S10nagsu_pu:53": "78v3 5,",
  "S10nagsu_pu:54": "276vx z,",
  "S10nagsu_pu:55": "Petits frags. 693,",
  "S10nagsu_pu:56": "1295,",
  "S10nagsu_pu:57": "and 1297; SHT 157,",
  "S10nagsu_pu:58": "fragment br1 2 and 787r4 v4.",
  "S10nagsu_pu:59": "NagSū_I.38 so 'ham imāṃ dharmāṃ svayam abhijñāyābhisaṃbuddhyā bhikṣūṇām ārocayāmi bhikṣūṇīnām upāsakānām upāsikānāṃ nānātīrthyaśramaṇabrāhmaṇacarakaparivrājakānāṃ",
  "S10nagsu_pu:60_0": "NagSū_I.39 tatra bhikṣur api samyakpratipadyamānaḥ ārādhako bhavati ārādhayati nyāyaṃ",
  "S10nagsu_pu:60_1": "dharmaṃ kuśalaṃ bhikṣuṇy apy upāsako 'py upāsikāpi samyakpratipadyamānā ārādhikā",
  "S10nagsu_pu:60_2": "bhavati ─ ārādhayati nyāyaṃ dharmaṃ kuśalam ─",
  "S10nagsu_pu:61": "NagSū_I.40 evam idaṃ brahmacaryaṃ vaistārikaṃ bhavati bahujanyaṃ pṛthubhūtaṃ yāvad devamanuṣyebhyaḥ samyaksuprakāśitam //",
  "S10nagsu_pu:62": "II. Appendix",
  "S10nagsu_pu:63_0": "NagSū_II.1 pratyupasthitasya punar nagaropamasya vyākaraṇasya brahmā sanatkumāro",
  "S10nagsu_pu:63_1": "'tikrāntavarṇaḥ atikrāntāyāṃ rātryāṃ yena bhagavāṃs tenopagāma upetya bhagavatpād",
  "S10nagsu_pu:63_2": "au śirasā vanditvā ekānte asthād ekāntasthitaḥ brahmā sanatkumāro bhagavataḥ purataḥ gāthāṃ babhāṣe //",
  "S10nagsu_pu:64": "aho vidyā mahāvidyā kleśaviṣapraghātanī",
  "S10nagsu_pu:65": "bhāṣitaṃ te mahāvīra bhūteṣu hy anukampakaḥ",
  "S10nagsu_pu:66_0": "NagSū_II.2 asti māriṣa purastimāyāṃ diśi dve mahārākṣasi prativasataś candraprabhā",
  "S10nagsu_pu:66_1": "nāma sūryaprabhā ca .. sahasraparivāre te mānuṣikāṃ prajāṃ rakṣāṃ guptiṃ balaṃ phāṣaṃ",
  "S10nagsu_pu:66_2": "sukhasparśavihāratāyai paripālayataḥ pathagatā apy utpathagatā api ārāmagatā api",
  "S10nagsu_pu:66_3": "śunyāgāragatā api catasraḥ pariṣado bhikṣur bhikṣuṇī upāsakā upāsikās tadanyāṃś ca",
  "S10nagsu_pu:66_4": "manuṣyāṃs tatreme mantrapadā bhavanti yena teṣām ākarṣaṇaṃ bhavati tadyathā",
  "S10nagsu_pu:67": "vaḍa : saraḍa :",
  "S10nagsu_pu:68": "cappuṣa : śaraṅgulī",
  "S10nagsu_pu:69": "NagSū_II.3 kariṣye māriṣa imasya nagaropamasya vyākaraṇasya siddhiṃ rakṣaṃ bandhaṃ parigraham ─ tadyathā",
  "S10nagsu_pu:70": "purime ─ kapphe ─ parumele ─ rimele ─ parāpare ─ purāpure ─ kukumati kṣīramati ─",
  "S10nagsu_pu:71_0": "kururu ─ mururu ─ kurarā ─ murarā ─ kānti oṣṭrāpāli ─ ghori gandhāri ─ sopakke ─",
  "S10nagsu_pu:71_1": "capaphari + + + + + purāpuri ─ eṇe ─ meṇe ─ dapphe ─ daḍapphe ─ alasāpati ─ padumāpati kumudāpati svāha //",
  "S10nagsu_pu:72": "NagSū_II.4 āgamiṣyati māriṣa māraḥ pāpīyāṃs tasya purata ime mantrapadā bhāṣitavyaḥ",
  "S10nagsu_pu:73": "buddha śreṣṭho na śreṣṭhas tvaṃ nāsti śreṣṭhas tathāgatāt",
  "S10nagsu_pu:74": "buddho hi śreṣṭho lokasya dharmarājo hy anuttaraḥ ─",
  "S10nagsu_pu:75": "dharma śreṣṭho na śreṣṭhas tvaṃ nāsti śreṣṭho 'tra dharmataḥ",
  "S10nagsu_pu:76": "dharmo hi śreṣṭho lokasya virāgopaśamaḥ sukham ─",
  "S10nagsu_pu:77": "saṃgha śreṣṭho na śreṣṭhas tvaṃ nāsti śreṣṭho 'tra saṃghataḥ",
  "S10nagsu_pu:78": "saṃgho hi śreṣṭho lokasya puṇyakṣetro hy anuttaraḥ //",
  "S10nagsu_pu:79_0": "NagSū_II.5 atha punar māriṣa nagaropamaṃ vyākaraṇam vipaśyinaḥ tathāgatasyārhataḥ",
  "S10nagsu_pu:79_1": "samyaksaṃbuddhasya dharmadvāro nāma vyākaraṇaṃ babhūva ─ kanakamunes tathāgatasyārhataḥ",
  "S10nagsu_pu:79_2": "samyaksaṃbuddhasya api dharmadvāro nāma vyākaraṇaṃ babhūva ─ kāśyapasya tathāgatasyārhataḥ",
  "S10nagsu_pu:79_3": "samyaksaṃbuddhasya api dharmadvāro nāma vyākaraṇaṃ babhūva ─",
  "S10nagsu_pu:80_0": "NagSū_II.6 bhagavataḥ punar etarhi śākyamunes tathāgatasyārhataḥ samyaksaṃbuddhasya",
  "S10nagsu_pu:80_1": "jarāmaraṇajñāne yathābhūtam abhisaṃbodhāt jarāmaraṇasamudayajñāne jarāmaraṇanirodhajñāne",
  "S10nagsu_pu:80_2": "jarāmaraṇanirodhagāminīpratipajjñāne yathābhūtam abhisaṃbodhāt evaṃ jātir bhavam",
  "S10nagsu_pu:80_3": "upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vijñānaṃ saṃskārajñāne yathābhūtam",
  "S10nagsu_pu:80_4": "abhisaṃbodhāt saṃskārasamudayajñāne saṃskāranirodhajñāne saṃskāranirodhagāminīpratipajjñāne",
  "S10nagsu_pu:80_5": "yathābhūtam abhisaṃbodhāt .. .. .. .. p. .. rmā .i .. .. .. + + + + + + + + + + +",
  "S10nagsu_pu:80_6": "..t nagaropamaṃ vyākaraṇaṃ",
  "S10nagsu_pu:81": "NagSū_II.7 tasmād asya vyākaraṇasya + + + + + + + + + + .. dharmasaṃbodho nagaropamam ity adhivacanam",
  "S10nagsu_pu:82_0": "NagSū_II.8 asmiṃ khalu nagaropame vyākaraṇe bhāṣyamāṇe ayaṃ trisahasramahāsahasro",
  "S10nagsu_pu:82_1": "lokadhātus tṛkṛtvā kampitaḥ saṃkampitaḥ saṃprakaṃpitaḥ kṣubhitaḥ saṃkṣubhitaḥ saṃprakṣubhitaḥ",
  "S10nagsu_pu:82_2": "vyathitas saṃvyathitaḥ saṃpravyathitaḥ calitaḥ saṃcalitaḥ saṃpracalitaḥ",
  "S10nagsu_pu:83_0": "NagSū_II.9 tasmāt tarhi māriṣa idaṃ nagaropamaṃ vyākaraṇaṃ bhikṣūṇāṃ śāstāram evānumantavyaṃ",
  "S10nagsu_pu:83_1": "satkarttavyaṃ gurukartavyaṃ mānayitavyaṃ pūjayitavyaṃ upaniḥśṛtya vihartavyaṃ bhikṣūṇāṃ",
  "S10nagsu_pu:83_2": "bhikṣuṇīnām upāsakānām upāsikānāṃ devānāṃ nāgānāṃ yakṣāṇāṃ rākṣasānāṃ pretānāṃ kumbhāṇḍānāṃ",
  "S10nagsu_pu:83_3": "piśācānāṃ idaṃ vyākaraṇaṃ śāstāram evānumantavyaṃ satkartavyaṃ gurukartavyaṃ mānayitavyaṃ",
  "S10nagsu_pu:83_4": "pūjayitavyaṃ upaniḥśṛtya vihartavyam",
  "S10nagsu_pu:84_0": "NagSū_II.10 idaṃ ca punar māriṣa nagaropamaṃ vyākaraṇaṃ kāmāvacarair devaiḥ koṭinayutaśatasahasrair",
  "S10nagsu_pu:84_1": "bhāṣitaṃ cābhyanumoditaṃ cāṣṭāviṃśatibhir yakṣasenāpatibhir bhāṣitaṃ cābhyanumoditaṃ",
  "S10nagsu_pu:84_2": "ca caturbhiś ca mahārājābhir bhāṣitaṃ cābhyanumoditaṃ ca śakreṇa devendreṇa bhāṣitaṃ",
  "S10nagsu_pu:84_3": "cābhyanumoditaṃ ca brāhmaṇaḥ-sabhāpatinā bhāṣitaṃ cābhyanumoditaṃ ca śuddhāvasair",
  "S10nagsu_pu:84_4": "devaiḥ koṭinayutaśatasahasrair bhāṣitaṃ cābhyanumoditaṃ ca atītaiś ca nadīgaṅgavālukāprākhyais",
  "S10nagsu_pu:84_5": "tathāgatair arahadbhiḥ samyaksaṃbuddhair bhāṣitaṃ anāgatā api nadīgaṅgavālukāprākhyās",
  "S10nagsu_pu:84_6": "tathāgatā arhaṃtaḥ samyaksaṃbuddhā bhāṣiṣyanti bhagavān apy etarhi pratyutpanne dhvani",
  "S10nagsu_pu:84_7": "tathāgato 'rhaṃ samyaksaṃbuddho bhāṣitavān",
  "S10nagsu_pu:85_0": "NagSū_II.11 yaḥ kaścin māriṣa idaṃ vyākaraṇaṃ uddekṣyati dhārayiṣyati grāhayiṣyati",
  "S10nagsu_pu:85_1": "vācayiṣyati svādhyāyiṣyati paryavāpsyati manasikariṣyati saḥ ahinā na daṃkṣyati viṣaṃ",
  "S10nagsu_pu:85_2": "kāye na tariṣyati śastraṃ na kramiṣyati nodakena kālaṃ kariṣyati agninā na daṅkṣyati",
  "S10nagsu_pu:85_3": "rājāno 'pi na prasahīṣyaṃti corā na muṣiṣyaṃti rājakulamadhyagato 'pi svastinottariṣyati",
  "S10nagsu_pu:85_4": "gāḍhabandhanabaddho 'pi mokṣyati āsannāsamāgato 'pi abhyavakāśagato bhaviṣyati sarve",
  "S10nagsu_pu:85_5": "ca kṛtyakākhordamantravetāḍa prativigamiṣyaṃti sarve ca bhūtagaṇā na viheṭhayiṣyaṃti",
  "S10nagsu_pu:85_6": "anyatra pūrvakeṇa karmaṇā idaṃ viditvā brahmā sanatkumāro bhagavatpādau śirasā vanditvā",
  "S10nagsu_pu:85_7": "bhagavantaṃ tṛpradakṣiṇīkṛtvā tatraivāntarhitaḥ //",
  "S10nagsu_pu:86_0": "NagSū_II.12 atha catvāro mahārājānaḥ atikrāntavarṇā abhikrāntāyāṃ rātryāṃ yena bhagavāṃs",
  "S10nagsu_pu:86_1": "tenopajagmur upetya bhagavatpādau śirasā vanditvā yathā svakasvakāṃ diśaṃ niḥśṛtya",
  "S10nagsu_pu:86_2": "ekānte tasthūr ekāntasthitaḥ",
  "S10nagsu_pu:87": "NagSū_II.13 atha purastimāyāṃ diśaṃ niḥśṛtya dhṛtirāṣṭro mahārājā yena bhagavāṃs tenāṃjaliṃ praṇamya bhagavantaṃ gāthayā abhyabhāṣat",
  "S10nagsu_pu:88": "aho vidyā mahāvidyā kleśaviṣapraghātanī",
  "S10nagsu_pu:89": "bhāṣitā te mahāvīra nirjvarā jvaranāśanī ─",
  "S10nagsu_pu:90_0": "NagSū_II.14 asti māriṣā purastimāyāṃ diśāyāṃ dve mahārākṣasi prativasataḥ sugriṇī",
  "S10nagsu_pu:90_1": "nāma vasugriṇī ca paṃcasahasraparivāre te mānuṣikāṃ prajāṃ rakṣāṃ guptiṃ balaṃ phāṣaṃ",
  "S10nagsu_pu:90_2": "sukhasparśavihāratāyai paripālayataḥ pathagatā api utpathagatā api ārāmagatā api",
  "S10nagsu_pu:90_3": "śuṇyāgāragatā api catasraḥ pariṣado bhikṣūṇāṃ bhikṣuṇīnāṃ upāsakānāṃ upāsikānāṃs",
  "S10nagsu_pu:90_4": "tadanyaṃś ca manuṣyāṇāṃ tatreme maṃtrapadā bhavanti yena teṣām ākarṣaṇaṃ bhavati tadyathā",
  "S10nagsu_pu:91": "vijini vijini ─ saṃskṛni ─ vijñini vijñini ─ kṣīramati kulamati //",
  "S10nagsu_pu:92": "phala + + .. .. .. .e .. rāpure ─ ene mene ─ dapphe daḍapphe ─ alasāpati ─ padumāpati kumudāpati svāhā ─ //",
  "S10nagsu_pu:93": "NagSū_II.15 āgamiṣyati māriṣa māraḥ pāpīyāṃs tasya purataḥ ime mantrapadā bhāṣitavyaḥ",
  "S10nagsu_pu:94": "buddha śreṣṭho na śreṣṭhas tvaṃ pūrvavat vistareṇa trayaḥ ślokaḥ 3",
  "S10nagsu_pu:95": "NagSū_II.16 yaḥ kaścin māriṣa idaṃ nagaropamaṃ vyākaraṇaṃ uddekṣyati dhārayiṣyati pūrvavad yāvad anyatra pūrvakena karmaṇā //",
  "S10nagsu_pu:96": "NagSū_II.17 atha dakṣiṇān diśaṃ niḥśṛtya virūḍhako mahārājā yena bhagavāṃs tenāṃjaliṃ praṇamya bhagavaṃtaṃ gāthayā abhyabhāṣat",
  "S10nagsu_pu:97": "aho vidyā mahāvidyā kleśaviṣapraghātanī",
  "S10nagsu_pu:98": "bhāṣitā te mahāvīra nirjvarā jvaranāśanī ─",
  "S10nagsu_pu:99_0": "NagSū_II.18 asti māriṣā dakṣiṇāyāṃ diśāyāṃ dve mahārākṣasi prativasataḥ caṇḍinī nāma",
  "S10nagsu_pu:99_1": "upacaṇḍinī ca paṃcasahasraparivāre te mānuṣikāṃ prajāṃ pūrvavad yāvat tatreme mantrapadā",
  "S10nagsu_pu:99_2": "bhavanti yena teṣām ākarṣaṇaṃ bhavati tadyathā",
  "S10nagsu_pu:100": "nāmini ─ nāmini ─ ṣaḍini ṣaḍini ─ sparśini sparśini svāhā //",
  "S10nagsu_pu:101": "NagSū_II.19 atha paścimāyāṃ diśaṃ niḥśṛtya virūpākṣo mahārājā yena bhagavāṃs tenāṃjaliṃ praṇamya bhagavantaṃ gāthayā abhyabhāṣat //",
  "S10nagsu_pu:102": "aho vidyā mahāvidyā kleśaviṣapraghātanī",
  "S10nagsu_pu:103": "bhāṣitā te mahāvīra nirjvarā jvaranāśanī ─",
  "S10nagsu_pu:104_0": "NagSū_II.20 asti māriṣa paścimāyāṃ diśāyāṃ dve mahārākṣasi prativasataḥ dṛśyā nāma",
  "S10nagsu_pu:104_1": "mahādṛśyā ca paṃcasahasraparivāre te mānuṣikāṃ prajāṃ rakṣāṃ guptiṃ balaṃ phāṣaṃ",
  "S10nagsu_pu:104_2": "sukhasparśavihāratayai pūrvavad yāvat tatreme mantrapadā bhavanti yena teṣām ākarṣaṇaṃ bhavati tadyathā",
  "S10nagsu_pu:105": "vedini ─ vedini ─ tṛṣṇini ─ tṛṣṇini ─ upādini ─ svāhā //",
  "S10nagsu_pu:106": "NagSū_II.21 āgamiṣyati māriṣa māraḥ pāpīyāṃs tasya purata ime maṃtrapadā bhāṣitavyaḥ",
  "S10nagsu_pu:107": "buddha śreṣṭho na śreṣṭhas tvaṃ nāsti śreṣṭhas tathāgataḥ pūrvavad yāvad anyatra pūrvakeṇa karmaṇā //",
  "S10nagsu_pu:108": "NagSū_II.22 athottarāyāṃ diśi niḥśṛtya vaiśravaṇo mahārājā :",
  "S10nagsu_pu:109": "yena bhagavāṃs tenāṃjaliṃ praṇamya bhagavantaṃ gāthayā abhyabhāṣat",
  "S10nagsu_pu:110": "aho vidyā mahāvidyā kleśaviṣapraghātanī",
  "S10nagsu_pu:111": "bhāṣitā te mahāvīra nirjvarā jvaranāśanī",
  "S10nagsu_pu:112_0": "NagSū_II.23 santi māriṣa uttarāyān diśi bhaumā yakṣāḥ anekayakṣasahasrāḥ parivāra",
  "S10nagsu_pu:112_1": "prativasaṃti te mānuṣikāṃ prajāṃ rakṣāṃ guptiṃ balaṃ phāṣaṃ sukhasparśavihāratāyai",
  "S10nagsu_pu:112_2": "paripālayanti ─ pathagatā api utpathagatā api ārāmagatā api śunyāgāragatā api catasraḥ",
  "S10nagsu_pu:112_3": "pariṣado bhikṣūṇāṃ bhikṣuṇīnāṃ upāsakānāṃ upāsikānāṃs tadanyāṃś ca manuṣyāṇāṃ tatreme",
  "S10nagsu_pu:112_4": "maṃtrapadā bhavaṃti yena teṣām ākarṣaṇaṃ bhavati tadyathā",
  "S10nagsu_pu:113": "bhāvini bhāvini ─ jātini ─ jātini ─ maraṇi ─ maraṇi ─ svāhā //",
  "S10nagsu_pu:114": "NagSū_II.24 āgamiṣyati māriṣa māraḥ pāpīyāṃs tasya purata ime mantrapadā bhāṣitavyaḥ",
  "S10nagsu_pu:115": "buddha śreṣṭho na śreṣṭhas tvaṃ nāsti śreṣṭhas tathāgatāt",
  "S10nagsu_pu:116": "buddho hi śreṣṭho lokasya dharmarājo hy anuttaraḥ ─",
  "S10nagsu_pu:117": "dharma śreṣṭho na śreṣṭhas tvaṃ nāsti śreṣṭho 'tra dharmataḥ",
  "S10nagsu_pu:118": "dharmo hi śreṣṭho lokasya virāgopaśamaḥ sukham",
  "S10nagsu_pu:119": "saṃgha śreṣṭho na śreṣṭhas tvaṃ nāsti śreṣṭho 'tra saṃghataḥ",
  "S10nagsu_pu:120": "saṃgho hi śreṣṭho lokasya puṇyakṣetro hy anuttara 3",
  "S10nagsu_pu:121_0": "NagSū_II.25 yaḥ kaścin māriṣa idaṃ nagaropamaṃ vyākaraṇaṃ uddekṣyati dhārayiṣyati",
  "S10nagsu_pu:121_1": "grāhayiṣyati vācayiṣyati svādhyāyiṣyati paryavāpsyati manasikariṣyati sa ahinā na",
  "S10nagsu_pu:121_2": "daṃkṣyati viṣaṃ kāye na tariṣyati ─ śastraṃ na kramiṣyati ─ nodakena kālaṃ kariṣyati",
  "S10nagsu_pu:121_3": "agninā na dhakṣyati rājāno 'pi na prasahiṣyaṃti corā na muṣiṣyaṃti ─ rājakulamadhyagato",
  "S10nagsu_pu:121_4": "'pi svastinottariṣyati ─ gāḍhabandhanabaddho 'pi mucciṣyati āsannasamāgato 'pi ─",
  "S10nagsu_pu:121_5": "abhyavakāśagato bhaviṣyati :",
  "S10nagsu_pu:122": "sarve ca kṛtyakākhordamantravetāḍa prativigamiṣyaṃti sarve ca bhūtagaṇā na viheṭhayiṣyaṃti anyatra pūrvakeṇa karmaṇā //",
  "S10nagsu_pu:123": "NagSū_II.26 atha catvāro mahārājānaḥ yena bhagavāṃs tenāṃjaliṃ praṇamya bhagavantam idam avocat",
  "S10nagsu_pu:124": "aho subhāṣitā vidyā śākyasiṃhena dhīmatā ─",
  "S10nagsu_pu:125": "dvādaśāṅgasamāyuktā sarvabhūtanivāraṇī",
  "S10nagsu_pu:126": "sarve devā nāgā yakṣā pretā kuṃbhāṇḍā kāḍapūtanā",
  "S10nagsu_pu:127": "yo ime atikramen maṃtrāṃ mahārājñā mukhanirgatām",
  "S10nagsu_pu:128": "saptadhāsya sphalen mūrdhā daśadhā hṛdayaṃ sphalet",
  "S10nagsu_pu:129": "NagSū_II.27 idaṃ vaditvā catvāro mahārājāno bhagavatpādau śirasā vanditvā bhagavantaṃ tṛpradakṣiṇīkṛtvā tatraivāntarhita",
  "S10nagsu_pu:130_0": "NagSū_II.28 atha bhagavāṃs tasyā eva rātryā atyayāt purastād bhikṣusaṃghasya prajñapta",
  "S10nagsu_pu:130_1": "evāsane nyaṣīdat niṣadya bhagavāṃ bhikṣūn āmantrayati ─ yathādya bhikṣavo brahmā",
  "S10nagsu_pu:130_2": "sanatkumāro 'tikrāntavarṇaḥ abhikrāntāyāṃ rātryāṃ yenāhaṃ tenopasaṃkrantaḥ upetya",
  "S10nagsu_pu:130_3": "mama pādau śirasā vanditvā ekānte asthād ekāntasthitaḥ brahmā sanatkumāro mama purato gāthāṃ babhāṣe",
  "S10nagsu_pu:131": "aho vidyā mahāvidyā pūrvavad yāvad",
  "S10nagsu_pu:132": "NagSū_II.29 idaṃ vaditvā brahmā sanatkumāro mama pādau śirasā vanditvā māṃ tṛḥ pradakṣiṇīṃ kṛtvā tatraivāntarhitaḥ",
  "S10nagsu_pu:133_0": "NagSū_II.30 atha catvāro mahārājāno 'tikrāntavarṇā abhikrāntāyāṃ rātryāṃ yenāhaṃ",
  "S10nagsu_pu:133_1": "tenopasaṃkrānta upetya mama pādau śirasā vanditvā yathā svakāṃ niḥśṛtya ekānte tasthur",
  "S10nagsu_pu:133_2": "ekāntasthita pūrvavad yāvad",
  "S10nagsu_pu:134_0": "NagSū_II.31 idaṃ vaditvā catvāro mahārājāno mama pādau śirasā vanditvā māṃ tṛḥ pradakṣiṇīkṛtvā",
  "S10nagsu_pu:134_1": "tatraivāntarhitāḥ udgṛhṇata bhikṣavo nagaropamaṃ vyākaraṇaṃ dhārayata grāhayata vācayata",
  "S10nagsu_pu:134_2": "paryavāpnuta manasikuruta tat kasmād dheto arthopasaṃhitaṃ nagaropamaṃ vyākaraṇaṃ",
  "S10nagsu_pu:134_3": "dharmopasaṃhitaṃ ādibrahmacaryasyābhijñāyai saṃbodhaye nirvāṇāya saṃvartate ─",
  "S10nagsu_pu:135_0": "NagSū_II.32 atha ca punaḥ kulaputreṇa śraddhāpravrajitena śraddhayā agārād anagārikaṃ",
  "S10nagsu_pu:135_1": "pravrajitvā nagaropamaṃ vyākaraṇaṃ sādhu ca suṣṭhu ca udgṛhṇitavyaṃ dhārayitavyaṃ",
  "S10nagsu_pu:135_2": "grāhayitavyaṃ vācayitavyaṃ svādhyāyitavyaṃ paryavāptavyaṃ manasīkartavyaṃ idam avocat //",
  "S10nagsu_pu:136": "nagaropamaṃ sūtraṃ samāptaḥ rakṣaṃ bhavatu pṛṣtagautamāya : //"
}