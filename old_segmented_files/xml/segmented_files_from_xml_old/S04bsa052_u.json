{
  "S04bsa052_u:0": "Bhikṣuṇā avalokitasiṃhena samudbhāvitaḥ",
  "S04bsa052_u:1": "Dharmasamuccayaḥ",
  "S04bsa052_u:2": "prathamam udānam",
  "S04bsa052_u:3": "(jitadharmakāyavargāḥ parivarto hyanityatā /",
  "S04bsa052_u:4": "apramādaḥ kāmatṛṣṇe strī ca madyena te daśa // ) //",
  "S04bsa052_u:5": "(1) jitavargaḥ",
  "S04bsa052_u:6": "maṅgalācaraṇam",
  "S04bsa052_u:7": "// om namo buddhāya //",
  "S04bsa052_u:8": "Dhs_1.1 prahīṇasarvāsrava nirmalaśrīryaḥ kleśajambālanimagnalokam /",
  "S04bsa052_u:9": "kṛpāguṇenodaharatsamena praṇamyate 'smai tribhavottamāya //",
  "S04bsa052_u:10": "granthakārapratijñā",
  "S04bsa052_u:11": "Dhs_1.2 saddharma smṛtyupasthānasūtravaipulyasāgarāt /",
  "S04bsa052_u:12": "gāthāḥ samuddhariṣyāmi lokalocanatatparāḥ //",
  "S04bsa052_u:13": "mokṣasyāyatanāni ṣaṭ",
  "S04bsa052_u:14": "Dhs_1.3 apramādastathā śraddhā vīryārambhastathā dhṛtiḥ /",
  "S04bsa052_u:15": "jñānābhyāsaḥ saṃtāśleṣo mokṣasyāyatanāni ṣaṭ //",
  "S04bsa052_u:16": "nava śāntisamprāptihetavaḥ",
  "S04bsa052_u:17": "Dhs_1.4 dānaṃ śīlaṃ damaḥ kṣāntirmaitrībhūteṣvahiṃsatā /",
  "S04bsa052_u:18": "karuṇāmuditopekṣā śāntisamprāptihetavaḥ //",
  "S04bsa052_u:19": "narakasyāgrahetavaḥ",
  "S04bsa052_u:20": "Dhs_1.5 cāpalyaṃ pāpasaṃśleṣaḥ krūratā vitathaṃ vacaḥ /",
  "S04bsa052_u:21": "mithyādṛṣṭiḥ pramādaśca narakasyāgrahetavaḥ //",
  "S04bsa052_u:22": "preteṣu ṣaṭ udbhavakāraṇāni",
  "S04bsa052_u:23": "Dhs_1.6 mātsaryamīrṣyā kaṭuvākyatā hi pramādasevā viratiḥ śubhācca /",
  "S04bsa052_u:24": "tattveṣvabhidroharataṃ manaśca preteṣu panthāna ihodbhavanti //",
  "S04bsa052_u:25": "tiryagyonau udbhavasādhanāni",
  "S04bsa052_u:26": "Dhs_1.7 ajñānasevā jaḍa (tā)",
  "S04bsa052_u:27": "ca buddheḥ saddharmanāśaḥ priyamaithunatvam /",
  "S04bsa052_u:28": "āhāraśaktiḥ prabalā ca nidrā tiryaggatau ca pravadanti hetum //",
  "S04bsa052_u:29": "karmaphalam",
  "S04bsa052_u:30": "Dhs_1.8 aśubhaṃ trividhaṃ kṛtvā kāyavāṅmanasāṃ mahat /",
  "S04bsa052_u:31": "uttarottarasambaddhaṃ karmaṇā sampradṛśyate //",
  "S04bsa052_u:32": "Dhs_1.9 bālānāmapi sambaddhamuttarottarameva tat /",
  "S04bsa052_u:33": "śubhañca trividhaṃ kṛtvā sādhavo yānti nirvṛtim //",
  "S04bsa052_u:34": "Dhs_1.10 tasmāt karmaphalaṃ matvā pramādasya ca varjanam /",
  "S04bsa052_u:35": "śreyase kriyate buddheretat sukhamanuttamam //",
  "S04bsa052_u:36": "Dhs_1.11 dānaśīlavato nityaṃ sarvasattvānukampinaḥ /",
  "S04bsa052_u:37": "siddhayanti sarvaśastulyāstasmācchīlaparo bhavet //",
  "S04bsa052_u:38": "kasya kāryasiddhiḥ bhavati?",
  "S04bsa052_u:39": "Dhs_1.12 maitrīkaruṇāyuktasya gatākāṃkṣasya dehinaḥ /",
  "S04bsa052_u:40": "parānugrahayuktasya kāryasiddhirdhruvaṃ sthitā //",
  "S04bsa052_u:41": "Dhs_1.13 santuṣṭasyāpramattasya sarvasattvahitaiṣiṇaḥ /",
  "S04bsa052_u:42": "rāgadveṣavimuktasya kāryasiddhirdhruvaṃ sthitā //",
  "S04bsa052_u:43": "Dhs_1.14 mitrāmitraprahīṇasya samacittasya dehinaḥ /",
  "S04bsa052_u:44": "apāyagatibhinnasya kāryasiddhirdhruvaṃ sthitā //",
  "S04bsa052_u:45": "Dhs_1.15 evaṃ ca tasya dhīrasya dharmadānaratasya ca /",
  "S04bsa052_u:46": "mātsaryerṣyāpramuktasya kāryasiddhirdhruvaṃ sthitā //",
  "S04bsa052_u:47": "Dhs_1.16 saṃvarasthasya śāntasya gurupūjāratasya ca /",
  "S04bsa052_u:48": "kāryākāryavidhijñasya kāryasiddhirdhruvaṃ sthitā //",
  "S04bsa052_u:49": "Dhs_1.17 aśaṭhasyātidakṣasya priyavākyasya nityaśaḥ /",
  "S04bsa052_u:50": "dhyānādhyayanaśaktasya kāryasiddhirdhruvaṃ sthitā //",
  "S04bsa052_u:51": "Dhs_1.18 deśakālavidhijñasya sādhyāsādhyaṃ vijānataḥ /",
  "S04bsa052_u:52": "śakyopāyavidhijñasya kāryasiddhirdhruvaṃ sthitā //",
  "S04bsa052_u:53": "krodhādivijayasādhanamukhena dharmatāsvarūpanirūpaṇam",
  "S04bsa052_u:54": "Dhs_1.19 akrodhena hataḥ krodhaḥ kṣamayā krūratā jitā /",
  "S04bsa052_u:55": "dharmeṇa nirjito 'dharmaḥ prabhayā vijitaṃ tamaḥ //",
  "S04bsa052_u:56": "satyādeḥ praśaṃsā",
  "S04bsa052_u:57": "Dhs_1.20 mṛṣāvākyaṃ satyahataṃ paiśunyaṃ ca samādhinā /",
  "S04bsa052_u:58": "pārūṣyaṃ mārdava jitaṃ abaddhaṃ bandhanā jitam //",
  "S04bsa052_u:59": "Dhs_1.21 prāṇātipāto maitryā ca steyaṃ dānaiḥ sadā jitam /",
  "S04bsa052_u:60": "ayoniśomanaskāro yonijena sadā jitaḥ //",
  "S04bsa052_u:61": "Dhs_1.22 avidyā vidyayā jitā divasena tathā kṣapā /",
  "S04bsa052_u:62": "śuklapakṣeṇa ca kṛṣṇapakṣo (hi)",
  "S04bsa052_u:63": "sarvaśo jitaḥ //",
  "S04bsa052_u:64": "Dhs_1.23 mithyākāmeṣvavijito buddhayā tattvavicārayā /",
  "S04bsa052_u:65": "āryāṣṭāṅgena mārgeṇa yonijena sadā jitaḥ //",
  "S04bsa052_u:66": "Dhs_1.24 vaiśāradyaiścaturbhiśca kadarya jitameva tat /",
  "S04bsa052_u:67": "vismṛtiśca hatā smṛtyā kṣaṇenātmānameva ca //",
  "S04bsa052_u:68": "Dhs_1.25 araṇyavāsaniyatairjitā rāgavaśā narāḥ /",
  "S04bsa052_u:69": "meruṇā parvatā jitā (vṛkṣeṇa)",
  "S04bsa052_u:70": "vanamālikā //",
  "S04bsa052_u:71": "Dhs_1.26 samudreṇa jitā sarve tīrthā (hi)",
  "S04bsa052_u:72": "jalasambhavāḥ /",
  "S04bsa052_u:73": "ādityatejovijitā sarve ca grahatārakāḥ //",
  "S04bsa052_u:74": "Dhs_1.27 nityā jitā anityena dāridrayaṃ dānasampadā /",
  "S04bsa052_u:75": "śāṭhyaṃ na mārdava jitaṃ satyenānṛtiko hataḥ //",
  "S04bsa052_u:76": "Dhs_1.28 bhūtena nirjito 'bhūto vahninā tarusampadaḥ /",
  "S04bsa052_u:77": "pipāsā vijitā toyairjighitsā bhojanaistathā //",
  "S04bsa052_u:78": "vīryapraśaṃsā",
  "S04bsa052_u:79": "Dhs_1.29 siṃhena vijitāḥ sarve mṛgāḥ sattvādhikāśca ye /",
  "S04bsa052_u:80": "santāpena mahecchā ca jitā nityaṃ prakīrtyate //",
  "S04bsa052_u:81": "Dhs_1.30 dayā praśasyate nityamadayā naiva śasyate /",
  "S04bsa052_u:82": "vīryeṇa nirjitaṃ sarva kausīdyaṃ mohavardhanam //",
  "S04bsa052_u:83": "Dhs_1.31 tattvadarśipuruṣapraśaṃsā jñānādhikaiḥ sadā dāntaiḥ puruṣaistattvada(rśi)bhiḥ /",
  "S04bsa052_u:84": "vijitāḥ krūrakarmāṇo mithyāvādādhikā narāḥ //",
  "S04bsa052_u:85": "Dhs_1.32 buddhena nirjitāḥ sarve tīrthyāḥ kuṭilavādinaḥ /",
  "S04bsa052_u:86": "asurā vijitā devairdharmateyaṃ vyavasthitā //",
  "S04bsa052_u:87": "// iti jitavargaḥ prathamaḥ //",
  "S04bsa052_u:88": "(2) dharmopadeśavargaḥ",
  "S04bsa052_u:89": "guruḥ kīdṛgbhavet?",
  "S04bsa052_u:90": "Dhs_2.1 yo hi deśayate dharma kṣemaṃ nirvāṇagāminam /",
  "S04bsa052_u:91": "sa sarvabandhanacchettā gururbhavati dehinām //",
  "S04bsa052_u:92": "Dhs_2.2 chittvā mohamayaṃ pāśaṃ yo hi deśayate śivam /",
  "S04bsa052_u:93": "sanmārgadeśakaḥ prokto durmārgavinivārakaḥ //",
  "S04bsa052_u:94": "Dhs_2.3 dharmasya pravaratvam yena dharmeṇa manujāstaranti bhavasāgaram /",
  "S04bsa052_u:95": "saddharmaprabaraḥ prokto na dharmo laukiko hi saḥ //",
  "S04bsa052_u:96": "Dhs_2.4 kṣetrāṇīmāni catvāri vidyante yasya dehinaḥ /",
  "S04bsa052_u:97": "tasyedaṃ saphalaṃ janma kathitaṃ mārgadeśakaiḥ //",
  "S04bsa052_u:98": "Dhs_2.5 sakalendriyatāṃ prāpya labdhvā buddhasya śāsanam /",
  "S04bsa052_u:99": "yo na dharmarato martyaḥ sa paścādanutapyate //",
  "S04bsa052_u:100": "Dhs_2.6 yamasāyujyam vyāsaktamanasāṃ nityaṃ nityaṃ kāmagaveṣiṇām /",
  "S04bsa052_u:101": "putradāraprasaktānāmantako 'bhyeti dehinām //",
  "S04bsa052_u:102": "Dhs_2.7 cittasya vaśīkaraṇam saṅkalpadoṣamanasaṃ taistairdoṣaiḥ samākulam /",
  "S04bsa052_u:103": "cittaṃ nayatyupāyena cittabaddhā hi dehinaḥ //",
  "S04bsa052_u:104": "Dhs_2.8 durdamasyāticaṇḍasya siddhiprepsorviśeṣataḥ /",
  "S04bsa052_u:105": "na cittasya vaśaṃ gacchet śatrubhūtaṃ hi tannṛṇām //",
  "S04bsa052_u:106": "Dhs_2.9 saśrutena sudiṣṭena bhāvitenāpyanekaśaḥ /",
  "S04bsa052_u:107": "dharmeṇa śāmyate cittaṃ jālineva yathā hayaḥ //",
  "S04bsa052_u:108": "Dhs_2.10 saddharmaśravaṇaphalam saddharmaśravaṇaṃ kṛtvā pāpād viramate pumān /",
  "S04bsa052_u:109": "śreyase pratipattiṃ ca nityamevopapadyate //",
  "S04bsa052_u:110": "Dhs_2.11 saddharmaśravaṇaṃ kṛtvā manaḥ prahalādamṛcchati /",
  "S04bsa052_u:111": "kuśalaṃ cāsya sumahat sandhāne sampratīkṣate //",
  "S04bsa052_u:112": "Dhs_2.12 śrutvā bhavati dharmātmā śrutvā pāpaṃ na kurvate /",
  "S04bsa052_u:113": "śrutvā karmaphalaṃ jñātvā nirvāṇamadhigacchati //",
  "S04bsa052_u:114": "Dhs_2.13 śrutvā vedayate dharma śrutvā buddhaḥ prasīdati /",
  "S04bsa052_u:115": "śrutvā dharmaṃ vimokṣāya yatate paṇḍito naraḥ //",
  "S04bsa052_u:116": "Dhs_2.14 dharmalakṣaṇatattvajñaḥ śrutvā bhavati mānavaḥ /",
  "S04bsa052_u:117": "tasmācchrutvā prayatnena buddhiḥ kāryā prayatnataḥ //",
  "S04bsa052_u:118": "Dhs_2.15 śrutvā saṃsāravimukhāṃ kathāṃ sugatadeśitām /",
  "S04bsa052_u:119": "prahāya tṛṣṇāṃ vividhāṃ prayāti padamavyayam //",
  "S04bsa052_u:120": "Dhs_2.16 caturvidhāṃ pratyayitāṃ dharmāṇāṃ codamavyayau /",
  "S04bsa052_u:121": "śrutvā tāṃ jñāyate sarvā pumān śraddhāvibhāvitaḥ //",
  "S04bsa052_u:122": "Dhs_2.17 skandhāyatanadhātūnāṃ yadetallakṣaṇadvayam /",
  "S04bsa052_u:123": "śrutvā tajjñāyate sarva tasmāt dharmaparo bhavet //",
  "S04bsa052_u:124": "Dhs_2.18 prabalā ye trayo doṣāḥ sarvasaṃsārabandhanāḥ /",
  "S04bsa052_u:125": "te praṇaśyantyaśeṣeṇa saddharmaśravaṇena vai //",
  "S04bsa052_u:126": "Dhs_2.19 pravṛtterlakṣaṇaṃ kṛtsnaṃ nivṛtteścāpyaśeṣataḥ /",
  "S04bsa052_u:127": "śrutimāṃstat prajānāti tasmācchrutamanuttamam //",
  "S04bsa052_u:128": "Dhs_2.20 mṛtyukālopapannasya vedanārtasya dehinaḥ /",
  "S04bsa052_u:129": "na vyathā śrutamālambya svalpāpi hṛdi jāyate //",
  "S04bsa052_u:130": "Dhs_2.21 samyagjñānena ye dagdhāḥ kleśavṛkṣāḥ samantataḥ /",
  "S04bsa052_u:131": "na teṣāmudbhavo bhūyaḥ kadācidupalabhyate //",
  "S04bsa052_u:132": "Dhs_2.22 apramādavidagdhaṃ hi śrutaṃ sarva sukhodayam /",
  "S04bsa052_u:133": "śreyasaśva śrutaṃ mūlaṃ tasmācchrutaparo bhavet //",
  "S04bsa052_u:134": "Dhs_2.23 saddharmaśravaṇaṃ śrutvā vṛddhāṃścopāsya paṇḍitaḥ /",
  "S04bsa052_u:135": "prayātyanuttamaṃ sthānaṃ jarāmaraṇavarjitam //",
  "S04bsa052_u:136": "Dhs_2.24 dharmeṇa vartate śrutvā duḥkhānmucyeta vai yathā /",
  "S04bsa052_u:137": "śrutvā bhavati maitryātmā tasmācchreyaḥ paraṃ śrutam //",
  "S04bsa052_u:138": "Dhs_2.25 kāyavāṅmanasāṃ buddhiḥ śrutvā bhavati dehinām /",
  "S04bsa052_u:139": "tasmāt sadbuddhikāmo yastena śrotavyamādarāt //",
  "S04bsa052_u:140": "Dhs_2.26 śrutvā bhāvaṃ samāśritya dṛḍhavīryaparākramam /",
  "S04bsa052_u:141": "taranti puruṣāstūrṇa tribhava vipulaṃ mahat //",
  "S04bsa052_u:142": "Dhs_2.27 śrutvā yaḥ puruṣaḥ sarvairdhanavānabhijāyate /",
  "S04bsa052_u:143": "aśrutārthadhanairyuktaṃ daridraṃ prāhustaṃ budhāḥ //",
  "S04bsa052_u:144": "saddharmanāśaphalam",
  "S04bsa052_u:145": "Dhs_2.28 saddharmadhananaṣṭasya guruṇā varjitasya ca /",
  "S04bsa052_u:146": "viphalaṃ jīvitaṃ ceṣṭaṃ pāpairupahatasya ca //",
  "S04bsa052_u:147": "pramādādīnāmaniṣṭaphalasādhanatvam",
  "S04bsa052_u:148": "Dhs_2.29 pramādinaḥ kusīdastha pāpamitrasya dehinaḥ /",
  "S04bsa052_u:149": "jīvitaṃ niṣphalaṃ dṛṣṭaṃ bījamuptaṃ yathosare //",
  "S04bsa052_u:150": "śāstraprāmāṇyam",
  "S04bsa052_u:151": "Dhs_2.30 śrutadṛṣṭivinirmuktamarthamāhurvicakṣaṇāḥ /",
  "S04bsa052_u:152": "na cakṣurbhyāṃ vinirmuktamarthamityabhidhīyate //",
  "S04bsa052_u:153": "Dhs_2.31 dharmasevanāgrahaḥ yo hi dharma parityajya adharmamanutiṣṭhati /",
  "S04bsa052_u:154": "sa bhaiṣajyaṃ parityajya vyādhimevopasevate //",
  "S04bsa052_u:155": "Dhs_2.32 sevatāṃ sevatāṃ puṃsāṃ dharmo bhavatyanekaśaḥ /",
  "S04bsa052_u:156": "varṣāṇāṃ samavāyena yathodyānaṃ pravardhate //",
  "S04bsa052_u:157": "Dhs_2.33 iha vajrāsane bhūmirna saṃsāre 'nyathā bhavet /",
  "S04bsa052_u:158": "bodhicittasamutthānaṃ bodhiprāptistathottamā //",
  "S04bsa052_u:159": "Dhs_2.34 dharmacārī praśāntātmā kāyotthāyī samāhitaḥ /",
  "S04bsa052_u:160": "avaśyaṃ śubhabhāgīsyāt sa pramādena vañcitaḥ //",
  "S04bsa052_u:161": "Dhs_2.35 jñānasevanāgrahaḥ tasmājjñānaguṇānmatvā jñānaṃ seveta paṇḍitaḥ /",
  "S04bsa052_u:162": "nahyajñānena saṃyuktaṃ pumān kaścit pratibhavet //",
  "S04bsa052_u:163": "Dhs_2.36 dharmānusāriṇī śraddhā dharmānusāriṇī śraddhā yathā yāti sukhāvahā /",
  "S04bsa052_u:164": "sātidurgatisanyaktā vyasaneṣu mahad balam //",
  "S04bsa052_u:165": "Dhs_2.37 pradīpakalpā tamasi vyādhitānāmivauṣadham /",
  "S04bsa052_u:166": "arthānāṃ netra bhūtā sā daridrāṇāṃ mahadbalam //",
  "S04bsa052_u:167": "Dhs_2.38 bhavādyairhriyamāṇānāṃ pūrvabhūtā sukhāvahā /",
  "S04bsa052_u:168": "pramādamadamattānāṃ sā pramādavighātikā //",
  "S04bsa052_u:169": "Dhs_2.39 śāntapadaprāpteḥ phalam sa hi yattatpadaṃ śāntaṃ nirvāṇamunibhirvṛtam /",
  "S04bsa052_u:170": "tat prāpayatyakhedena samyagjñānapuraḥsaram //",
  "S04bsa052_u:171": "// iti dharmopadeśavargaḥ dvitīyaḥ //",
  "S04bsa052_u:172": "(3) kāyajugutsāvargaḥ",
  "S04bsa052_u:173": "kāyasya svarūpanirūpaṇam",
  "S04bsa052_u:174": "Dhs_3.1 satkārairvṛhaṇairmāsairapi śayyāsanādibhiḥ /",
  "S04bsa052_u:175": "na svīkartumayaṃ kāyaḥ kadācit kenacit kṛtaḥ //",
  "S04bsa052_u:176": "kāyasya riputvam",
  "S04bsa052_u:177": "Dhs_3.2 kṛtaghnasyāvidakṣasya nityaṃ randhraprahāriṇaḥ /",
  "S04bsa052_u:178": "kaḥ kāyasya riporartha pāpaṃ kuryād vicakṣaṇaḥ //",
  "S04bsa052_u:179": "Dhs_3.3 rogānī tamanarthānāṃ bahūnā bhājanaṃ tathā /",
  "S04bsa052_u:180": "aśucyaṅgasya nikaraṃ kāyamityabhidhīyate //",
  "S04bsa052_u:181": "avijñeyaṃ maraṇaṃ jīvitañca kṣaṇikam",
  "S04bsa052_u:182": "Dhs_3.4 upasthitamavijñeyaṃ maraṇaṃ tattvacintakaiḥ /",
  "S04bsa052_u:183": "jīvitaṃ ca kṣaṇādūrdhvaṃ na gacchati nirūpyate //",
  "S04bsa052_u:184": "kāyasya heyatvam",
  "S04bsa052_u:185": "Dhs_3.5 āyuṣkarmārthanirmāṇametaṃ kāyaṃ tyajyayam /",
  "S04bsa052_u:186": "api viddhastathā śete kāṣṭhaloṣṭhasamo bhuvi //",
  "S04bsa052_u:187": "Dhs_3.6 kṣaṇe kṣaṇe 'pi kāyo 'yaṃ jīryate na nivartate /",
  "S04bsa052_u:188": "tathā yauvanamadairbālā muhayante (mugdhacetasaḥ) //",
  "S04bsa052_u:189": "Dhs_3.7 dhanadhānyamadairmattāḥ kurvantyahitamātmanaḥ /",
  "S04bsa052_u:190": "tannāśamupayātyevaṃ sa ca pāpena dahayate //",
  "S04bsa052_u:191": "adhārmikanindā",
  "S04bsa052_u:192": "Dhs_3.8 na manuṣyā manuṣyāste yebhyo dharmo na rocate /",
  "S04bsa052_u:193": "na mārge ca sthitāstattve nirvāṇapuragāmike //",
  "S04bsa052_u:194": "manuṣyayoneḥ bhavasāgarataraṇopāyaḥ",
  "S04bsa052_u:195": "Dhs_3.9 kathaṃ prāpya hi mānuṣyaṃ śreyasāmālayaṃ mahat /",
  "S04bsa052_u:196": "na jñānaplavamārūhaya taranti bhavasāgarāt //",
  "S04bsa052_u:197": "jīvanasya kṣaṇikatā",
  "S04bsa052_u:198": "Dhs_3.10 vidyudālātasadṛśaṃ gandharvanagaropamam /",
  "S04bsa052_u:199": "sadā tad yāti rabhasaṃ jīvitaṃ sarvadehinām //",
  "S04bsa052_u:200": "Dhs_3.11 śarīre na madaṃ kuryāt kṣaṇike bhaṅgure sadā /",
  "S04bsa052_u:201": "itvare capale 'sāre jarāmaraṇabhīruke //",
  "S04bsa052_u:202": "Dhs_3.12 dhyāyinānnagataṃ hyetat śokānāmālayo mahān /",
  "S04bsa052_u:203": "śubhāśubhānāṃ kṣetraṃ ca śarīramavadhīyate //",
  "S04bsa052_u:204": "saphalajīvanarahasyam",
  "S04bsa052_u:205": "Dhs_3.13 jñānaśīladayādānairyasya gātraṃ vibhūṣitam /",
  "S04bsa052_u:206": "tasya sattvaikasārasya śarīraṃ saphalaṃ matam //",
  "S04bsa052_u:207": "dhātujñānāt mokṣaḥ",
  "S04bsa052_u:208": "Dhs_3.14 dhātūnāṃ mārakāt sarvamidaṃ muktaṃ kalevaram /",
  "S04bsa052_u:209": "śarīradhātu vicayāt sākṣād bhavati netarāt //",
  "S04bsa052_u:210": "Dhs_3.15 śarīradhātuṃ yo muktvā dhātuṣvanyeṣu rajyate /",
  "S04bsa052_u:211": "sa dhātukatvaśikṣāto duḥkhenaiva pramucyate //",
  "S04bsa052_u:212": "Dhs_3.16 hiraṇyadhāturna tathā duḥkhaśāntyai hi vartate /",
  "S04bsa052_u:213": "śarīradhātutattvajño yathā duḥkhāt pramucyate //",
  "S04bsa052_u:214": "Dhs_3.17 duḥkhād duḥkhodayastena duḥkhī na parirakṣyate /",
  "S04bsa052_u:215": "pravīṇo rājacaurādibhayaiḥ sarvairūpadrutam //",
  "S04bsa052_u:216": "Dhs_3.18 tasmādanarthakaṃ nityaṃ dūratastaṃ vivarjayet /",
  "S04bsa052_u:217": "varjanāt sukhito duṣṭasaṅgrahād duḥkhitaḥ pumān //",
  "S04bsa052_u:218": "Dhs_3.19 śarīradhātutattvajño dhātulakṣaṇatattvavit /",
  "S04bsa052_u:219": "dhyānādhyayanasaṃsakto dahati kleśaparvatān //",
  "S04bsa052_u:220": "Dhs_3.20 tasmāccharīrajān dhātūn paṇḍitaḥ pratyavekṣate /",
  "S04bsa052_u:221": "teṣāṃ svalakṣaṇaṃ jñātvā mokṣo bhavati dehinām //",
  "S04bsa052_u:222": "// iti kāyajugupsāvargastṛtīyaḥ //",
  "S04bsa052_u:223": "(4) parivartavargaḥ",
  "S04bsa052_u:224": "kasya kālaḥ parivartate",
  "S04bsa052_u:225": "Dhs_4.1 kāmairevāvitṛṣṇasya tṛṣṇayā tṛṣitasya ca /",
  "S04bsa052_u:226": "cañcalendriyacittasya kālo 'yaṃ parivartate //",
  "S04bsa052_u:227": "Dhs_4.2 anityadhyeyatā yasya sukhasaktasya dehinaḥ /",
  "S04bsa052_u:228": "strīdarśanena mattasya kālo 'yaṃ parivartate //",
  "S04bsa052_u:229": "Dhs_4.3 jātimaraṇavaśyasya mohitasya ca tṛṣṇayā /",
  "S04bsa052_u:230": "bālasya tu janasyāsya kālo 'yaṃ parivartate //",
  "S04bsa052_u:231": "Dhs_4.4 gaticārakabaddhasya udvegavaśagasya ca /",
  "S04bsa052_u:232": "pramādaviṣamūḍhasya kālo 'yaṃ parivartate //",
  "S04bsa052_u:233": "Dhs_4.5 auddhatyādiprasaktasya gātraśobhāratasya ca /",
  "S04bsa052_u:234": "lābhairatṛptamanasaḥ kālo 'yaṃ parivartate //",
  "S04bsa052_u:235": "Dhs_4.6 pañcabandhanabaddhasya ṣaḍbhirvyāmohitasya ca /",
  "S04bsa052_u:236": "trailokyavidhimūḍhasya kālo 'yaṃ parivartate //",
  "S04bsa052_u:237": "Dhs_4.7 vinipātānabhijñasya vitarkopahatasya ca /",
  "S04bsa052_u:238": "janasya saktamanasaḥ kālo 'yaṃ parivartate //",
  "S04bsa052_u:239": "Dhs_4.8 tatkālaramaṇīyeṣu pariṇāmahiteṣu ca /",
  "S04bsa052_u:240": "kāmeṣu saktamanasaḥ kālo 'yaṃ parivartate //",
  "S04bsa052_u:241": "Dhs_4.9 pūrvaduḥkhānabhijñasya divyasaukhyaratasya ca /",
  "S04bsa052_u:242": "viprayogānabhijñasya kālo 'yaṃ parivartate //",
  "S04bsa052_u:243": "Dhs_4.10 karmajālena baddhasya manasyeva viceṣṭinaḥ /",
  "S04bsa052_u:244": "satpathāt paribhraṣṭasya kālo 'yaṃ parivartate //",
  "S04bsa052_u:245": "Dhs_4.11 bhavadoṣānabhijñasya tṛṣṇayā mūḍhacetasaḥ /",
  "S04bsa052_u:246": "mohāndhakāramagnasya kālo 'yaṃ parivartate //",
  "S04bsa052_u:247": "Dhs_4.12 kāmaikapāśabaddhasya niḥsahāyasya dehinaḥ /",
  "S04bsa052_u:248": "devīgaṇavimūḍhasyaṃ kālo 'yaṃ parivartate //",
  "S04bsa052_u:249": "Dhs_4.13 indriyād vyapakṛṣṭasya satpathabhrāmitasya ca /",
  "S04bsa052_u:250": "traidhātukarasajñasya kālo 'yaṃ parivartate //",
  "S04bsa052_u:251": "Dhs_4.14 saṃvarāsaṃvarajñasya vyāpādabahulasya ca /",
  "S04bsa052_u:252": "naṣṭasambuddhamārgasya kālo 'yaṃ parivartate //",
  "S04bsa052_u:253": "Dhs_4.15 hitāhitavahirgasya kāryākāryajaḍasya ca /",
  "S04bsa052_u:254": "krīḍābāla sadṛśasya kālo 'yaṃ parivartate //",
  "S04bsa052_u:255": "Dhs_4.16 nadīprastravaṇocceṣu vanopavanabhūmiṣu /",
  "S04bsa052_u:256": "(saṃ)krīḍātatparasyāsya kālo 'yaṃ parivartate //",
  "S04bsa052_u:257": "Dhs_4.17 vimānagiripṛṣṭheṣu dharmākaravaneṣu ca /",
  "S04bsa052_u:258": "ramataḥ kāmabhogeṣu kālo 'yaṃ parivartate //",
  "S04bsa052_u:259": "Dhs_4.18 karmadharma vipākeṣu nirāsaktasya dehinaḥ /",
  "S04bsa052_u:260": "kevalāhārasaktasya kālo 'yaṃ parivartate //",
  "S04bsa052_u:261": "śarīrasthitasyāpi śarīrānabhijñatā",
  "S04bsa052_u:262": "Dhs_4.19 karmaṇāyuḥ pariśrāntaṃ traidhātukamidaṃ sadā /",
  "S04bsa052_u:263": "bhramanti cakravannityaṃ na ca vindanti bāliśāḥ //",
  "S04bsa052_u:264": "jagataḥ doṣānabhijñatā",
  "S04bsa052_u:265": "Dhs_4.20 vinipātocchru yamayaṃ yo nāmārohate jagat /",
  "S04bsa052_u:266": "na ca doṣāvadheyatvaṃ prakurvanti vimohitāḥ //",
  "S04bsa052_u:267": "dhīrasya kāmaparivarjanaṃ saukhyahetuḥ",
  "S04bsa052_u:268": "Dhs_4.21 etat (tu) paramaṃ saukhyaṃ yat kāmaparivarjanam /",
  "S04bsa052_u:269": "vītakāṃkṣasya dhīrasya gataśokasya tāpinaḥ //",
  "S04bsa052_u:270": "munīnāṃ caramapadaprāptiphalam",
  "S04bsa052_u:271": "Dhs_4.22 tadādimadhyanidhane kalyāṇaṃ kṣemamuttamam /",
  "S04bsa052_u:272": "yad prāpyamunayaḥ śrāntāścaranti vigatajvarāḥ //",
  "S04bsa052_u:273": "duḥkhahetavaḥ kāmāḥ",
  "S04bsa052_u:274": "Dhs_4.23 satkāmajaṃ bhavet saukhyaṃ vinipātagataṃ tu tat /",
  "S04bsa052_u:275": "na hi kāmaviśeṣaṃ ca kiñcid duḥkhavipākajam //",
  "S04bsa052_u:276": "Dhs_4.24 tasmāt kāmeṣu matimān na lubhyet kathañcana /",
  "S04bsa052_u:277": "te hi saṃsāraduḥkhānāṃ hetubhūtāḥ sudāruṇāḥ //",
  "S04bsa052_u:278": "Dhs_4.25 vanopavanaśaileṣu padmākaravaneṣu ca /",
  "S04bsa052_u:279": "vibhrāntāstṛṣṇayā bālāḥ patanti saha daivataiḥ //",
  "S04bsa052_u:280": "śubhakarmāsakteḥ upadeśaḥ",
  "S04bsa052_u:281": "Dhs_4.26 kāñcaneṣu (ca)",
  "S04bsa052_u:282": "śaileṣu vaidūryaśikhareṣu ca /",
  "S04bsa052_u:283": "kṣīyate hi śubhaṃ karma yatasva saha daivataiḥ //",
  "S04bsa052_u:284": "Dhs_4.27 kalpavṛkṣeṣu ramyeṣu nadīprastravaṇeṣu ca /",
  "S04bsa052_u:285": "caratastaiḥ śubhaṃ kṣīṇaṃ yatasva saha daivataiḥ //",
  "S04bsa052_u:286": "Dhs_4.28 bhūmibhāgeṣu ramyeṣu ratnākaravaneṣu ca /",
  "S04bsa052_u:287": "na śubhaṃ te sadā cīrṇa yatasva saha daivataiḥ //",
  "S04bsa052_u:288": "Dhs_4.29 pañcātmakena vīryeṇa manaḥprahalādakāriṇā /",
  "S04bsa052_u:289": "hatasya gatakālasya yatasva saha daivataiḥ //",
  "S04bsa052_u:290": "devānāṃ hitānabhijñatā",
  "S04bsa052_u:291": "Dhs_4.30 kāmaṃ saṃsakta manasairnityaṃ viṣayatatparaiḥ /",
  "S04bsa052_u:292": "na jñāyate hitaṃ devairyadamantrāhitaṃ bhavet //",
  "S04bsa052_u:293": "devanindā",
  "S04bsa052_u:294": "Dhs_4.31 alpaśiṣṭamidaṃ puṇyaṃ cyavanaṃ samupasthitam /",
  "S04bsa052_u:295": "gantavyamanyatra suraiḥ sukarmaphalabhojibhiḥ //",
  "S04bsa052_u:296": "Dhs_4.32 ye nityaṃ śubhasaṃsaktāḥ kurvanti vā śubhaṃ sadā /",
  "S04bsa052_u:297": "teṣāṃ visadṛśo heturmūrkhāṇāṃ hi vivartate //",
  "S04bsa052_u:298": "ke mṛtyuṃ pratīkṣante",
  "S04bsa052_u:299": "Dhs_4.33 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:300": "śubhaśīlatamo 'jñānāḥ sarvadā na parāyaṇāḥ //",
  "S04bsa052_u:301": "Dhs_4.34 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:302": "ye na karmavipākasya jñānaṃ roṣavadhe ratāḥ //",
  "S04bsa052_u:303": "Dhs_4.35 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:304": "prajñāpayanti na samā stṛṣṇāgniparivāritāḥ //",
  "S04bsa052_u:305": "Dhs_4.36 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:306": "viprayogakṛtaṃ duḥkhaṃ ye na paśyanti dāruṇam //",
  "S04bsa052_u:307": "Dhs_4.37 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:308": "strījanāsaktahṛdayā na vindanti punarbhavam //",
  "S04bsa052_u:309": "Dhs_4.38 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:310": "vipattivyādhiśokebhyo nodvijanti kathañcana //",
  "S04bsa052_u:311": "Dhs_4.39 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:312": "ye pāpamitrasaṃsarga prakurvanti mahārūṣam //",
  "S04bsa052_u:313": "Dhs_4.40 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:314": "bhāvitaṃ cetasā yairna na ca tattvapraveśitā //",
  "S04bsa052_u:315": "Dhs_4.41 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:316": "yena sarvāsvavasthāsu saṃsārabhayabhīravaḥ //",
  "S04bsa052_u:317": "Dhs_4.42 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:318": "kāryākāryeṣu ye nityaṃ na subhāṣitacetasaḥ //",
  "S04bsa052_u:319": "Dhs_4.43 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:320": "ye na tattvadhiyo nityaṃ sarvabhūtahite ratāḥ //",
  "S04bsa052_u:321": "Dhs_4.44 bhuktvā mṛtyuṃ pratīkṣante te janāḥ kāmamohitāḥ /",
  "S04bsa052_u:322": "ye śarīra sukhārthena dharma hiṃsanti mohitāḥ //",
  "S04bsa052_u:323": "paṇḍitalakṣaṇam",
  "S04bsa052_u:324": "Dhs_4.45 ekāntamanasā nityaṃ śubhaṃ kāryaṃ prayatnataḥ /",
  "S04bsa052_u:325": "aśubhaṃ ca sadā varjyametat paṇḍitalakṣaṇam //",
  "S04bsa052_u:326": "vinipātasādhanāni",
  "S04bsa052_u:327": "Dhs_4.46 kṣayaṃ yātaṃ ca yat śīlaṃ spṛṣṭvā yaḥ samupāgataḥ /",
  "S04bsa052_u:328": "pramādāvañcito 'vaśyaṃ vinipāto bhaviṣyati //",
  "S04bsa052_u:329": "viṣayiṇaḥ parivartanaśīlatā na tu viṣayāṇām",
  "S04bsa052_u:330": "Dhs_4.47 gatā gacchanti yāsyanti deveśāścaiva sarvataḥ /",
  "S04bsa052_u:331": "tiṣṭhanti śikhare ramye nānāratnavibhūṣite //",
  "S04bsa052_u:332": "Dhs_4.48 vaidūryaśikharā ramyāstathānye vanamālinaḥ /",
  "S04bsa052_u:333": "viṣayāstādṛśā eva janastu parivartate //",
  "S04bsa052_u:334": "Dhs_4.49 vanopavanaramyāṇi bhūmibhāgāni sarvaśaḥ /",
  "S04bsa052_u:335": "tiṣṭhantyavikalānyeva janastu parivartate //",
  "S04bsa052_u:336": "Dhs_4.50 vaidūryamayanālāni kāñcanāni viśeṣataḥ /",
  "S04bsa052_u:337": "padmākarāṇi tānyeva janastu parivartate //",
  "S04bsa052_u:338": "Dhs_4.51 sarāṃsi sarito ramyāḥ pakṣisaṅghairnirantaram /",
  "S04bsa052_u:339": "tathaivāvikalā hyete janastu parivartate //",
  "S04bsa052_u:340": "Dhs_4.52 vimānāni rathāścaiva harmyāṇi ca tathaiva ca /",
  "S04bsa052_u:341": "tiṣṭhantyavikalā hyete janastu parivartate //",
  "S04bsa052_u:342": "Dhs_4.53 parivartanaṃ lokasya viṣayairvañcitasya ca /",
  "S04bsa052_u:343": "tathāpi nāmalokasya nodvego hṛdi jāyate //",
  "S04bsa052_u:344": "Dhs_4.54 abhyāsena kharī bhūtaṃ cittaṃ saṃsāracāriṇam /",
  "S04bsa052_u:345": "yena manye mahad duḥkhaṃ hṛdaye naiva vartate //",
  "S04bsa052_u:346": "Dhs_4.55 śūlikena yathā baddhāḥ paśavo gṛhapañjare /",
  "S04bsa052_u:347": "ekaikaśo vinaśyanti śeṣāṇāṃ nāsti sambhramaḥ //",
  "S04bsa052_u:348": "Dhs_4.56 sukhāya kāmināmeva iyaṃ bhūmiravasthitā /",
  "S04bsa052_u:349": "cyutāścaivopapannāśca tathāmī bāliśāḥ surāḥ //",
  "S04bsa052_u:350": "viṣayonmukhānāṃ maraṇānabhijñatvam",
  "S04bsa052_u:351": "Dhs_4.57 pramādāya hatāḥ sattvā mṛtyuḥ kṣaṇikaduḥkhadaḥ /",
  "S04bsa052_u:352": "nāvabuddhayanti maraṇaṃ paśuvad vītasambhramāḥ //",
  "S04bsa052_u:353": "Dhs_4.58 te paścād dīrghamanasaḥ kālasya vaśamāgatāḥ /",
  "S04bsa052_u:354": "paścāttāpamayo vahnirdhakṣyate niṣpratikṣayaḥ //",
  "S04bsa052_u:355": "Dhs_4.59 dāruṇaṃ niṣpratīkāramavaśyaṃ rūpadehinām /",
  "S04bsa052_u:356": "maraṇaṃ kālavaśagaṃ tad viditvāgamaṃ caret //",
  "S04bsa052_u:357": "viprayogāntāḥ sarve saṃyogāḥ",
  "S04bsa052_u:358": "Dhs_4.60 samāgamāḥ priyāloke viyogāścāpriyāḥ sadā /",
  "S04bsa052_u:359": "saṃyogo viprayogānto dharmateyaṃ sanātanā //",
  "S04bsa052_u:360": "Dhs_4.61 kṣaṇe lave muhūrte ca divārātrau tathādhvani /",
  "S04bsa052_u:361": "maraṇaṃ cintayed dhīrastasya nāsti pratikriyā //",
  "S04bsa052_u:362": "gatakalmaṣā eva śāntimadhigacchanti",
  "S04bsa052_u:363": "Dhs_4.62 smṛtimagnyāṃ praśaṃsanti yeṣāṃ maraṇasaṃbhavā /",
  "S04bsa052_u:364": "śreyasaikaparāṃ śānti prayāntiṃ gatakalmaṣāḥ //",
  "S04bsa052_u:365": "Dhs_4.63 mṛtyorarthamanusmṛtya doṣo 'yaṃ kasya sammataḥ /",
  "S04bsa052_u:366": "nirdoṣaṃ hi manaḥ sarvaṃ śāntaṃ bhavati nityaśaḥ //",
  "S04bsa052_u:367": "tathāgataiḥ apramādaparaṃ śreṣṭhamuktam",
  "S04bsa052_u:368": "Dhs_4.64 apramādaparaṃ śreṣṭhamidamuktaṃ tathāgataiḥ /",
  "S04bsa052_u:369": "yanmṛtyoḥ smaraṇaṃ nityamaśubhānāṃ ca varjanam //",
  "S04bsa052_u:370": "// iti parivartavargaścaturthaḥ //",
  "S04bsa052_u:371": "(5) anityatāvargaḥ",
  "S04bsa052_u:372": "sukhaṃ kṣayāntam",
  "S04bsa052_u:373": "Dhs_5.1 kṣayāntaṃ hi sukhaṃ sarva na sukhaṃ vidyate dhruvam /",
  "S04bsa052_u:374": "saṃsṛjenna sukhaṃ tasmāt yadīcchet sukhamātmanaḥ //",
  "S04bsa052_u:375": "mṛtyuḥ sarvānapi ākarṣati",
  "S04bsa052_u:376": "Dhs_5.2 gacchatāṃ tiṣṭhatāṃ caiva hasatāṃ krīḍatāmapi /",
  "S04bsa052_u:377": "avisahyo mahāvego mṛtyurnaśyati dāruṇaḥ //",
  "S04bsa052_u:378": "Dhs_5.3 na tatstha mihāmutra yatrāsau pratipadyate /",
  "S04bsa052_u:379": "tathāpi nāma saṃmūḍhā janayitvā vaśaṃgataḥ //",
  "S04bsa052_u:380": "Dhs_5.4 (na bālaṃ na yuvānaṃ vā)",
  "S04bsa052_u:381": "na sthavirameva vā /",
  "S04bsa052_u:382": "gṛhasthamagṛhasthaṃ vā yadāsau nāpakarṣati //",
  "S04bsa052_u:383": "Dhs_5.5 sukhitaṃ duḥkhitaṃ vāpi guṇavantaṃ tathaiva ca /",
  "S04bsa052_u:384": "vratasthamavratasthaṃ vā yadāsau nāpakarṣati //",
  "S04bsa052_u:385": "Dhs_5.6 duḥśīlaṃ śīlavantaṃ ca (dāninaṃ ca tathottamam) /",
  "S04bsa052_u:386": "rājānaṃ cottamaṃ cāpi yadāsau nāpakarṣati //",
  "S04bsa052_u:387": "Dhs_5.7 daivaṃ vā nārakaṃ vāpi tiryañca pratajaṃ tathā /",
  "S04bsa052_u:388": "pramattamapramattaṃ vā yadāsau nāpakarṣati //",
  "S04bsa052_u:389": "Dhs_5.8 kāmadhātūpapannaṃ vā rūpadhātau sthitañca yaḥ /",
  "S04bsa052_u:390": "ārupyadhātūpapannaṃ vā yadāsau nāpakarṣati //",
  "S04bsa052_u:391": "Dhs_5.9 karmapāśo jarādaṇḍo vyādhidaṇḍo mahāvanam /",
  "S04bsa052_u:392": "raktopamo mṛtyurayaṃ sattvānādāya gacchati //",
  "S04bsa052_u:393": "Dhs_5.10 evaṃvidhe pratibhaye mṛtyau paramadāruṇe /",
  "S04bsa052_u:394": "(upasthite pravartante)",
  "S04bsa052_u:395": "surāḥ kāmavimohitāḥ //",
  "S04bsa052_u:396": "patanāntaṃ sarvasukhaṃ santyajet",
  "S04bsa052_u:397": "Dhs_5.11 yad duḥkhaṃ cyavamānasya devalokāt surasya ca /",
  "S04bsa052_u:398": "narake yadbhavaṃ duḥkhaṃ viprayogapuraḥsaram //",
  "S04bsa052_u:399": "Dhs_5.12 viṣamākṣikasaṃyuktaṃ yathānnaṃ cāpi (śobhanam) /",
  "S04bsa052_u:400": "(tato) devagataṃ saukhyaṃ patanāntaṃ visarjayet //",
  "S04bsa052_u:401": "Dhs_5.13 kṣīṇapuṇyasya dīnasya svadārairvarjitasya ca /",
  "S04bsa052_u:402": "yad duḥkhaṃ cyavamānasya tasyaupamyaṃ na vidyate //",
  "S04bsa052_u:403": "Dhs_5.14 sukṛtakṣīṇamandasya dvipasyeva gatattviṣaḥ /",
  "S04bsa052_u:404": "śāmyati devasya yadduḥkhaṃ mahadduḥkhaṃ prajāyate //",
  "S04bsa052_u:405": "devasyāpi cyavanam",
  "S04bsa052_u:406": "Dhs_5.15 tṛṣṇāviṣayavṛddhasya śokopahatacetasaḥ /",
  "S04bsa052_u:407": "mandavāgdehaceṣṭasya devasya cyavanād bhayam //",
  "S04bsa052_u:408": "duḥkhasya viṣayataratvam",
  "S04bsa052_u:409": "Dhs_5.16 yathā yathā sukhāsvādāḥ kāmā paramavañcakāḥ /",
  "S04bsa052_u:410": "(tathā) tathā bhavatyeva teṣāṃ duḥkhaṃ mahattaram //",
  "S04bsa052_u:411": "Dhs_5.17 yatamānasya yad duḥkhaṃ devalokān prajāyate /",
  "S04bsa052_u:412": "tasyāntareṇa narakaṃ kalāṃ nārhati ṣoḍaśīm //",
  "S04bsa052_u:413": "Dhs_5.18 cyavanāntaṃ devalokaṃ maraṇāntaṃ tadā bhuvi /",
  "S04bsa052_u:414": "dṛṣṭvā duḥkhaṃ (bhavatyeva śreyase kriyatāṃ manaḥ) //",
  "S04bsa052_u:415": "saukhyaṃ patanāntam",
  "S04bsa052_u:416": "Dhs_5.19 patanāntaṃ sadā saukhyaṃ nāsti lokasya nityajāḥ /",
  "S04bsa052_u:417": "tad buddhvā kāraṇaṃ sarva śreyase kriyatāṃ manaḥ //",
  "S04bsa052_u:418": "sarva duḥkhāntam",
  "S04bsa052_u:419": "Dhs_5.20 sarve kṣayāntā nicayā patanāntā samucchrayāḥ /",
  "S04bsa052_u:420": "saṃyogā viprayogāntā maraṇāntaṃ hi jīvitam //",
  "S04bsa052_u:421": "Dhs_5.21 jātasya maraṇaṃ nityaṃ na tasyāstīti nityatā /",
  "S04bsa052_u:422": "na bhūtārāvitānena triṣu dhātuṣu dṛśyate //",
  "S04bsa052_u:423": "Dhs_5.22 garbhameke vinaśyanti tathaike sūtikāgṛhe /",
  "S04bsa052_u:424": "parisarpaṇakāścaike tathaiva (ca vinaśvarāḥ) //",
  "S04bsa052_u:425": "maraṇaṃ dhruvam",
  "S04bsa052_u:426": "Dhs_5.23 udayāstaṃ ca gamanaṃ bhāskarasya pradṛśyate /",
  "S04bsa052_u:427": "tathā jātasya sarvasya sthitaṃ maraṇamagrataḥ //",
  "S04bsa052_u:428": "sarva sukhaṃ kṣayāntam",
  "S04bsa052_u:429": "Dhs_5.24 kṣayāntaṃ hi sukhaṃ sarva yo na vindati mohadhīḥ /",
  "S04bsa052_u:430": "sa paścānmaraṇe prāpte (duḥkhāya janibhāgbhavet) //",
  "S04bsa052_u:431": "Dhs_5.25 kuśalaṃ kārya(karaṇaṃ kuśalī ca)",
  "S04bsa052_u:432": "priyaḥ sadā /",
  "S04bsa052_u:433": "sukhaṃ hi dharmācaraṇaṃ kathayanti manīṣiṇaḥ //",
  "S04bsa052_u:434": "Dhs_5.26 anityamadhruvaṃ sarva pariṇāme kaṭuḥ sadā /",
  "S04bsa052_u:435": "saṃsāraḥ kathito buddherhetustattvavicāraṇe //",
  "S04bsa052_u:436": "Dhs_5.27 devāḥ sukhapramattā ye teṣāṃ sukhamaśāśvatam /",
  "S04bsa052_u:437": "cyavamānasya ca yadduḥkhaṃ devalokāt surasya hi //",
  "S04bsa052_u:438": "Dhs_5.28 tasyopamānaṃ naivāsti narakānnarakaṃ hi tat /",
  "S04bsa052_u:439": "kimete nāvabudhyante patanāntaṃ sadā sukham //",
  "S04bsa052_u:440": "ajarāmaravallokaṃ paśyanti sukhamohitāḥ /",
  "S04bsa052_u:441": "Dhs_5.29 cyutyupapattimallokaḥ saṃkhyā tasya na vidyate /",
  "S04bsa052_u:442": "na codvijanti puruṣāstṛṣṇayā parivañcitāḥ //",
  "S04bsa052_u:443": "abhiyāti sadā janma tvaritaṃ yāti yauvanam /",
  "S04bsa052_u:444": "Dhs_5.30 saṃyogo viprayogaśca sahajaḥ paridṛśyate /",
  "S04bsa052_u:445": "vimūḍhā nānupaśyanti viṣayaiḥ parivañcitāḥ //",
  "S04bsa052_u:446": "tṛṣṇāvivaśā devāḥ cyavanti",
  "S04bsa052_u:447": "Dhs_5.31 cyavanti devāḥ vivaśāstṛṣṇayā parimohitāḥ /",
  "S04bsa052_u:448": "sā bhūmistāni padmāni vanāni vividhāni ca //",
  "S04bsa052_u:449": "sarvapadārthānāmāpātaramaṇīyatvam",
  "S04bsa052_u:450": "Dhs_5.32 śikharāgrāṇi ramyāṇi ratnavanti mahānti ca /",
  "S04bsa052_u:451": "sarāṃsi nadyo vividhā ratnapāṣāṇabhūṣitāḥ //",
  "S04bsa052_u:452": "Dhs_5.33 vṛkṣā vicitrakusumāḥ paṅktibhirvividhaiḥ sthitāḥ /",
  "S04bsa052_u:453": "harmyāgrāṇi ca ramyāṇi ratnavanti mahānti ca //",
  "S04bsa052_u:454": "Dhs_5.34 kalpavṛkṣā hemamayā kecidvaidūrya nirmalāḥ /",
  "S04bsa052_u:455": "rājatāstapanīyāśca vimiśrā vararohiṇaḥ //",
  "S04bsa052_u:456": "Dhs_5.35 bhramarairūpagītāśca vibhānti kamalākarāḥ /",
  "S04bsa052_u:457": "vibhūṣaṇāni ramyāṇi devārhāṇi ca sarvataḥ //",
  "S04bsa052_u:458": "sarva kṣaṇikam",
  "S04bsa052_u:459": "Dhs_5.36 sarvametat tathaivāsti janastu parivartate /",
  "S04bsa052_u:460": "māyābudbudaphenābhaṃ gandharvanagaropamam //",
  "S04bsa052_u:461": "Dhs_5.37 sukhaṃ sarvasya devasya tṛṣṇayā vañcitasya hi /",
  "S04bsa052_u:462": "sa vināśya janaṃ sarva bhrāmayitvā bhavārṇave //",
  "S04bsa052_u:463": "tṛṣṇaiva duḥkhamūlam",
  "S04bsa052_u:464": "Dhs_5.38 tṛṣṇā viṣāgnisadṛśā lokānāmatra tiṣṭhati /",
  "S04bsa052_u:465": "avitṛptā kāmabhogairapi taptā sukhodbhavā //",
  "S04bsa052_u:466": "Dhs_5.39 kālānalena nirdagdhā kva te devagaṇāḥ gatāḥ /",
  "S04bsa052_u:467": "sarvathādhigatā yeyaṃ tṛṣṇā lokavitanvinī //",
  "S04bsa052_u:468": "Dhs_5.40 yayā vimohitā devāḥ kālasya vaśamāgatāḥ /",
  "S04bsa052_u:469": "devāsurā narā yakṣā narake yānti jaṅgamāḥ //",
  "S04bsa052_u:470": "kālapāśayojitaṃ traidhātukamidam",
  "S04bsa052_u:471": "Dhs_5.41 gacchanti vivaśāḥ sarve kālapāśaṃ durāsadam /",
  "S04bsa052_u:472": "traidhātukamidaṃ sarva kālapāśena yojitam //",
  "S04bsa052_u:473": "tṛṣṇāvimohitāḥ maraṇaṃ na paśyanti",
  "S04bsa052_u:474": "Dhs_5.42 na ca paśyanti vivaśāstṛṣṇāmohena mohitāḥ /",
  "S04bsa052_u:475": "anena hi yathā devāḥ śataśo 'tha sahastraśaḥ //",
  "S04bsa052_u:476": "Dhs_5.43 gatāḥ kālāgninirdagdhā viṣayairdhanasaṃbhavaiḥ /",
  "S04bsa052_u:477": "parasya dṛśyate maraṇamātmano naiva dṛśyate //",
  "S04bsa052_u:478": "Dhs_5.44 paścātte vyasane prāpte vindante duḥkhamātmanaḥ /",
  "S04bsa052_u:479": "pramādakaluṣaṃ ceto viṣayābhirataṃ sadā //",
  "S04bsa052_u:480": "Dhs_5.45 na vindanti dhruvaṃ mṛtyuṃ dehināṃ sahajasthitam /",
  "S04bsa052_u:481": "sukhottaramanāśasya pramādābhiratasya ca //",
  "S04bsa052_u:482": "Dhs_5.46 mṛtyusainyamupaitīdaṃ pramāthi viṣasannibham /",
  "S04bsa052_u:483": "na mantrauṣadhakarmāṇi na devā nāsurāstathā //",
  "S04bsa052_u:484": "kālapāśabaddhasya na ko 'pi trātā",
  "S04bsa052_u:485": "Dhs_5.47 kālapāśena baddhasya trātāro na bhavanti te /",
  "S04bsa052_u:486": "rajasā guṇṭhitaṃ vaktraṃ ātmano naiva vindati //",
  "S04bsa052_u:487": "tṛṣṇāyā heyatve hetuḥ",
  "S04bsa052_u:488": "Dhs_5.48 prāpteścyavanabhūto 'yaṃ mṛtyuḥ paścād bhaviṣyati /",
  "S04bsa052_u:489": "lolupasya sadā yatnairavitṛptasya tṛṣṇayā //",
  "S04bsa052_u:490": "Dhs_5.49 sahasābhyeti maraṇaṃ yannadṛṣṭaṃ sukhārthinām /",
  "S04bsa052_u:491": "ayaṃ tavāgraho duḥkhaṃ mṛtyunā preṣito mahān //",
  "S04bsa052_u:492": "Dhs_5.50 asmādanantaraṃ mṛtyurbhaviṣyati sudāruṇaḥ /",
  "S04bsa052_u:493": "mahāgirivarādasmāt vanopavanabhūṣitāt //",
  "S04bsa052_u:494": "baddhānarā viṣayagā svakarmaphalabhoginaḥ /",
  "S04bsa052_u:495": "Dhs_5.51 krīḍāvihāriṇastāvat kvacit tṛṣṇāsukhaṃ na hi /",
  "S04bsa052_u:496": "tarṣyayā tṛṣṇayā mūḍhāḥ patanti vivaśā bhuvi //",
  "S04bsa052_u:497": "Dhs_5.52 dhūmasyānantaraṃ vahniryathā bhavati nityaśaḥ /",
  "S04bsa052_u:498": "tathā cyavanaliṅgasya pṛṣṭhataścyavanaṃ sthitam //",
  "S04bsa052_u:499": "Dhs_5.53 jātyā jātyā dhruvaṃ mṛtyuścārogye sati ruk sthitā /",
  "S04bsa052_u:500": "sampattau vyasanaprāptiyauvane sahajā jarā /",
  "S04bsa052_u:501": "sarvaiḥ priyairviyogaśca na saṃyogo dhruvaṃ sthitaḥ //",
  "S04bsa052_u:502": "dharmatāyāḥ mahattvam",
  "S04bsa052_u:503": "Dhs_5.54 dharmateyaṃ sadāloke samyagbuddhena deśitā /",
  "S04bsa052_u:504": "ubhayasya kṣayo nāśo janasyo parivartate //",
  "S04bsa052_u:505": "Dhs_5.55 jātau satyāṃ yathā mṛtyuravaśyaṃ sthita eva hi /",
  "S04bsa052_u:506": "kṣīyate sukṛtaṃ karma āyūṃṣi kṣaṇikāni hi //",
  "S04bsa052_u:507": "saṃvarādikaṃ bhajadhvam",
  "S04bsa052_u:508": "Dhs_5.56 saṃvara dharmavinaye bhajadhvaṃ puruṣottamāḥ /",
  "S04bsa052_u:509": "abhyeti yauvanaṃ sarvaṃ jīvitaṃ cānugacchati //",
  "S04bsa052_u:510": "sarvasya nāśaśālitvam",
  "S04bsa052_u:511": "Dhs_5.57 naśyanti sarvadā sarvā mā pramāde manaḥkṛthā /",
  "S04bsa052_u:512": "na nityaṃ labhyate svargo na nityaṃ kṣaṇasampadā //",
  "S04bsa052_u:513": "Dhs_5.58 yasya yāvannābhipatanaṃ tāvat kṣipraṃ (pra)yujyatām /",
  "S04bsa052_u:514": "(tasya jāte hi patane tat prayogo vṛthā bhavet) //",
  "S04bsa052_u:515": "Dhs_5.59 ayaṃ sa hi drumavano nānāratnavibhūṣitaḥ /",
  "S04bsa052_u:516": "latāgahvarasaṃcchannaḥ padmākaravibhūṣitaḥ //",
  "S04bsa052_u:517": "Dhs_5.60 jāmbūnadamayaiśśuddhaiḥ prāsādaiḥ ratnacitritaiḥ /",
  "S04bsa052_u:518": "nānāvidhaiḥ prastravaṇairlatābhirupaśobhitaḥ //",
  "S04bsa052_u:519": "Dhs_5.61 karmasākṣījanasyāsya bhitvā gaganamucchritaḥ /",
  "S04bsa052_u:520": "kalpāgnivirato meruḥ sarvathā na bhaviṣyati //",
  "S04bsa052_u:521": "Dhs_5.62 kiṃ punarye surāstatra phenabudbudasannibhāḥ /",
  "S04bsa052_u:522": "utpadyante vinaśyanti pramādamadamohitāḥ //",
  "S04bsa052_u:523": "Dhs_5.63 sukhaduḥkhamanantaṃ ca svecchākāmaphalodbhavam /",
  "S04bsa052_u:524": "devalokād yathā devāḥ patanti narake punaḥ //",
  "S04bsa052_u:525": "tad duḥkhaṃ paramaṃ kaṭu",
  "S04bsa052_u:526": "Dhs_5.64 śarīramānasaiduḥkhairvidyamāneṣu sarvataḥ /",
  "S04bsa052_u:527": "na tacchakyaṃ pramatte syāt tadduḥkhaṃ paramaṃ kaṭu //",
  "S04bsa052_u:528": "Dhs_5.65 viyogaduḥkhaṃ duḥkhanāmagrataḥ paripaṭhyate /",
  "S04bsa052_u:529": "taccadevagatau nityamagrataḥ sampravartate //",
  "S04bsa052_u:530": "Dhs_5.66 sarvapriyairmanāpaiśca viprayogo bhaviṣyati /",
  "S04bsa052_u:531": "na ca devāḥ prapaśyadhvaṃ maraṇāntaṃ hi jīvitam //",
  "S04bsa052_u:532": "Dhs_5.67 cyutikāle tu samprāpte vihvalendriyacetasā /",
  "S04bsa052_u:533": "jānīdhvaṃ tatparaṃ duḥkhaṃ yadavaśyaṃ bhaviṣyati //",
  "S04bsa052_u:534": "sarvaṃ kṣaṇikam",
  "S04bsa052_u:535": "Dhs_5.68 akālacakrapratimaṃ gandharvanagaropamam /",
  "S04bsa052_u:536": "tribhave saṃbhavaṃ sarva phenabudbudasannibham //",
  "S04bsa052_u:537": "Dhs_5.69 yaḥ phenarāśau saṃmūḍhaḥ kuryācchādanasaṃstaram /",
  "S04bsa052_u:538": "sa mūḍhaḥ saṃskṛte kuryādabhisvādaṃ bhramātmakam //",
  "S04bsa052_u:539": "mṛtyumahimā",
  "S04bsa052_u:540": "Dhs_5.70 na devā na narā yakṣā nāsurā garuḍāstathā /",
  "S04bsa052_u:541": "trāyante mṛtyusamaye karmaṇā paritapyatām //",
  "S04bsa052_u:542": "Dhs_5.71 yāvannāyāti samaye mṛtyurājaḥ sudāruṇaḥ /",
  "S04bsa052_u:543": "tāvattu sukṛtaṃ kārya mā paścāt paritapyatha //",
  "S04bsa052_u:544": "Dhs_5.72 yadbhūtakāmajaṃ saukhyaṃ prākṛtaṃ viṣayodbhavam /",
  "S04bsa052_u:545": "mṛtyukāle samutpanne tiṣṭhanti na budharṣamā //",
  "S04bsa052_u:546": "Dhs_5.73 kiṃ kariṣyanti saukhyāni kiṃ striyaḥ kiñcabāndhavāḥ /",
  "S04bsa052_u:547": "mṛtyunā hriyamāṇasya devalokāt samantataḥ //",
  "S04bsa052_u:548": "Dhs_5.74 sthirāstā bhūmayaḥ sarvā vanopavanabhūṣitāḥ /",
  "S04bsa052_u:549": "mṛtyurajjvā vibaddhaśca tvantu kālena nīyase //",
  "S04bsa052_u:550": "Dhs_5.75 ākāśe jaladā yadvada vāyunā samudīritāḥ /",
  "S04bsa052_u:551": "saṃśliṣṭāśca viyujyante saṃsāre prāṇinastathā //",
  "S04bsa052_u:552": "Dhs_5.76 ṛtau ṛtau yathā puṣpamāgatairdṛśyate naraiḥ /",
  "S04bsa052_u:553": "vyatīte tu ṛtau sarve pratiyānti yathāgatāḥ //",
  "S04bsa052_u:554": "Dhs_5.77 yathā kāle samutpanne modante sukṛtaiḥ surāḥ /",
  "S04bsa052_u:555": "vyatīte tu śubhe kāle pratiyānti yathāgatāḥ //",
  "S04bsa052_u:556": "Dhs_5.78 ṛtau ṛtau yathā vṛkṣe parṇajāyate 'nekaśaḥ /",
  "S04bsa052_u:557": "vyatīte tu śubhe kāle śīryate tat samantataḥ //",
  "S04bsa052_u:558": "Dhs_5.79 yathā parṇopamādetanna saukhyamabhayaṃ bhave /",
  "S04bsa052_u:559": "śīryate satataṃ saukhyaṃ nāsaukhyaṃ vidyate dhruvam //",
  "S04bsa052_u:560": "Dhs_5.80 prābṛṭkāle yathā varṣamākāśe na nivartate /",
  "S04bsa052_u:561": "tathā saukhyamidaṃ sarva gacchati na nivartate //",
  "S04bsa052_u:562": "Dhs_5.81 barhiṇāṃ ca yathā nādo vāyunā samudīritaḥ /",
  "S04bsa052_u:563": "śrūyate tatpraṇāśāya tathā saukhyamidaṃ smṛtam //",
  "S04bsa052_u:564": "Dhs_5.82 yathā hi jvalane kṣiptaṃ dhruvaṃ kālaṃ pradahayate /",
  "S04bsa052_u:565": "tathā vahanyupamaḥ kālaḥ kāṣṭhavaccaratāṃ smṛtaḥ //",
  "S04bsa052_u:566": "Dhs_5.83 āgatāśca gatāścaike śataśo 'tha sahastraśaḥ /",
  "S04bsa052_u:567": "saṃvego na bhavatyeṣā tṛṣṇayā mohitāstathā //",
  "S04bsa052_u:568": "Dhs_5.84 yathā yathā mahāsaukhyaṃ svayaṃ bhogo yathā yathā /",
  "S04bsa052_u:569": "tathā tathā mahad duḥkhaṃ patanāntodbhavaṃ dhruvam //",
  "S04bsa052_u:570": "jātyādi duḥkhaparamparā",
  "S04bsa052_u:571": "Dhs_5.85 jātirduḥkhā jarā duḥkhā maraṇaṃ duḥkhameva ca /",
  "S04bsa052_u:572": "priyaiśca saha viśleṣo duḥkhasyaiṣā paramparā //",
  "S04bsa052_u:573": "mṛtyunā na bibhet",
  "S04bsa052_u:574": "Dhs_5.86 ekasya patanaṃ dṛṣṭvā kathaṃ nodvijate janaḥ /",
  "S04bsa052_u:575": "mamāpi patanaṃ hyetat sarvapāpairbhaviṣyati //",
  "S04bsa052_u:576": "Dhs_5.87 yaḥ paśyati bhayaṃ dūrāt pratipattau ca vartate /",
  "S04bsa052_u:577": "(sa)mprāpte mṛtyusamaye na vibheti gatavyathaḥ //",
  "S04bsa052_u:578": "Dhs_5.88 vibhujyamāno daunaiśca mṛtyuḥ svajanabāndhavaiḥ /",
  "S04bsa052_u:579": "yadduḥkhaṃ mṛtyusamaye tanna śakyaṃ prabhāṣitum //",
  "S04bsa052_u:580": "Dhs_5.89 patanāntaṃ hi maraṇaṃ patamāno yathā giriḥ /",
  "S04bsa052_u:581": "niṣpratyanīkaṃ balavat puruṣānapakarṣati /",
  "S04bsa052_u:582": "saṃśliṣyate mahāvegaḥ samprahārī ca sarvadā //",
  "S04bsa052_u:583": "Dhs_5.90 taṃ jñātvā mā pramādeṣu stubadhvaṃ devasattamāḥ /",
  "S04bsa052_u:584": "saṃśleṣayati viśleṣaṃ yauvane ca sadā jarā //",
  "S04bsa052_u:585": "Dhs_5.91 jīvite ca sadā mṛtyuḥ padametat sadā sthitam /",
  "S04bsa052_u:586": "anityenāgnināvaśyaṃ dagdhabyo yatra gocaraḥ //",
  "S04bsa052_u:587": "Dhs_5.92 kalpānte kiṃ punardevā ye phenakadalīsamāḥ /",
  "S04bsa052_u:588": "na tadasti bhavet kiñcid yad jñānaṃ saṃskṛtaṃ calam //",
  "S04bsa052_u:589": "Dhs_5.93 yannityaṃ (ca)",
  "S04bsa052_u:590": "sukhaṃ vā syādetatsthānaṃ na vidyate /",
  "S04bsa052_u:591": "upasthitamiva jñeyaṃ maraṇaṃ sarvajantubhiḥ //",
  "S04bsa052_u:592": "Dhs_5.94 yasmāt tasya pratīkāraḥ sarvopāyairna śakyate /",
  "S04bsa052_u:593": "rūpaṃ kṣaṇikameteṣāṃ vayo 'pi kṣaṇikaṃ tathā //",
  "S04bsa052_u:594": "Dhs_5.95 kṣīyate ca tathā saukhyaṃ na ca buddhayantyamedhasaḥ /",
  "S04bsa052_u:595": "yadā tat sarvameteṣāmanekaṃ śubhalakṣaṇam //",
  "S04bsa052_u:596": "Dhs_5.96 janmataḥ kālacakreṇa paripāṭayā vināśitam /",
  "S04bsa052_u:597": "tathaivaitat purā naṣṭamanekaśatalakṣaṇam //",
  "S04bsa052_u:598": "Dhs_5.97 tathaitadapi janmaiṣāṃ mṛtyurājo hariṣyati /",
  "S04bsa052_u:599": "pramādamanasāṃ hyeṣāṃ nityaṃ sukhavihāriṇām //",
  "S04bsa052_u:600": "Dhs_5.98 nidhanāya kālapāśo 'yamabhyeti sukhanāśakaḥ /",
  "S04bsa052_u:601": "sukhārogyabalaprāṇapriyaviśleṣakārakaḥ //",
  "S04bsa052_u:602": "Dhs_5.99 balavanmṛtyurājo 'sau samīpamupasarpati /",
  "S04bsa052_u:603": "yaḥ samīpagato hyeṣāṃ pramattānāmanekaśaḥ //",
  "S04bsa052_u:604": "sukhanāśaḥ suniścitaḥ",
  "S04bsa052_u:605": "Dhs_5.100 jīvitaṃ saha saukhyena tvaritaṃ nāśayiṣyati /",
  "S04bsa052_u:606": "dīrghakālamidaṃ dhvastaṃ pramādāpahatāḥ surāḥ //",
  "S04bsa052_u:607": "Dhs_5.101 nāvabuddhayanti mohāndhāḥ saukhyena pratibodhitāḥ /",
  "S04bsa052_u:608": "yadā hīnaprabhāhyete vihvalendriyacetasaḥ //",
  "S04bsa052_u:609": "Dhs_5.102 yamalokaṃ patiṣyanti tadā jñānasya tatphalam /",
  "S04bsa052_u:610": "jīyate bata kālo 'yaṃ kṣaṇikaṃ ca yathā sukham //",
  "S04bsa052_u:611": "Dhs_5.103 tathāpi raktamanaso nāvabuddhayantyacakṣuṣaḥ /",
  "S04bsa052_u:612": "ramyād ramyataraṃ yānti nityaṃ sukhavihāriṇaḥ //",
  "S04bsa052_u:613": "Dhs_5.104 prayāsyanti yathā hayete mṛtyurājo hariṣyati /",
  "S04bsa052_u:614": "jarā jātivipattīnāṃ yo na mūḍho viṣīdati //",
  "S04bsa052_u:615": "Dhs_5.105 sa paścāt mṛtyusamaye tapyate (hīnacetasā) /",
  "S04bsa052_u:616": "sukhaṃ deveṣu samprāpya (tadetad)",
  "S04bsa052_u:617": "guṇasammatam //",
  "S04bsa052_u:618": "Dhs_5.106 kṛtahutaṃ vināśāntaṃ kṣaṇikaṃ jīvitaṃ calam /",
  "S04bsa052_u:619": "yathā hi yad vināśāntaṃ tathaiṣāmapi jīvitam //",
  "S04bsa052_u:620": "Dhs_5.107 acireṇāpi kālena bhaviṣyati na saṃśayaḥ /",
  "S04bsa052_u:621": "yāvannāyāti maraṇaṃ yāvad buddhiranāvilā //",
  "S04bsa052_u:622": "manasā dharmaratiḥ kāryā",
  "S04bsa052_u:623": "Dhs_5.108 tāvaddharmarataṃ dhārya manobalena dhīmatā /",
  "S04bsa052_u:624": "sarvajīvitanāśāya sarvasaukhyakṣayāya ca //",
  "S04bsa052_u:625": "priyaviyogaḥ niścitaḥ",
  "S04bsa052_u:626": "Dhs_5.109 sarvapriyaviyogāya mṛtyurāśrayameti ca /",
  "S04bsa052_u:627": "tasminnāpte mahādhyāne mṛtyuḥ paramadāruṇaḥ //",
  "S04bsa052_u:628": "Dhs_5.110 nānyat trāṇamṛte dharmāt tasmād dharmarato bhavet /",
  "S04bsa052_u:629": "upapannasya devasya yā prītirupapadyate //",
  "S04bsa052_u:630": "Dhs_5.111 nāsau cyavanaduḥkhasya kalāmarhati ṣoḍaśīm /",
  "S04bsa052_u:631": "mṛtyukāle samutpanne na kaścit kasyacit tathā //",
  "S04bsa052_u:632": "sarvasya nāśatvam",
  "S04bsa052_u:633": "Dhs_5.112 na ca gacchantimapyekaṃ padamekaṃ hi gacchati /",
  "S04bsa052_u:634": "yadā jātaṃ tadāramya naro mṛtyuparāyaṇaḥ //",
  "S04bsa052_u:635": "Dhs_5.113 nānāmohaparītastu bhayametanna vidyate /",
  "S04bsa052_u:636": "yadā te cyavanaṃ prāpte bhavabhogakaraṃ param //",
  "S04bsa052_u:637": "Dhs_5.114 tadā vindati mūḍhātmā yad bhayaṃ mṛtyujaṃ mahat /",
  "S04bsa052_u:638": "viṣayoragasandaṣṭā tṛṣṇā viṣavimohitā //",
  "S04bsa052_u:639": "Dhs_5.115 na vindanti sadā devāścyavanānte mahad bhayam /",
  "S04bsa052_u:640": "cyavanti ca tathā duḥkhamutpādayanti dehinām //",
  "S04bsa052_u:641": "Dhs_5.116 yathopapattiścyavanaṃ devānāṃ samprajāyate /",
  "S04bsa052_u:642": "karmavāyusamudbhrāntaṃ prayogeṇa ca duḥkhitam //",
  "S04bsa052_u:643": "Dhs_5.117 puruṣaṃ nayate mṛtyuravaśaṃ (sukhavañcitam) /",
  "S04bsa052_u:644": "na mātaro na pitaro na mitrāṇi na bāndhavāḥ //",
  "S04bsa052_u:645": "Dhs_5.118 sahāyatāṃ vrajantīyaṃ puruṣaṃ kālacoditam /",
  "S04bsa052_u:646": "asahāyo janaścāyaṃ janaḥ prakṛtivañcitaḥ //",
  "S04bsa052_u:647": "mana eva pāśabandhanam",
  "S04bsa052_u:648": "Dhs_5.119 kevalaṃ tu manaḥpāśairbandhanairbadhyate janaḥ /",
  "S04bsa052_u:649": "na janaḥ svajanaśceha trātā bhavati kasyacita //",
  "S04bsa052_u:650": "Dhs_5.120 mṛtyukāle samutpanne svajano 'pi yathā janaḥ /",
  "S04bsa052_u:651": "yastvaṃ paśyasi devānāṃ sukhametanmahodayam //",
  "S04bsa052_u:652": "Dhs_5.121 tat prasahyamahādevo mṛtyurājo hariṣyati /",
  "S04bsa052_u:653": "tvaritaṃ yāti janmedaṃ na ca vindati bāliśaḥ //",
  "S04bsa052_u:654": "Dhs_5.122 paścāttu vyasane prāpte prativindanti duḥkhinaḥ /",
  "S04bsa052_u:655": "yadi duḥkhādbhayaṃ tvaritaṃ yadi mṛtyubhayaśca yaḥ //",
  "S04bsa052_u:656": "Dhs_5.123 dharme hi kriyatāṃ buddhirevaṃ sukhamavāpsyatha /",
  "S04bsa052_u:657": "vināśāntaṃ sadā saukhyamanityaṃ sarvataścalam //",
  "S04bsa052_u:658": "devatvaṃ patanāntam",
  "S04bsa052_u:659": "Dhs_5.124 sarvadevakṛtaṃ saukhyaṃ na ca vindanti mohitāḥ /",
  "S04bsa052_u:660": "abhūtvā ca cyavantyete bhūtvāvaśyaṃ hi cañcalāḥ //",
  "S04bsa052_u:661": "Dhs_5.125 devāḥ patanabhāvāya dharmateyaṃ vyavasthitā /",
  "S04bsa052_u:662": "pramattāḥ kāmabhogeṣu ye devāścalamānasāḥ //",
  "S04bsa052_u:663": "Dhs_5.126 na paśyanti surāstīvraṃ vyasanāntaṃ hi jīvitam /",
  "S04bsa052_u:664": "yadaiva jāyate devastadaiva maraṇāya saḥ //",
  "S04bsa052_u:665": "śreyase matiḥ karttavyā",
  "S04bsa052_u:666": "Dhs_5.127 divasānte yathā rātriravaśyaṃ pratipadyate /",
  "S04bsa052_u:667": "divasaṃ jīvitaṃ proktaṃ rātriḥ sthānmaraṇopamā //",
  "S04bsa052_u:668": "Dhs_5.128 tasmāt tadubhayaṃ jñātvā śreyase kriyatāṃ manaḥ /",
  "S04bsa052_u:669": "tadetadartha nṛṇāṃ hi strīrāgavaśavartinām //",
  "S04bsa052_u:670": "Dhs_5.129 tadiṣṭaṃ mṛtyusainyena prasahayamavamarditam /",
  "S04bsa052_u:671": "bhāvābhāvādibhirmūḍhān vañcayitvā striyo narān //",
  "S04bsa052_u:672": "Dhs_5.130 prayānti mṛtyusamaye svakarmaphalabhoginaḥ /",
  "S04bsa052_u:673": "padmopavanaśaileṣu nadīnāṃ nirjhareṣu ca //",
  "S04bsa052_u:674": "Dhs_5.131 bahuśaḥ krīḍanaṃ kṛtvā kūpāyābhigatāḥ priyāḥ /",
  "S04bsa052_u:675": "avaśyambhāvi maraṇamavaśyaṃ ca viyogitā //",
  "S04bsa052_u:676": "Dhs_5.132 tathāpi nāma puruṣā nityaṃ rāgavaśānugāḥ /",
  "S04bsa052_u:677": "sukhitaṃ duḥkhitaṃ vā(pi)",
  "S04bsa052_u:678": "jīrṇamanyatra yauvanam //",
  "S04bsa052_u:679": "mṛtyurājo 'vamardati",
  "S04bsa052_u:680": "Dhs_5.133 duṣkulīnaṃ kulīnaṃ vā mṛtyurājo 'vamardati /",
  "S04bsa052_u:681": "surūpaṃ vā virūpaṃ vā balavantaṃ tathābalam //",
  "S04bsa052_u:682": "Dhs_5.134 sanāthaṃ naṣṭanāthaṃ vā mṛtyurājo 'vamardati /",
  "S04bsa052_u:683": "rājānaṃ vā tathā mṛtyuḥ gṛhiṇaṃ vā tathā yatim //",
  "S04bsa052_u:684": "Dhs_5.135 krūraṃ vā mṛdukaṃ vāpi mṛtyurājo 'vamardati /",
  "S04bsa052_u:685": "nirdhanaṃ vā daridraṃ vā saguṇaṃ nirguṇaṃ tathā //",
  "S04bsa052_u:686": "Dhs_5.136 striyaṃ vā puruṣaṃ vāpi mṛtyurājo 'vamardati /",
  "S04bsa052_u:687": "pravāsinaṃ gṛhasthaṃ vā jale vāpi sthalesthitam //",
  "S04bsa052_u:688": "Dhs_5.137 sthitaṃ vā giriśṛṅgeṣu mṛtyurājo 'vamardati /",
  "S04bsa052_u:689": "jāgarantaṃ tathā suptaṃ bhuñjānaṃ vā tathā sthitam //",
  "S04bsa052_u:690": "Dhs_5.138 pramāthī sarvalokasya mṛtyurājo 'vamardati /",
  "S04bsa052_u:691": "bhūmisthaṃ (vā)",
  "S04bsa052_u:692": "vimānasthaṃ videśasthaṃ tathā gṛhe //",
  "S04bsa052_u:693": "Dhs_5.139 krakacaḥ kālacakro 'yaṃ mṛtyurājo 'vamardati /",
  "S04bsa052_u:694": "bhāgyavantaṃ tathā dhanya nistriśaṃ (caiva) dharmikam //",
  "S04bsa052_u:695": "Dhs_5.140 rogiṇaṃ svasthadehaṃ vā mṛtyurājo 'vamardati /",
  "S04bsa052_u:696": "caṇḍaṃ suśīlinaṃ cāpi kadarya dhaninaṃ tathā //",
  "S04bsa052_u:697": "Dhs_5.141 pramattamapramattaṃ vā mṛtyurājo 'vamardati /",
  "S04bsa052_u:698": "nārakeyaṃ tathā pretaṃ tiryañco manujaṃ tathā //",
  "S04bsa052_u:699": "Dhs_5.142 anivṛttabalotsāho mṛtyurājo 'vamardati /",
  "S04bsa052_u:700": "kāmadhātau ca ye devā rūpadhātau ca ye sthitāḥ //",
  "S04bsa052_u:701": "Dhs_5.143 tān sarvān hi pratibalān mṛtyurājo 'vamardati /",
  "S04bsa052_u:702": "ārūpyeṣu ca ye devāḥ samāpattiniveśakāḥ /",
  "S04bsa052_u:703": "tān sarvānapi vai devān mṛtyurājo 'vamardati //",
  "S04bsa052_u:704": "sarva vināśāntam",
  "S04bsa052_u:705": "Dhs_5.144 yad jātaṃ saṃskṛtaṃ kiñcid tad vināśāntameva hi /",
  "S04bsa052_u:706": "tannāsti saṃskṛtaṃ kiñcid yasya nāśo ca vidyate /",
  "S04bsa052_u:707": "mṛtyorbalamidaṃ jñātvā kāmadoṣaṃ ca sarvataḥ //",
  "S04bsa052_u:708": "Dhs_5.145 tṛṣṇayā vañcanaṃ cāpi viramadhvaṃ bhavārṇavāt /",
  "S04bsa052_u:709": "tadaitad vyasanaṃ matvā mṛtyorapi calācalam //",
  "S04bsa052_u:710": "sudāntaṃ kriyatāṃ cittam",
  "S04bsa052_u:711": "Dhs_5.146 sudāntaṃ kriyatāṃ cittaṃ yenedaṃ bhrāmyate jagat /",
  "S04bsa052_u:712": "vanopavanaśailebhyo vimānebhyaśca sarvataḥ //",
  "S04bsa052_u:713": "Dhs_5.147 sarvadevāḥ paciṣyanti kālāgnivinipātitāḥ /",
  "S04bsa052_u:714": "pramādamanaso mūḍhā bhūyo viṣayajihimatāḥ //",
  "S04bsa052_u:715": "Dhs_5.148 tṛṣṇāpāśena sambaddhā devāḥ yāsyanti durgatim /",
  "S04bsa052_u:716": "rabhasaṃ jīvitaṃ saukhyaṃ prayāti khalu dehinām //",
  "S04bsa052_u:717": "Dhs_5.149 na ca vindanti vibudhā jātyandhā iva satpatham /",
  "S04bsa052_u:718": "jalabudbudasaṃkāśaṃ jīvitaṃ sarvadehinām //",
  "S04bsa052_u:719": "Dhs_5.150 nadītaraṅgacapalaṃ yauvanaṃ vyativartate /",
  "S04bsa052_u:720": "anityā (hi)kaṭākṣekṣāpraduḥkhāstuṣitāḥ surāḥ //",
  "S04bsa052_u:721": "rāgasya heyatvam",
  "S04bsa052_u:722": "Dhs_5.151 nirvāyatyavaśo dīno dīpaḥ snehakṣayādiva /",
  "S04bsa052_u:723": "karmakṣayaparikṣipto dvādaśāro mahābalaḥ //",
  "S04bsa052_u:724": "Dhs_5.152 dharmacakro bhavatyeṣa nipātī syānna cañcalaḥ /",
  "S04bsa052_u:725": "vicitraviṣayāramyā anekasukhamaṇḍitāḥ //",
  "S04bsa052_u:726": "kālagrāsāḥ sarve bhavanti",
  "S04bsa052_u:727": "Dhs_5.153 tuṣitāḥ patanti vivaśāḥ kālasya vaśamāgatāḥ /",
  "S04bsa052_u:728": "kālasya vaśamāpannā yathā rohanti pādapāḥ //",
  "S04bsa052_u:729": "Dhs_5.154 te punaḥ kālamāsādya bhavanti vigatatviṣaḥ /",
  "S04bsa052_u:730": "yathā kālaṃ samāpadya bhavanti sukhitāḥ surāḥ //",
  "S04bsa052_u:731": "Dhs_5.155 punastamaiva saṃsṛtya patanti vivaśā hi te /",
  "S04bsa052_u:732": "karmakālaṃ samāsādya loko 'yaṃ parivartate //",
  "S04bsa052_u:733": "Dhs_5.156 sukhaṃ vrajati duḥkhaṃ hi kālasya vaśamāgataḥ /",
  "S04bsa052_u:734": "yadvṛttaṃ prākśubhaṃ karma tacca duṣṭamahodayam //",
  "S04bsa052_u:735": "Dhs_5.157 tadidaṃ bhuñjate svargaṃ kṣīyate ca tataḥ punaḥ /",
  "S04bsa052_u:736": "sahetukasya sarvasya kṣaṇikasya viśeṣataḥ //",
  "S04bsa052_u:737": "Dhs_5.158 anityatāparāmarśo nāsau bhavati sarvataḥ /",
  "S04bsa052_u:738": "ye bhāvāḥ saṃskṛtā nityāḥ sarve te vipralobhinaḥ //",
  "S04bsa052_u:739": "Dhs_5.159 vipralobhya janaṃ yāti dharmateyaṃ vyavasthitā /",
  "S04bsa052_u:740": "śīghrasrotā yathā nadyastathā saukhyaṃ śarīriṇām //",
  "S04bsa052_u:741": "Dhs_5.160 kṣaṇikaṃ jīvitaṃ sarva na ca vindanti bāliśāḥ /",
  "S04bsa052_u:742": "jarā vyādhiśca mṛtyuśca vipattiḥ karmasaṃkṣaye //",
  "S04bsa052_u:743": "Dhs_5.161 bhavantyetāni devānāṃ nityānāṃ kāmacāriṇām /",
  "S04bsa052_u:744": "nāyurdhruvaṃ bhavatyeva na saukhyaṃ triṣu dhātuṣu //",
  "S04bsa052_u:745": "Dhs_5.162 na (ca) vindanti vivaśā devāḥ kāmena mohitāḥ /",
  "S04bsa052_u:746": "varṣadhārā yathākāśe duḥsthā bhavati sarvataḥ //",
  "S04bsa052_u:747": "Dhs_5.163 tathā saukhyamidaṃ sarva varṣadhāropamaṃ sadā /",
  "S04bsa052_u:748": "vāyunā pāṃsavo yānti anyonya parighaṭṭitāḥ //",
  "S04bsa052_u:749": "Dhs_5.164 bhrāmyate gagane 'vaśyastathā śleṣaḥ śarīriṇām /",
  "S04bsa052_u:750": "suciramapi saṃramyaṃ nityatā nāsti dehinām //",
  "S04bsa052_u:751": "Dhs_5.165 acintyārthe saukhyamidaṃ na ca vindanti bāliśāḥ /",
  "S04bsa052_u:752": "vāteritaṃ tu yat saukhyaṃ vināśāntaṃ bhaviṣyati //",
  "S04bsa052_u:753": "sukhasya duḥkhamiśritatvam",
  "S04bsa052_u:754": "Dhs_5.166 vināśaṃ naiva budhyanti kāminaścittavañcitāḥ /",
  "S04bsa052_u:755": "duḥkhamiśraṃ sukhamidaṃ pracchannamiva vidyate //",
  "S04bsa052_u:756": "Dhs_5.167 padmamālāparicchinno viṣapūrṇo yathā ghaṭaḥ /",
  "S04bsa052_u:757": "odanaṃ viṣasammiśraṃ maraṇāntaṃ (hi) tat tathā //",
  "S04bsa052_u:758": "Dhs_5.168 tathā saukhyamidaṃ sarva tasmāt tat parivarjayet /",
  "S04bsa052_u:759": "ādau madhye tathā cānte narakāya bhaviṣyati //",
  "S04bsa052_u:760": "utpādasthitibhaṅgāni sarvāṇi vastūni",
  "S04bsa052_u:761": "Dhs_5.169 utpādasthitabhṅgāntaṃ sarva saṃskṛtamucyate /",
  "S04bsa052_u:762": "sarva ca saṃskṛtaṃ saukhyaṃ nanu bhaṭṭārameva tat //",
  "S04bsa052_u:763": "Dhs_5.170 bhaṭṭārañca vilāsaśca (su)",
  "S04bsa052_u:764": "vyayakṣaṇikaṃ tathā /",
  "S04bsa052_u:765": "sukhaṃ ca jīvitaṃ sarva tasmāt tat parivarjayet //",
  "S04bsa052_u:766": "Dhs_5.171 ādau madhye tathā cānte śreyasyeva manaḥ sadā /",
  "S04bsa052_u:767": "sudāntaḥ śuddhacitasya mṛtyukāle na sīdati //",
  "S04bsa052_u:768": "maraṇasyāvaśyambhāvitvam",
  "S04bsa052_u:769": "Dhs_5.172 avaśyambhāvi maraṇaṃ priyasya ca viyogatā /",
  "S04bsa052_u:770": "na ca cintayataḥ kāle viṣaye vipralobhinaḥ //",
  "S04bsa052_u:771": "Dhs_5.173 jarāmaraṇacakraṃ tamaviṣahyaṃ sudāruṇam /",
  "S04bsa052_u:772": "pādapān devagān sattvān na ca buddhayantyacakṣuṣaḥ //",
  "S04bsa052_u:773": "sarvasya jātasya cyavanaṃ bhavati",
  "S04bsa052_u:774": "Dhs_5.174 cyavamānasya devasya vikalendriyacetasaḥ /",
  "S04bsa052_u:775": "yad duḥkhaṃ sukaraṃ tasya naupamyamiha vidyate //",
  "S04bsa052_u:776": "Dhs_5.175 yathā yathā mahat saukhyaṃ tṛṣṇopahatacetasaḥ /",
  "S04bsa052_u:777": "tathā tathā mahad duḥkhaṃ cyavamānasya duḥsaham //",
  "S04bsa052_u:778": "Dhs_5.176 kṛtvā hi saṃskṛtaṃ karma na jñātvā karmaṇaḥ sthitiḥ /",
  "S04bsa052_u:779": "mṛtyukāle samutpanne paścāttāpena dahayate //",
  "S04bsa052_u:780": "mṛtyoḥ pūrvameva svahitamādheyam",
  "S04bsa052_u:781": "Dhs_5.177 yāvannāpyeti maraṇaṃ yāvacca kṣaṇasampadaḥ /",
  "S04bsa052_u:782": "tāvat svahitamādheyameṣa mārgaḥ sukhāvahaḥ //",
  "S04bsa052_u:783": "Dhs_5.178 cyavanaṃ devalokeṣu maraṇaṃ narabhūmiṣu /",
  "S04bsa052_u:784": "viditvā kaḥ pumān āsthāṃ kuryātsopadrave bhave //",
  "S04bsa052_u:785": "sarva vināśi",
  "S04bsa052_u:786": "Dhs_5.179 tailavartipraṇāśena dīpanāśo yathā dhruvam /",
  "S04bsa052_u:787": "karmakriyā tathā kasya vinipātaḥ surālayāt /",
  "S04bsa052_u:788": "bhittināśo yathāvaśyaṃ cittanāśo dhruvaṃsthitaḥ //",
  "S04bsa052_u:789": "Dhs_5.180 karmanāśāttathā saukhyamavaśyaṃ vinipadyate /",
  "S04bsa052_u:790": "kṣīṇapuṇyāḥ nipatyante devāḥ sarve surālayāt //",
  "S04bsa052_u:791": "Dhs_5.181 anityataiṣāṃ sarveṣāṃ sattvānāṃ vinipātikā /",
  "S04bsa052_u:792": "mṛtyuḥ pivati bhūtāni jarā pivati yauvanam //",
  "S04bsa052_u:793": "Dhs_5.182 vyādhiḥ pivati cārogyaṃ na ca loko 'vabudhyate /",
  "S04bsa052_u:794": "upapannāḥ subahuśaḥ pratītāścāpyanekaśaḥ //",
  "S04bsa052_u:795": "Dhs_5.183 jāyate jīryate cāyaṃ cyavane copapadyate /",
  "S04bsa052_u:796": "na kṣaṇo 'sti muhūrto vā parivartastathāpi vā //",
  "S04bsa052_u:797": "Dhs_5.184 yatra mṛtyurvilambena na ca loko 'vabudhyate /",
  "S04bsa052_u:798": "upapannāstu bahuśaḥ pratītāścāpyanekaśaḥ //",
  "S04bsa052_u:799": "Dhs_5.185 yanna mṛtyuvilambaḥ syānna ca loko 'vabudhyate /",
  "S04bsa052_u:800": "anityaṃ jīvitaṃ sarva na vilambi ca yauvanam //",
  "S04bsa052_u:801": "Dhs_5.186 sarvabhūtānyanityāni na ca loko 'vabudhyate /",
  "S04bsa052_u:802": "ante krameṇa naśyanti bhāvāḥ kṣaṇavilamvinaḥ //",
  "S04bsa052_u:803": "Dhs_5.187 sambaddhāḥ karmasūtreṇa na ca loko 'vabudhyate /",
  "S04bsa052_u:804": "devakoṭisahastrāṇi vanopavanasevinām //",
  "S04bsa052_u:805": "Dhs_5.188 nimīlitāni kālena na ca loko 'vabudhyate /",
  "S04bsa052_u:806": "paṅkābhāvacarā devāḥ pramattā bhogatṛṣṇayā //",
  "S04bsa052_u:807": "Dhs_5.189 yāsyanti vilayaṃ sarve na ca loko 'vabudhyate /",
  "S04bsa052_u:808": "phenabudbudasaṅkāśaṃ svapnadravyopamaṃ sukham //",
  "S04bsa052_u:809": "Dhs_5.190 kṣayaṃ prayāti śīghraṃ ca na ca loko 'vabudhyate /",
  "S04bsa052_u:810": "sarvasya sarvathā sarvo vināśo niyato bhave //",
  "S04bsa052_u:811": "Dhs_5.191 na ca bālasya saṃsārānnirvedamupapadyate /",
  "S04bsa052_u:812": "na sarvaḥ sarvathā sarva sarvopāyaiḥ prayatnaśaḥ /",
  "S04bsa052_u:813": "saṃtrātā bhavane prāpte mṛtyukāle sudāruṇe //",
  "S04bsa052_u:814": "mṛtyurityabhidhīyate",
  "S04bsa052_u:815": "Dhs_5.192 vyucchettā sarvasaukhyānāṃ duḥkhanāmākaro mahān /",
  "S04bsa052_u:816": "viśleṣaḥ sarvabandhānāṃ mṛtyurityabhidhīyate //",
  "S04bsa052_u:817": "Dhs_5.193 bhayopanetā bhūtānāṃ duḥkhānāmudadhiḥ samaḥ /",
  "S04bsa052_u:818": "vyāmohakarttā buddhīnāṃ mṛtyurityabhidhīyate //",
  "S04bsa052_u:819": "Dhs_5.194 sañchettā jīvitānāmindriyāṇāṃ ca nāśakaḥ /",
  "S04bsa052_u:820": "amṛśyaḥ sarvabhūtānāṃ mṛtyurityabhidhīyate //",
  "S04bsa052_u:821": "Dhs_5.195 adhṛṣyaḥ sarvabhūtānāmajeyaḥ sarvakarmaṇām /",
  "S04bsa052_u:822": "vināśaḥ sarvasattvānāṃ mṛtyurityabhidhīyate //",
  "S04bsa052_u:823": "Dhs_5.196 avaśyambhāvi tattvānāmantakaṃ sarvadehinām /",
  "S04bsa052_u:824": "nikāyabhāganāśo 'yaṃ mṛtyurityabhidhīyate //",
  "S04bsa052_u:825": "Dhs_5.197 sadeva yakṣagandharvapiśācoragarakṣasām /",
  "S04bsa052_u:826": "kālacakravināśī (ca)",
  "S04bsa052_u:827": "mṛtyurityabhidhīyate //",
  "S04bsa052_u:828": "Dhs_5.198 asaṃyamī pramāthī ca bahnivat sarvadehinām /",
  "S04bsa052_u:829": "krūraścāvinivarttyaśca mṛtyurityabhidhīyate //",
  "S04bsa052_u:830": "Dhs_5.199 skandhāyatananāśaśca ārupyasyātha cetasaḥ /",
  "S04bsa052_u:831": "kāladharmo mahāveśo mṛtyurityabhidhīyate //",
  "S04bsa052_u:832": "Dhs_5.200 sa eva dhā(ta)",
  "S04bsa052_u:833": "ve śīghraṃ vinipātāya dehinām /",
  "S04bsa052_u:834": "śreyase kriyatāṃ yatno mā pramādeḥ manaḥ kṛthāḥ //",
  "S04bsa052_u:835": "gataṃ jīvanaṃ nāyāti",
  "S04bsa052_u:836": "Dhs_5.201 yathā (hi śīghra)",
  "S04bsa052_u:837": "gamanaṃ pakṣiṇāṃ pavanasya vā /",
  "S04bsa052_u:838": "tathā śīghrataraṃ yāti jīvitaṃ sarvadehinām //",
  "S04bsa052_u:839": "Dhs_5.202 gato nivartate vāyurnivartante ca pakṣiṇaḥ /",
  "S04bsa052_u:840": "jīvitaṃ yanniruddhaṃ tu tasya nāgamanaṃ punaḥ //",
  "S04bsa052_u:841": "Dhs_5.203 drutaṃ kṣīyanti karmāṇi drutamabhyeti cāntakaḥ /",
  "S04bsa052_u:842": "avaśyambhāvi viśleṣaṃ na ca vindanti devatāḥ //",
  "S04bsa052_u:843": "Dhs_5.204 anirvāyo mahāvegaścatuḥsatyanivarhaṇaḥ /",
  "S04bsa052_u:844": "avaśyambhāvi balavāneṣa mṛtyurupaiti ca //",
  "S04bsa052_u:845": "Dhs_5.205 śruti pramādino devāḥ sukhena parivañcitāḥ /",
  "S04bsa052_u:846": "na vindanti mahad duḥkhaṃ yadavaśyaṃ bhaviṣyati //",
  "S04bsa052_u:847": "Dhs_5.206 saṃskṛtasya hi sarvasya samayasya viśeṣataḥ /",
  "S04bsa052_u:848": "vināśo bhavati (cā)",
  "S04bsa052_u:849": "sau dharmateyaṃ bhave bhave //",
  "S04bsa052_u:850": "Dhs_5.207 jarāyauvananāśāya prāṇanāśāya cāntakaḥ /",
  "S04bsa052_u:851": "vipattibhūtanāśāya sthitā (vai)",
  "S04bsa052_u:852": "nāśahetavaḥ //",
  "S04bsa052_u:853": "Dhs_5.208 evaṃvidhe mahāghore vyasane (vai)",
  "S04bsa052_u:854": "mahad bhaye /",
  "S04bsa052_u:855": "pramādino hi yad devāḥ nūnamete ca cetanāḥ //",
  "S04bsa052_u:856": "Dhs_5.209 anāgatabhayaṃ yo hi paśyati jñānacakṣuṣā /",
  "S04bsa052_u:857": "sa paṇḍita iti jñeyo viparītastu bāliśaḥ //",
  "S04bsa052_u:858": "karmakṣaye sukhasya nāśaḥ",
  "S04bsa052_u:859": "Dhs_5.210 vimūḍhamanasaḥ sarve vañcitāḥ svena cetasā /",
  "S04bsa052_u:860": "karmakṣaye tu naśyanti dīpā snehavaśādiva //",
  "S04bsa052_u:861": "Dhs_5.211 anekaviṣayāṇāṃ ca idaṃ saukhyamanuttamam /",
  "S04bsa052_u:862": "bhuktvā karmakṣayo bhūta vinipāto bhaviṣyati //",
  "S04bsa052_u:863": "Dhs_5.212 jalataraṅgacapalaṃ jīvitaṃ yāti dehinām /",
  "S04bsa052_u:864": "na ca budbudaniḥsāramavagacchanti bāliśāḥ //",
  "S04bsa052_u:865": "Dhs_5.213 phenarāśiściraṃ tiṣṭhed upāyaiḥ katibhirnanu /",
  "S04bsa052_u:866": "na tu devāściraṃ tiṣṭhantyanityo bhāvanamiti //",
  "S04bsa052_u:867": "lobhavaśādeva mṛtyorupekṣā",
  "S04bsa052_u:868": "Dhs_5.214 kṛṣyate bhūriyaṃ sarvā manujaiḥ phalakāṃkṣibhiḥ /",
  "S04bsa052_u:869": "na ca saṃdṛśyate mṛtyurlābhasaktairapaṇḍitaiḥ //",
  "S04bsa052_u:870": "Dhs_5.215 kṣaṇe kṣaṇe vivardhante lobhāśā mohite jane /",
  "S04bsa052_u:871": "na ca vindanti saṃsārāḥ kṣīyamāṇāḥ kṣaṇe kṣaṇe //",
  "S04bsa052_u:872": "daṇḍatrayamupasaṃharati",
  "S04bsa052_u:873": "Dhs_5.216 jarādaṇḍo 'yamabhyeti yauvanāntakaro nṛṇām /",
  "S04bsa052_u:874": "ārogyaśaktināśāya vyādhidaṇḍo 'yamāgataḥ /",
  "S04bsa052_u:875": "daṇḍatrayamidaṃ ghoraṃ sasurāsuranāśakam //",
  "S04bsa052_u:876": "Dhs_5.217 abhyeti na ca mūḍho 'yaṃ lokaṃ paśyati bāliśaḥ /",
  "S04bsa052_u:877": "parasparaṃ pralobhācca svajanaṃ snehacañcalam //",
  "S04bsa052_u:878": "Dhs_5.218 gacchatyanyonyasaṃśliṣṭo mohabaddhe jane janaḥ /",
  "S04bsa052_u:879": "putrapautraprapautrāṇāṃ vaśagāścāpi ye narāḥ //",
  "S04bsa052_u:880": "karmaskandhasya duḥkhāvahatvam",
  "S04bsa052_u:881": "Dhs_5.219 sarve tena bhaviṣyanti tvaṃ tu saṅgena bādhyase /",
  "S04bsa052_u:882": "jīvitāntakaraḥ śatrurna viśaṅko mahābalaḥ //",
  "S04bsa052_u:883": "Dhs_5.220 so 'vilambī mahāvego mṛtyureṣo 'bhyupaiti ca /",
  "S04bsa052_u:884": "calācalavidhirjñeyaḥ karmaskandhairnidarśitaḥ //",
  "S04bsa052_u:885": "devādīnāṃ kṣayo bhavati",
  "S04bsa052_u:886": "Dhs_5.221 devanāgāḥ (sa)",
  "S04bsa052_u:887": "gandharvā piśācoragarākṣasāḥ /",
  "S04bsa052_u:888": "na śaktāścyavane kṣāntaṃ balaṃ tasya tathāgatam //",
  "S04bsa052_u:889": "tattvadarśako durgatiṃ nādhigacchati",
  "S04bsa052_u:890": "Dhs_5.222 calācalavidhirjñeyaḥ karmaṇā tattvadarśakaḥ /",
  "S04bsa052_u:891": "aliptaḥ pāpakairdharmairna sa gacchati durgatim //",
  "S04bsa052_u:892": "iti anityatāvargaḥ pañcamaḥ",
  "S04bsa052_u:893": "(6) apramādavargaḥ",
  "S04bsa052_u:894": "pramādaratasya na mokṣaḥ",
  "S04bsa052_u:895": "Dhs_6.1 yaḥ pramādarato janturnāsau mokṣāya kalpate /",
  "S04bsa052_u:896": "pramādaviṣamūḍhasya nirvāṇaṃ dūrameva tat //",
  "S04bsa052_u:897": "na pramāde manaḥ kāryam",
  "S04bsa052_u:898": "Dhs_6.2 na pramādeṣu badhyet pramādaḥ śatruruttamaḥ /",
  "S04bsa052_u:899": "pramādaparamā devāḥ patanti narake punaḥ //",
  "S04bsa052_u:900": "Dhs_6.3 svabhāvatāmimāṃ jñātvā dharmāṇāmudayavyayam /",
  "S04bsa052_u:901": "na pramāde manaḥ kārya pramādaviṣamuttamam //",
  "S04bsa052_u:902": "Dhs_6.4 apramādo 'mṛtapadaṃ pramādo mṛtyunaḥ padam /",
  "S04bsa052_u:903": "apramattā na bhriyante pramattāstu sadātmṛtāḥ //",
  "S04bsa052_u:904": "Dhs_6.5 yathā viṣaṃ tathā vahniḥ pramādaḥ prāṇināṃ tathā /",
  "S04bsa052_u:905": "pramādonmāditāḥ satvāḥ duḥkhād duḥkhaṃ prayānti te //",
  "S04bsa052_u:906": "Dhs_6.6 apramattāḥ sadāmartyāḥ sarva prakramasaṃskṛtāḥ /",
  "S04bsa052_u:907": "prayānti paramāṃ śānti pramādo yatra nāsti hi //",
  "S04bsa052_u:908": "Dhs_6.7 yaḥ pramāde rato janturna śubhānyanuceṣṭate /",
  "S04bsa052_u:909": "tasya dharmavimūḍhasya kutaḥ svargo bhaviṣyati? //",
  "S04bsa052_u:910": "Dhs_6.8 pramādaṃ varjayed yasmāt pramādaṃ viṣamuttamam /",
  "S04bsa052_u:911": "apramattā na bhriyante pramattāstu sadātmṛtāḥ //",
  "S04bsa052_u:912": "Dhs_6.9 saubhāgyaṃ prāpya yo martyaḥ pramādeṣu ca vartate /",
  "S04bsa052_u:913": "na paṇḍita itikhyāto viparītastu nānyathā //",
  "S04bsa052_u:914": "Dhs_6.10 na pramādasya kālo hi harṣasya na kathañcana /",
  "S04bsa052_u:915": "vyāmohajananācceto mṛtyukāle mahābale //",
  "S04bsa052_u:916": "pramādamukhena pramādavarṇanam",
  "S04bsa052_u:917": "Dhs_6.11 harṣo dhūmaḥ pramādo 'gnirdevān dahati naikaśaḥ /",
  "S04bsa052_u:918": "viṣayairmohitā mūḍhā na ca vindantyacakṣuṣaḥ //",
  "S04bsa052_u:919": "Dhs_6.12 avyucchinnāni paśyanti saṃskārāṇi ca dehinām /",
  "S04bsa052_u:920": "yathā hi viṣayairmūḍhā nāvagacchanti yaddviṣaḥ //",
  "S04bsa052_u:921": "Dhs_6.13 tasmāt pramādaṃ viṣavat kathayanti manīṣiṇaḥ /",
  "S04bsa052_u:922": "sukhaṃ na dṛśyate pūrva pramādomandabuddhibhiḥ //",
  "S04bsa052_u:923": "Dhs_6.14 (yathā) pramādopakṛtāḥ prayānti narakaṃ punaḥ /",
  "S04bsa052_u:924": "phale prāpte pramādo 'yaṃ paścāt santapyate vyathā //",
  "S04bsa052_u:925": "pramādo 'narthakaraḥ",
  "S04bsa052_u:926": "Dhs_6.15 sarvānarthakaro dṛṣṭaḥ pramādaḥ paṇḍitaiḥ naraiḥ /",
  "S04bsa052_u:927": "tathā ca kuśalaṃ prāyo yaḥ pramādaṃ na sevate //",
  "S04bsa052_u:928": "Dhs_6.16 duḥkhaṃ yasya bhavediṣṭaṃ sa pramādaṃ niṣevatām /",
  "S04bsa052_u:929": "na pramādaparaḥ kaścit kadācit sukhamāpnuyāt //",
  "S04bsa052_u:930": "pramādaśūnyānāmacyutapadaprāptiḥ",
  "S04bsa052_u:931": "Dhs_6.17 pramādaviratāḥ santo gacchanti padamacyutam /",
  "S04bsa052_u:932": "nā pramādaparaḥ kaścinnarake duḥkhitānnayet //",
  "S04bsa052_u:933": "Dhs_6.18 yadi devāḥ sahantīmaṃ ramante mandamedhasaḥ /",
  "S04bsa052_u:934": "tiraścāṃ hi surāṇāṃ ca viśeṣo naiva vidyate //",
  "S04bsa052_u:935": "pramādavaśāt devalokād patanti",
  "S04bsa052_u:936": "Dhs_6.19 pratyekaṃ karmavaicitryaṃ pramādaparamāḥ surāḥ /",
  "S04bsa052_u:937": "nāvagacchanti patanaṃ devalokād bhaviṣyati //",
  "S04bsa052_u:938": "Dhs_6.20 sannikṛṣṭaṃ sadā duḥkhaṃ patanaṃ vā bhaviṣyati /",
  "S04bsa052_u:939": "devalokottarā devā yathā syāt sukhamātmanaḥ //",
  "S04bsa052_u:940": "Dhs_6.21 devalokaṃ samāsādya yaḥ pramādeṣu rakṣate /",
  "S04bsa052_u:941": "sa kṣīṇaśubhakarmāntaṃ cyavanānte vibudhyate //",
  "S04bsa052_u:942": "Dhs_6.22 mā pramādaparobhūyāḥ pramādo nocitaḥ suraiḥ /",
  "S04bsa052_u:943": "pramādairdoṣavihatāścyavanti tridaśālayāt //",
  "S04bsa052_u:944": "pramādavaśagaḥ puruṣaḥ nāśameti",
  "S04bsa052_u:945": "Dhs_6.23 dahyate puruṣaḥ sarvaḥ pramādena vimohitaḥ /",
  "S04bsa052_u:946": "sa paścād vigate tasmin pratyādeśena rakṣyate //",
  "S04bsa052_u:947": "Dhs_6.24 doṣodbhavāmimāṃ bhūmiṃ pramādāvṛttaśādvalam /",
  "S04bsa052_u:948": "vicaranti sadā mūḍhāḥ surāḥ satkṛtamohitāḥ //",
  "S04bsa052_u:949": "Dhs_6.25 cañcalā viṣamāstīvrā pramādāḥ kāmahetavaḥ /",
  "S04bsa052_u:950": "na teṣāṃ viśvased vīro yasmāt svapnopamā hi te //",
  "S04bsa052_u:951": "kāmaḥ nārakasya heturiti",
  "S04bsa052_u:952": "Dhs_6.26 na svapno narake hetuḥ kāmāḥ svapnasya hetukāḥ /",
  "S04bsa052_u:953": "tasmāt kāmamimaṃ muktvā nityaṃ sucaritaṃ caret //",
  "S04bsa052_u:954": "apramādātsarva prāptuṃ śaknoti",
  "S04bsa052_u:955": "Dhs_6.27 yatrāvāptaṃ padaṃ kṛtsnaṃ suraiḥ kāmavimohitaiḥ /",
  "S04bsa052_u:956": "tat prāpyate padaṃ vīrairapramādaparairnaraiḥ //",
  "S04bsa052_u:957": "pramādamūlasaṃsāraḥ",
  "S04bsa052_u:958": "Dhs_6.28 pramādamūlasaṃsāro devānāmālayastathā /",
  "S04bsa052_u:959": "ye pramādaviṣairmattāste magnā bhavasaṅkaṭe //",
  "S04bsa052_u:960": "Dhs_6.29 tamaḥ pramādamūlañca avidyā hayapakārikā /",
  "S04bsa052_u:961": "andhakāreṇa ye mūḍhāsteṣāṃ cakṣurna vidyate //",
  "S04bsa052_u:962": "pramādaḥ mohātmakaḥ",
  "S04bsa052_u:963": "tejasā hi tathā mūlairagninā na ca kathyate /",
  "S04bsa052_u:964": "Dhs_6.30 mohānāṃ pravarastadvat pramādaḥ parikīrtyate //",
  "S04bsa052_u:965": "Dhs_6.31 pramādānalataptena manasā tad viceṣṭate /",
  "S04bsa052_u:966": "muhayante yena te bālāḥ prayānti narakaṃ punaḥ //",
  "S04bsa052_u:967": "pramādonmāditaḥ sukhamevānubhavati",
  "S04bsa052_u:968": "Dhs_6.32 pramādonmāditā devāstrividhā ye calātmakāḥ /",
  "S04bsa052_u:969": "viyogaduḥkhaṃ vismṛtya saṃyoge sukhakāṃkṣiṇaḥ //",
  "S04bsa052_u:970": "patanāntameva jīvanam",
  "S04bsa052_u:971": "Dhs_6.33 upasthite mahāduḥkhe patanānte hi jīvite /",
  "S04bsa052_u:972": "paścād vahanti virasaṃ patanāntaṃ sukhaṃ calam //",
  "S04bsa052_u:973": "Dhs_6.34 saṃyogo viprayogāntaḥ patanāntaḥ sukhaṃ sadā /",
  "S04bsa052_u:974": "jarāntaṃ yauvanaṃ sarva karmāntaḥ sarvadehinām //",
  "S04bsa052_u:975": "saṃsāraḥ karmanāṭakasambaddhaḥ",
  "S04bsa052_u:976": "Dhs_6.35 śubhāśubhena baddhā hi karmaṇā sarvadehinaḥ /",
  "S04bsa052_u:977": "naṭavannaṭayantyete gatyāṃ gatyāṃ pṛthak pṛthak //",
  "S04bsa052_u:978": "Dhs_6.36 karmanāṭakasambaddhaḥ saṃsāro bhramate sadā /",
  "S04bsa052_u:979": "na tatra viśvaseddhīmānanityā karmaṇāṃ gatiḥ //",
  "S04bsa052_u:980": "pramādaḥ paramodoṣaḥ",
  "S04bsa052_u:981": "Dhs_6.37 sarvapāpāni viṣavat pramādaḥ paribarjyatām /",
  "S04bsa052_u:982": "pramādena tu ye muktā (ste)",
  "S04bsa052_u:983": "tīrṇāsti bhavārṇavāt //",
  "S04bsa052_u:984": "Dhs_6.38 prapātapatito doṣī kadācidapi jīvati /",
  "S04bsa052_u:985": "na pramādaprapatitaḥ kadāpi sukhavān bhavet //",
  "S04bsa052_u:986": "Dhs_6.39 pramādaḥ paramo doṣaḥ kadācit sarvakarmasu /",
  "S04bsa052_u:987": "na rātrau na divā tasya śubhaṃ bhavati karhicit //",
  "S04bsa052_u:988": "Dhs_6.40 yat sukhaṃ laukikaṃ kiñcid yacca lokottaraṃ matam /",
  "S04bsa052_u:989": "naśyate tat pramādena tasmāt tat parivarjayet //",
  "S04bsa052_u:990": "apramādo 'mṛtapadam",
  "S04bsa052_u:991": "Dhs_6.41 apramādo 'mṛtapadaṃ pramādo mṛtyunaḥ padam /",
  "S04bsa052_u:992": "apramādena te devāḥ devānāṃ śreṣṭhatāṃ gatāḥ //",
  "S04bsa052_u:993": "Dhs_6.42 pramādamūlaḥ saṃsāraḥ apramādaśca (sad) gatiḥ /",
  "S04bsa052_u:994": "tasmād pramādavirataḥ sukhī bhavati sarvadā //",
  "S04bsa052_u:995": "duḥkhād vibheti cet pramādaṃ parityajet",
  "S04bsa052_u:996": "Dhs_6.43 icchate yatsukhaṃ nityaṃ yaśca duḥkhād vibheti (vai) /",
  "S04bsa052_u:997": "sa (hi) pramādād viramet pramādo viṣavannṛṇām //",
  "S04bsa052_u:998": "Dhs_6.44 pramādanidrāvihatā pramādaviṣamohitāḥ /",
  "S04bsa052_u:999": "prapātaṃ hi prapadyante janāḥ śukla kṛtātmakāḥ //",
  "S04bsa052_u:1000": "apramādaḥ paraṃ śreyaḥ",
  "S04bsa052_u:1001": "Dhs_6.45 apramādaḥ paraṃ śreyo na pramādaḥ kathañcanaḥ /",
  "S04bsa052_u:1002": "apramādena sukhinaḥ pramādena (su)duḥkhitāḥ //",
  "S04bsa052_u:1003": "pramādamūḍhāḥ narakaṃ vrajanti",
  "S04bsa052_u:1004": "Dhs_6.46 pramādamūḍhā hi narā bhūyo madyena mohitā /",
  "S04bsa052_u:1005": "dhik pramādavimūḍhāste caranti narakaṃ punaḥ //",
  "S04bsa052_u:1006": "Dhs_6.47 pramādavāgurābaddhā viṣayārṇavasaṃsthitāḥ /",
  "S04bsa052_u:1007": "tṛṣṇāviṣayasambaddho devaḥ krīḍatyanekaśaḥ //",
  "S04bsa052_u:1008": "Dhs_6.48 jātamātrasya devasya tat kṣaṇaṃ kṣīyate sukham /",
  "S04bsa052_u:1009": "na vindanti vivaśāḥ pramādāvṛttacetasaḥ //",
  "S04bsa052_u:1010": "Dhs_6.49 pramādod bhrāntamanaso nityaṃ viṣayatatparāḥ /",
  "S04bsa052_u:1011": "atṛptāḥ kāmabhogeṣu sukhena sukhitā hi ca //",
  "S04bsa052_u:1012": "Dhs_6.50 kāmānalena sandagdhāḥ vipramādena mohitāḥ /",
  "S04bsa052_u:1013": "na vindanti balaṃ sarva vināśāntaṃ hi jīvitam //",
  "S04bsa052_u:1014": "Dhs_6.51 anekāni sahastrāṇi surāṇāṃ niyutāni ca /",
  "S04bsa052_u:1015": "kāmānalena sandagdhāḥ pramādena vimohitāḥ //",
  "S04bsa052_u:1016": "pramādayutāḥ patanti",
  "S04bsa052_u:1017": "Dhs_6.52 hriyate puruṣaḥ sarvaḥ pramādena vimohitaḥ /",
  "S04bsa052_u:1018": "sa paścād vyasane prāpte budhyate tasya tatphalam //",
  "S04bsa052_u:1019": "Dhs_6.53 viṣavat prāṇahṛd dṛṣṭaḥ pramādastattvadarśibhiḥ /",
  "S04bsa052_u:1020": "agnivad dahyate nityaṃ śastravacca nikṛntatiḥ //",
  "S04bsa052_u:1021": "Dhs_6.54 mitravad dṛśyate pūrva paścād bhavati śatruvat /",
  "S04bsa052_u:1022": "vahiśaḥ sarvadevānāṃ pramādaḥ sampravartate //",
  "S04bsa052_u:1023": "Dhs_6.55 devāsuramanuṣyāṇāṃ nāgānāṃ ca viśeṣataḥ /",
  "S04bsa052_u:1024": "pramādaḥ kāraṇaṃ dṛṣṭaṃ sarvānnarthān karoti saḥ //",
  "S04bsa052_u:1025": "Dhs_6.56 yaḥ pramādahato nityaṃ nāsau kalyāṇamarhati /",
  "S04bsa052_u:1026": "kalyāṇavarjitaḥ puruṣo narakānupakarṣati //",
  "S04bsa052_u:1027": "Dhs_6.57 vividhā kṛtayastiryag pramādaparivañcitāḥ /",
  "S04bsa052_u:1028": "maithune bhojane caiva yeṣāṃ buddhiḥ sadāratāḥ //",
  "S04bsa052_u:1029": "Dhs_6.58 yadā sucaritaṃ karma cāntībhūtaṃ divaukasām /",
  "S04bsa052_u:1030": "bhaviṣyati tadābhūyaḥ kva yāsyanti pramādinaḥ //",
  "S04bsa052_u:1031": "Dhs_6.59 pramādavāriṇāṃ duḥṣṭāḥ karmavāyubhirāhatāḥ /",
  "S04bsa052_u:1032": "patanti vṛkṣavad devā gatyāṃ gatyāṃ pṛthak pṛthak //",
  "S04bsa052_u:1033": "surāṇāmapi saṃvegajanitaḥ śoko jāyate",
  "S04bsa052_u:1034": "Dhs_6.60 śataśo na hutaścaiva divi jātā divaukasaḥ /",
  "S04bsa052_u:1035": "na ca saṃvegajanito hṛdi śokaḥ prajāyate //",
  "S04bsa052_u:1036": "Dhs_6.61 pramādakaluṣaṃ pītvā mohātpānaṃ divaukasaḥ /",
  "S04bsa052_u:1037": "patanti narakaṃ tīvraṃ vahninā parivāritam //",
  "S04bsa052_u:1038": "sudurlabhasya mānuṣasya janmanaḥ sāphalyavaiphalye",
  "S04bsa052_u:1039": "Dhs_6.62 sulabdhaṃ mānuṣaṃ janma ye labdhvā apramādinaḥ /",
  "S04bsa052_u:1040": "kurvanti sukṛtaṃ karma devalokopagāminaḥ //",
  "S04bsa052_u:1041": "Dhs_6.63 durlabhaṃ mānuṣaṃ karma labdhvāpi ye pramādinaḥ /",
  "S04bsa052_u:1042": "te pramādāt paribhrāntāḥ patanti narake narāḥ //",
  "S04bsa052_u:1043": "mṛtyusamaye pramādī tapatyeva",
  "S04bsa052_u:1044": "Dhs_6.64 pramādaratasattvo yaḥ kṛpayā parivartate /",
  "S04bsa052_u:1045": "sa paścānmṛtyusamaye tapyate svenacetasā //",
  "S04bsa052_u:1046": "pramādasya dāhakatvam",
  "S04bsa052_u:1047": "Dhs_6.65 na tathā dahyate vahnirna ca śastraṃ vikṛntati /",
  "S04bsa052_u:1048": "pañcendriyasamudbhūtaṃ pramādo dahyate tathā //",
  "S04bsa052_u:1049": "Dhs_6.66 sukharūpaṃ tathā duḥkhaṃ mitrarūpaṃ tathā ripuḥ /",
  "S04bsa052_u:1050": "pramādināṃ hi tannityaṃ tasmāttaṃ parivarjayet //",
  "S04bsa052_u:1051": "Dhs_6.67 pramādatṛṣṇayā miśro rāgastadanuvardhakaḥ /",
  "S04bsa052_u:1052": "trayaste ripavaḥ kruṣṭāḥ nāśayanti sukhaṃ nṛṇām //",
  "S04bsa052_u:1053": "Dhs_6.68 ye pramādaratā nityaṃ na ca dharmaratā budhāḥ /",
  "S04bsa052_u:1054": "te mṛtyusamaye prāpte yamadūtaiḥ parākṛtāḥ //",
  "S04bsa052_u:1055": "viṣavatpramādaṃ matvā tatparityāginaḥdhanyā",
  "S04bsa052_u:1056": "Dhs_6.69 pramādaṃ viṣavad ye tu parirakṣanti paṇḍitāḥ /",
  "S04bsa052_u:1057": "te mṛtyusamaye prāpte bhavanti sukhabhāginaḥ //",
  "S04bsa052_u:1058": "Dhs_6.70 pramādaḥ paramo mṛtyurapramādaḥ paraṃ sukham /",
  "S04bsa052_u:1059": "tasmāt sukhārthināḥ nityaṃ mā pramāde matiṃ kṛthāḥ //",
  "S04bsa052_u:1060": "dhātvāyatana sammohaḥ śreyasāṃ vidhna",
  "S04bsa052_u:1061": "Dhs_6.71 dhātvāyatanasammohaḥ śreyasāṃ vighnakārakaḥ /",
  "S04bsa052_u:1062": "sanyāsaḥ sarvakarmāṇāṃ pramādaḥ sampravartate //",
  "S04bsa052_u:1063": "Dhs_6.72 doṣayantravilagnāya māyādvārasya dūtakaḥ /",
  "S04bsa052_u:1064": "sammohasyāgraṇī pāpaḥ pramādaḥ sampravartate //",
  "S04bsa052_u:1065": "pramādaratāḥ mṛtyumukhaṃ prati gacchanti",
  "S04bsa052_u:1066": "Dhs_6.73 ye pramādaratā bālāste mṛtyorhastamāsthitāḥ /",
  "S04bsa052_u:1067": "pramādasevakā ye tu te sarve nidhanaṃgatā //",
  "S04bsa052_u:1068": "pramādino devā api kṣīṇapuṇyāḥ bhavanti",
  "S04bsa052_u:1069": "Dhs_6.74 puṇyakṣayāya devānāṃ pramādena vihiṃsitāḥ /",
  "S04bsa052_u:1070": "patanti sukhasaṃmūḍhāstrāṇaṃ teṣāṃ tadā kutaḥ //",
  "S04bsa052_u:1071": "saddharmācaraṇaṃ bhūtadayaiva",
  "S04bsa052_u:1072": "Dhs_6.75 eko dharmastathāśreyaḥ kṛpayā saṃyataḥ pṛthuḥ /",
  "S04bsa052_u:1073": "kṣāntiścāpi sadā yuktā dayā bhūteṣu sarvadā //",
  "S04bsa052_u:1074": "Dhs_6.76 balabhūtā bhavantyete mṛtyukāle mahābhaye /",
  "S04bsa052_u:1075": "tasmāt pramādarahitaiḥ sevanīyāḥ prayatnataḥ //",
  "S04bsa052_u:1076": "vidyāvidhijñasyaiva prāṇinaḥ śāntirjāyate",
  "S04bsa052_u:1077": "Dhs_6.77 avidyāvartanaṃ śreyo vidyāyā rakṣaṇaṃ sadā /",
  "S04bsa052_u:1078": "vidyāvidhijño yaḥ (satvaḥ)",
  "S04bsa052_u:1079": "pramādastasya śāmyati /",
  "S04bsa052_u:1080": "puruṣārtho niyato (hyatra)",
  "S04bsa052_u:1081": "yat pramādasya varjanam //",
  "S04bsa052_u:1082": "Dhs_6.78 apramādaratasyaiva puruṣārthaḥ satāṃ mataḥ /",
  "S04bsa052_u:1083": "pramādo bandhanaṃ prāyo muktistasyāpramādataḥ //",
  "S04bsa052_u:1084": "pramādasevanād bandhanam",
  "S04bsa052_u:1085": "Dhs_6.79 evaṃ matvā sadā devo yaḥ pramādena rakṣati /",
  "S04bsa052_u:1086": "sa paścānmṛtyusamaye jñāsyate tasya tatphalam //",
  "S04bsa052_u:1087": "santoṣa eva nirvāṇasādhanam",
  "S04bsa052_u:1088": "Dhs_6.80 yathā yathā hi santoṣaḥ sevyate yatibhiḥ sadā /",
  "S04bsa052_u:1089": "tathā tathā hi nirvāṇamanike tasya vartate //",
  "S04bsa052_u:1090": "Dhs_6.81 virāgaḥ sarvakāmeṣu nirvāṇe ca pravartatām /",
  "S04bsa052_u:1091": "nāsau mārasya viṣayaḥ kadācit sampravartate //",
  "S04bsa052_u:1092": "jñānenaiva duḥkhaprahāṇam",
  "S04bsa052_u:1093": "Dhs_6.82 narāṇāṃ paśya manaso nityaṃ vyāpārameva ca /",
  "S04bsa052_u:1094": "udyogaśca sadājñānaṃ sa kathaṃ duḥkhameṣyati //",
  "S04bsa052_u:1095": "kaḥ bandhanamukto bhavati?",
  "S04bsa052_u:1096": "Dhs_6.83 atītabhayasampannaḥ pratyutpanne ca buddhimān /",
  "S04bsa052_u:1097": "anāgatavidhijño yaḥ sa muktaḥ kleśabandhanāt //",
  "S04bsa052_u:1098": "Dhs_6.84 apramādarato nityamaviśvāse ca kātaraḥ /",
  "S04bsa052_u:1099": "saṃjñānasevī vimalo nirvāṇasyāntike sthitaḥ //",
  "S04bsa052_u:1100": "mahatsukhaṃ pramādena naśyati",
  "S04bsa052_u:1101": "Dhs_6.85 pramādenāpi naśyanti devāḥ prāpyamahatsukham /",
  "S04bsa052_u:1102": "kiṃ punaryena vā mūḍhāḥ pramādavaśasevinaḥ //",
  "S04bsa052_u:1103": "Dhs_6.86 mṛtaḥ sa naro bhavati yaḥ pramādavihāravān /",
  "S04bsa052_u:1104": "jīvite ca pramatto 'yaṃ satataṃ jñānadhāraṇe //",
  "S04bsa052_u:1105": "pramādāpramādayorantaram",
  "S04bsa052_u:1106": "Dhs_6.87 apramādapramādābhyāmidamantaramiṣyate /",
  "S04bsa052_u:1107": "mṛtyuṃ ca varjayed doṣaṃ pramādaṃ duḥkhamūlakam //",
  "S04bsa052_u:1108": "Dhs_6.88 nityaṃ pramuditā devāḥ nityaṃ pramuditā vayam /",
  "S04bsa052_u:1109": "pakṣiṇāṃ ca surāṇāṃ ca viśeṣo nopalabhyate //",
  "S04bsa052_u:1110": "Dhs_6.89 na dharmācaraṇaṃ dṛṣṭaṃ mokṣacaryā na yātyasau /",
  "S04bsa052_u:1111": "tathaiva yadi devānāṃ te gatāḥ pakṣibhiḥ samā //",
  "S04bsa052_u:1112": "Dhs_6.90 ye pramādavinirmuktā ye ca dharmaratāḥ sadā /",
  "S04bsa052_u:1113": "te devāḥ satpathā loke na pramādavihāriṇaḥ //",
  "S04bsa052_u:1114": "Dhs_6.91 yadi krīḍāratā devāḥ pramādacaritāḥ sadā /",
  "S04bsa052_u:1115": "devānāṃ ca khagānāṃ ca viśeṣo nopalabhyate //",
  "S04bsa052_u:1116": "dharmapatitaḥ jātyā na śobhate",
  "S04bsa052_u:1117": "Dhs_6.92 karmaṇāṃ tu viśeṣeṇa jātirdharmairviśiṣyate /",
  "S04bsa052_u:1118": "na dharmapatitaḥ kaścid jātyā bhavati śobhanaḥ //",
  "S04bsa052_u:1119": "Dhs_6.93 yena nindanti saṃsāramimaṃ sarvakṣayātmakam /",
  "S04bsa052_u:1120": "te surāpisamā nityaṃ pakṣibhirmūḍhabuddhibhiḥ //",
  "S04bsa052_u:1121": "Dhs_6.94 yeṣāmevasthitā buddhiramatā dharmagocare /",
  "S04bsa052_u:1122": "te devāḥ sammattā loke na pramādavicāriṇaḥ //",
  "S04bsa052_u:1123": "Dhs_6.95 ye janmahetuprabhavaṃ duḥkhaṃ budhyanti śobhanam /",
  "S04bsa052_u:1124": "te devā na tu ye saktāḥ kāmeṣu hitakāriṣu //",
  "S04bsa052_u:1125": "Dhs_6.96 viyujyamānā bahuśo bhṛtyasvajanabāndhavaiḥ /",
  "S04bsa052_u:1126": "ye nodvijanti saṃsāre te devāḥ pakṣibhiḥ samāḥ //",
  "S04bsa052_u:1127": "madyapānādhikaḥ pramādaḥ",
  "S04bsa052_u:1128": "Dhs_6.97 madyapānādhiko dṛṣṭaḥ pramādastattvadarśibhiḥ /",
  "S04bsa052_u:1129": "jīryate madyapānaṃ hi pramādo naiva jīryate //",
  "S04bsa052_u:1130": "pramādamatto gatipañcake bhramate",
  "S04bsa052_u:1131": "Dhs_6.98 pramādopahatoloko bhramate gatipañcake /",
  "S04bsa052_u:1132": "tasmāt pramādamatto hi sarvopāyairviśiṣyate //",
  "S04bsa052_u:1133": "pramādaḥ madyādapi hīnataraḥ",
  "S04bsa052_u:1134": "Dhs_6.99 ekāhaṃ paramaṃ madyaṃ pramādayati dehinaḥ /",
  "S04bsa052_u:1135": "pramādaḥ kalpakoṭibhirbhramato 'pi na jīryate //",
  "S04bsa052_u:1136": "Dhs_6.100 ye pramādairvirahitāste gatāḥ padamavyayam /",
  "S04bsa052_u:1137": "ye tu pramādavaśagāste bhavanti khagā narāḥ //",
  "S04bsa052_u:1138": "Dhs_6.101 hitārthinā manuṣyeṇa pramādovarjya eva hi /",
  "S04bsa052_u:1139": "yasmāt pramādavaśagāḥ kleśā buddhena deśitāḥ //",
  "S04bsa052_u:1140": "devānāṃ kṛte 'pi pramādo heya eva",
  "S04bsa052_u:1141": "Dhs_6.102 khagā yadi pramādena kurvanti laghucetasaḥ /",
  "S04bsa052_u:1142": "kasmāddevāḥ pramādaṃ(taṃ)",
  "S04bsa052_u:1143": "na jahaṃti viśeṣataḥ //",
  "S04bsa052_u:1144": "Dhs_6.103 yastu dūrāt pramādena bhayaṃ nāvaiti durmatiḥ /",
  "S04bsa052_u:1145": "so 'vaśyaṃ vyasane prāpte paścāttāpena dahyate //",
  "S04bsa052_u:1146": "Dhs_6.104 patanaṃ devalokāt te dānai rakṣanti dāruṇam /",
  "S04bsa052_u:1147": "tad vicintya pramādaste na saṃsevyaḥ kathañcana //",
  "S04bsa052_u:1148": "Dhs_6.105 ye pramādaratā nityaṃ na te saukhyasya bhāginaḥ /",
  "S04bsa052_u:1149": "pramādo duḥkhamūlaśca mūlamekaṃ sudāruṇam //",
  "S04bsa052_u:1150": "Dhs_6.106 padmakoṭisahastrāṇi niyutānyarbudāni ca /",
  "S04bsa052_u:1151": "asaṃkhyāni ca devānāṃ pramādena vitanvitāḥ //",
  "S04bsa052_u:1152": "apramādaḥ paraṃ mitraṃ pramādaśca śatruḥ",
  "S04bsa052_u:1153": "Dhs_6.107 apramādaḥ paraṃ(mitraṃ)",
  "S04bsa052_u:1154": "nityaṃ hitakaraṃ nṛṇām /",
  "S04bsa052_u:1155": "pramādastu paraṃ śatrustasyanmitraparo bhavet //",
  "S04bsa052_u:1156": "Dhs_6.108 śubhasyāntakaro hayeṣa viṣavad dāruṇaṃ param /",
  "S04bsa052_u:1157": "durgatīnāṃ paraṃ mārgaḥ pramāda iti kathyate //",
  "S04bsa052_u:1158": "Dhs_6.109 pramādena pramattā ye viṣayaiścāpi rañjitāḥ /",
  "S04bsa052_u:1159": "narāste mūḍhamanaso nityaṃ duḥkhasya bhoginaḥ //",
  "S04bsa052_u:1160": "jñānaśūnyāḥ bhayaduḥkhamavigaṇya paśubhiḥ samāḥ bhavanti",
  "S04bsa052_u:1161": "Dhs_6.110 yeṣāṃ bhayaṃ na duḥkhaṃ (ca)",
  "S04bsa052_u:1162": "na ca jñānāvalokanam /",
  "S04bsa052_u:1163": "paśubhiste samāviṣṭā na purā sukhakāṃkṣiṇaḥ //",
  "S04bsa052_u:1164": "Dhs_6.111 āhāramaithunaratiḥ paśūnāṃ hṛdi vartate /",
  "S04bsa052_u:1165": "sā ratiryadi devānāṃ te gatāḥ paśubhiḥ samāḥ //",
  "S04bsa052_u:1166": "pramādaḥ mṛtyoḥ paryāya eva",
  "S04bsa052_u:1167": "Dhs_6.112 krīḍantyatiśayaṃ hyete mṛtyorgamye puraḥsthitā /",
  "S04bsa052_u:1168": "samprāpte mṛtyusamaye phalaṃ dāsyanti (dāruṇam) //",
  "S04bsa052_u:1169": "Dhs_6.113 viṣavat pariheyo('yaṃ)",
  "S04bsa052_u:1170": "sarvairapi (suduḥsahaḥ) /",
  "S04bsa052_u:1171": "mṛtyoḥ paryāyanāmaiṣa pramādo hṛdi dehinām //",
  "S04bsa052_u:1172": "Dhs_6.114 pramādena hatān pūrvaṃ paścānmṛtyuḥ pramardati /",
  "S04bsa052_u:1173": "dharmajīvitasaukhyānāṃ tamekāṃśaṃ prakathyate //",
  "S04bsa052_u:1174": "apramāda eva svargamārgaḥ",
  "S04bsa052_u:1175": "Dhs_6.115 apramāda iti khyātaḥ svargamārga pradeśakaḥ /",
  "S04bsa052_u:1176": "arthānathau samāvetau paścānmokṣastathaiva (ca) //",
  "S04bsa052_u:1177": "apramādaḥ guṇaḥ pramāda eva doṣaḥ",
  "S04bsa052_u:1178": "Dhs_6.116 apramādaḥ pramādaśca guṇadoṣasamāvibhau /",
  "S04bsa052_u:1179": "tatraiva mūḍhamanaso vijānanti ca dehinaḥ //",
  "S04bsa052_u:1180": "Dhs_6.117 śatruṇā saha rakṣanti jñāne pariharanti ca /",
  "S04bsa052_u:1181": "pramādaviṣavṛkṣasya śākhāstistraḥ pratiṣṭhitāḥ //",
  "S04bsa052_u:1182": "Dhs_6.118 jarā vyādhiśca mṛtyuñca nityaṃ tasyoparisthitāḥ /",
  "S04bsa052_u:1183": "jarādayo na bādhyante puruṣaṃ satkriyānvitam //",
  "S04bsa052_u:1184": "apramādī sadā bhayanirmuktaḥ san sukhītiṣṭhati",
  "S04bsa052_u:1185": "Dhs_6.119 saṃsāre tiṣṭhate dhīmānapramādarataḥ sadā /",
  "S04bsa052_u:1186": "nikṛntanti sadā doṣā na pramādaṃ pariṣvajet //",
  "S04bsa052_u:1187": "Dhs_6.120 sadā bhayavinirmuktaḥ sukhaṃ prāpnotyanuttamam /",
  "S04bsa052_u:1188": "(a) pramādācca yat saukhyaṃ śāśvataṃ sa bhayaṃ hi tat //",
  "S04bsa052_u:1189": "Dhs_6.121 yattu tasmād vinirmuktaṃ tat saukhyaṃ dhruvamacyutam /",
  "S04bsa052_u:1190": "śataśo manujā (hayatra)",
  "S04bsa052_u:1191": "pramādena vimohitāḥ //",
  "S04bsa052_u:1192": "Dhs_6.122 tathāpi nāma vaśagāste pramāde pratiṣṭhitāḥ /",
  "S04bsa052_u:1193": "catvāro hi viparyāsāḥ pramādasyoparisthitāḥ //",
  "S04bsa052_u:1194": "Dhs_6.123 pramādavirahāttepi naśyanti lokaśatravaḥ /",
  "S04bsa052_u:1195": "yadanekavikalpo 'yamanekabhayasaṅkaṭaḥ //",
  "S04bsa052_u:1196": "Dhs_6.124 saṃsāro bhramate duḥkhe tat pramādasya ceṣṭitam /",
  "S04bsa052_u:1197": "ekaḥ pramādavirahāt prāpyate sukhamacyutam //",
  "S04bsa052_u:1198": "Dhs_6.125 pramādena vinaśyanti sarvadharmā hatāstravāḥ /",
  "S04bsa052_u:1199": "devānāṃ ca pramādo 'yamuparyupari vartate //",
  "S04bsa052_u:1200": "Dhs_6.126 kathaṃ pramādasammūḍhāḥ devā yāsyanti nirvṛtim /",
  "S04bsa052_u:1201": "tade(ta)t saumyamanasā cintayitvā vikalpayet //",
  "S04bsa052_u:1202": "Dhs_6.127 tathā me hita māstheyaṃ yathā yat syāt (sukhāvaham) /",
  "S04bsa052_u:1203": "ye devā yacca tatsaukhyaṃ paśyan yadapikiñcana //",
  "S04bsa052_u:1204": "saṃskṛtasyaiva dhruvapadaprāptirbhavati",
  "S04bsa052_u:1205": "Dhs_6.128 tat sarva (hi)",
  "S04bsa052_u:1206": "dhruvaṃ gatvā saṃskṛtasyaiṣa sambhavaḥ /",
  "S04bsa052_u:1207": "avaśyaṃ te vinaśyanti ye bhāvāḥ saṃskṛtāścalāḥ //",
  "S04bsa052_u:1208": "pramādavaśād devā api duḥkhabhāginaḥ bhavanti",
  "S04bsa052_u:1209": "Dhs_6.129 pramādaniratā (devā)",
  "S04bsa052_u:1210": "nityaṃ duḥkhasya bhāginaḥ /",
  "S04bsa052_u:1211": "pramādāpahatajano yasteṣāṃ kurute matiḥ //",
  "S04bsa052_u:1212": "Dhs_6.130 saṃviyoge samutpanne duḥkhena paritapyate /",
  "S04bsa052_u:1213": "viṣayeṣu sakāmeṣu tṛṣṇāvanagateṣu ca //",
  "S04bsa052_u:1214": "Dhs_6.131 tena te vañcitā devāḥ pramādavaśavartinaḥ /",
  "S04bsa052_u:1215": "mūlametadanarthānāṃ yatpramādānusevanam //",
  "S04bsa052_u:1216": "pramādavarjanaṃ kṣemakaram",
  "S04bsa052_u:1217": "Dhs_6.132 tasyaitad varjanaṃ dhanyaṃ sarvakṣemakaraṃ mahat /",
  "S04bsa052_u:1218": "satvā naivāpannasukhā duḥkhaiścāpi samanvitāḥ //",
  "S04bsa052_u:1219": "Dhs_6.133 tathā buddhiranuṣṭheyā yathā matsyā jalānugāḥ /",
  "S04bsa052_u:1220": "svarge pramādavaśagā strīvidheyāśca te surāḥ //",
  "S04bsa052_u:1221": "pramādino duḥkhabhāgino bhavanti",
  "S04bsa052_u:1222": "Dhs_6.134 te strīvahnivinirdagdhā nityaṃ duḥkhasya bhāginaḥ /",
  "S04bsa052_u:1223": "tasmāt prayatnaśo devairaṅganā parivarjanam //",
  "S04bsa052_u:1224": "Dhs_6.135 karttavyaṃ kāmalolasya manasā dhṛtivardhanam /",
  "S04bsa052_u:1225": "kāryākāryevimūḍhasya dharmādharme tathaiva ca //",
  "S04bsa052_u:1226": "Dhs_6.136 puruṣasyātmabhaṅgasya nirvāṇaṃ dūrameva tat /",
  "S04bsa052_u:1227": "gurutābhāvatattvajño nipuṇo dharmagocaraḥ //",
  "S04bsa052_u:1228": "dharmiṇa eva sukhamāpnuvanti",
  "S04bsa052_u:1229": "Dhs_6.137 dharmākāṃkṣī phalākāṃkṣī tādṛśaṃ labhate sukham /",
  "S04bsa052_u:1230": "nidhautamaghakalmāṣāḥ nityaṃ dharmānuvartinaḥ //",
  "S04bsa052_u:1231": "pramādavimohitā eva duḥkhamāpnuvanti",
  "S04bsa052_u:1232": "Dhs_6.138 sukhinaste sadā dṛṣṭā na pramādavihāriṇaḥ /",
  "S04bsa052_u:1233": "pramādāpahataḥ pūrva pramādena vimohitaḥ //",
  "S04bsa052_u:1234": "madyena devo 'pi pramādameti",
  "S04bsa052_u:1235": "Dhs_6.139 devo vā puruṣaścāpi na sukhasyāntike hi saḥ /",
  "S04bsa052_u:1236": "mṛtaḥ sa puruṣo nityaṃ yo madyena pramādyati //",
  "S04bsa052_u:1237": "Dhs_6.140 madyadoṣādhṛtāḥ sarve bhavanti narake narāḥ /",
  "S04bsa052_u:1238": "asaṃsargacaro doṣo madyamityabhidhīyate //",
  "S04bsa052_u:1239": "Dhs_6.141 madyena mohitā nityaṃ devāḥ narakagāminaḥ /",
  "S04bsa052_u:1240": "asambhūteṣu rakṣante na sambhūte kathañcanaḥ //",
  "S04bsa052_u:1241": "Dhs_6.142 madātsvākāramalinā devāḥ kāmairvimohitāḥ /",
  "S04bsa052_u:1242": "kāmena mohitā devā madyenāpi tathaiva ca //",
  "S04bsa052_u:1243": "pramādī tattvaṃ na paśyati",
  "S04bsa052_u:1244": "Dhs_6.143 na tattvamatra paśyanti jātyandhā iva satpatham /",
  "S04bsa052_u:1245": "pramādākulitaṃ cittaṃ na tattvamanupaśyati //",
  "S04bsa052_u:1246": "Dhs_6.144 pramādaścāgnivattasmāt parivarjyaḥ samantataḥ /",
  "S04bsa052_u:1247": "pramādena vinaśyanti kuśalā dharmayonayaḥ //",
  "S04bsa052_u:1248": "pramādaviṣasevanaṃ nāśāyaiva jāyate",
  "S04bsa052_u:1249": "Dhs_6.145 mārga ca viṣasaṃspṛṣṭaṃ sarvathā naiva paśyati /",
  "S04bsa052_u:1250": "daśadharmā vinaśyanti pramādaviṣasevinām //",
  "S04bsa052_u:1251": "Dhs_6.146 dhyānāni caiva catvāri praṇaśyanti pramādinaḥ /",
  "S04bsa052_u:1252": "apramādaṃ praśaṃsanti buddhāḥ kāmavivarjitāḥ //",
  "S04bsa052_u:1253": "apramattā jarāmuktā bhavanti",
  "S04bsa052_u:1254": "Dhs_6.147 pramādañca jugupsanti jarāmaraṇapañjaram /",
  "S04bsa052_u:1255": "apramattā jarāmuktā pramattā duḥkhabhoginaḥ //",
  "S04bsa052_u:1256": "pramāda eva bandhanam /",
  "S04bsa052_u:1257": "Dhs_6.148 pramādo bandhanaṃ hayetad duḥkhitaṃ mandabuddhinām /",
  "S04bsa052_u:1258": "apramādena kuśalā devānāṃ samitiṅgatāḥ //",
  "S04bsa052_u:1259": "Dhs_6.149 tasmāt te patitā bhūyo ye pramādānusevinaḥ /",
  "S04bsa052_u:1260": "pramattapuruṣaḥ sarva saṃsārānnaiva mucyate //",
  "S04bsa052_u:1261": "Dhs_6.150 pramādapāśapāśena yena baddhā hi dehinaḥ /",
  "S04bsa052_u:1262": "akārya kāryasadṛśaṃ kārya kurvanti sarvadā //",
  "S04bsa052_u:1263": "apramādinaḥ kalyāṇaparamparāmāpnuvanti",
  "S04bsa052_u:1264": "Dhs_6.151 apramādānnaraḥ sarva viparītaṃ (hi) paśyati /",
  "S04bsa052_u:1265": "na laukikeṣu kāryeṣu kuto na śraiyaseṣu ca //",
  "S04bsa052_u:1266": "Dhs_6.152 pramādaṃ na praśaṃsanti paṇḍitā buddhipāragāḥ /",
  "S04bsa052_u:1267": "yathā śubhaṃ parikṣīṇaṃ bhaviṣyati divaukasām //",
  "S04bsa052_u:1268": "pramādaphalaṃ hānikaram",
  "S04bsa052_u:1269": "Dhs_6.153 tadā pramādasya phalaṃ jñāsyanti kaṭukaṃ hi tat /",
  "S04bsa052_u:1270": "kāmasaṃsaktamanasāṃ tasyānte sukhasevinām //",
  "S04bsa052_u:1271": "Dhs_6.154 bhaviṣyati sukhaṃ tasmād vinipātodayo mahān /",
  "S04bsa052_u:1272": "viṣayābhimukhepsūnāṃ nityamāśāgatātmanām //",
  "S04bsa052_u:1273": "Dhs_6.155 strīdarśanasumattānāṃ vinipāto bhaviṣyati /",
  "S04bsa052_u:1274": "(nityaṃ kāmān)",
  "S04bsa052_u:1275": "niṣevante pramādarāgasevinaḥ //",
  "S04bsa052_u:1276": "Dhs_6.156 tāḥ sarvā mṛtyusamaye parityakṣyanti yoṣitaḥ /",
  "S04bsa052_u:1277": "cyavamānaṃ suraṃ sarve na kaścidanugacchati //",
  "S04bsa052_u:1278": "mokṣābhilāṣiṇaḥ duṣkṛtaṃ tyajanti",
  "S04bsa052_u:1279": "Dhs_6.157 karmaṇā pṛṣṭhataḥ sarva gacchantamanuyāti ca /",
  "S04bsa052_u:1280": "yuktaṃ ca (hi)",
  "S04bsa052_u:1281": "sadā sevyaṃ varjanīyaṃ ca duṣkṛtam //",
  "S04bsa052_u:1282": "Dhs_6.158 pramādaṃ ca madaṃ jahayāt pramāda (vi)",
  "S04bsa052_u:1283": "rato bhavet /",
  "S04bsa052_u:1284": "pramādo bhavamūlo 'yaṃ pramādastu na śāntaye //",
  "S04bsa052_u:1285": "pramādāpramādau vicintya dhīraḥ sukhamedhate",
  "S04bsa052_u:1286": "Dhs_6.159 apramādapramādābhyāmidamuktaṃ svalakṣaṇam /",
  "S04bsa052_u:1287": "tad vicintya sadā dhīraḥ sukhaṃ sucaritaṃ caret //",
  "S04bsa052_u:1288": "dharmacārī kadāpi duḥkhaṃ nāpnoti",
  "S04bsa052_u:1289": "Dhs_6.160 na dharmacārī puruṣaḥ kadācid duḥkhamṛcchaiti /",
  "S04bsa052_u:1290": "saṃsarantyatha saṃsāre prāṇinaḥ svena karmaṇā //",
  "S04bsa052_u:1291": "pramādo vinipātāya",
  "S04bsa052_u:1292": "Dhs_6.161 kimarthamihaloko 'yaṃ pramādena vihanyate /",
  "S04bsa052_u:1293": "pramādaḥ śreyasāṃ nāśaḥ pramādo bandhanaṃ param //",
  "S04bsa052_u:1294": "Dhs_6.162 pramādo vinipātāya pramādo narakāya ca /",
  "S04bsa052_u:1295": "duḥkhasya heturevaikaḥ pramādaḥ parikīrtitaḥ //",
  "S04bsa052_u:1296": "apramādarato nirvāṇamadhigacchati",
  "S04bsa052_u:1297": "Dhs_6.163 tasmāt sukhārthī puruṣaḥ pramādaṃ parivarjayet /",
  "S04bsa052_u:1298": "yaiḥ pramādaḥ parityaktaḥ prāptaṃ taiḥ padamacyutam //",
  "S04bsa052_u:1299": "Dhs_6.164 apramādarato yo hi nirvāṇasyaiva so 'ntike /",
  "S04bsa052_u:1300": "apramādapadaṃ hayetannirvāṇasyāgrataḥ padam //",
  "S04bsa052_u:1301": "pramattaḥ sadaiva duḥkhito bhavati",
  "S04bsa052_u:1302": "Dhs_6.165 pramādo vinipātāya hetureṣaḥ prakīrtitaḥ /",
  "S04bsa052_u:1303": "pramattaḥ puruṣaḥ sarvaḥ sonmāda iva lakṣyate //",
  "S04bsa052_u:1304": "Dhs_6.166 laghutvaṃ yāti loke 'smin pratyavāyeṣu pacyate /",
  "S04bsa052_u:1305": "pramattaḥ puruṣaḥ śakto viparīteṣu vartate //",
  "S04bsa052_u:1306": "Dhs_6.167 hetau karmavipāke ca mṛtyūtpattau tathaiva ca /",
  "S04bsa052_u:1307": "pramādāgniśca yaṃ tīkṣṇo narakānupakarṣati /",
  "S04bsa052_u:1308": "tasmānnarakamokṣārtha pramādaṃ vinivarjayet //",
  "S04bsa052_u:1309": "Dhs_6.168 ye pramādaṃ vinirjitya nityaṃ jñānaratā narāḥ /",
  "S04bsa052_u:1310": "te kleśabandhanaṃ chitvā padaṃ yātāḥ sukhodayam //",
  "S04bsa052_u:1311": "Dhs_6.169 karmasūtrairnibaddhāśca cittadolāṃ samāśritāḥ /",
  "S04bsa052_u:1312": "bhramanti vibhave sattvā mā pramādeṣu rakṣathaḥ //",
  "S04bsa052_u:1313": "Dhs_6.170 sukhī bhavati duḥkhī vai duḥkhitaścāpi sukhitaḥ /",
  "S04bsa052_u:1314": "bhartāpi tṛpto bhavati mā pramādeṣu rakṣathaḥ //",
  "S04bsa052_u:1315": "Dhs_6.171 mātā pitā vā bhavati bhāryā mātṛtvameva ca /",
  "S04bsa052_u:1316": "parivarto mahāneṣu mā pramādeṣu rakṣathaḥ //",
  "S04bsa052_u:1317": "Dhs_6.172 pramādājjāyate rāgo rāgād dveṣaḥ prapadyate /",
  "S04bsa052_u:1318": "sa doṣapathamāpanno narakānupadhāvati //",
  "S04bsa052_u:1319": "prajñāruḍhaḥ pramādaśūnyaḥ san śivaṃ panthānamāpnoti",
  "S04bsa052_u:1320": "Dhs_6.173 prajñāprāsādamāroha yogakṣemamanuttamam /",
  "S04bsa052_u:1321": "eṣa panthāḥ śivaḥ śreṣṭho yaḥ pramādavivarjitaḥ /",
  "S04bsa052_u:1322": "tena mārgeṇa satataṃ nirvāṇaṃ yānti paṇḍitāḥ //",
  "S04bsa052_u:1323": "Dhs_6.174 virodho mārgasampattau cittasantānadūṣakaḥ /",
  "S04bsa052_u:1324": "āchettā dharmasetūnāṃ pramādaḥ parikīrtitaḥ //",
  "S04bsa052_u:1325": "pramādopahatāḥ nāśaṃ yānti",
  "S04bsa052_u:1326": "Dhs_6.175 smṛti sandūṣakaṃ dṛṣṭaṃ mokṣāya vṛttināśakaḥ /",
  "S04bsa052_u:1327": "durgatīnāṃ paraṃ netā pramādaḥ sampravartate //",
  "S04bsa052_u:1328": "Dhs_6.176 aneka puruṣaḥ kṣipto nātmano vindate hitam /",
  "S04bsa052_u:1329": "nāvācyaṃ na ca kāryāṇāṃ vindate 'mṛtakopamaḥ //",
  "S04bsa052_u:1330": "Dhs_6.177 ta ete paśubhistulyā devavigrahadhāriṇaḥ /",
  "S04bsa052_u:1331": "pramādopahatā mūḍhā nṛtyanti ca hasanti ca //",
  "S04bsa052_u:1332": "Dhs_6.178 utpannāvicyutāḥ mārgāt kṣāntiṃ ye nāśayanti ca /",
  "S04bsa052_u:1333": "nṛbhavārṇavabhūtā ye te pramādānudhāvinaḥ //",
  "S04bsa052_u:1334": "Dhs_6.179 janakaḥ sarvadoṣāṇāṃ bandhanaṃ pāpakarmaṇām /",
  "S04bsa052_u:1335": "pramoṣaḥ sarvadharmāṇāṃ pramādāriḥ pravartate //",
  "S04bsa052_u:1336": "sarveṣāṃ śubhakarmāṇāṃ pramādaḥ śatrureva",
  "S04bsa052_u:1337": "Dhs_6.180 nādhyātmikāni karmāṇi na bāhayāni kathañcana /",
  "S04bsa052_u:1338": "pramādopahato janturjānīte naṣṭamāsanaḥ //",
  "S04bsa052_u:1339": "Dhs_6.181 krīḍāyāṃ vyagramanaso nṛtyagāndharvalālasāḥ /",
  "S04bsa052_u:1340": "atṛṣṇārviṣayairdivyairnakṣyanti vibudhālayāḥ //",
  "S04bsa052_u:1341": "Dhs_6.182 bhayasthāne hasantyete pramādena vimohitāḥ /",
  "S04bsa052_u:1342": "mārgāmārga na vindanti jātyandhena surāḥ samāḥ //",
  "S04bsa052_u:1343": "kāmadhātāveva pramattāḥ bhramanti",
  "S04bsa052_u:1344": "Dhs_6.183 kāmadhātau bhramanyete cakravadgati pañcake /",
  "S04bsa052_u:1345": "dhyānebhyo yaddhi patanaṃ tat pramādasya ceṣṭitam //",
  "S04bsa052_u:1346": "pramādaceṣṭitaṃ karmapatanāya jāyate",
  "S04bsa052_u:1347": "Dhs_6.184 ārūpyebhyaśca yatsthānaṃ caturthaṃ prāpyalaukikāt /",
  "S04bsa052_u:1348": "bhramanti bhramadolāyāṃ tat pramādasya ceṣṭitam //",
  "S04bsa052_u:1349": "Dhs_6.185 pramādabandhanairbaddhaṃ tṛṣṇāpāśaiśca yantritam /",
  "S04bsa052_u:1350": "traidhātukamidaṃ kṛtsnaṃ na ca buddhayantya cetasaḥ //",
  "S04bsa052_u:1351": "Dhs_6.186 yat prayānti dharmasthānaṃ tṛṣṇābhayadarśitāḥ /",
  "S04bsa052_u:1352": "na bhūyaḥ khedamāyāti tat pramādasya ceṣṭitam //",
  "S04bsa052_u:1353": "pramādavaśāt duḥkhamevāpnoti janaḥ",
  "S04bsa052_u:1354": "Dhs_6.187 priyaviśleṣajaṃ nṛṇāṃ yadduḥkhaṃ hṛdi jāyate /",
  "S04bsa052_u:1355": "sevanād yat pramādasya kathayanti tathāgatā //",
  "S04bsa052_u:1356": "Dhs_6.188 anarthā hi trayo loke yairidaṃ naśyate jagat /",
  "S04bsa052_u:1357": "vyādhirjarā ca mṛtyuśca pramādālasya sambhavāḥ //",
  "S04bsa052_u:1358": "Dhs_6.189 prarohanti yathā bhūmau savauṣadhitṛṇādayaḥ /",
  "S04bsa052_u:1359": "tathā pramādināṃ kleṣāḥ pravartante pṛthagvidhāḥ //",
  "S04bsa052_u:1360": "pramādasya viṣāṅkuraḥ",
  "S04bsa052_u:1361": "Dhs_6.190 strīśleṣo madyapānaṃ ca krīḍā ca viṣayaiḥ saha /",
  "S04bsa052_u:1362": "cāpalyamayakausīdyaṃ pramādasya viṣāṅkuraḥ //",
  "S04bsa052_u:1363": "pramādāpramādayorlakṣaṇam",
  "S04bsa052_u:1364": "Dhs_6.191 pramādaḥ paramaṃ duḥkhapramādaḥ paraṃ sukham /",
  "S04bsa052_u:1365": "samāsāllakṣaṇaṃ proktamapramādapramādayoḥ //",
  "S04bsa052_u:1366": "ataḥ pramādo na sevyaḥ",
  "S04bsa052_u:1367": "Dhs_6.192 tasmāt pramādo na nareṇa sevyaḥ,",
  "S04bsa052_u:1368": "sa durgatīnāṃ prathamāgrameva /",
  "S04bsa052_u:1369": "vihāya taṃ duḥkhasahastrayoniṃ,",
  "S04bsa052_u:1370": "prayānti buddhā bhavapāragrayam //",
  "S04bsa052_u:1371": "// iti apramādavargaḥ ṣaṣṭhaḥ //",
  "S04bsa052_u:1372": "(7) kāmajugupsāvargaḥ",
  "S04bsa052_u:1373": "kāmasya narakahetutvam",
  "S04bsa052_u:1374": "Dhs_7.1 na kāmeṣu ratiṃ kuryāt kāmāḥ paramavañcakāḥ /",
  "S04bsa052_u:1375": "saṃsārabandhanā ghorāḥ sarve narakahetavaḥ //",
  "S04bsa052_u:1376": "Dhs_7.2 yaḥ saṃrakṣati kāmeṣu tasya duḥkhamanantakam /",
  "S04bsa052_u:1377": "na kāmoragadaṣṭasya sukhamasti kathañcana //",
  "S04bsa052_u:1378": "rāgādivaśagānāṃ ceṣṭitam",
  "S04bsa052_u:1379": "Dhs_7.3 varaṃ niśitadhāreṇa kṣureṇa svayamātmanaḥ /",
  "S04bsa052_u:1380": "saṃkṣoditā bhavejjihvā na coktaṃ kāmagaṃva(caḥ) //",
  "S04bsa052_u:1381": "Dhs_7.4 rāgeṇa vañcitāḥ sattvā dveṣeṇa paripīḍitāḥ /",
  "S04bsa052_u:1382": "mohasya vaśamāpannā bhāṣante 'madhuraṃ vacaḥ //",
  "S04bsa052_u:1383": "rāgavaśagaḥ sadā duḥkhatamamanubhavati",
  "S04bsa052_u:1384": "Dhs_7.5 alparāgānniruddho yaḥ kurute duṣkṛtaṃ bahu /",
  "S04bsa052_u:1385": "sa rāgavaśago mūḍho duḥkhād duḥkhamavāpnuyāt //",
  "S04bsa052_u:1386": "kāmapariṇatimāha",
  "S04bsa052_u:1387": "Dhs_7.6 atṛptirasmāt kāmāste na sukhā nāpi śāśvatāḥ /",
  "S04bsa052_u:1388": "pariṇāme mahātīvrāstasmāt tān parivarjayet //",
  "S04bsa052_u:1389": "Dhs_7.7 rāgābhibhūtāḥ puruṣā narakālayavartinaḥ /",
  "S04bsa052_u:1390": "na rāgavaśagā ye tu na teṣāṃ narakād bhayam //",
  "S04bsa052_u:1391": "kāmaviṣaṃ parityājyam",
  "S04bsa052_u:1392": "caṇḍācaṇḍisamutthāśca caṇḍāśca pariṇāmataḥ /",
  "S04bsa052_u:1393": "Dhs_7.8 kāmā viṣāgnipratimāḥ parivarjyāḥ prayatnataḥ //",
  "S04bsa052_u:1394": "Dhs_7.9 parivarjitakāmasya nityaṃ mokṣaratasya ca /",
  "S04bsa052_u:1395": "naśyantyakuśalā dharmāstamaḥ sūryodaye tathā //",
  "S04bsa052_u:1396": "kāmānalaḥ narake pātayati",
  "S04bsa052_u:1397": "Dhs_7.10 indriyāṇīndriyārthajño mohayitvā pṛthagvidhāḥ /",
  "S04bsa052_u:1398": "narake pātayantyete kāmāḥ bālamanoharāḥ //",
  "S04bsa052_u:1399": "rāgāgneḥ mahimā",
  "S04bsa052_u:1400": "Dhs_7.11 pañcendriyaprasaktasya viṣayaiḥ pañcabhistathā /",
  "S04bsa052_u:1401": "muhūrtamapi rāgāgnirviṣayairnaiva tṛpyati //",
  "S04bsa052_u:1402": "Dhs_7.12 saṃśleṣājjāyate vahnirviśleṣānnaiva jāyate /",
  "S04bsa052_u:1403": "saṃśleṣādapi viśleṣo (rāgā)",
  "S04bsa052_u:1404": "gnirjīryate nṛṇām //",
  "S04bsa052_u:1405": "Dhs_7.13 dūrānna dāhako vahnirviṣayastasya nāsti saḥ /",
  "S04bsa052_u:1406": "dūrāntikasamo ghoro rāgāgniratidāhakaḥ //",
  "S04bsa052_u:1407": "Dhs_7.14 saṅkalpakāṣṭhaprabhavaḥ spṛhākuṭilavegavān /",
  "S04bsa052_u:1408": "tṛṣṇā ghṛtaprasakto 'yaṃ rāgāgnirapi dāhakaḥ //",
  "S04bsa052_u:1409": "Dhs_7.15 dagdhvā śarīrametaddhi jvalanaḥ sampraśāmyate /",
  "S04bsa052_u:1410": "nāmarūpavinirmukto rāgāgnirnaiva śāmyate //",
  "S04bsa052_u:1411": "Dhs_7.16 udvejayati bhūtāni vahniḥ paramadāhakaḥ /",
  "S04bsa052_u:1412": "rāgāgniratitīkṣṇo 'pi nodvegaṃ kurute nṛṇām //",
  "S04bsa052_u:1413": "Dhs_7.17 pañcendriyasamuttho 'yaṃ viṣayaiḥ pañcabhirvṛtaḥ /",
  "S04bsa052_u:1414": "tṛṣṇāsamīraṇabalād rāgāgni(rdahati) prajāḥ //",
  "S04bsa052_u:1415": "Dhs_7.18 vitarkāraṇisambhūto viṣayaiḥ parivardhitaḥ /",
  "S04bsa052_u:1416": "kāṣṭhavad dahyate tena na ca dṛśyo janasya saḥ //",
  "S04bsa052_u:1417": "Dhs_7.19 yathā yathā hi prabalo rāgāgnistapyate mahān /",
  "S04bsa052_u:1418": "tathā tathā (ca)",
  "S04bsa052_u:1419": "rāgāndhaiḥ svasukhaṃ parisevyate //",
  "S04bsa052_u:1420": "Dhs_7.20 agniḥ prakāśako bhavati rāgāgnistamasāvṛtaḥ /",
  "S04bsa052_u:1421": "tasmācchiśiravad dhīmān rāgāgniṃ parivarjayet //",
  "S04bsa052_u:1422": "viṣayapariṇāmamāha",
  "S04bsa052_u:1423": "Dhs_7.21 viṣayābhirato janturna sukhī syāt kathañcana /",
  "S04bsa052_u:1424": "viṣayāḥ viṣayairdaṣṭāḥ pariṇāme ca dāruṇāḥ //",
  "S04bsa052_u:1425": "Dhs_7.22 nādye nānte na madhye ca nāsmiṃlloke na cāpare /",
  "S04bsa052_u:1426": "sukhadā viṣayā kāmaṃ bhavantīha kathañcana //",
  "S04bsa052_u:1427": "Dhs_7.23 bāliśasya hi sarvasya tṛṣṇākrīḍanasaṃbhavaiḥ /",
  "S04bsa052_u:1428": "na tṛpto viṣayairagnirjvalanasya yathendhanaiḥ //",
  "S04bsa052_u:1429": "Dhs_7.24 atṛptoḥ viṣayaiḥ sarvo jano 'yaṃ parivañcitaḥ /",
  "S04bsa052_u:1430": "mṛtyunābhyāsanirata etairdoṣairvidahyate //",
  "S04bsa052_u:1431": "kāmamohāndhānāṃ sthitimāha",
  "S04bsa052_u:1432": "Dhs_7.25 sukhānāṃ kāmacārāṇāṃ mohasya khalu ceṣṭitam /",
  "S04bsa052_u:1433": "tadeva yadi devānāṃ khagaiḥ syuste samāḥ surāḥ //",
  "S04bsa052_u:1434": "Dhs_7.26 kalpānteṣvabhisantaptaḥ śasyate saritāṃ patiḥ /",
  "S04bsa052_u:1435": "na dṛṣṭistṛpyate rūpaiḥ kalpakoṭiśatairapi //",
  "S04bsa052_u:1436": "Dhs_7.27 syāt samudrasya caryāptiḥ salilairvaśagādibhiḥ /",
  "S04bsa052_u:1437": "na tu dṛṣṭiḥ samudrasya rūpārthaistṛptirasti hi //",
  "S04bsa052_u:1438": "Dhs_7.28 avitṛptasya kāmebhyaḥ kiṃ sukhaṃ parikalpyate /",
  "S04bsa052_u:1439": "tṛptiryāsti vitṛṣṇasya gataśokasya dehinaḥ //",
  "S04bsa052_u:1440": "Dhs_7.29 mādyante bahumohāndhā na ca buddhayanti bāliśāḥ /",
  "S04bsa052_u:1441": "mandena kṣaṇikā yadvat malayendhanapādapāḥ //",
  "S04bsa052_u:1442": "kāmā asārāḥ vañcakāśca bhavanti",
  "S04bsa052_u:1443": "Dhs_7.30 svapnapramoṣadharmāṇo gandharvanagaropamāḥ /",
  "S04bsa052_u:1444": "riktāstucchā asārāśca kāmāḥ paramavañcakāḥ //",
  "S04bsa052_u:1445": "Dhs_7.31 (kā) mā mohena (ca)",
  "S04bsa052_u:1446": "samāḥ kiṃ pākasadṛśopamāḥ /",
  "S04bsa052_u:1447": "kāmā lokahitakarā vahnivat parikīrtitāḥ //",
  "S04bsa052_u:1448": "Dhs_7.32 kāmasyādīnavaṃ jñātvā yena tatphalamohitāḥ /",
  "S04bsa052_u:1449": "tena taddarśakāḥ prītā gatakāṃkṣasya (dehinaḥ) //",
  "S04bsa052_u:1450": "Dhs_7.33 (a)nyathā cintyamānānāṃ yathā prāptā punastathā /",
  "S04bsa052_u:1451": "sarvataḥ pāpakartāraḥ kāmā loke viṣopamāḥ //",
  "S04bsa052_u:1452": "Dhs_7.34 kāmairatṛptamanasaste te devāścyutāḥ punaḥ /",
  "S04bsa052_u:1453": "patanti narake mūḍhāḥ kāmena parivañcitāḥ //",
  "S04bsa052_u:1454": "nārīṃ nindayati",
  "S04bsa052_u:1455": "Dhs_7.35 nadītaraṅgacapalā vidyullekhasamāśca te /",
  "S04bsa052_u:1456": "mīnāvartabalā nāryaḥ kāmalokaviṣāspadāḥ //",
  "S04bsa052_u:1457": "Dhs_7.36 vicintitā vivardhante varddhitā vahnisannibhāḥ /",
  "S04bsa052_u:1458": "ādau cānte tathā kāmāstasmāt kāmān vivarjayet //",
  "S04bsa052_u:1459": "kāmasevanaphalam",
  "S04bsa052_u:1460": "Dhs_7.37 yathā yathā hi sevyante vivardhante tathā tathā /",
  "S04bsa052_u:1461": "vahnijvālāsamāsṛṣṭāḥ kāmāḥ kaṭuvipākinaḥ //",
  "S04bsa052_u:1462": "kāmavarjanaphalam āha",
  "S04bsa052_u:1463": "Dhs_7.38 evaṃ doṣaṃ sadā jñātvā dhīraḥ kāmān vivarjayet /",
  "S04bsa052_u:1464": "parivartitakāmasya sukhaṃ bhavati naiṣṭhikam //",
  "S04bsa052_u:1465": "kāmāgniḥ devānnapi pātayati",
  "S04bsa052_u:1466": "Dhs_7.39 asaṅkhyāni sahasrāṇi devānāṃ niyutāni ca /",
  "S04bsa052_u:1467": "patanti kāmadahanaṃ narakaṃ vahnibhairavam //",
  "S04bsa052_u:1468": "Dhs_7.40 yathāgniviṣaśastrāṇi varjayanti sukhārthinaḥ /",
  "S04bsa052_u:1469": "tathā kāmāḥ sadā varjyā hetavo narakasya te //",
  "S04bsa052_u:1470": "Dhs_7.41 na dṛṣṭo na śrutaḥ kaścid yaḥ kāmavaśagaḥ pumān /",
  "S04bsa052_u:1471": "na kāmairvipralabdhaḥ syānna ca duḥkhena pīḍitaḥ //",
  "S04bsa052_u:1472": "Dhs_7.42 tasmādalamalaṃ kāmairmā caiteṣu manaḥ kṛthāḥ /",
  "S04bsa052_u:1473": "sarve sarvāsvavasthāsu kāmā vahniviṣopamāḥ //",
  "S04bsa052_u:1474": "Dhs_7.43 anādirmati saṃsāre śatravaścittasambhavāḥ /",
  "S04bsa052_u:1475": "ahantvāttu bhavet prītirna sā kāmaiḥ kathañcana //",
  "S04bsa052_u:1476": "Dhs_7.44 sakalmaṣā kaṭuphalā duḥkhāt kāmodbhavā ratiḥ /",
  "S04bsa052_u:1477": "yā tu kāmavinirmuktā sā ratiḥ pari(bhāṣitā) //",
  "S04bsa052_u:1478": "yoginaḥ paramā gatiḥ",
  "S04bsa052_u:1479": "Dhs_7.45 tāṃ samāśritya gacchanti yoginaḥ paramāṃ gatim /",
  "S04bsa052_u:1480": "na tu kāmakṛtā prītirnayate padamacyutam //",
  "S04bsa052_u:1481": "kāmajaratiṃ nindati",
  "S04bsa052_u:1482": "Dhs_7.46 āpātamadhurā ramyā vipāke jvalanopamā /",
  "S04bsa052_u:1483": "ratirbhavati kāmāgnijanyā narakagāminī //",
  "S04bsa052_u:1484": "Dhs_7.47 āpātaramyā madhurā madhye ramyā ca sarvadā /",
  "S04bsa052_u:1485": "śāntamante ca vimalaṃ nayate padamacyutam //",
  "S04bsa052_u:1486": "Dhs_7.48 ādyantamadhyakalyāṇī nityaṃ māteva śobhanā /",
  "S04bsa052_u:1487": "tāṃ vyudasya kathaṃ bālā rakṣante (kāmajāṃ ratim) //",
  "S04bsa052_u:1488": "kāmakṛtā ratiḥ nirataṃ tapati",
  "S04bsa052_u:1489": "Dhs_7.49 madhyādinidhane duḥkhā nityaṃ doṣādibhirvṛtā /",
  "S04bsa052_u:1490": "kathaṃ sā sevyate bālairyā na dṛṣṭā sukhāvahā //",
  "S04bsa052_u:1491": "Dhs_7.50 viṣamañjarivad ramyā sparśe jvalanasambhavā /",
  "S04bsa052_u:1492": "tathā kāmakṛtā prītiḥ pariṇāme viṣopamā //",
  "S04bsa052_u:1493": "Dhs_7.51 hūyamāno yathā vahnirjvalanena praśāmyati /",
  "S04bsa052_u:1494": "dāhena ca prarohaḥ syāt tadvat kāmakṛtā ratiḥ //",
  "S04bsa052_u:1495": "Dhs_7.52 pataṅgaḥ paśyati hyagni dāhadoṣaṃ na paśyati /",
  "S04bsa052_u:1496": "tathā kāmakṛtāṃ prītiṃ paśyantyakṛtabuddhayaḥ //",
  "S04bsa052_u:1497": "Dhs_7.53 yastu rāgakṛto dāhaḥ pacyate kāmināṃ sadā /",
  "S04bsa052_u:1498": "pataṅgasadṛśaṃ dāhaṃ sarvathā nai(va) paśyati //",
  "S04bsa052_u:1499": "kāmapramādāt patanaṃ dhruvameva",
  "S04bsa052_u:1500": "Dhs_7.54 tasmāt kāma(viṣaṃ)",
  "S04bsa052_u:1501": "tyaktvā nityaṃ jīvatha he surāḥ /",
  "S04bsa052_u:1502": "bhavantu mā vṛthā janmapramādena prapātanam //",
  "S04bsa052_u:1503": "Dhs_7.55 saṃkṣīṇaśubhakarmāṇo nityaṃ kāmairvimohitāḥ /",
  "S04bsa052_u:1504": "taṃ hitvā narakaṃ yānti kāmamohena vañcitāḥ //",
  "S04bsa052_u:1505": "kāmamohitaḥ viṣavṛkṣamayaṃ puṣpaṃ pibati",
  "S04bsa052_u:1506": "Dhs_7.56 viṣavṛkṣamayaṃ puṣpaṃ pīyate bhramarairyathā /",
  "S04bsa052_u:1507": "tathā viṣātmakamidaṃ sukhaṃ bhuṅkte hi mohitaḥ //",
  "S04bsa052_u:1508": "Dhs_7.57 jīveyuḥ pāmarāḥ kecit viṣaṃ pītvāpi durbhagāḥ /",
  "S04bsa052_u:1509": "na kāmaviṣapītasya jīvitaṃ durlabhaṃ bhavet //",
  "S04bsa052_u:1510": "Dhs_7.58 yathā hi narake vahnirjvalayatya vicāriṇam /",
  "S04bsa052_u:1511": "tathā kāmamayo vahnirdahatīha divaukasaḥ //",
  "S04bsa052_u:1512": "kāmāgniḥ hiṃsaka eva",
  "S04bsa052_u:1513": "Dhs_7.59 śrutipāśamayo vahniḥ pretāneṣa dahatyati /",
  "S04bsa052_u:1514": "dahane hiṃsako vahnirnṛṇāṃ paryeṣaṇātmakaḥ //",
  "S04bsa052_u:1515": "Dhs_7.60 evamagnisamaṃ tāvat parihārya samantataḥ /",
  "S04bsa052_u:1516": "sarvalokamaśeṣeṇa dahyate kāmamohitaḥ //",
  "S04bsa052_u:1517": "viṣayāsaktaṃ manaḥ vyasane pātayati",
  "S04bsa052_u:1518": "Dhs_7.61 viṣayeṣu sadācittaṃ dhāvantaṃ cañcalaṃ mahat /",
  "S04bsa052_u:1519": "na tyājyaṃ vyasane mūḍha yad paśyasi bhaviṣyati //",
  "S04bsa052_u:1520": "Dhs_7.62 kāmeṣu rakṣa te cittaṃ vyasanenāvabudhyate /",
  "S04bsa052_u:1521": "vyasanaughe samutpanne tat paścāt paritapyate //",
  "S04bsa052_u:1522": "kāmamohitāḥ mahadbhayamapi na paśyanti",
  "S04bsa052_u:1523": "Dhs_7.63 vṛthā kāmamadairmattā devāḥ prakṛtidurbalāḥ /",
  "S04bsa052_u:1524": "bhramanti bhramitāḥ kāmairna paśyanti mahad bhayam //",
  "S04bsa052_u:1525": "Dhs_7.64 viśvasanti hi ye devāḥ kāmeṣvahitakāriṣu /",
  "S04bsa052_u:1526": "vyatirekeṣu te paścāt pratibudhyantyamedhasaḥ //",
  "S04bsa052_u:1527": "kāmāḥ paramavañcakā bhavanti",
  "S04bsa052_u:1528": "Dhs_7.65 na ca paśyanti (vi)",
  "S04bsa052_u:1529": "budhāścittena parivañcitāḥ /",
  "S04bsa052_u:1530": "kṣaṇikā madhurā jātāḥ kāmāḥ paramavañcakāḥ //",
  "S04bsa052_u:1531": "kāma prati na viśvaset",
  "S04bsa052_u:1532": "Dhs_7.66 śataśaśca sahastraiśca koṭiśaḥ padmaśastathā /",
  "S04bsa052_u:1533": "labdhā naṣṭā punaḥ kāmā na teṣāṃ viścaset pumān //",
  "S04bsa052_u:1534": "kāmairmohitaḥ pataṅgasamo narakāgninā dahyate",
  "S04bsa052_u:1535": "Dhs_7.67 viṣayād bandhanaṃ tīvraṃ sarve narakahetavaḥ /",
  "S04bsa052_u:1536": "tasmādatyantatastyaktvā śreyase kriyatāṃ manaḥ //",
  "S04bsa052_u:1537": "Dhs_7.68 rāgeṇa rañjitāḥ pūrvaṃ dveṣeṇa ca tiraskṛtāḥ /",
  "S04bsa052_u:1538": "mohena mohitāścaiva te 'śrutākṛtakāriṇaḥ //",
  "S04bsa052_u:1539": "Dhs_7.69 kāmārthaireṣyate bālaḥ punaḥ kāmairvimohitaḥ /",
  "S04bsa052_u:1540": "sa pataṅgasamo mūḍhaḥ dahyate narakāgninā //",
  "S04bsa052_u:1541": "kāmavaśagāḥ suralokādapi patanti",
  "S04bsa052_u:1542": "Dhs_7.70 avaśyambhāvi patanaṃ suralokāt samantataḥ /",
  "S04bsa052_u:1543": "na jñātvā kāmavaśago syādiha kathañcana //",
  "S04bsa052_u:1544": "Dhs_7.71 kāmena vañcitāḥ sattvāḥ kāmena ca vimohitāḥ /",
  "S04bsa052_u:1545": "kāmapāśāpakṛṣṭāste patanti narake sadā //",
  "S04bsa052_u:1546": "kāmaṃ tyaktva svahite manaḥ karttavyam",
  "S04bsa052_u:1547": "Dhs_7.72 tadetad vyasanaṃ sattvāḥ svahite kriyatāṃ manaḥ /",
  "S04bsa052_u:1548": "manasāpi svadāntena nānutapyanti dehinaḥ //",
  "S04bsa052_u:1549": "Dhs_7.73 manoviṣeṇa ye daṣṭāḥ kāmavegena sarvadā /",
  "S04bsa052_u:1550": "te mūḍhā mṛtyuvaśagāḥ kāmānalahatā narāḥ //",
  "S04bsa052_u:1551": "Dhs_7.74 na tṛptirasti kāmānāṃ tṛṣṇayā hitakāriṇām /",
  "S04bsa052_u:1552": "tṛṣṇāpi tṛptijanikā mano naiva hi tṛpyati //",
  "S04bsa052_u:1553": "jñānadīpenaijendriyāṇāṃ viṣayebhyastṛptirjāyate",
  "S04bsa052_u:1554": "Dhs_7.75 na jātu viṣayaistṛptirindriyāṇāṃ bhaviṣyati /",
  "S04bsa052_u:1555": "yadi na jñānadīpena kṣapayiṣyanti (te narāḥ) //",
  "S04bsa052_u:1556": "nārīsevanena nāśaḥ suniścitaḥ",
  "S04bsa052_u:1557": "Dhs_7.76 yoṣitaḥ sevyamānā hi vitarkaśatamālikāḥ /",
  "S04bsa052_u:1558": "pravardhati yathā vahnirvāyunā samudīritaḥ //",
  "S04bsa052_u:1559": "kāmāgnidīptāḥ kadāpi śāntiṃ nāpnuvanti",
  "S04bsa052_u:1560": "Dhs_7.77 taṃ matvā vegarabhasā nityaṃ kāmo 'gnidīpitaḥ /",
  "S04bsa052_u:1561": "kāmān hāpayati jñānī buddhatattvavicintakaḥ //",
  "S04bsa052_u:1562": "Dhs_7.78 ye nityaṃ bhrāntamanaso nityaṃ viṣayatatparāḥ /",
  "S04bsa052_u:1563": "ramante vibudhāḥ sarve tat sarvaṃ mohaceṣṭitam //",
  "S04bsa052_u:1564": "Dhs_7.79 sevyamāno hi vibudhairviṣayāgnirvivardhate /",
  "S04bsa052_u:1565": "pāśenānena saṃyukto vahnirvāyusamīritaḥ //",
  "S04bsa052_u:1566": "rāgavivaśā amarā api patanti",
  "S04bsa052_u:1567": "Dhs_7.80 amarāḥ rāgavivaśā nityaṃ viṣayatatparāḥ /",
  "S04bsa052_u:1568": "devalokāt patantyete moharāgeṇa vañcitāḥ //",
  "S04bsa052_u:1569": "Dhs_7.81 ramante viṣayairete tatra tallīnamānasāḥ /",
  "S04bsa052_u:1570": "na ca vindanti yad duḥkhaṃ viprayogo bhaviṣyati //",
  "S04bsa052_u:1571": "viyogajaṃ duḥkhaṃ kaṣṭapradameva",
  "S04bsa052_u:1572": "Dhs_7.82 yadetat sukhamevādau divyaṃ pañcaguṇānvitam /",
  "S04bsa052_u:1573": "viyogajasya duḥkhasya kalāṃ nārhatiṣoḍaśīm //",
  "S04bsa052_u:1574": "Dhs_7.83 kāmānāṃ tadvighāto hi janenaivopayujyate /",
  "S04bsa052_u:1575": "satṛṣṇasya tathā tṛptiḥ kāmebhyo naiva jāyate //",
  "S04bsa052_u:1576": "kāmānusevinaḥ duḥkhaṃ kadāpi śāntiṃ nādhigacchati",
  "S04bsa052_u:1577": "Dhs_7.84 anapekṣitacittasya nityaṃ kāmānusevinaḥ /",
  "S04bsa052_u:1578": "dīrgharātrānuśayikaṃ duḥkhaṃ naiva praśāmyate //",
  "S04bsa052_u:1579": "Dhs_7.85 tvaritaṃ rakṣyate mūḍho vyasanenaiva budhyate /",
  "S04bsa052_u:1580": "paścāttu vyasane prāpte jānīte yasya tat phalam //",
  "S04bsa052_u:1581": "Dhs_7.86 āsvādabhadrakā hyete kāmāḥ paramadāruṇāḥ /",
  "S04bsa052_u:1582": "dūtakān narakasyaitān carantyahitakāriṇaḥ //",
  "S04bsa052_u:1583": "viṣayāgnidagdhāḥ narakaṃ yānti",
  "S04bsa052_u:1584": "Dhs_7.87 yasteṣāṃ viśvaset martyo jñānacakṣurvigarhitaḥ /",
  "S04bsa052_u:1585": "viṣayāgnirabhratulyaḥ sa yāti narakaṃ naraḥ //",
  "S04bsa052_u:1586": "Dhs_7.88 alpāsvādālpahṛdayā nityaṃ puruṣavañcakāḥ /",
  "S04bsa052_u:1587": "gandharvanagaraprakhyāḥ kāmā āsvādabhadrakāḥ //",
  "S04bsa052_u:1588": "viṣayamohitāḥ devā api durgati yānti",
  "S04bsa052_u:1589": "Dhs_7.89 (yathā) dīpaprabhā(bhasma)",
  "S04bsa052_u:1590": "sañchanneva punaḥ punaḥ /",
  "S04bsa052_u:1591": "na ca bindatyamanaso devā viṣayamohitāḥ //",
  "S04bsa052_u:1592": "Dhs_7.90 viṣayeṇātirabhasā nityaṃ kāmavaśānugāḥ /",
  "S04bsa052_u:1593": "na vidanti mahad duḥkhaṃ yadavaśyaṃ bhaviṣyati //",
  "S04bsa052_u:1594": "Dhs_7.91 ramaṇīyāni kāmāni yasyaivaṃ jāyate matiḥ /",
  "S04bsa052_u:1595": "sa paścād vyasane prāpte mūḍho 'sau vipralapyate //",
  "S04bsa052_u:1596": "Dhs_7.92 na kāmena madāndhasya viṣayairmohitasya ca /",
  "S04bsa052_u:1597": "naityikaṃ bhavati śarmma yatsukhānāmanuttamam //",
  "S04bsa052_u:1598": "ādhyātmikasukhāpekṣayā kāmasukhaṃ hīnatamam",
  "S04bsa052_u:1599": "Dhs_7.93 yacca kāmasukhaṃ loke yacca tṛṣṇodbhavaṃ sukham /",
  "S04bsa052_u:1600": "ekasyādhyātmikasyedaṃ kalāṃ nārhatiṣoḍaśīm //",
  "S04bsa052_u:1601": "kāmī kadāpi sukhaṃ nāśnute",
  "S04bsa052_u:1602": "Dhs_7.94 na sukhī vartate tāvadya yasya kāmo hṛdi sthitaḥ /",
  "S04bsa052_u:1603": "sa sarvaduḥkhabhāgārho narakānupadhāvati //",
  "S04bsa052_u:1604": "Dhs_7.95 na tṛptirvidyate kāmairapi (bhogaḥ)",
  "S04bsa052_u:1605": "śataṃ nṛṇām /",
  "S04bsa052_u:1606": "yatra saukhyaṃ na tatrāsti tṛptirviṣayasevinām //",
  "S04bsa052_u:1607": "Dhs_7.96 sevyamānāḥ sadā kāmā vardhante ca muhurmuhuḥ /",
  "S04bsa052_u:1608": "te vardhitā viṣasamā bhavanti vinipātinaḥ //",
  "S04bsa052_u:1609": "Dhs_7.97 vipattikuśalā ghorā nityaṃ patanahetavaḥ /",
  "S04bsa052_u:1610": "na ca teṣāṃ parityāgaṃ kurvanti viṣayotsavāḥ //",
  "S04bsa052_u:1611": "Dhs_7.98 yasya dṛṣṭisamudrasya rūpaistṛptirna vidyate /",
  "S04bsa052_u:1612": "tathā śarmamanojñaiśca rasatṛptirna vidyate //",
  "S04bsa052_u:1613": "Dhs_7.99 gandhairapi sadā ghrāṇaṃ na tṛptimadhigacchati /",
  "S04bsa052_u:1614": "sparśāḥ sammukhasaṃsparśāḥ sevyante naiva tṛpyate //",
  "S04bsa052_u:1615": "Dhs_7.100 śabdaiḥ kāntaiḥ sumadhuraiḥ śrotrameti na tarpaṇam /",
  "S04bsa052_u:1616": "mano 'pi tṛptiviśvastaṃ vardhamānaṃ na tṛpyati //",
  "S04bsa052_u:1617": "indriyāṇi kāmabhūmiṣu pātayanti",
  "S04bsa052_u:1618": "Dhs_7.101 ṣaḍendriyāṇi capalānyādhṛtāni ratau punaḥ /",
  "S04bsa052_u:1619": "bhramanti muṣitā nityaṃ kāmabhūmiṣvanekaśaḥ //",
  "S04bsa052_u:1620": "Dhs_7.102 na tṛptirasti devānāṃ gajānāṃ vai tṛṇairyathā /",
  "S04bsa052_u:1621": "analasya svabhāvo 'yaṃ tasya tṛptirna vidyate //",
  "S04bsa052_u:1622": "Dhs_7.103 ṣaḍete vahnayastīvrā vitarkānilamūrchitāḥ /",
  "S04bsa052_u:1623": "bhramanti muṣitā nityaṃ kāmabhūmiṣvanekaśaḥ //",
  "S04bsa052_u:1624": "indriyadagdhā narakaṃ yānti",
  "S04bsa052_u:1625": "Dhs_7.104 tairayaṃ dahyate loko na ca vindatyabuddhimān /",
  "S04bsa052_u:1626": "āsvādabhadrakā hayete narakasya ca hetavaḥ //",
  "S04bsa052_u:1627": "kāmamohitaḥ sukhavañcito bhavati",
  "S04bsa052_u:1628": "Dhs_7.105 kāmā viṣayalobhāste lelihānā yathoragāḥ /",
  "S04bsa052_u:1629": "vilocanavaro hayeṣa na ca kāmairvimohitaḥ //",
  "S04bsa052_u:1630": "kāmavaśīnaraḥ netrahīnā mūḍhataraḥ",
  "S04bsa052_u:1631": "Dhs_7.106 sukhānusāriṇaḥ kāmo narakānupadhāvati /",
  "S04bsa052_u:1632": "na netrahīno narake pātyate satkriyānvitaḥ //",
  "S04bsa052_u:1633": "Dhs_7.107 tasmād varaṃ vicakṣuḥ syānna tu kāmavaśo naraḥ /",
  "S04bsa052_u:1634": "aśakyavañcitā mūḍhāḥ kāmairahitakāribhiḥ //",
  "S04bsa052_u:1635": "kāmacāriṇāṃ jñānādikaṃ durlabham",
  "S04bsa052_u:1636": "Dhs_7.108 anirvidyanti kāmebhyo mohitāḥ svena cetasā /",
  "S04bsa052_u:1637": "na jñānaṃ nāpi vijñānaṃ vidyate kāmacāriṇām //",
  "S04bsa052_u:1638": "kāmaḥ mṛtyubhavanaṃ nayati",
  "S04bsa052_u:1639": "Dhs_7.109 yad duḥkhakāmajaṃ hatvā punaḥ kāmavaśānugāḥ /",
  "S04bsa052_u:1640": "mitrarūpā ca ye kāmāḥ kimpākaphalasannibhāḥ /",
  "S04bsa052_u:1641": "nayanti mṛtyubhavanaṃ durgatīśca punaḥ punaḥ //",
  "S04bsa052_u:1642": "Dhs_7.110 anivarttya yathā toyamāpagānāmanekaśaḥ /",
  "S04bsa052_u:1643": "tathā saukhyagataṃ nṛṇāṃ sarvathā na vivartate //",
  "S04bsa052_u:1644": "Dhs_7.111 vanopavanabhogeṣu sukhaprāpteṣvanekaśaḥ /",
  "S04bsa052_u:1645": "yo na tṛpyati kāmeṣu sa naro 'dhamagāmikaḥ //",
  "S04bsa052_u:1646": "Dhs_7.112 pramādo pahato jantuḥ kāmāsvādeṣu tatparaḥ /",
  "S04bsa052_u:1647": "rūpeṣu rakṣyate nityaṃ pariṇāme ca vidyate //",
  "S04bsa052_u:1648": "Dhs_7.113 ghanacchāyāsvarūpāṇi karmamiśrāṇi yāni vai /",
  "S04bsa052_u:1649": "tāni caiva kathaṃ devāḥ śakṣyante kāmagocare //",
  "S04bsa052_u:1650": "kāmāḥ kadāpi na sevyāḥ",
  "S04bsa052_u:1651": "Dhs_7.114 yadi nityā bhaveyurna kāmāste syurviṣopamāḥ //",
  "S04bsa052_u:1652": "kāmatṛṣṇāduḥkhakarī",
  "S04bsa052_u:1653": "Dhs_7.115 tathāpi kāmatṛṣṇā yā na sā jāti vilakṣaṇā /",
  "S04bsa052_u:1654": "prāgeva nityaṃ duḥkhāya śūnyamātmānameva ca //",
  "S04bsa052_u:1655": "Dhs_7.116 teṣu duḥkhavipākeṣu kathaṃ rakṣantyabuddhayaḥ /",
  "S04bsa052_u:1656": "kāmāsvādeṣu rakṣyante bāliśāḥ mandabuddhayaḥ /",
  "S04bsa052_u:1657": "ādīnavaṃ na buddhayante kimpākaphalasannibham //",
  "S04bsa052_u:1658": "Dhs_7.117 rūpaśabdādibaddho 'yaṃ tṛṣṇāviprakṛto janaḥ /",
  "S04bsa052_u:1659": "dīpyate vivaśo nityaṃ,",
  "S04bsa052_u:1660": "kukarmaphalamohitam //",
  "S04bsa052_u:1661": "Dhs_7.118 āsvādayitvā puruṣāḥ kāmān viṣaphalopamān /",
  "S04bsa052_u:1662": "tṛṣṇayā tṛptamanasaḥ patanti narake punaḥ //",
  "S04bsa052_u:1663": "Dhs_7.119 yathābhivarṣate toyaṃ vardhante sarito yathā /",
  "S04bsa052_u:1664": "tathā kāmābhivarṣeṇa devānāṃ vardhate 'nalaḥ //",
  "S04bsa052_u:1665": "kāmasukhasya nānto vidyate",
  "S04bsa052_u:1666": "Dhs_7.120 jalasambhavamīno 'pi dṛśyate tṛṣṇayāturaḥ /",
  "S04bsa052_u:1667": "evaṃ sukhābhivṛddhā ca na vitṛpyati devatā //",
  "S04bsa052_u:1668": "Dhs_7.121 ākāśasya yathā nānto vidyate nāpi saṃśayaḥ /",
  "S04bsa052_u:1669": "evaṃ kāmeṣu nāstyantaḥ kāmināṃ nāsti saṃkṣayaḥ //",
  "S04bsa052_u:1670": "Dhs_7.122 salilādibhiratṛptasya sāgarasyormimālinaḥ /",
  "S04bsa052_u:1671": "na tu kāmairatṛptasya tṛptirasti kathañcana //",
  "S04bsa052_u:1672": "Dhs_7.123 aprāptairviṣayairdevā na vitṛpyanti bāliśāḥ /",
  "S04bsa052_u:1673": "viṣayairnaiva tṛpyanti sukhalālasatatparāḥ //",
  "S04bsa052_u:1674": "kāmastāpāya,",
  "S04bsa052_u:1675": "na tu śāntyai",
  "S04bsa052_u:1676": "Dhs_7.124 saṃprāpte vyasane tīvre cyavamānepyanekaśaḥ /",
  "S04bsa052_u:1677": "tapyate viṣaye tasmāt paraṃ kāmo na śakyate //",
  "S04bsa052_u:1678": "Dhs_7.125 vilokya puruṣānete kāmaviśvāsaghātinaḥ /",
  "S04bsa052_u:1679": "tyajanti vyasane prāptā vipadyante hi te narāḥ //",
  "S04bsa052_u:1680": "Dhs_7.126 atṛptasya sukhaṃ nāsti viṣayaiścāpi tṛpyate /",
  "S04bsa052_u:1681": "ye vā tṛiptikarā dṛṣṭāstān buddhvā (tu)",
  "S04bsa052_u:1682": "vivarjayet //",
  "S04bsa052_u:1683": "viṣayānparityajya śāntiḥ sevyā",
  "S04bsa052_u:1684": "Dhs_7.127 sukhamūlā sadā śāntirasukhā viṣayā matāḥ /",
  "S04bsa052_u:1685": "tasmācchāntisukhā devā varjayitvā viṣayoragān //",
  "S04bsa052_u:1686": "Dhs_7.128 badhabandhanarogādi viṣayebhyo mahadbhayam /",
  "S04bsa052_u:1687": "sambhrāntiriha saṃsāre viṣayaireva jāyate //",
  "S04bsa052_u:1688": "Dhs_7.129 saṃyogā viprayogāntāḥ śataśo 'tha sahastraśaḥ /",
  "S04bsa052_u:1689": "jātau jātau sadā dṛṣṭāḥ saugataistattvadarśibhiḥ //",
  "S04bsa052_u:1690": "aneka sukhasaṃsāraḥ viṣayātmaka eva",
  "S04bsa052_u:1691": "Dhs_7.130 anekasukhasaṃsāro viṣayeṣu hi vidyate /",
  "S04bsa052_u:1692": "viṣayaiśca bhavet sarva jātau jātau prajāyate //",
  "S04bsa052_u:1693": "Dhs_7.131 kaṣṭairyairanakāmairna śakyate 'mūḍhacetasā /",
  "S04bsa052_u:1694": "punastāneva mohāndhāḥ sevante 'kṛtabuddhayaḥ //",
  "S04bsa052_u:1695": "viṣayaśatrusevinaḥ bāliśāḥ bhavanti",
  "S04bsa052_u:1696": "Dhs_7.132 varjate hi sadā śatruvañcanāśaṅkayā naraḥ /",
  "S04bsa052_u:1697": "viṣayāḥ śatrubhūtā hi na vaśyante kathañcana //",
  "S04bsa052_u:1698": "Dhs_7.133 kāmabaddhāḥ sadā mohabāliśā vā bhavanti te /",
  "S04bsa052_u:1699": "na tyajanti kathaṃ mūḍhā mohitāḥ svena karmaṇā //",
  "S04bsa052_u:1700": "Dhs_7.134 yathā bahnibhayāt kaścid vahnimevopasevate /",
  "S04bsa052_u:1701": "tathā viṣayasaṃmūḍho viṣayānupasevate //",
  "S04bsa052_u:1702": "Dhs_7.135 snāyusaṅgrathitaḥ pāśo dṛṣṭiramyo yathā bhavet /",
  "S04bsa052_u:1703": "tathā viṣayaramyo 'yaṃ pāśaḥ paramadāruṇaḥ //",
  "S04bsa052_u:1704": "kāmasukhaṃ nāśāya bhavati",
  "S04bsa052_u:1705": "Dhs_7.136 kiṃpākasya yathāsvādo madhurāgro mahodayaḥ /",
  "S04bsa052_u:1706": "paścād bhavati nāśāya sukhaṃ tadvadidaṃ nṛṇām //",
  "S04bsa052_u:1707": "Dhs_7.137 pradīpasya śikhāṃ yāvat pataṅgo mohamūrchitaḥ /",
  "S04bsa052_u:1708": "patate dahyate caiva tathedaṃ sukhamiṣyate //",
  "S04bsa052_u:1709": "Dhs_7.138 ajñātvā hi tathā bālā ramyadehasukhecchayā /",
  "S04bsa052_u:1710": "spṛśanti jvalanaṃ tadvat sukhametad bhaviṣyati //",
  "S04bsa052_u:1711": "tṛṣṇāvighāta eva sukhāya jāyate",
  "S04bsa052_u:1712": "Dhs_7.139 yathā ramyo vanamṛgastṛṣṇārta upadhāvati /",
  "S04bsa052_u:1713": "na ca tṛṣṇāvighāto 'sya tadidaṃ sukhamiṣyate //",
  "S04bsa052_u:1714": "Dhs_7.140 na tṛptā na ca tṛpyanti na ca tṛptirbhaviṣyati /",
  "S04bsa052_u:1715": "viṣayaiḥ sarvadevānāṃ tasmāt kāmo na śāntaye //",
  "S04bsa052_u:1716": "viṣayaiḥ pramattāḥ duḥkhamanubhavanti",
  "S04bsa052_u:1717": "Dhs_7.141 pratyutpannasukhāḥ kāmā nāntakalyāṇakārakāḥ /",
  "S04bsa052_u:1718": "rañjitā viṣayairdevā vikṣiptamanasaḥ sadā //",
  "S04bsa052_u:1719": "Dhs_7.142 nānāsaukhyapramattasya viṣayairvañcitasya ca /",
  "S04bsa052_u:1720": "samprāpte mṛtyukāle ca na śamāyāsya vidyate //",
  "S04bsa052_u:1721": "Dhs_7.143 anukrameṇa maraṇamabhyeti tacca vidyate /",
  "S04bsa052_u:1722": "viṣayāpahatairdevaiḥ kāmavyāsaktabuddhibhiḥ //",
  "S04bsa052_u:1723": "kāmā ahitakāriṇo bhavanti",
  "S04bsa052_u:1724": "Dhs_7.144 jānīyādadya me devā yad duḥkhaṃ viprayogajam /",
  "S04bsa052_u:1725": "muhūrtamapi kāmeṣu na kuryāt tatra saṃsthitim //",
  "S04bsa052_u:1726": "rāgāgninā dagdho vimohito jāyate",
  "S04bsa052_u:1727": "Dhs_7.145 anityātmabhayāḥ kāmā nityaṃ cāhitakāriṇaḥ /",
  "S04bsa052_u:1728": "tathā vimohitān kālaḥ punastānanusevate //",
  "S04bsa052_u:1729": "Dhs_7.146 rāgāgninā pradahayante nityaṃ devāḥ pramohitāḥ /",
  "S04bsa052_u:1730": "dahyamānāḥ punastattvaṃ praśaṃsanti punaḥ punaḥ //",
  "S04bsa052_u:1731": "rathacakravatsadā bhrāntā viṣayavimohitāḥ bhavanti",
  "S04bsa052_u:1732": "Dhs_7.147 viṣayeṣu na rakṣyante teṣāṃ duḥkhamiva sthitam /",
  "S04bsa052_u:1733": "traidhātukamidaṃ sarva bhrāmyate rathacakravat //",
  "S04bsa052_u:1734": "gandharvanagarasadṛśāḥ kāmāḥ bhavanti",
  "S04bsa052_u:1735": "Dhs_7.148 sattvā avidyayā mugdhā nityaṃ duḥkhasya bhoginaḥ /",
  "S04bsa052_u:1736": "vidyudālātacakreṇa samāḥ kāmāḥ prakīrtitāḥ /",
  "S04bsa052_u:1737": "svapne gandharvanagarasadṛśā vipralambhinaḥ //",
  "S04bsa052_u:1738": "pañcaskandhamatirduḥkhitastiṣṭhati",
  "S04bsa052_u:1739": "Dhs_7.149 anityaduḥkhaśūnyeṣu na kuryānmatimātmavān /",
  "S04bsa052_u:1740": "pañcaskandhāsuraiḥ proktaḥ śubhai riktaḥ svabhāvataḥ //",
  "S04bsa052_u:1741": "Dhs_7.150 anyathā viṣavad vijñaḥ kāmeṣu ca prasahyate /",
  "S04bsa052_u:1742": "sa budhaḥ pāragaḥ śāntaḥ sattvānāmanukampakaḥ //",
  "S04bsa052_u:1743": "Dhs_7.151 nirvāṇonmukha eva doṣācchāntimadhigacchati",
  "S04bsa052_u:1744": "hitvā kleśamayaṃ pāśaṃ nirvāṇasyāntike sthitaḥ //",
  "S04bsa052_u:1745": "kāmavibhrāntasya śāntikathā vṛthā",
  "S04bsa052_u:1746": "Dhs_7.152 prabhavenna ca doṣeṣu kāmacaryāratasya ca /",
  "S04bsa052_u:1747": "vibhrāntamanasastasya kutaḥ śāntirbhaviṣyati? //",
  "S04bsa052_u:1748": "Dhs_7.153 vibhrāntaṃ paśyatu mano viṣayeṣu pradhāvati /",
  "S04bsa052_u:1749": "saddharmapathavibhrānto narakeṣūpapadyate //",
  "S04bsa052_u:1750": "Dhs_7.154 aśaktaprāptavibhraṣṭe kiṃ kāmairvidyutopamaiḥ /",
  "S04bsa052_u:1751": "kiṃpākaviṣaśastrāgnisannibhairduḥkhahetubhiḥ? //",
  "S04bsa052_u:1752": "kāmāgniḥ viṣayasevanena vardhate",
  "S04bsa052_u:1753": "Dhs_7.155 yathā yathā hi sevyante vardhante te tathā tathā /",
  "S04bsa052_u:1754": "avitṛptikarā hyete vahnidāhasya hetavaḥ //",
  "S04bsa052_u:1755": "Dhs_7.156 dāhadoṣeṇa sambhrāntāḥ ye surāḥ sukhakāṅkṣiṇaḥ /",
  "S04bsa052_u:1756": "varjayitvāśivān kāmāstataḥ saukhyaṃ bhaviṣyati //",
  "S04bsa052_u:1757": "kāmāḥ vidyud guṇopamāḥ cañcalāḥ",
  "S04bsa052_u:1758": "Dhs_7.157 vañcayitvā janaṃ mūḍhaṃ śāṭī kṛtyeva bandhanam /",
  "S04bsa052_u:1759": "pratyayo netracapalaḥ kāmā vidyud guṇopamāḥ //",
  "S04bsa052_u:1760": "Dhs_7.158 uparyupari kāmā yaiḥ sevyante kāmatṛṣṇayā /",
  "S04bsa052_u:1761": "te rāgavahninā dagdhā dāhād dāhamavāpnuyāt //",
  "S04bsa052_u:1762": "Dhs_7.159 atimūḍhatamā hyete ye surāḥ kāmamohitāḥ /",
  "S04bsa052_u:1763": "athavā ye na gacchanti yatsukhāt sukhamuttamam //",
  "S04bsa052_u:1764": "Dhs_7.160 nirvāṇagāmino nāsti vinā muktyā kutaḥ sukham? /",
  "S04bsa052_u:1765": "tasmāt kāmānna seveta kaṣṭaḥ kāmasamāgamaḥ //",
  "S04bsa052_u:1766": "Dhs_7.161 indriyāṇi na tṛpyante viṣayai rāgasevinaḥ /",
  "S04bsa052_u:1767": "atṛptau ca kutaḥ śarma sarvathā sampraveśate //",
  "S04bsa052_u:1768": "Dhs_7.162 tasyāgramubhayād vetti saṃsārād duḥkhasāgarāt /",
  "S04bsa052_u:1769": "kāmān tṛṣṇāviṣayagān parityajati pāpakān //",
  "S04bsa052_u:1770": "kāmodayavyayau samyagavadheyau",
  "S04bsa052_u:1771": "Dhs_7.163 etāni girikūṭāni ramyāṇi vividhairdrumaiḥ /",
  "S04bsa052_u:1772": "dhyāyante tāni saṃśritya kāmānāmudayavyayau //",
  "S04bsa052_u:1773": "śīlena śraddhayā ca iṣṭasādhanaṃ karttavyam",
  "S04bsa052_u:1774": "Dhs_7.164 na kāmabandhanestṛptāḥ kāmajaṃ nidhanaṃ hi tat /",
  "S04bsa052_u:1775": "na śīlaśraddhe yeneṣṭe labhyate 'śivakāraṇam /",
  "S04bsa052_u:1776": "kāmajaṃ nidhanaṃ hyetat saṃsārāṭavideśakam //",
  "S04bsa052_u:1777": "pāpāni parityajya sukhāvahaḥ śāntimārgaḥ sevanīyaḥ",
  "S04bsa052_u:1778": "Dhs_7.165 yatra kāmavisaṃyuktaṃ bandhanaṃ vanamucyate /",
  "S04bsa052_u:1779": "yatra bhāsayate pāpād yatra śāntiḥ sukhāvahā /",
  "S04bsa052_u:1780": "tat kevalaṃ mahājñānaṃ kathyate nidhanaṃ dhanam //",
  "S04bsa052_u:1781": "kāmatṛṣṇābhyāṃ vimuktaḥ śivamāpnoti",
  "S04bsa052_u:1782": "Dhs_7.166 ye prasaktā na kāmeṣu tṛṣṇayā na pralobhitāḥ /",
  "S04bsa052_u:1783": "te śivaṃ sthānamāpannā na kāmāgnipraveśakāḥ //",
  "S04bsa052_u:1784": "avitṛptāḥ narāḥ naśyantyeva",
  "S04bsa052_u:1785": "Dhs_7.167 tṛptirnāsti sadā kāmairna kāmāḥ śāntaye smṛtāḥ /",
  "S04bsa052_u:1786": "tṛṣṇāsahāyasaṃyuktā jvalanti jvalanopamāḥ //",
  "S04bsa052_u:1787": "Dhs_7.168 avitṛptā vinaśyanti narā devāstathoragāḥ /",
  "S04bsa052_u:1788": "te kevalaṃ praṇaṣṭā hi narakāgni pradarśakāḥ //",
  "S04bsa052_u:1789": "tṛṣṇāmohitasya mṛtyuradhipatiḥ",
  "S04bsa052_u:1790": "Dhs_7.169 vitarkāpahatasyāsya viṣayairvañcitasya ca /",
  "S04bsa052_u:1791": "tṛṣṇayā mohitasyaiṣa mṛtyū rājā bhaviṣyati //",
  "S04bsa052_u:1792": "kāmāsaktāḥ pathyāpathyaṃ na vijānanti",
  "S04bsa052_u:1793": "Dhs_7.170 saṃsaktakāmabhogeṣu pathyāpathyaṃ na vidyate /",
  "S04bsa052_u:1794": "janā vimohitāḥ sarvaiviṣayaiḥ kāmasaṃjñakaiḥ //",
  "S04bsa052_u:1795": "kāmavaśānugāḥ viṣayaireva badhyante",
  "S04bsa052_u:1796": "Dhs_7.171 viṣayaireva kṛṣyante ye surā mūḍhacetasaḥ /",
  "S04bsa052_u:1797": "ye (tu) buddhaguṇairyuktā na te kāmavaśānugāḥ //",
  "S04bsa052_u:1798": "'dhīra' paribhāṣā",
  "S04bsa052_u:1799": "Dhs_7.172 pratyutpanneṣu kāmeṣu sadoṣeṣu viśeṣataḥ /",
  "S04bsa052_u:1800": "yo na muhyati saukhyeṣu sa 'dhīra' iti kathyate //",
  "S04bsa052_u:1801": "kāmapatitānāṃ surāṇāṃ sthitimāha",
  "S04bsa052_u:1802": "Dhs_7.173 svapnakāyavicitreṣu jvālāmālopameṣu ca /",
  "S04bsa052_u:1803": "gandharvapuratulyeṣu kāmeṣu patitāḥ surāḥ //",
  "S04bsa052_u:1804": "Dhs_7.174 tṛṣṇājanakabhūteṣu vināśāntakareṣu ca /",
  "S04bsa052_u:1805": "kāntāreṣu viśāleṣu kāmeṣu patitāḥ surāḥ //",
  "S04bsa052_u:1806": "Dhs_7.175 ittvareṣu trichidreṣu nadīvegopameṣu ca /",
  "S04bsa052_u:1807": "cañcaleṣvatidurgeṣu (kāmeṣu)",
  "S04bsa052_u:1808": "patitāḥ surāḥ //",
  "S04bsa052_u:1809": "Dhs_7.176 pavanoddhṛtavegormijalacandre caleṣu ca /",
  "S04bsa052_u:1810": "atātacakralokeṣu kāmeṣu patitāḥ surāḥ //",
  "S04bsa052_u:1811": "Dhs_7.177 samaṃ vidyullatācakramṛgatṛṣṇopameṣu ca /",
  "S04bsa052_u:1812": "phenavaccāpyasāreṣu kāmeṣu patitāḥ surāḥ //",
  "S04bsa052_u:1813": "Dhs_7.178 kadalīgarbhatulyeṣu gajakarṇopameṣu ca /",
  "S04bsa052_u:1814": "nadītaraṅgavegeṣu kāmeṣu patitāḥ surāḥ //",
  "S04bsa052_u:1815": "Dhs_7.179 kiṃpākaphalatulyeṣu vahnisannibhajātiṣu /",
  "S04bsa052_u:1816": "māyāraśminibheṣveṣu kāmeṣu patitāḥ surāḥ //",
  "S04bsa052_u:1817": "jñānāṅkuśena kāmo varjanīyaḥ",
  "S04bsa052_u:1818": "Dhs_7.180 jñānāṅkuśena vāryante viṣayāstattvadarśibhiḥ /",
  "S04bsa052_u:1819": "ye 'muktāścapalāstīvrāḥ sarvānarthakarā matāḥ //",
  "S04bsa052_u:1820": "viṣayā eva narakapātahetavaḥ",
  "S04bsa052_u:1821": "Dhs_7.181 viṣayāśā ca mūḍhānāṃ saṅkalpahṛtacetasām /",
  "S04bsa052_u:1822": "mṛtyupāśo 'yamabhyeti jīvitāśā(vi)bandhakaḥ //",
  "S04bsa052_u:1823": "Dhs_7.182 pacanti niraye kāmāḥ prāṇinaṃ laghucetasam /",
  "S04bsa052_u:1824": "na ca vindanti mūḍhā ye mohena parivañcitāḥ //",
  "S04bsa052_u:1825": "Dhs_7.183 viṣayāścapalāḥ sarve gandharvanagaropamāḥ /",
  "S04bsa052_u:1826": "duḥkhasaṃvartakā hyete narakāḥ pañcahetavaḥ //",
  "S04bsa052_u:1827": "saṅkalpajo rāgaḥ narakaṃ pātayati",
  "S04bsa052_u:1828": "Dhs_7.184 saṅkalpājjāyate rāgaḥ rāgāt krodhaḥ pravartate /",
  "S04bsa052_u:1829": "krodhābhibhūtaḥ puruṣo narakānupasevate //",
  "S04bsa052_u:1830": "kāmaparityāgapūrvakaṃ nirvāṇaprāptaye yateta",
  "S04bsa052_u:1831": "Dhs_7.185 tasmāt kāmaṃ parityajya krodhaṃ nirvāsya paṇḍitaḥ /",
  "S04bsa052_u:1832": "mohaṃ cāpi parityajya nirvāṇābhimukho bhavet //",
  "S04bsa052_u:1833": "nirvāṇapathikānāṃ kṛte śatruvadeva kāmaḥ parivarjanīyaḥ",
  "S04bsa052_u:1834": "Dhs_7.186 śatruvad viṣayā jñeyā nirvāṇaṃ caiva mitravat /",
  "S04bsa052_u:1835": "pumān viśrāntaviṣayo nirvāṇamadhigacchati //",
  "S04bsa052_u:1836": "kāmamalairalipta eva vimalaprakāśamāpnoti",
  "S04bsa052_u:1837": "Dhs_7.187 alolupaḥ kāmamalairaliptaḥ prahīṇadoṣo hatavāṇatṛṣṇaḥ /",
  "S04bsa052_u:1838": "saṃkṣīṇadoṣo vimalaprakāśaḥ prayāti śāntiṃ svaphalopabhogī //",
  "S04bsa052_u:1839": "sukhārthī kāmaṃ parityajyaiva śāntimadhigacchati",
  "S04bsa052_u:1840": "yaḥ kāmapaṅkoddhṛtavānadoṣaḥ",
  "S04bsa052_u:1841": "sarveṣu sattveṣu sadā sukhārthī /",
  "S04bsa052_u:1842": "sa nirmalo 'śāntamanovimuktaḥ",
  "S04bsa052_u:1843": "prāpnoti nirvāṇasukhaṃ prasahya //",
  "S04bsa052_u:1844": "iti kāmajugupsāvargaḥ saptamaḥ /",
  "S04bsa052_u:1845": "(8) tṛṣṇāvargaḥ",
  "S04bsa052_u:1846": "tṛṣṇāgnireva narakabhūtaḥ",
  "S04bsa052_u:1847": "Dhs_8.1 bhavotārāya tṛṣṇāgnirjvalanaḥ śīta ucyate /",
  "S04bsa052_u:1848": "narake nārake yo 'gnistṛṣṇāgnistriṣu dhātuṣu //",
  "S04bsa052_u:1849": "Dhs_8.2 kalpabhūto hyayaṃ vahniḥ yo 'yaṃ narakasambhavaḥ /",
  "S04bsa052_u:1850": "bahujvālākulo vahniḥ tṛṣṇāhetusamudbhavaḥ //",
  "S04bsa052_u:1851": "Dhs_8.3 karmakṣayād vimucyante narakāt pāpakāriṇaḥ /",
  "S04bsa052_u:1852": "triṣu dhātuṣu dahyante narāstṛṣṇāvaśānugāḥ //",
  "S04bsa052_u:1853": "Dhs_8.4 anādimati saṃsāre tṛṣṇāgniratibandhakaḥ /",
  "S04bsa052_u:1854": "tṛṣṇāgnirnarakaṃ tasmānnāgnirnarakasambhavaḥ //",
  "S04bsa052_u:1855": "tṛṣṇāgniḥ śarīraṃ manaśca dahati",
  "S04bsa052_u:1856": "Dhs_8.5 gātradāhaṃ paraṃ kuryānnārakeyo hutāśanaḥ /",
  "S04bsa052_u:1857": "śārīraṃ mānasaṃ dāhaṃ tṛṣṇāgniḥ kurute nṛṇām //",
  "S04bsa052_u:1858": "tṛṣṇāgniḥ sāmānyāgninā viśiṣyate",
  "S04bsa052_u:1859": "Dhs_8.6 tasmād viśiṣyate vahniḥ tṛṣṇāhetusamudbhavaḥ /",
  "S04bsa052_u:1860": "nārakeyo 'samaścaiva tṛṣṇāgnirnitarāṃ smṛtaḥ //",
  "S04bsa052_u:1861": "ayamagniḥ trikālasambhavaḥ",
  "S04bsa052_u:1862": "Dhs_8.7 tristhānagaḥ trihetuśca trikarmaparidīpakaḥ /",
  "S04bsa052_u:1863": "trikālasambhavo jñeyastṛṣṇāgniparakastathā //",
  "S04bsa052_u:1864": "tṛṣṇāgniḥ sadaiva sarvatra dāhakaḥ",
  "S04bsa052_u:1865": "Dhs_8.8 rāgāgnirdahyate svarge dveṣāgnistiryage tathā /",
  "S04bsa052_u:1866": "mohāgnirdahyate pāpe tṛṣṇāgniḥ sarvadā sthitaḥ //",
  "S04bsa052_u:1867": "tṛṣṇāgneḥ svarūpanirūpaṇam",
  "S04bsa052_u:1868": "Dhs_8.9 mānerṣyādhūmaviśikhaḥ saṅkalpe dhanasambhavaḥ /",
  "S04bsa052_u:1869": "lobhāgnirdahate lokaṃ nāgniḥ kāmasamudbhavaḥ //",
  "S04bsa052_u:1870": "Dhs_8.10 lobhāśīviṣadaṣṭā ye teṣāṃ śarma na vidyate /",
  "S04bsa052_u:1871": "sevito bhāvito lobho bhūya evābhivardhate //",
  "S04bsa052_u:1872": "lobhasamo ripurbhuvi nāsti",
  "S04bsa052_u:1873": "Dhs_8.11 yathā yathendhanaṃ prāpyānalo vardhatyanekaśaḥ /",
  "S04bsa052_u:1874": "śakyaḥ pālayituṃ(vahni)",
  "S04bsa052_u:1875": "rlobhavahnirna(śakyate) //",
  "S04bsa052_u:1876": "Dhs_8.12 cakravad bhramate loko lobhena parivañcitaḥ /",
  "S04bsa052_u:1877": "anādinidhane loke nāsti lobhasamo ripuḥ //",
  "S04bsa052_u:1878": "Dhs_8.13 viśanti sāgarajale lobhena parivañcitāḥ /",
  "S04bsa052_u:1879": "śastrasaṅghātagahanaṃ yuddhaṃ saṃpraviśanti ca //",
  "S04bsa052_u:1880": "Dhs_8.14 lobhahetorhi bhūpālā nāśayanti parasparam /",
  "S04bsa052_u:1881": "śastrāsibhairavaprotā yuddhayante dhanatṛṣṇayā //",
  "S04bsa052_u:1882": "Dhs_8.15 tṛṣṇāviṣavinirmuktā lobhāṅgāravivarjitā /",
  "S04bsa052_u:1883": "samaloṣṭakāñcanā ye nirvāṇasyāntike hi te //",
  "S04bsa052_u:1884": "lobhāgniḥ sarvāpekṣayā viṣamaḥ",
  "S04bsa052_u:1885": "Dhs_8.16 atīvānupapannasya dhanalobhena dahyate /",
  "S04bsa052_u:1886": "na vahnirviṣamastatra lobhāgniryatra vartate //",
  "S04bsa052_u:1887": "lobhaśāntiṃ vinā nirvāṇakathā vṛthā",
  "S04bsa052_u:1888": "Dhs_8.17 lobhādhāraprayatnena hanyāt tān rabhasā budhaḥ /",
  "S04bsa052_u:1889": "anirvāpitalobhasya nirvāṇaṃ dūrataḥ sthitam //",
  "S04bsa052_u:1890": "bhavasukhaparityāgī bhavajaṃ duḥkhaṃ nāpnoti",
  "S04bsa052_u:1891": "Dhs_8.18 bhavābhilāṣiṇīṃ nāndīṃ nābhinandanti ye narāḥ /",
  "S04bsa052_u:1892": "na teṣāṃ bhavajaṃ duḥkhaṃ svapne samupavidyate //",
  "S04bsa052_u:1893": "Dhs_8.19 matsyān yathā jālabaddhān śambūkaḥ parikarṣati /",
  "S04bsa052_u:1894": "tṛṣṇābaddhāṃstathā sattvānmṛtyuḥ samupakarṣati //",
  "S04bsa052_u:1895": "tṛṣṇāviṣaṃ kutrāpi na muñcati",
  "S04bsa052_u:1896": "Dhs_8.20 saviṣaiḥ sāyakairviddho mṛgo yatra (pra)dhāvati /",
  "S04bsa052_u:1897": "tatra tatra viṣaṃ yāti tathā tṛṣṇāviṣaṃ nṛṇām //",
  "S04bsa052_u:1898": "Dhs_8.21 pravāhapravahannadyā gatirgatya'nudhāvinī /",
  "S04bsa052_u:1899": "yathā nirdahate bālān śuṣkendhanamivānalaḥ //",
  "S04bsa052_u:1900": "Dhs_8.22 āpātaramyā(viṣayā)",
  "S04bsa052_u:1901": "vipākajvalanopamāḥ /",
  "S04bsa052_u:1902": "tasmāt tṛṣṇā vimoktavyā yadi saukhyaṃ hi rocate //",
  "S04bsa052_u:1903": "Dhs_8.23 yathā hi vaḍiśagrastā mīnā mṛtyuvaśānugāḥ /",
  "S04bsa052_u:1904": "tathā prataptā viṣayān paridhāvanti duḥkhitāḥ //",
  "S04bsa052_u:1905": "tṛṣṇāgniḥ narakādapi mahān",
  "S04bsa052_u:1906": "Dhs_8.24 narakaṃ nārakeyaṃ ca tṛṣṇānihitaṃ mahat /",
  "S04bsa052_u:1907": "patanti nidhanā martyāḥ paradāropajīvinaḥ //",
  "S04bsa052_u:1908": "tṛṣṇāprerito munirapi duḥkhamanubhavati",
  "S04bsa052_u:1909": "Dhs_8.25 na ceṣṭitamanopāpatṛṣṇayā prerito muniḥ /",
  "S04bsa052_u:1910": "ṣaḍindriyasamudbhūto viṣayendhanadāhakaḥ //",
  "S04bsa052_u:1911": "devānapi tṛṣṇāgnirdahatyeva",
  "S04bsa052_u:1912": "Dhs_8.26 tṛṣṇāgnirdahate devaṃ kāyāgnirna kathañcana /",
  "S04bsa052_u:1913": "sukhāvṛtāḥ sukharatāḥ sukhe(na)",
  "S04bsa052_u:1914": "parivañcitāḥ //",
  "S04bsa052_u:1915": "Dhs_8.27 patanaṃ nāvagacchanti tṛṣṇayā parivañcitāḥ /",
  "S04bsa052_u:1916": "jvālāmālākulaḥ sarvaḥ saṃsārastṛṣṇayāvṛtaḥ //",
  "S04bsa052_u:1917": "Dhs_8.28 tṛṣṇāgninā vaśībhūtā janā gacchanti durgatim /",
  "S04bsa052_u:1918": "tṛṣṇāgnibhiḥ parivṛtaḥ suralokaḥ samantataḥ //",
  "S04bsa052_u:1919": "tṛṣṇāgniḥ sadaiva vardhate",
  "S04bsa052_u:1920": "Dhs_8.29 dahyate vivaśo raktaḥ kāmabhogavaśīkṛtaḥ /",
  "S04bsa052_u:1921": "yathā yathendhanaṃ prāpya jvalanaṃ saṃpravardhate //",
  "S04bsa052_u:1922": "Dhs_8.30 tathā tathā sukhaṃ prāpya tṛṣṇāgnirvardhate nṛṇām /",
  "S04bsa052_u:1923": "parivartayate puṃsaḥ kāṣṭhāgnirdāhadīpakaḥ //",
  "S04bsa052_u:1924": "Dhs_8.31 tṛṣṇāgnirdahate lokaṃ parihātuṃ na śakyate /",
  "S04bsa052_u:1925": "ye viśālāṃ nadīṃ tīrṇā saṅkalpakṛtabhairavīm //",
  "S04bsa052_u:1926": "tṛṣṇāpāśaśūnyaḥ paramāṃ śāntimāpnoti",
  "S04bsa052_u:1927": "Dhs_8.32 te gatāḥ paramāṃ śāntiṃ yān hi tṛṣṇā na bādhate /",
  "S04bsa052_u:1928": "tṛṣṇāpāśavimuktā ye saṅgadoṣavivarjitāḥ //",
  "S04bsa052_u:1929": "Dhs_8.33 nirmuktapāpakalmāṣā vītaśokā hi te budhāḥ /",
  "S04bsa052_u:1930": "kalpakoṭisahasrāṇi tṛṣṇayā vañcitā narāḥ //",
  "S04bsa052_u:1931": "tṛṣṇayā vañcito lokastṛṣṇāmevopāste",
  "S04bsa052_u:1932": "Dhs_8.34 (na)te tyajanti(viṣayān)",
  "S04bsa052_u:1933": "māyāmohavaśaṃgatāḥ /",
  "S04bsa052_u:1934": "tṛṣṇayā vañcito lokastṛṣṇāmevopasevate //",
  "S04bsa052_u:1935": "Dhs_8.35 lavaṇodaṃ tṛṣātoyaṃ yathā pibati nārikaḥ /",
  "S04bsa052_u:1936": "na tena (tuṣyati)",
  "S04bsa052_u:1937": "janturmuhuśca pariśuṣyati //",
  "S04bsa052_u:1938": "duḥkhakarīṃ tṛṣṇāṃ na seveta",
  "S04bsa052_u:1939": "Dhs_8.36 viṣayeṣveva tṛṣṇārtaśceṣṭate puruṣo 'dhamaḥ /",
  "S04bsa052_u:1940": "tasmāt tṛṣṇāṃ na seveta sā hi tṛṣṇā durāsadā //",
  "S04bsa052_u:1941": "tṛṣṇāvaśo naiva pramucyate",
  "S04bsa052_u:1942": "Dhs_8.37 tṛṣṇāvaśo hi puruṣaḥ saṃsārānnaiva mucyate /",
  "S04bsa052_u:1943": "anuttamāni saukhyāni bhuktvā deveṣu jantavaḥ //",
  "S04bsa052_u:1944": "tṛṣṇāpāśavikṛṣṭāḥ narakaṃ patanti",
  "S04bsa052_u:1945": "Dhs_8.38 tṛṣṇāpāśavikṛṣṭāste patanti narakaṃ punaḥ /",
  "S04bsa052_u:1946": "asvatantrādikalyāṇaṃ nityaduḥkhamayaṃ kaṭu //",
  "S04bsa052_u:1947": "tṛṣṇayā kadāpi tuṣṭirna bhavati",
  "S04bsa052_u:1948": "Dhs_8.39 tṛṣṇāyāḥ sevanānmuktaḥ sanmārgamadhigacchati /",
  "S04bsa052_u:1949": "satṛṣṇasya kutastuṣṭirviṣayeṣu bhaviṣyati //",
  "S04bsa052_u:1950": "Dhs_8.40 sā tṛptiryā vitṛṣṇasya vītaśokasya dehinaḥ /",
  "S04bsa052_u:1951": "evaṃ vitarkavihitāḥ pramādena ca vañcitāḥ //",
  "S04bsa052_u:1952": "tṛṣṇayā devānapi narakaṃ yānti",
  "S04bsa052_u:1953": "Dhs_8.41 tṛṣṇayāḥ toṣitā devāḥ patanti narakaṃ punaḥ /",
  "S04bsa052_u:1954": "viḍambaneyaṃ paramā yatsurā narakaṃ gatāḥ //",
  "S04bsa052_u:1955": "Dhs_8.42 krīḍakāḥ paramā bhūtvā kāmasya vaśamāgatāḥ /",
  "S04bsa052_u:1956": "na codvijanti saṃsārān prāṇinaścittamohitāḥ //",
  "S04bsa052_u:1957": "tṛṣṇayā duḥkhataraṃ padamāpnoti",
  "S04bsa052_u:1958": "Dhs_8.43 duḥkhād duḥkhataraṃ yānti tṛṣṇayā parivañcitāḥ /",
  "S04bsa052_u:1959": "yathā yathā sukhasyāptirvardhate jālinī tathā //",
  "S04bsa052_u:1960": "Dhs_8.44 jālinīvahnidagdhasya narakānupakarṣati /",
  "S04bsa052_u:1961": "satṛṣṇasya vitarkā ye teṣāṃ saṃkhyā na vidyate //",
  "S04bsa052_u:1962": "viṣayagāminaḥ tṛṣṇayā mṛtyumukhameva praviśanti",
  "S04bsa052_u:1963": "Dhs_8.45 avitarkavitarkantu mṛtyurājo vikarṣati /",
  "S04bsa052_u:1964": "vitarkakāmavaśagāstṛṣṇāviṣayagāminaḥ //",
  "S04bsa052_u:1965": "kāmāsvādapramattāḥ viṣayiṇo duḥkhinastiṣṭhanti",
  "S04bsa052_u:1966": "Dhs_8.46 sukhasya bhoginaṃ dṛṣṭvā na vidvadbhistatheṣyate /",
  "S04bsa052_u:1967": "kāmāsvādapramattānāṃ prāṇināṃ viṣayārthinām //",
  "S04bsa052_u:1968": "dehinaḥ tṛṣṇayā dahayante",
  "S04bsa052_u:1969": "Dhs_8.47 jālinī bādhate nityaṃ yathā badhnanti dehinaḥ /",
  "S04bsa052_u:1970": "pañcālambanametattu tṛṣṇayā naiva dahayate //",
  "S04bsa052_u:1971": "tṛṣṇāvimuktā vimalā bhavanti",
  "S04bsa052_u:1972": "Dhs_8.48 tṛṣṇāvimuktavimalā na pāpapuragāminaḥ /",
  "S04bsa052_u:1973": "saṅkalpadoṣā kuṭilā tridoṣarajasodbhavāḥ //",
  "S04bsa052_u:1974": "tṛṣṇayā saṃsārasāgare parivarte patanti janāḥ",
  "S04bsa052_u:1975": "Dhs_8.49 pramādajalagambhīrāḥ strīrāgakṛtasevanāḥ /",
  "S04bsa052_u:1976": "gītatūryasvarāḥ śīghraṃ surāpānācca cañcalāḥ //",
  "S04bsa052_u:1977": "Dhs_8.50 sañchannaviṣayā sarve manaḥ kṣiptataraṅgiṇaḥ /",
  "S04bsa052_u:1978": "tṛṣṇānadīṣu viṣame vahanti na ca gocare //",
  "S04bsa052_u:1979": "Dhs_8.51 gāhante te ca sammūḍhāḥ surā rāgeṇa vañcitāḥ /",
  "S04bsa052_u:1980": "tridoṣakāṣṭhasaṃbhūtāḥ pramādānilavegataḥ //",
  "S04bsa052_u:1981": "Dhs_8.52 tṛṣṇānalaḥ suragaṇān dahate na ca te viduḥ /",
  "S04bsa052_u:1982": "na kṣaṇo nāpi hi lavo na muhūrta kathañcana //",
  "S04bsa052_u:1983": "Dhs_8.53 yā na tṛṣṇāvaśagataiḥ suraiḥ samupabhujyate /",
  "S04bsa052_u:1984": "tṛṣṇābhūmiriyaṃ kāṣṭhā vitarkajalasambhṛtā //",
  "S04bsa052_u:1985": "tṛṣṇāsarpadagdhaḥ kālavaśīkṛto bhavati",
  "S04bsa052_u:1986": "Dhs_8.54 yasmin krīḍanti vivaśāḥ devāḥ kāmavaśānugāḥ /",
  "S04bsa052_u:1987": "cittādinā pracaṇḍena tṛṣṇāviṣavisarpiṇā //",
  "S04bsa052_u:1988": "Dhs_8.55 daṣṭānupañcaśīrṣeṇa kiṃ vṛthā vilapasyatha /",
  "S04bsa052_u:1989": "tṛṣṇānadī viśāleyaṃ pañcatīrthasamudbhavā //",
  "S04bsa052_u:1990": "Dhs_8.56 tṛṣṇāmohendrajālena viprakīrṇena sarvadā /",
  "S04bsa052_u:1991": "tathā prapañcitā devā yathā na śubhabhāginaḥ //",
  "S04bsa052_u:1992": "tṛṣṇāviṣayaghṛtasikto vardhata eva",
  "S04bsa052_u:1993": "Dhs_8.57 nendriyāṇi sadā kāmaistṛpyanti hi kathañcana /",
  "S04bsa052_u:1994": "saṃvardhate tathā tṛṣṇā ghṛtasikto yathānalaḥ //",
  "S04bsa052_u:1995": "tṛṣṇayā vividhāsu yoniṣu janāḥ bhramanti",
  "S04bsa052_u:1996": "Dhs_8.58 nānāvidhaiḥ sukhaireṣā jālinī lokanāśinī /",
  "S04bsa052_u:1997": "narakapretatiryakṣu bhrāmayantī narān sadā //",
  "S04bsa052_u:1998": "vītatṛṣṇaḥ nirmuktabandhanaḥ paramāṃ gatimāpnoti",
  "S04bsa052_u:1999": "Dhs_8.59 mṛtyūpapattidolāyāṃ śliṣyante bāliśāḥ janāḥ /",
  "S04bsa052_u:2000": "suśīlāvītatṛṣṇāśca gatāste paramāṃ gatim //",
  "S04bsa052_u:2001": "Dhs_8.60 nirmuktabandhanā dhīrā gataśokā gatavyathāḥ /",
  "S04bsa052_u:2002": "sukhaṃ prāpnuvanti nityaṃ ye na tṛṣṇāvaśānugāḥ /",
  "S04bsa052_u:2003": "janmaduḥkhamayaiḥ pāśairna te vidhyanti sūrayaḥ //",
  "S04bsa052_u:2004": "tṛṣṇāvisṛṣṭiḥ jñānāya pravartayati",
  "S04bsa052_u:2005": "Dhs_8.61 yeṣāṃ sarvāsvavasthāsu jñāneṣu vihitaṃ manaḥ /",
  "S04bsa052_u:2006": "animitte mano yeṣāṃ visṛṣṭā ye ca tṛṣṇayā /",
  "S04bsa052_u:2007": "te vītamalakāntārāḥ pāraṃ prāptāḥ sukhodayam //",
  "S04bsa052_u:2008": "tṛṣṇāmohapramattāḥ bhave bhave bhramanti",
  "S04bsa052_u:2009": "Dhs_8.62 tṛṣṇāmohapramattā ye ratisaukhyāstathaiva ca /",
  "S04bsa052_u:2010": "mohitāste devagaṇā bhramiṣyanti bhave bhave //",
  "S04bsa052_u:2011": "aharniśaṃ tṛṣṇā tāpayati",
  "S04bsa052_u:2012": "Dhs_8.63 kuṭṭanavyavahārā ye paricittāpahāriṇaḥ /",
  "S04bsa052_u:2013": "avidyābahulā ye vā nityaṃ dāhābhikāṅkṣiṇaḥ /",
  "S04bsa052_u:2014": "na rātrau na divā teṣāṃ hṛdayaṃ suprasīdati //",
  "S04bsa052_u:2015": "lobhābhibhūtāḥ tuṣāgnikalpā bhavanti",
  "S04bsa052_u:2016": "Dhs_8.64 lobhābhibhūtamanasāṃ parivittābhikāṅkṣiṇām /",
  "S04bsa052_u:2017": "teṣāṃ tuṣāgnikalpānāṃ viśvasenna svabhāvataḥ //",
  "S04bsa052_u:2018": "viṣayendhana sarpād bhayamevocitam",
  "S04bsa052_u:2019": "Dhs_8.65 bibheti hi naraḥ sarvaḥ sarpādiva viṣendhanāt /",
  "S04bsa052_u:2020": "lobhena viṣayeṇaivābhibhūtāste narā bhṛśam //",
  "S04bsa052_u:2021": "tṛṣṇāvaśagāḥ vividhāṃ yoniṃ labhante",
  "S04bsa052_u:2022": "Dhs_8.66 te mṛtā narakaṃ yānti pretayoniṃ tathaiva ca /",
  "S04bsa052_u:2023": "tasmādapi vinirmuktā narakād vahnisammukhāt //",
  "S04bsa052_u:2024": "ākāṅkṣiṇaḥ nityaṃ duḥkhabhāgino bhavanti",
  "S04bsa052_u:2025": "Dhs_8.67 pañcajanmaśatānyete bhavanti parikāṅkṣiṇaḥ /",
  "S04bsa052_u:2026": "vivarṇā dīnavadanā nityaṃ duḥkhasya bhāginaḥ /",
  "S04bsa052_u:2027": "bhavanti manujāḥ sarve lobhopahatacetasaḥ //",
  "S04bsa052_u:2028": "vivekasampannāḥ paramāṃ gatiṃ labhante",
  "S04bsa052_u:2029": "Dhs_8.68 prahīṇalobhā ye santi nityaṃ jñānābhikāṅkṣiṇaḥ /",
  "S04bsa052_u:2030": "buddhimantaḥ sadā santaḥ te gatāḥ paramāṃ gatim /",
  "S04bsa052_u:2031": "nirvāṇahṛdayā vītalobhamohāḥ sadā narāḥ //",
  "S04bsa052_u:2032": "lobhākṛṣṭasya vinipātaḥ",
  "S04bsa052_u:2033": "Dhs_8.69 lobhāśīviṣadaṣṭasya vinipāto dhruvaṃ sthitaḥ /",
  "S04bsa052_u:2034": "kriyamāṇo dhruvaṃ loko vardhate sa muhurmuhuḥ //",
  "S04bsa052_u:2035": "Dhs_8.70 śuṣkendhanaṃ samādāya yathā vahniḥ pravardhate /",
  "S04bsa052_u:2036": "dhanatṛṣṇāratāḥ sattvāḥ dhanopārjanatatparāḥ //",
  "S04bsa052_u:2037": "Dhs_8.71 mṛtyukāle samutpanne tyajanti vivaśā dhanam /",
  "S04bsa052_u:2038": "yacca tatsambhavaṃ yogāt tat sarva na vinaśyati //",
  "S04bsa052_u:2039": "lobhātmā ghoraṃ narakaṃ yāti",
  "S04bsa052_u:2040": "Dhs_8.72 tena vittena lobhātmā nīyate narakaṃ bhṛśam /",
  "S04bsa052_u:2041": "anyaistadbhujyate vittaṃ sa tu pāpena lipyate //",
  "S04bsa052_u:2042": "Dhs_8.73 prayānti narakaṃ ghoraṃ paścāttāpena dahyate /",
  "S04bsa052_u:2043": "anartho hyartharūpeṇa sukharūpeṇa vā sukham //",
  "S04bsa052_u:2044": "lobhatyāgaṃ prājñaḥ kuryāt",
  "S04bsa052_u:2045": "Dhs_8.74 amitraṃ mitrarūpeṇa lobho 'yaṃ hṛdi vartate /",
  "S04bsa052_u:2046": "na lobhaṃ saṃśrayet prājño lobhāgnirdahyate sadā //",
  "S04bsa052_u:2047": "lobhadagdhāḥ narakagāmino bhavanti",
  "S04bsa052_u:2048": "Dhs_8.75 tena dagdhā bhṛśaṃ sattvāḥ paścānnarakagāminaḥ /",
  "S04bsa052_u:2049": "lokasādhāraṇā hyete vibhavāḥ sukhavarjitāḥ //",
  "S04bsa052_u:2050": "tṛṣṇābhayavimuktireva śreyaskarī",
  "S04bsa052_u:2051": "Dhs_8.76 teṣāmarthe kathaṃ pāpa kriyate mandabuddhibhiḥ /",
  "S04bsa052_u:2052": "tṛṣṇābhayavimuktasya nirāśasya hi sarvataḥ //",
  "S04bsa052_u:2053": "Dhs_8.77 vītakāṅkṣasya dhīrasya nityaṃ padamavasthitam /",
  "S04bsa052_u:2054": "sampattau dhābate loko vipattau nāvabudhyate //",
  "S04bsa052_u:2055": "sampattiḥ kṣayāntā",
  "S04bsa052_u:2056": "Dhs_8.78 vipadantā hi sampattiḥ kṣayāntaṃ divasaṃ yathā /",
  "S04bsa052_u:2057": "yathā tiṣṭhati sampattiḥ vipattiḥ pāpikā tathā //",
  "S04bsa052_u:2058": "kāmabhogairdevā api narakaṃ yānti",
  "S04bsa052_u:2059": "Dhs_8.79 avitṛptasya kāmebhyastṛṣṇayā paridahyate /",
  "S04bsa052_u:2060": "yasyeṣṭāḥ sampado nityaṃ sukhaṃ cābhimataṃ sadā //",
  "S04bsa052_u:2061": "Dhs_8.80 jani nāśayate tāsāṃ tṛṣṇā naṣṭā sukhāvahā /",
  "S04bsa052_u:2062": "te devā narakaṃ yānti kāmabhogaistathārpitāḥ //",
  "S04bsa052_u:2063": "Dhs_8.81 analāceṣṭitaṃ sarva tad vadanti tathāgatāḥ /",
  "S04bsa052_u:2064": "manuṣyā yacca narakaṃ prayā(nti)",
  "S04bsa052_u:2065": "śataśastathā //",
  "S04bsa052_u:2066": "vimugdhāḥ yati jīvanaṃ nāvagacchanti",
  "S04bsa052_u:2067": "Dhs_8.82 ceṣṭitaṃ tad viśālāyāḥ yoṣikāyā vidurbudhāḥ /",
  "S04bsa052_u:2068": "vimohitā na vindanti tvaritaṃ svalpajīvitam //",
  "S04bsa052_u:2069": "tṛṣṇayā sukṛtāni vinaśyanti",
  "S04bsa052_u:2070": "Dhs_8.83 sukṛtāni ca naśyanti tṛṣṇā naiva vinaśyati /",
  "S04bsa052_u:2071": "bhave bhave gatā satvāḥ na vindanti śubhāśubham //",
  "S04bsa052_u:2072": "Dhs_8.84 śubhasya phalameveṣṭaṃ yat surāḥ paribhuñjate /",
  "S04bsa052_u:2073": "aśubhasya tathā dṛṣṭamasukhaṃ vinipātajam //",
  "S04bsa052_u:2074": "śubhāśubhaprahīṇā eva jarāmaraṇarahitā bhavanti",
  "S04bsa052_u:2075": "Dhs_8.85 śubhāśubhaprahīṇā ye saṅgadoṣavivarjitāḥ /",
  "S04bsa052_u:2076": "te gatāḥ paramaṃ sthānaṃ jarāmaraṇavarjitam //",
  "S04bsa052_u:2077": "tṛṣṇānadīparikṣiptaḥ janaḥ kimapi nāvagacchati",
  "S04bsa052_u:2078": "Dhs_8.86 pañcāraṃ bhavacakraṃ tat tṛṣṇānābhipuraḥsaram /",
  "S04bsa052_u:2079": "nadīrāgaparikṣiptaṃ na ca loko 'vabudhyate //",
  "S04bsa052_u:2080": "Dhs_8.87 doṣāvartatarā jñeyā saṅkalpamakarākulāḥ /",
  "S04bsa052_u:2081": "tṛṣṇānadī viśāleyaṃ na ca loko 'vabudhyate //",
  "S04bsa052_u:2082": "tṛṣṇā triṣu kāleṣu vañcikā",
  "S04bsa052_u:2083": "Dhs_8.88 trikāle vañcanī tṛṣṇā nityamajñānakāriṇī /",
  "S04bsa052_u:2084": "na tasyāṃ viśvased dhīmān saṃsārabandhanā hi sā //",
  "S04bsa052_u:2085": "tṛṣṇā lokabandhanabhūtā",
  "S04bsa052_u:2086": "Dhs_8.89 mitravad dṛśyate kāle śatruvacca nikṛntati /",
  "S04bsa052_u:2087": "na tasyāṃ viśvaset prājñaḥ sā hi lokasya bandhanam //",
  "S04bsa052_u:2088": "Dhs_8.90 śakyaṃ hi bandhanaṃ chettumāyasaṃ dāruvattathā /",
  "S04bsa052_u:2089": "na tṛṣṇābandhanaṃ chettuṃ nityaṃ kāmagaveṣibhiḥ //",
  "S04bsa052_u:2090": "Dhs_8.91 yasyeṣṭo bandhabhedo 'yaṃ yasyeṣṭaṃ sukhamavyayam /",
  "S04bsa052_u:2091": "sa tṛṣṇayā vimuktaḥ (syāt)",
  "S04bsa052_u:2092": "prajñāśo (dhanakṛd) bhavet //",
  "S04bsa052_u:2093": "jñānena tṛṣṇāvṛkṣasya chedanaṃ karttavyam",
  "S04bsa052_u:2094": "Dhs_8.92 jñānālokaḥ sukhāloko duḥkhaṃ tṛṣṇātamaḥsmṛtam /",
  "S04bsa052_u:2095": "tasmādālokamāsthāya tamo nudati paṇḍitaḥ //",
  "S04bsa052_u:2096": "Dhs_8.93 jñānakhaḍgena tīkṣṇena tṛṣṇāvṛkṣaṃ nikṛntati /",
  "S04bsa052_u:2097": "nikṛttavṛkṣaḥ (sa)",
  "S04bsa052_u:2098": "naraḥ sukhaṃ prāpnotyanuttamam //",
  "S04bsa052_u:2099": "Dhs_8.94 doṣeṇa bahulā hyeṣā nadī prasravaṇākulā /",
  "S04bsa052_u:2100": "doṣā netānahitvā (na)",
  "S04bsa052_u:2101": "bhavānmuñcati paṇḍitaḥ //",
  "S04bsa052_u:2102": "prajñānāvamāśritya tṛṣṇānadyāḥ pāraṃ gacchati",
  "S04bsa052_u:2103": "Dhs_8.95 tṛṣṇānadīṃ tripathagāṃ pramādāvartadustarām /",
  "S04bsa052_u:2104": "prajñānāvaṃ samāśritya pāraṃ gacchantyanāmayam //",
  "S04bsa052_u:2105": "Dhs_8.96 mahecchatāmahacchatraṃ yena cāyānti bāliśāḥ /",
  "S04bsa052_u:2106": "tasmānmahecchatā badhyā tvayeyaṃ jñānacakṣuṣā //",
  "S04bsa052_u:2107": "mahecchaiva hṛdayavraṇabhūtā",
  "S04bsa052_u:2108": "Dhs_8.97 mahecchatāvraṇastīvro hṛdaye yasya jāyate /",
  "S04bsa052_u:2109": "na rātrau na divā tasya sukhaṃ bhavati lobhinaḥ //",
  "S04bsa052_u:2110": "Dhs_8.98 saṅkalpe tu na sambhūtaḥ tṛṣṇāvāyusamīritaḥ /",
  "S04bsa052_u:2111": "mahecchatāmayo vahnirdahate hṛdayaṃ nṛṇām //",
  "S04bsa052_u:2112": "lobhenātmano 'hitaṃ kurvanti janāḥ",
  "S04bsa052_u:2113": "Dhs_8.99 lobhenāveṣṭitamanāḥ puruṣo laghucetasā /",
  "S04bsa052_u:2114": "jīvitānyapi sārāṇi jahāti dhanatṛṣṇayā //",
  "S04bsa052_u:2115": "Dhs_8.100 pāpāni hi ca karmāṇi kurvanti puruṣāḥ kṣitau /",
  "S04bsa052_u:2116": "dhanalābhena tat sarva pravadanti manīṣiṇaḥ //",
  "S04bsa052_u:2117": "Dhs_8.101 ye sāhasaṃ na kurvanti viśanti jvalanaṃ ca yat /",
  "S04bsa052_u:2118": "tat sarva lobhadoṣeṇa kurvantyahitamātmanaḥ //",
  "S04bsa052_u:2119": "Dhs_8.102 śastrānilāni duḥkhāni vividhāni ca (sarvataḥ) /",
  "S04bsa052_u:2120": "viśanti (vai)",
  "S04bsa052_u:2121": "narā mūḍhā lobhastatra hi kāraṇam //",
  "S04bsa052_u:2122": "Dhs_8.103 hṛdayastho manovahnirnityaṃ bahvicchatāṃ nṛṇām /",
  "S04bsa052_u:2123": "alpecchatayā (hi)",
  "S04bsa052_u:2124": "hṛcchāntirbhavatilābhinaḥ //",
  "S04bsa052_u:2125": "Dhs_8.104 yathāgnirindhanenaiva praśāntimadhigacchati /",
  "S04bsa052_u:2126": "tathā vahvicchatāṃ nṛṇāṃ dhanairvṛddhiḥ prajāyate //",
  "S04bsa052_u:2127": "alpecchataiva sukham",
  "S04bsa052_u:2128": "Dhs_8.105 bhūpālā (hi) dhanaistṛptāḥ koṭiśo nidhanaṃ gatāḥ /",
  "S04bsa052_u:2129": "yāsyanti cānye nidhanaṃ tasmādalpecchatā sukham //",
  "S04bsa052_u:2130": "tṛṣṇāvihīna eva sukhamāpnoti",
  "S04bsa052_u:2131": "Dhs_8.106 duḥkhaṃ vahvicchatā nṛṇāṃ lakṣaṇaṃ sukhaduḥkhayoḥ /",
  "S04bsa052_u:2132": "(heyā sarvaprayatnena)",
  "S04bsa052_u:2133": "idamuktaṃ parīkṣakaiḥ /",
  "S04bsa052_u:2134": "eṣa panthāḥ śivaḥ śreṣṭho yena tṛṣṇā vaśīkṛtā //",
  "S04bsa052_u:2135": "// iti tṛṣṇāvargo 'ṣṭamaḥ //",
  "S04bsa052_u:2136": "(9) strījugupsāvargaḥ",
  "S04bsa052_u:2137": "striya evānarthamūlam",
  "S04bsa052_u:2138": "Dhs_9.1 striyo mūlaṃ (hi)",
  "S04bsa052_u:2139": "pāpasya dhananāśasya sarvathā /",
  "S04bsa052_u:2140": "svahite ye na niratāḥ kutasteṣāṃ bhavet sukham //",
  "S04bsa052_u:2141": "Dhs_9.2 anarthakarmaratayaḥ śāṭhyerṣyābahulāstriyaḥ /",
  "S04bsa052_u:2142": "lokadvayavināśāya puruṣāṇāmavasthitāḥ //",
  "S04bsa052_u:2143": "Dhs_9.3 nityaṃ sarāgakuśalā nityaṃ tadvacanāḥ parāḥ /",
  "S04bsa052_u:2144": "anyacca hṛdaye tāsāṃ kathayantyanyadeva vā //",
  "S04bsa052_u:2145": "Dhs_9.4 āpātamadhurāḥ sūkṣmāḥ vipāke vajracetasaḥ /",
  "S04bsa052_u:2146": "nopakāreṇa satkāraṃ smaranti laghucetasaḥ //",
  "S04bsa052_u:2147": "striyo vidyutsvabhāvahṛdayā aticañcalāḥ",
  "S04bsa052_u:2148": "Dhs_9.5 nāśayitvā priyaśataṃ smarantyekaṃ hi vipriyam /",
  "S04bsa052_u:2149": "vidyutsvabhāvahṛdayāḥ striyaḥ pāpasya bhūmayaḥ //",
  "S04bsa052_u:2150": "strīṇāṃ nāśasādhakatvapradarśanam",
  "S04bsa052_u:2151": "Dhs_9.6 strīhetunāśamicchanti puruṣā vakracetasaḥ /",
  "S04bsa052_u:2152": "strīvināśo vināśo drāgiha loke paratra ca //",
  "S04bsa052_u:2153": "strīdarśanamevāgnivaddahati",
  "S04bsa052_u:2154": "Dhs_9.7 evaṃ tu sarvaviṣayāḥ strīdarśanamihaikajam /",
  "S04bsa052_u:2155": "abhibhūya sarvaviṣayān nāryagnijvalanaṃ mahat //",
  "S04bsa052_u:2156": "strīdoṣapradarśanapūrvakaṃ nārījugupsāsamīkṣaṇam",
  "S04bsa052_u:2157": "Dhs_9.8 saṃśleṣādapi viśleṣaḥ smaraṇāt kathanādapi /",
  "S04bsa052_u:2158": "strīṇāṃ dāhasamuttho 'yaṃ vahnirantarjahāsakaḥ //",
  "S04bsa052_u:2159": "Dhs_9.9 rāgeṇa saha jāyante nityaṃ vai dāruṇāḥ striyaḥ /",
  "S04bsa052_u:2160": "dānena saha jāyante yathā loke hutāśanāḥ //",
  "S04bsa052_u:2161": "Dhs_9.10 na bhavet tādṛśo dāho yo 'yaṃ vahnisamudbhavaḥ /",
  "S04bsa052_u:2162": "yādṛśaḥ strīmado hyasti dehināṃ hṛdayodbhavaḥ //",
  "S04bsa052_u:2163": "Dhs_9.11 sarvalokavināśāya sarvadharmakṣayāya ca /",
  "S04bsa052_u:2164": "hetavo narakasyaitāḥ striyaḥ proktā maharṣibhiḥ //",
  "S04bsa052_u:2165": "Dhs_9.12 mukhato madhurāmarṣā hṛdayena viṣopamāḥ /",
  "S04bsa052_u:2166": "anavasthitasauhārdā nāsāṃ kaścit priyo naraḥ //",
  "S04bsa052_u:2167": "Dhs_9.13 muhūrtena priyastāsāṃ muhūrtena tathāpriyaḥ /",
  "S04bsa052_u:2168": "anavasthitasauhārdāścañcalā kṣaṇikopamāḥ //",
  "S04bsa052_u:2169": "Dhs_9.14 vañcanāhetukuśalā nityaṃ kāryaparāyaṇāḥ /",
  "S04bsa052_u:2170": "nityaṃ saṃyogamanaso nityaṃ mānaparāyaṇāḥ //",
  "S04bsa052_u:2171": "Dhs_9.15 devānāṃ ca manuṣyāṇāṃ piśācoragarākṣasāḥ /",
  "S04bsa052_u:2172": "na bandhabhūtā yādṛśyaḥ striyaḥ kālaviṣopamāḥ //",
  "S04bsa052_u:2173": "Dhs_9.16 nopakāraṃ smarantyetā na kuśalaṃ nāpi vikramam /",
  "S04bsa052_u:2174": "anavasthitacittāśca vāyuvegasamāḥ striyaḥ //",
  "S04bsa052_u:2175": "Dhs_9.17 bhavanti sampado yatra rakṣyante yatra yoṣitaḥ /",
  "S04bsa052_u:2176": "vyasaneṣu viraktāstu tyajanti puruṣaṃ dhruvam //",
  "S04bsa052_u:2177": "Dhs_9.18 yaṃ yaṃ gacchanti puruṣaṃ rakṣyante tatra yoṣitaḥ /",
  "S04bsa052_u:2178": "śīghraṃ śīghraṃ naraṃ hyetāstyajanti puruṣaṃ sthitam //",
  "S04bsa052_u:2179": "Dhs_9.19 yathā hi bhramarī puṣpaṃ śuṣkaṃ tyajati sarvadā /",
  "S04bsa052_u:2180": "tathā vittena rahitaṃ puruṣaṃ tyajati priyā //",
  "S04bsa052_u:2181": "Dhs_9.20 nistriṃśahṛdayāḥ krūrāścañcalāstamasāvṛtāḥ /",
  "S04bsa052_u:2182": "striyaḥ puruṣanāśāya jātāḥ kenāpi hetunā //",
  "S04bsa052_u:2183": "Dhs_9.21 devānāṃ bandhanaṃ nāma yathā strībandhanaṃ matam /",
  "S04bsa052_u:2184": "strībandhananibaddhāstu patanti narakaṃ punaḥ //",
  "S04bsa052_u:2185": "Dhs_9.22 etadagraṃ hi rāgāṇāṃ yo rāgaḥ strīsamudbhavaḥ /",
  "S04bsa052_u:2186": "strīrāgadagdhamanasaṃ paścād dahati pāvakaḥ //",
  "S04bsa052_u:2187": "Dhs_9.23 pratyakṣāṇyapi karmāṇi rāgaiścāpahataḥ pumān /",
  "S04bsa052_u:2188": "na vetti mūḍhahṛdayaḥ strīrāgeṇa vimohitaḥ //",
  "S04bsa052_u:2189": "Dhs_9.24 viśvāsya viṣaye puruṣaṃ bad dhvā priyamanekaśaḥ /",
  "S04bsa052_u:2190": "tyajanti vittanāśena tvacaṃ yadvadbhujaṅgamāḥ //",
  "S04bsa052_u:2191": "Dhs_9.25 sarvopāyabhṛtā nāryaḥ sarvaśaḥ paripālitāḥ /",
  "S04bsa052_u:2192": "na śakyāḥ svavaśīkarttuṃ striyaḥ paramadāruṇāḥ //",
  "S04bsa052_u:2193": "Dhs_9.26 āsāṃ sarvasvabhāvānāṃ nārīṇāṃ calacetasām /",
  "S04bsa052_u:2194": "na yāyājjātu viśvāsaṃ pumān dhīreṇa cetasā //",
  "S04bsa052_u:2195": "Dhs_9.27 strīvidheyāstu ye martyā nityaṃ kāmagaveṣiṇaḥ /",
  "S04bsa052_u:2196": "paścimadarśanaṃ teṣāṃ suraloke bhaviṣyati //",
  "S04bsa052_u:2197": "Dhs_9.28 pañcāṅgikena tūryeṇa vipralubdhāḥ samantataḥ /",
  "S04bsa052_u:2198": "vindanti vyasane duḥkhaṃ yadavaśyaṃ bhaviṣyati //",
  "S04bsa052_u:2199": "Dhs_9.29 imāstāścañcalā nāryo yāsāṃ rāgaḥ kṛtastvayā /",
  "S04bsa052_u:2200": "tā bhavantaṃ parityajya punaranyaṃ tato gatāḥ //",
  "S04bsa052_u:2201": "Dhs_9.30 dvidhā hi prakṛtiryāsāṃ (yoṣitāṃ)",
  "S04bsa052_u:2202": "sahacāriṇī /",
  "S04bsa052_u:2203": "bhūyo 'bhiyanti puruṣaṃ vyasaneṣu tyajanti ca //",
  "S04bsa052_u:2204": "Dhs_9.31 mṛgavanmohayantyetāḥ puruṣaṃ rāgamohitam /",
  "S04bsa052_u:2205": "paścāt (tu) vyasane prāpte tyajanti laghucetasaḥ //",
  "S04bsa052_u:2206": "Dhs_9.32 nopakāraṃ na satkāraṃ na priyāṇi na santatim /",
  "S04bsa052_u:2207": "smaranti yoṣitastīvrā vyasane samupasthite //",
  "S04bsa052_u:2208": "Dhs_9.33 mlānaṃ puṣpaṃ yathā tyaktvā bhramaro 'nyatra dhāvati /",
  "S04bsa052_u:2209": "tathā hi vyasane prāpte tyajanti khalu yoṣitaḥ //",
  "S04bsa052_u:2210": "Dhs_9.34 anapekṣitasauhārdāścañcalāśca raṇapriyāḥ /",
  "S04bsa052_u:2211": "bhavanti yoṣitaḥ sarvā viṣamiśraṃ yathā madhu //",
  "S04bsa052_u:2212": "Dhs_9.35 mohayanti narān kāmairvākyaiścāpi viśeṣataḥ /",
  "S04bsa052_u:2213": "na teṣāṃ viśvaseddhīmān puruṣo dhīramānasaḥ //",
  "S04bsa052_u:2214": "Dhs_9.36 ābhirvimohitāḥ kiṃ vā raṃjitāḥ puruṣāḥ svataḥ /",
  "S04bsa052_u:2215": "na kurvanti hitaṃ vākyaṃ yathā muṣṇikagāmikam //",
  "S04bsa052_u:2216": "Dhs_9.37 devāsuranarān yakṣān piśācoragarākṣasān /",
  "S04bsa052_u:2217": "indrajālamayā nāryo vañcayanti viśeṣataḥ //",
  "S04bsa052_u:2218": "Dhs_9.38 etadagrañca pāśānāṃ yadidaṃ strīmayaṃ dṛḍham /",
  "S04bsa052_u:2219": "anena baddhāḥ puruṣā bhramanti bhavacārake //",
  "S04bsa052_u:2220": "Dhs_9.39 na kaścit pāśapāśo 'yaṃ hṛtpāśo yoṣitaḥ param /",
  "S04bsa052_u:2221": "hṛtpāśabandhanairbaddhāḥ puruṣā duḥkhamohitāḥ //",
  "S04bsa052_u:2222": "Dhs_9.40 dahayate chidyate pāśasstrīmayastu na dahayate /",
  "S04bsa052_u:2223": "narakapretatiryakṣu gacchantamanugacchati //",
  "S04bsa052_u:2224": "Dhs_9.41 mūrtimān badhyate kāyaḥ pāśena mahatā tathā /",
  "S04bsa052_u:2225": "amūrtigaṃ cittamidaṃ strīpāśena tu badhyate //",
  "S04bsa052_u:2226": "Dhs_9.42 (na) dṛśyate pāśamanyaṃ yena badhnanti yoṣitaḥ /",
  "S04bsa052_u:2227": "abhijñeyamapramāṇaṃ strīmayaṃ bandhanaṃ mahat //",
  "S04bsa052_u:2228": "Dhs_9.43 anenāpātaramyeṇa (duḥkha)",
  "S04bsa052_u:2229": "mokṣeṇa sarvadā /",
  "S04bsa052_u:2230": "pāśena baddhāḥ puruṣā na mucyante bhavārṇavāt //",
  "S04bsa052_u:2231": "Dhs_9.44 ṣaḍindriyāṇi badhnāti pāśo yaḥ strīmayo mahān /",
  "S04bsa052_u:2232": "pāśastu kāyamevaikaṃ kaścit badhnāti vā na vā //",
  "S04bsa052_u:2233": "Dhs_9.45 bandhanaṃ na dṛḍhaṃ hīdaṃ mokṣavārya ṣaḍāyasam /",
  "S04bsa052_u:2234": "saṃraktacittabhoge hi mandabuddhernarasya ca //",
  "S04bsa052_u:2235": "Dhs_9.46 snāyuyantreṇa baddhāsu vistṛtakarmabhūmiṣu /",
  "S04bsa052_u:2236": "tīkṣṇaraktāsinā yukto maraṇārthamihāgataḥ //",
  "S04bsa052_u:2237": "strīṇāṃ daurguṇyam",
  "S04bsa052_u:2238": "Dhs_9.47 vañcanācchalakūṭāsu rabhasā nu viśeṣataḥ /",
  "S04bsa052_u:2239": "cañcalo bhrāntacittāsu bhrāntastvaṅgakṣaṇāriṣu //",
  "S04bsa052_u:2240": "Dhs_9.48 vibhrānto bhrāntakathitairbhūṣaṇānāṃ tathā svanaiḥ /",
  "S04bsa052_u:2241": "haranti puruṣaṃ kṣipraṃ vañcanākuśalāḥ striyaḥ //",
  "S04bsa052_u:2242": "Dhs_9.49 nānāvidheṣu puṣpeṣu yathā carati ṣaṭ padaḥ /",
  "S04bsa052_u:2243": "nānāvidheṣu martyeṣu tathemāścañcalāḥ striyaḥ //",
  "S04bsa052_u:2244": "Dhs_9.50 yathā madhurikā pītvā puṣpamanyatra gacchati /",
  "S04bsa052_u:2245": "tathā puruṣamāpīyaḥ prayānti rabhasaṃ striyaḥ //",
  "S04bsa052_u:2246": "Dhs_9.51 arthādāneṣu kuśalāḥ kruddhā nityaṃ durāsadāḥ /",
  "S04bsa052_u:2247": "vañcayitvā naraṃ śīghramanyatra saṃprayānti tāḥ //",
  "S04bsa052_u:2248": "Dhs_9.52 sādhyamāyāpraharaṇāḥ kālakūṭaviṣopamāḥ /",
  "S04bsa052_u:2249": "striyaḥ puruṣaghātinyaścāturyeṣu vyavasthitāḥ //",
  "S04bsa052_u:2250": "Dhs_9.53 vāyvākāśānalā yadvan na śaktā grathituṃ naraiḥ /",
  "S04bsa052_u:2251": "tathopāyaśatairnāryo (na)",
  "S04bsa052_u:2252": "śaktā rakṣituṃ naraiḥ //",
  "S04bsa052_u:2253": "Dhs_9.54 anarthavyādhimṛtyūnāṃ duṣkṛtānāñca karmaṇām /",
  "S04bsa052_u:2254": "hetubhūtāḥ paraṃ nāryo mokṣacaryābadhasya ca //",
  "S04bsa052_u:2255": "Dhs_9.55 yadanekaprakāreṣu śaṭheṣu pāpakarmasu /",
  "S04bsa052_u:2256": "(patanti) manujā loke tatra hetuḥ parastriyaḥ //",
  "S04bsa052_u:2257": "Dhs_9.56 na bālayauvanenaiva vārdhakyenaiva śāmyati /",
  "S04bsa052_u:2258": "cāpalyaṃ sahajaṃ strīṇāṃ bhāskarasya yathā prabhā //",
  "S04bsa052_u:2259": "Dhs_9.57 anityaṃ sauhṛdaṃ tāsāṃ dīptānāmarciṣāṃ kaṇaiḥ /",
  "S04bsa052_u:2260": "vairañca śāśvataṃ tāsāmaśmanāṃ ca yathā vraṇaiḥ //",
  "S04bsa052_u:2261": "Dhs_9.58 dhanahīne virajyante dhanayuktā bhavanti ca /",
  "S04bsa052_u:2262": "yāvadartha striyastāvadarthahīne kutaḥ striyaḥ? //",
  "S04bsa052_u:2263": "Dhs_9.59 na sevābhiścadānena nopakāraiḥ pṛthagvidhaiḥ /",
  "S04bsa052_u:2264": "svīkarttuṃ na striyaḥ śakyāḥ jvalanopamacetasaḥ //",
  "S04bsa052_u:2265": "Dhs_9.60 yathā naro 'nukūlaśca chandakarttā yathā yathā /",
  "S04bsa052_u:2266": "tathā tathā striyastasya vañcanākuśalāḥ param //",
  "S04bsa052_u:2267": "Dhs_9.61 puṣpacchatro yathā sarpo bhasmacchatro yathā nalaḥ /",
  "S04bsa052_u:2268": "rūpacchannaṃ tathā cittamāsāṃ bhavati yoṣitām //",
  "S04bsa052_u:2269": "Dhs_9.62 viṣavṛkṣe yathā puṣpaṃ dṛṣṭiramyaṃ na śāntaye /",
  "S04bsa052_u:2270": "viṣavṛkṣa (samā)",
  "S04bsa052_u:2271": "nāryaḥ parivarjyāḥ samantataḥ //",
  "S04bsa052_u:2272": "Dhs_9.63 nārīṇāṃ darśanākāṃkṣī viṣayesu ca tatparaḥ /",
  "S04bsa052_u:2273": "naro na sukhabhogāya (haya)",
  "S04bsa052_u:2274": "smilloke na cāpare //",
  "S04bsa052_u:2275": "Dhs_9.64 nāgninā na ca śastreṇa na balena na jantubhiḥ /",
  "S04bsa052_u:2276": "strīmayaṃ bandhanaṃ hetuḥ śakyate na durāsadam //",
  "S04bsa052_u:2277": "Dhs_9.65 doṣajālamidaṃ (sūtraṃ)",
  "S04bsa052_u:2278": "strīmayaṃ carate bhuvi /",
  "S04bsa052_u:2279": "yastrīvivarjito dhīmān asmilloke mahīyate //",
  "S04bsa052_u:2280": "Dhs_9.66 yathā bhūtairmanuṣyāṇāṃ svakarmotthāpane na ca /",
  "S04bsa052_u:2281": "tathā striyo hi rakṣanti viṣamārtha tyajanti ca //",
  "S04bsa052_u:2282": "Dhs_9.67 gatārthavibhavaṃ bhūyo varjitaṃ svena karmaṇā /",
  "S04bsa052_u:2283": "devaṃ samīkṣya capalāḥ striyo naiva prabhāvikāḥ //",
  "S04bsa052_u:2284": "strīsukhaṃ kṣaṇabhaṅguram",
  "S04bsa052_u:2285": "Dhs_9.68 kṣaṇabhaṅgamidaṃ saukhyamadhigatamavasthitam /",
  "S04bsa052_u:2286": "catvāryetāni duḥkhāni sevitāni nṛbhiḥ sadā //",
  "S04bsa052_u:2287": "strī viṣāgnisadṛśā",
  "S04bsa052_u:2288": "Dhs_9.69 tasmāt tāni vivarjyāni viṣāgnisadṛśāni hi /",
  "S04bsa052_u:2289": "yaḥ kaściccapalo janturyaśca doṣodbhavaḥ sadā //",
  "S04bsa052_u:2290": "Dhs_9.70 tasmāt parisamāviṣṭāḥ striyaḥ kāraṇavatsalāḥ /",
  "S04bsa052_u:2291": "na sūryastamaso heturnāgniḥ śītasya kāraṇam //",
  "S04bsa052_u:2292": "Dhs_9.71 na strīṇāṃ sauhṛdaṃ citte svalpamapyavatiṣṭhate /",
  "S04bsa052_u:2293": "yathā sthirā bhūmiriyaṃ yathā vāyuḥ sadā calaḥ //",
  "S04bsa052_u:2294": "striyaḥ doṣameva smaranti",
  "S04bsa052_u:2295": "Dhs_9.72 tathā strīṇāṃ kṛtaṃ nāsti doṣamayyaḥ sadā smṛtāḥ /",
  "S04bsa052_u:2296": "ciraprayatnāḥ puruṣaiḥ lobhitā bahuśaḥ striyaḥ //",
  "S04bsa052_u:2297": "Dhs_9.73 tyajanti vyasane prāpte śuṣkaṃ sara ivāśugāḥ /",
  "S04bsa052_u:2298": "nordhvagāḥ sarito dṛṣṭā nāśmano gatiriṣyate //",
  "S04bsa052_u:2299": "Dhs_9.74 girīṇāṃ gamanaṃ nāsti strīṇāṃ naivāsti sauhṛdam /",
  "S04bsa052_u:2300": "vapukarti sadā nṛṇāṃ dharmārthayaśasāṃ tathā //",
  "S04bsa052_u:2301": "Dhs_9.75 yoniścānarthajālasya doṣāṇāmudbhavasya ca /",
  "S04bsa052_u:2302": "bhaved vajramayī mṛdvī tyajed (rātrau yathā) ravim //",
  "S04bsa052_u:2303": "Dhs_9.76 na strī tyajedasādhyāni janmāpekṣā viśeṣataḥ /",
  "S04bsa052_u:2304": "nopacārakriyā dānapriyavākyāpalāpanaiḥ //",
  "S04bsa052_u:2305": "Dhs_9.77 svīkartuṃ na striyaḥ śakyā jvalanopamacetasaḥ /",
  "S04bsa052_u:2306": "sukheṣu samatāṃ yānti vyasaneṣu tyajanti ca //",
  "S04bsa052_u:2307": "Dhs_9.78 upakārāṃśca vismṛtya doṣamekaṃ smaranti tāḥ /",
  "S04bsa052_u:2308": "vanopavanaśaileṣu bhuktvā sukhamanekaśaḥ //",
  "S04bsa052_u:2309": "strī lokasya bandhanam",
  "S04bsa052_u:2310": "Dhs_9.79 saṃprāpte vyasane tīvre striya paribhavanti hi /",
  "S04bsa052_u:2311": "lokasya bandhanaṃ nāryo vañcanākṛtivardhikāḥ //",
  "S04bsa052_u:2312": "Dhs_9.80 adhamāḥ vinipātānāṃ doṣāṇāṃ cāspadaṃ (bahu) /",
  "S04bsa052_u:2313": "sarvalokavināśāya vaśīkurvanti tṛṣṇayā //",
  "S04bsa052_u:2314": "Dhs_9.81 yathā strībandhanamidaṃ durviṣahyaṃ kṛtaṃ mahat /",
  "S04bsa052_u:2315": "yadidaṃ bandhanaṃ loke kāmarāgamayaṃ mahat //",
  "S04bsa052_u:2316": "strīvarjanameva śreyaṣkaram",
  "S04bsa052_u:2317": "Dhs_9.82 tathā cānyaprayatnena vicārya upalabhyate /",
  "S04bsa052_u:2318": "vaśīkurvanti tā (nāryaḥ)",
  "S04bsa052_u:2319": "kāmavāṇairanekaśaḥ //",
  "S04bsa052_u:2320": "Dhs_9.83 svalpaiḥ parājitaṃ kṛtvā kāmasya vaśagāḥ striyaḥ /",
  "S04bsa052_u:2321": "rāgerṣyāśāṭhyabhūmīnāṃ vidyuccañcalacetasām //",
  "S04bsa052_u:2322": "Dhs_9.84 lobhāhaṅkārayonīnāṃ na viśvāsyāḥ kathañcana /",
  "S04bsa052_u:2323": "śastrāgnisadṛśāstīkṣṇāḥ kāmapāśaparātmanaḥ //",
  "S04bsa052_u:2324": "Dhs_9.85 svabhraprapātaviṣamaṃ gaṃbhīrasamacetasām /",
  "S04bsa052_u:2325": "parābhidrohamāyendrajālatadgatamānasān //",
  "S04bsa052_u:2326": "Dhs_9.86 akālamṛtyuvajrāgnikālakūṭasamātmanām /",
  "S04bsa052_u:2327": "anekadoṣasambhārananditānāmanekaśaḥ //",
  "S04bsa052_u:2328": "Dhs_9.87 yadi śīlalavaḥ kaścit strīṇāṃ manasi vartate /",
  "S04bsa052_u:2329": "cireṇa dahate vahniḥ sa spṛṣṭāḥ pavaneritaḥ //",
  "S04bsa052_u:2330": "Dhs_9.88 strīdarśanasamucchreyamātraṃ dahati pāvakaḥ /",
  "S04bsa052_u:2331": "tasmāt striyo vivarjyāḥ syuḥ yadicchet sukhamuttamam //",
  "S04bsa052_u:2332": "Dhs_9.89 etat sarva paraṃ loke nārīṇāṃ varjanaṃ sadā /",
  "S04bsa052_u:2333": "yadṛcchājālinīhetuṃ yaḥ icched bhūtimātmanaḥ //",
  "S04bsa052_u:2334": "Dhs_9.90 ya icchati nivṛttiṃ tu sa naraḥ strīṃ vivarjayet /",
  "S04bsa052_u:2335": "sukhāsaktastathārtho (ca)",
  "S04bsa052_u:2336": "kusīdaścañcalaḥ śaṭhaḥ //",
  "S04bsa052_u:2337": "Dhs_9.91 pāpasevī sumṛṣṭāśī naro bhadraṃ na paśyati /",
  "S04bsa052_u:2338": "udyukto vīryavān dhīro dhārmikaḥ strīṃ vivarjayet /",
  "S04bsa052_u:2339": "dakṣo hetuphalaśraddho naraḥ kalyāṇavān bhavet //",
  "S04bsa052_u:2340": "// iti strījugupsāvargo navamaḥ //",
  "S04bsa052_u:2341": "(10) madyajugupsāvargaḥ",
  "S04bsa052_u:2342": "madyapānavarṇanasādhanapradarśanam",
  "S04bsa052_u:2343": "Dhs_10.1 madyapānaṃ na seveta madyaṃ hi viṣamuttamam /",
  "S04bsa052_u:2344": "naśyanti kuśalā dharmā madyapānaniṣevaṇāt //",
  "S04bsa052_u:2345": "Dhs_10.2 yaḥ sevate sadā madyaṃ tasya buddhirasaṃsthitā /",
  "S04bsa052_u:2346": "balabuddhī na dharmo 'sti tasmānmadyaṃ vivarjayet //",
  "S04bsa052_u:2347": "Dhs_10.3 nāśānāmuttamaṃ nāśaṃ madyamuktaṃ manīṣibhiḥ /",
  "S04bsa052_u:2348": "tasmānmadyaṃ na seveta (madyaṃ)",
  "S04bsa052_u:2349": "nāśayate naram //",
  "S04bsa052_u:2350": "Dhs_10.4 aniṣṭāḥ pāpakā dharmā madyapānaniṣevaṇāt /",
  "S04bsa052_u:2351": "bhavanti tasmād viṣavanmadyapānaṃ vivarjayet //",
  "S04bsa052_u:2352": "Dhs_10.5 dhanakṣayaṃ pāpakaraṃ kausīdyakaramuttamam /",
  "S04bsa052_u:2353": "madyapānasthitā doṣāḥ tasmāt tat parivarjayet //",
  "S04bsa052_u:2354": "Dhs_10.6 rāgasyoddīpanaṃ madyaṃ krodhasyāpi tathaiva ca /",
  "S04bsa052_u:2355": "mohasyoddīpakaṃ bhūyastasmānmadyaṃ vivarjayet //",
  "S04bsa052_u:2356": "Dhs_10.7 madyamūlamanarthasya hāsasya narakasya ca /",
  "S04bsa052_u:2357": "sarvendriyavināśānāṃ hetubhūtaṃ hyanarthakam //",
  "S04bsa052_u:2358": "Dhs_10.8 atiharṣābhidhānasya śokasya ca bhayasya ca /",
  "S04bsa052_u:2359": "vāgdoṣasyātidamyasya pāruṣyasyāspadaṃ hi tat //",
  "S04bsa052_u:2360": "Dhs_10.9 madyenākṣiptamanasaḥ puruṣāḥ paśubhiḥ samāḥ /",
  "S04bsa052_u:2361": "kāryākārya na vindanti tasmānmadyaṃ vivarjayet //",
  "S04bsa052_u:2362": "Dhs_10.10 madyakṣipto hi puruṣo jīvannapi mṛto mataḥ /",
  "S04bsa052_u:2363": "ya icchejjīvitaṃ saukhyaṃ sa madyaṃ varjayet sadā //",
  "S04bsa052_u:2364": "madyaṃ sarvadoṣāspadam",
  "S04bsa052_u:2365": "Dhs_10.11 sarvadoṣāspadaṃ madyaṃ sarvānarthakaraṃ sadā /",
  "S04bsa052_u:2366": "sarvapāpeṣu sopānaṃ tamasāmālayo mahān //",
  "S04bsa052_u:2367": "madyena pretaloke narake vā patanam",
  "S04bsa052_u:2368": "Dhs_10.12 madyena narakaṃ yānti pretalokaṃ tathaiva ca /",
  "S04bsa052_u:2369": "tiryakṣu yānti puruṣā madyadoṣeṇa vañcitāḥ //",
  "S04bsa052_u:2370": "Dhs_10.13 viṣādapi viṣaṃ madyaṃ narakānnarakaṃ tathā /",
  "S04bsa052_u:2371": "vyādhīnāṃ ca paraṃ vyādhirmadyamuktaṃ manīṣibhiḥ //",
  "S04bsa052_u:2372": "madyena hānipradarśanam",
  "S04bsa052_u:2373": "Dhs_10.14 buddhīndriyavināśāya dharmaratnaṃ kṣayāya ca /",
  "S04bsa052_u:2374": "yo 'tirekaparaṃ madyaṃ brahmacaryabadhāya ca //",
  "S04bsa052_u:2375": "Dhs_10.15 madyena laghutāṃ yānti pārthivā śāstracakṣuṣaḥ /",
  "S04bsa052_u:2376": "kiṃ punaḥ prākṛtā martyā madyapānavilambitāḥ //",
  "S04bsa052_u:2377": "madyasya vināśakaratvam",
  "S04bsa052_u:2378": "Dhs_10.16 kuṭhāraḥ sarvadharmāṇāṃ hrīvināśakaraṃ param /",
  "S04bsa052_u:2379": "madyaṃ niṣevitaṃ martyairvināśāyopakalpyate //",
  "S04bsa052_u:2380": "madyena jñānājñānavivekaśūnyapradarśanam",
  "S04bsa052_u:2381": "Dhs_10.17 na jñānaṃ nāpi vijñānaṃ na kāryāṇi na ca kriyām /",
  "S04bsa052_u:2382": "jānīte puruṣaḥ sarva madyena hṛtacetasā //",
  "S04bsa052_u:2383": "madyasevanasya paritāpasādhanam",
  "S04bsa052_u:2384": "Dhs_10.18 akasmāt tapyate janturakasmāt paritapyate /",
  "S04bsa052_u:2385": "bhavatyakasmāt pāpī (ca)",
  "S04bsa052_u:2386": "yo madyamanusevate //",
  "S04bsa052_u:2387": "madyasya buddhisammohajanakatvam",
  "S04bsa052_u:2388": "Dhs_10.19 buddhisammohajanakaṃ lokadvayavināśakam /",
  "S04bsa052_u:2389": "vahniśca mokṣadharmāṇāṃ madyamekaṃ vyavasthitam //",
  "S04bsa052_u:2390": "madyasya kimpākatvam",
  "S04bsa052_u:2391": "Dhs_10.20 abhyāse madhuraṃ madyaṃ vipāke paramaṃ kaṭu /",
  "S04bsa052_u:2392": "kimpākādapi kimpākaṃ madyamuktaṃ parīkṣakaiḥ //",
  "S04bsa052_u:2393": "narakasya sādhanaṃ madyam",
  "S04bsa052_u:2394": "Dhs_10.21 na madye viśvaseddhīmān naraṃ vakṣyati māmiti /",
  "S04bsa052_u:2395": "śītasparśa vipākoṣṇaṃ madyaṃ narakagāmikam //",
  "S04bsa052_u:2396": "Dhs_10.22 sampattau vyasanaṃ madyaṃ devānāṃ tu viśeṣataḥ /",
  "S04bsa052_u:2397": "yathā yathā sukhā prītistannāśe vyasanaṃ tathā //",
  "S04bsa052_u:2398": "Dhs_10.23 madyapānamadonmattāḥ sattvā mohavaśānugāḥ /",
  "S04bsa052_u:2399": "sākṣyamohamayaṃ pānaṃ pibanti rasatṛṣṇayā //",
  "S04bsa052_u:2400": "Dhs_10.24 madyaṃ mohamayaṃ pāna pītvā kālena coditāḥ /",
  "S04bsa052_u:2401": "nākāt pratyakṣanarakaṃ tasmāt madyaṃ na saṃspṛśet //",
  "S04bsa052_u:2402": "darśanātpānācca madyapānaṃ mohajanakam",
  "S04bsa052_u:2403": "Dhs_10.25 darśanāt sparśanāt pānāta madyaṃ mohayate naram /",
  "S04bsa052_u:2404": "tasmāt sa madyapānaṃ ca dūrataḥ parivarjayet //",
  "S04bsa052_u:2405": "Dhs_10.26 darśanājjāyate lobhaḥ sparśanād gandhasambhavaḥ /",
  "S04bsa052_u:2406": "gandhād rasābhilāṣaśca rasanādadhamā matiḥ //",
  "S04bsa052_u:2407": "manīṣiṇaḥ madyasevanātpatanti",
  "S04bsa052_u:2408": "Dhs_10.27 naikasarvādhamaṃ nyāsaṃ kathayanti manīṣiṇaḥ /",
  "S04bsa052_u:2409": "nāmarūpaniṣedhāya yathā madyaṃ niṣevitam //",
  "S04bsa052_u:2410": "madyapānaphalasūcanam",
  "S04bsa052_u:2411": "Dhs_10.28 vāgbhrāmayati mastiṣkaṃ cakṣuṣīdhvanireva ca /",
  "S04bsa052_u:2412": "sambhrāntivimatirmūḍho na kiñcit pratipadyate //",
  "S04bsa052_u:2413": "striyo 'pi madyapāyinamupahasanti",
  "S04bsa052_u:2414": "Dhs_10.29 striyo 'pyupahasantīmaṃ puruṣaṃ patitaṃ bhuvi /",
  "S04bsa052_u:2415": "niśceṣṭaṃ kāṣṭhasadṛśaṃ niścalaṃ patitaṃ bhuvi //",
  "S04bsa052_u:2416": "madyapānaṃ maraṇādapi nikṛṣṭataram",
  "S04bsa052_u:2417": "Dhs_10.30 sambhāvitasya maraṇaṃ madyapānaṃ prakīrtyate /",
  "S04bsa052_u:2418": "hālāhalādabhyadhikaṃ kārāvāsādhikaṃ ca tat //",
  "S04bsa052_u:2419": "madyapānavarjanaṃ śreyaskaram",
  "S04bsa052_u:2420": "Dhs_10.31 ādīnavāśca ṣaṭ triṃśanmadyapānādavasthitāḥ /",
  "S04bsa052_u:2421": "tasmādādīnavo jñeyaḥ sa hi tad varjayet sadā //",
  "S04bsa052_u:2422": "madyapānaṃ viduṣo 'pi jantoḥ malinīkaraṇāya bhavati",
  "S04bsa052_u:2423": "Dhs_10.32 atijātasya viduṣo malinīkaraṇaṃ mahat /",
  "S04bsa052_u:2424": "kāśapuṣpasamaṃ jantuṃ kurute laghusattvaram //",
  "S04bsa052_u:2425": "viṣayānaladagdhaḥ kāryākāryaśūnyo bhavati",
  "S04bsa052_u:2426": "Dhs_10.33 pramādauhyati magnānāṃ viṣayairapahṛṣyate /",
  "S04bsa052_u:2427": "madyapānena bhūyaśca manovyāmohakāriṇā //",
  "S04bsa052_u:2428": "Dhs_10.34 viṣayānaladagdhasya kāryākāryamajānataḥ /",
  "S04bsa052_u:2429": "vanopavanalabdhasya madyapānasya kiṃ punaḥ //",
  "S04bsa052_u:2430": "madyapānaṃ mohāya pāpāya jāyate",
  "S04bsa052_u:2431": "Dhs_10.35 rasena śobhanaṃ madyaṃ pariṇāmena dāruṇam /",
  "S04bsa052_u:2432": "pariṇāmaphalaṃ pāpaṃ narakeṣūpapadyate //",
  "S04bsa052_u:2433": "Dhs_10.36 pītaṃ janayate mohaṃ mohāt pāpeṣu rakṣyate /",
  "S04bsa052_u:2434": "saṃraktahṛdayo bālo narakānupadhāvati //",
  "S04bsa052_u:2435": "madyapānamadhamatvasādhanam",
  "S04bsa052_u:2436": "Dhs_10.37 prakarṣa janayatyādau vipāke dainyamuttamam /",
  "S04bsa052_u:2437": "tṛṭ chedaṃ kurute cāsau paścāddāhaṃ sudāruṇam //",
  "S04bsa052_u:2438": "Dhs_10.38 tad buddhiṃ nāśayatyādau paścānnāśayate sukham /",
  "S04bsa052_u:2439": "tasmāt sa puruṣo dhīro yo madyaṃ nānusevate //",
  "S04bsa052_u:2440": "madyaniṣeviṇo vihagasadṛśā bhavanti",
  "S04bsa052_u:2441": "Dhs_10.39 vihagaiḥ sadṛśaṃ yānti puruṣā madyasevinaḥ /",
  "S04bsa052_u:2442": "tulyaṃ vyāmohajanakaṃ madyaṃ mohamahāviṣam //",
  "S04bsa052_u:2443": "vimohitā durgatimadhigacchanti",
  "S04bsa052_u:2444": "Dhs_10.40 yairmadyaṃ viṣavad dṛṣṭaṃ tairdṛṣṭaṃ padamuttamam /",
  "S04bsa052_u:2445": "yaistu tad virasaṃ pītaṃ pītaṃ tāmra (ka) lohitam //",
  "S04bsa052_u:2446": "Dhs_10.41 niṣpratīkārakarmāṇi yaḥ karoti vimohitaḥ /",
  "S04bsa052_u:2447": "madyapānasamāviṣṭaḥ so 'nte gacchati durgatim //",
  "S04bsa052_u:2448": "madyapānasevināṃ nāśo bhavati",
  "S04bsa052_u:2449": "Dhs_10.42 ekatra sarvapāpāni madyapāna (niṣevaṇam) /",
  "S04bsa052_u:2450": "yasmānnāśayate (madyaṃ)",
  "S04bsa052_u:2451": "cittamūlaśca saṃvaraḥ //",
  "S04bsa052_u:2452": "madyapāyī naṣṭadharmo bhavati",
  "S04bsa052_u:2453": "Dhs_10.43 naikāṅgitā hi cittasya na dharmāṇāṃ vicāraṇā /",
  "S04bsa052_u:2454": "yaḥ pā(pa)nirato bhikṣurbhavenmadyaniṣevaṇāt //",
  "S04bsa052_u:2455": "Dhs_10.44 madyenākṣiptamanaso kuśalasya ca ghātakaḥ /",
  "S04bsa052_u:2456": "naṣṭadharmasya sattvasya nāyaṃ loko na cāparaḥ //",
  "S04bsa052_u:2457": "Dhs_10.45 īryyāpathaṃ na jānāti na kālaṃ nāpi deśanām /",
  "S04bsa052_u:2458": "saddharmato viruddhaśca tucchaṃ kimapi bhāṣate //",
  "S04bsa052_u:2459": "Dhs_10.46 svayaṃ tāvanna jānāti kimidaṃ kathyate mayā /",
  "S04bsa052_u:2460": "vākpāruṣyaṃ kathaṃ cānyaṃ parijñāsyatyaśobhanam //",
  "S04bsa052_u:2461": "Dhs_10.47 lāghavaṃ yāti lokasya dharmācca parihīyate /",
  "S04bsa052_u:2462": "nidhana puruṣairdṛṣṭaṃ madyajvalanasevanāt //",
  "S04bsa052_u:2463": "madyapānaṃ kutsāṃ sampādayati",
  "S04bsa052_u:2464": "Dhs_10.48 nāśo bhavatyatīte hi vartamāne suhṛjjane /",
  "S04bsa052_u:2465": "anāgate kutsitānāṃ madyaṃ traikālyanāśakam //",
  "S04bsa052_u:2466": "madyaṃ dharmapradūṣakameva",
  "S04bsa052_u:2467": "Dhs_10.49 nāmarūpavināśāya cittanāśāya dehinām /",
  "S04bsa052_u:2468": "utpannadoṣajanakaṃ madyaṃ dharmapradūṣakam //",
  "S04bsa052_u:2469": "madyavarjanaṃ dharmāya pānañca mṛtyurna bhavati",
  "S04bsa052_u:2470": "Dhs_10.50 samāhitā dharmaśīlāḥ puruṣā madyavarjakāḥ /",
  "S04bsa052_u:2471": "te yānti paramaṃ sthānaṃ yatra mṛtyurna vidyate //",
  "S04bsa052_u:2472": "// iti madyajugupsāvargo daśamaḥ //",
  "S04bsa052_u:2473": "atha dvitīyam udānam",
  "S04bsa052_u:2474": "(cittañca vāk tathā karma saṃyojanantu pāpakam /",
  "S04bsa052_u:2475": "narakapretatiryakkṣutkausīdyāni vidurdaśa // )",
  "S04bsa052_u:2476": "(11) cittavargaḥ",
  "S04bsa052_u:2477": "cittaṃ rājavat pravartate",
  "S04bsa052_u:2478": "Dhs_11.1 agādhaṃ viṣamaṃ tīvraṃ sarvasattvagataṃ mahat /",
  "S04bsa052_u:2479": "cittaṃ sarvasya jagato rājavat sampravartate //",
  "S04bsa052_u:2480": "cittadhāriṇastajjñāḥ paramāṃ gatiṃ prāpnuvanti",
  "S04bsa052_u:2481": "Dhs_11.2 adṛśyaṃ samprati bhayaṃ karma nārakacañcalāḥ /",
  "S04bsa052_u:2482": "ye cittadhāriṇastajjñāste gatāḥ paramāṃ gatim //",
  "S04bsa052_u:2483": "Dhs_11.3 etannayati vyutthānametannayati durgatim /",
  "S04bsa052_u:2484": "tadevādyantamamalaṃ nirvāṇamadhigacchati //",
  "S04bsa052_u:2485": "Dhs_11.4 manaḥ pūrvamaṅgamā dharmā manaḥ śreṣṭhā manomayāḥ /",
  "S04bsa052_u:2486": "manasā suprasannena bhāṣate vā karoti vā //",
  "S04bsa052_u:2487": "cittavaśagasya cittamanudhāvati",
  "S04bsa052_u:2488": "Dhs_11.5 yo na cittasya vaśagaścittaṃ tasyāntagaṃ sadā /",
  "S04bsa052_u:2489": "sa nirṇāśayati kleśān tamaḥ sūryodayo yathā //",
  "S04bsa052_u:2490": "cittadagdhāḥ nāśaṃ yānti",
  "S04bsa052_u:2491": "Dhs_11.6 cittaṃ śatruḥ paraṃ śatrurna śatruraparaḥ smṛtaḥ /",
  "S04bsa052_u:2492": "cittadagdhāḥ sadā sattvāḥ kāladagdhā yathā jaḍāḥ //",
  "S04bsa052_u:2493": "Dhs_11.7 yaścittavaśamāpanno bālo mūḍho 'jitendriyaḥ /",
  "S04bsa052_u:2494": "tena duḥkhe samo nāsti nirvāṇaṃ tasya dūrataḥ //",
  "S04bsa052_u:2495": "cittavaśagaḥ naraḥ narakamadhigacchati",
  "S04bsa052_u:2496": "Dhs_11.8 āvarjyaḥ śatruraparo na cittāni (nigūhate) /",
  "S04bsa052_u:2497": "eṣa badhnāti puruṣo nṛpateryamaśāsane //",
  "S04bsa052_u:2498": "Dhs_11.9 viṣayeṣu ratā nityaṃ na sa dharmaḥ kathañcana /",
  "S04bsa052_u:2499": "saddharmapathasammūḍho narakaṃ nayate mahat //",
  "S04bsa052_u:2500": "Dhs_11.10 durdamānāṃ paraṃ cittamanīnāmagniruttamaḥ /",
  "S04bsa052_u:2501": "durdāntaṃ śīghragantṛ ca narakaṃ nayate dhruvam //",
  "S04bsa052_u:2502": "Dhs_11.11 ye cittasya vaśaṃ yātā yātāste narakaṃ purā /",
  "S04bsa052_u:2503": "yaistu tad vāryate śīghraṃ na te duḥkhānugāminaḥ //",
  "S04bsa052_u:2504": "cittānurūpaṃ sukhaṃ duḥkhañca bhavati",
  "S04bsa052_u:2505": "Dhs_11.12 yathā yathā (nṛṇāṃ)",
  "S04bsa052_u:2506": "cittaṃ pariṇāmastathā tathā /",
  "S04bsa052_u:2507": "kalpānāṃ śubhakarttuśca pāpakarttuśca pāpakam //",
  "S04bsa052_u:2508": "Dhs_11.13 cittāyattaṃ bhavet karma karmāyattaṃ mano bhavet /",
  "S04bsa052_u:2509": "cittakarma samutthāya saṃsāraḥ parikīrtitaḥ //",
  "S04bsa052_u:2510": "Dhs_11.14 duṣṭena cetasā karma yaḥ karoti pumāniha /",
  "S04bsa052_u:2511": "pacyate narake tena jālinyā sa viḍambitaḥ //",
  "S04bsa052_u:2512": "cittakarma evaṃ saṃsāraḥ",
  "S04bsa052_u:2513": "Dhs_11.15 cittādhīnaṃ bhavet pāpaṃ saṃsāraḥ parikīrtitaḥ /",
  "S04bsa052_u:2514": "cittapratyayajaṃ hyetat hetupratyayasambhavam //",
  "S04bsa052_u:2515": "Dhs_11.16 cittena vañcitāḥ sattvā pāpasya vaśamāgatāḥ /",
  "S04bsa052_u:2516": "gacchanti narakaṃ pāpāt kāraṇāgramahābhayā(t) //",
  "S04bsa052_u:2517": "Dhs_11.17 na gacchet cittavaśatāṃ gacched dharmavaśe sadā /",
  "S04bsa052_u:2518": "dharmacārī sukhī nityaṃ pāpacārī na śarmabhāk //",
  "S04bsa052_u:2519": "cittāyattaṃ sarva phalam",
  "S04bsa052_u:2520": "Dhs_11.18 cittāyattā kriyā sarvā cittāyattaṃ phalaṃ smṛtam /",
  "S04bsa052_u:2521": "vicittaṃ hi phalaṃ cittaṃ tathā phalamadhismṛtam //",
  "S04bsa052_u:2522": "Dhs_11.19 cittena cintitaṃ sarva lokaścittabhavānugaḥ /",
  "S04bsa052_u:2523": "na hi tad vidyate sthānaṃ yanna cittavaśānugam //",
  "S04bsa052_u:2524": "śubhasya nirvāṇasādhanatvam",
  "S04bsa052_u:2525": "Dhs_11.20 mokṣa bandhanayormūlaṃ hetubhūtaṃ paraṃ matam /",
  "S04bsa052_u:2526": "śubhena mucyate janturaśubhenāśu badhyate //",
  "S04bsa052_u:2527": "Dhs_11.21 jālinyā mohitāḥ sattvāścittasya vaśamāgatāḥ /",
  "S04bsa052_u:2528": "nirvāṇaṃ nāpi gacchanti jātyandhā iva satpatham //",
  "S04bsa052_u:2529": "Dhs_11.22 pañcendriyāṇi jitavān pāpaṃ bhuṅkte na karhicit /",
  "S04bsa052_u:2530": "ekacittaṃ tathā karma kurute vividhe bhave //",
  "S04bsa052_u:2531": "Dhs_11.23 pañcaraṅgojjvalaṃ cittaṃ yathā dṛśyaṃ praśasyate /",
  "S04bsa052_u:2532": "pañcendriyavicitraṃ hi tathā karma bhave bhavet //",
  "S04bsa052_u:2533": "cittakarttānekadhā bhavati",
  "S04bsa052_u:2534": "Dhs_11.24 cittakartā hi puruṣo dṛśyairbhavati naikadhā /",
  "S04bsa052_u:2535": "cittaṃ cittakaraṃ śūnyaṃ sarvathā naiva dṛśyate //",
  "S04bsa052_u:2536": "cittaṃ śobhanamaśobhanaṃ ca karma karoti",
  "S04bsa052_u:2537": "Dhs_11.25 śobhanāśobhanaṃ citraṃ yathā bhittiḥ kṛtistathā /",
  "S04bsa052_u:2538": "śobhanāśobhanaṃ karma tathā cittaṃ karoti hi //",
  "S04bsa052_u:2539": "cittānugaṃ karma",
  "S04bsa052_u:2540": "Dhs_11.26 divārātrau yathā cittaṃ sthitaṃ bhavati citragam /",
  "S04bsa052_u:2541": "divārātrau tathā karma bhave samanuvartate //",
  "S04bsa052_u:2542": "Dhs_11.27 akṛtvā sukṛtaṃ karma cittavṛttyanugā narāḥ /",
  "S04bsa052_u:2543": "patanti vivaśāḥ pāpe cittāriparivañcitāḥ //",
  "S04bsa052_u:2544": "Dhs_11.28 karmacittakaro hyeṣa yatra yatra niyujyate /",
  "S04bsa052_u:2545": "caracittena mahatā taccittaṃ ca karotyayam //",
  "S04bsa052_u:2546": "Dhs_11.29 pariṇāmaviśeṣeṇa yatra yatra niyokṣyate /",
  "S04bsa052_u:2547": "preṣyante tatra cittena tridhā tu gaticāriṇaḥ //",
  "S04bsa052_u:2548": "cittasya damanaṃ sukhāvaham",
  "S04bsa052_u:2549": "Dhs_11.30 cittādhināni vartante sarvakarmāṇi dehinām /",
  "S04bsa052_u:2550": "tasmāccittaṃ sadā dāntaṃ nayate padamacyutam //",
  "S04bsa052_u:2551": "Dhs_11.31 durviṣahyasya laghunā yatra yatra nipātinaḥ /",
  "S04bsa052_u:2552": "cittasya damanaṃ sādhu cittaṃ dāntaṃ sukhāvaham //",
  "S04bsa052_u:2553": "Dhs_11.32 yena cittaṃ sadā dāntaṃ tena doṣāḥ sadā jitāḥ /",
  "S04bsa052_u:2554": "jitadoṣasya dhīrasya duḥkhaṃ naiva prapadyate //",
  "S04bsa052_u:2555": "cittasya laghuceṣṭitameva duḥkham",
  "S04bsa052_u:2556": "Dhs_11.33 yacca svakaṃ bhaved duḥkhaṃ yacca duḥkhaṃ paratra ca /",
  "S04bsa052_u:2557": "tat sarvamaviṣahyasya cittasya laghuceṣṭitam //",
  "S04bsa052_u:2558": "cittameva sarveṣāṃ prabhuḥ",
  "S04bsa052_u:2559": "Dhs_11.34 sasurāsuranāgānāṃ piśācoragarakṣasām /",
  "S04bsa052_u:2560": "prabhurekaḥ paraṃ cittaṃ rājā(hi)",
  "S04bsa052_u:2561": "tribhavasya tat //",
  "S04bsa052_u:2562": "cittabhrāntaduḥkhamaśnute",
  "S04bsa052_u:2563": "Dhs_11.35 cittaṃ nayati deveṣu cittañca narabhūmiṣu /",
  "S04bsa052_u:2564": "cittaṃ nayatyapāye(ṣu)",
  "S04bsa052_u:2565": "cittaṃ bhrāmayati prajāḥ //",
  "S04bsa052_u:2566": "Dhs_11.36 cittād bhrāntasya naṣṭasya viṣayairmohitasya ca /",
  "S04bsa052_u:2567": "tṛṣṇayā dahyamānasya sthitaṃ duḥkhamanuttamam //",
  "S04bsa052_u:2568": "cittasya damanāt sukhānubhūtirbhavati",
  "S04bsa052_u:2569": "Dhs_11.37 ekacāri sadāmūḍhaṃ durviṣahyaṃ mahābalam /",
  "S04bsa052_u:2570": "sampradāri sadādṛśyaṃ capalaṃ śīghragāminam //",
  "S04bsa052_u:2571": "Dhs_11.38 evaṃ vidhaṃ hi ye cittaṃ damayanti manīṣiṇaḥ /",
  "S04bsa052_u:2572": "te mārabandhanātītāḥ pāraṃ prāptāḥ sukhodayam //",
  "S04bsa052_u:2573": "capalaṃ cittaṃ narakāyopakalpyate",
  "S04bsa052_u:2574": "Dhs_11.39 saṅkalpakuṭilaṃ tīvramagādhaṃ capalaṃ hi tat /",
  "S04bsa052_u:2575": "cittaṃ tamaḥśritaṃ śubhraṃ narakāyopakalpyate //",
  "S04bsa052_u:2576": "doṣanirmukto 'cyutaṃ padaṃ prāpnoti",
  "S04bsa052_u:2577": "Dhs_11.40 tadevaṃ doṣanirmuktaṃ nendriyārthavaśānugam /",
  "S04bsa052_u:2578": "aliptaṃ pāpakairdharmairnayate padamacyutam //",
  "S04bsa052_u:2579": "śuddhaṃ cittaṃ śuddhe karmaṇi pravartate",
  "S04bsa052_u:2580": "Dhs_11.41 hetupratyayajaṃ cittaṃ yogavāhi paraṃ ca tat /",
  "S04bsa052_u:2581": "pariṇāmavaśācchīghraṃ tathā tat sampravartate //",
  "S04bsa052_u:2582": "cittānadhīnatve karma cañcalaṃ bhavati",
  "S04bsa052_u:2583": "Dhs_11.42 ekaṃ karoti karmāṇi vividhāni calaṃ ca tat /",
  "S04bsa052_u:2584": "ekānekaṃ caraṃ sūkṣmaṃ kṣaṇādūrdhva na tiṣṭhati //",
  "S04bsa052_u:2585": "saṃsārasya māyopamatvapratipādanam",
  "S04bsa052_u:2586": "Dhs_11.43 durvijñeyaḥ sadā tasya niḥśarīrasya sarvadā /",
  "S04bsa052_u:2587": "ko 'sau nayati lokāntamatha kena ca gacchati //",
  "S04bsa052_u:2588": "Dhs_11.44 gataśca tiṣṭhati kutra śarīrakarmakārakam /",
  "S04bsa052_u:2589": "dṛśyāni tasya karmāṇi sañcayo na ca dṛśyate //",
  "S04bsa052_u:2590": "Dhs_11.45 damanaṃ duṣkaraṃ tasya yasya bhūtirna vidyate /",
  "S04bsa052_u:2591": "sarvasattvagataṃ ghoraṃ laghukāri ca cākṣuṣam //",
  "S04bsa052_u:2592": "Dhs_11.46 pāpāt pāpataraṃ dṛṣṭaṃ māyopamamidaṃ bhavet /",
  "S04bsa052_u:2593": "puṇyāt puṇyataraṃ dṛṣṭaṃ samyagmārgasamāśritam //",
  "S04bsa052_u:2594": "māyopamatvasamarthanam",
  "S04bsa052_u:2595": "Dhs_11.47 na gatirjñāyate tasya gamanaṃ naiva dṛśyate /",
  "S04bsa052_u:2596": "nīyate ca kṣataṃ sarva jātyuttarasamāni ca //",
  "S04bsa052_u:2597": "Dhs_11.48 śastreṇa chidyate nedaṃ jvalanena ca dahayate /",
  "S04bsa052_u:2598": "chidyate dahyate caiva janaḥ sarvamacakṣuṣā //",
  "S04bsa052_u:2599": "Dhs_11.49 dṛḍhaṃ yat karmarajjvādi naraṃ badhnāti duḥkhitam /",
  "S04bsa052_u:2600": "jātyantarasahastrāṇi nayate na ca dṛśyate //",
  "S04bsa052_u:2601": "dāntameva cittaṃ sukhāvaham",
  "S04bsa052_u:2602": "Dhs_11.50 muhūrtena śubhaṃ bhūtaṃ muhūrtenāśubhaṃ ca tat /",
  "S04bsa052_u:2603": "śubhāśubhābhyāṃ racitaṃ(cittaṃ)",
  "S04bsa052_u:2604": "dāntaṃ sukhāvaham //",
  "S04bsa052_u:2605": "Dhs_11.51 ṣaḍ bhirdvāraiḥ prasūteṣu viṣayeṣvatilolupam /",
  "S04bsa052_u:2606": "cittaṃ nayati lokāntaṃ vyasanaṃ na ca budhyate //",
  "S04bsa052_u:2607": "viprasannacittasya śreyaskaratve 'nuttamaṃ sukhaṃ bhavati",
  "S04bsa052_u:2608": "Dhs_11.52 viprasannaṃ yathā toyaṃ viprasannaṃ yathā nabhaḥ /",
  "S04bsa052_u:2609": "viprasannaṃ tathā cittaṃ nīyate sukhamuttamam //",
  "S04bsa052_u:2610": "Dhs_11.53 janāḥ sātiśayā (dṛṣṭā)",
  "S04bsa052_u:2611": "vitarkaviṣayodbhavāt /",
  "S04bsa052_u:2612": "pauravāścittarājñaste bhavanti sahacāriṇaḥ //",
  "S04bsa052_u:2613": "cañcalaṃ manaḥ saṃsāre gatiṃ kārayati",
  "S04bsa052_u:2614": "Dhs_11.54 dhāvati yatra ca manastatra dhāvantyajñāninaḥ /",
  "S04bsa052_u:2615": "parasparabalānnī (tā)",
  "S04bsa052_u:2616": "bhramanti tribhavārṇa(va)m //",
  "S04bsa052_u:2617": "viśeṣacittenottamā gatirbhavati",
  "S04bsa052_u:2618": "Dhs_11.55 cittavaiśadya bhāvānāṃ viśeṣaḥ karmaṇāstathā /",
  "S04bsa052_u:2619": "na karmaguṇahīnasya viśeṣa upalabhyate //",
  "S04bsa052_u:2620": "susamāhitacittasya praśaṃsā",
  "S04bsa052_u:2621": "Dhs_11.56 susamāhitacittaḥ sa nityaṃ dharmānudarśakaḥ /",
  "S04bsa052_u:2622": "na doṣavaśamāyāti yathā divyastamonudaḥ //",
  "S04bsa052_u:2623": "gṛhasthasya samyagdṛṣṭitve nirvāṇaprāptirbhavati",
  "S04bsa052_u:2624": "Dhs_11.57 samyagdṛṣṭeścādhimātrā yasya cetasi vartate /",
  "S04bsa052_u:2625": "gṛhastho 'pi sa me jñeyo muktaḥ saṃsārabandhanāt //",
  "S04bsa052_u:2626": "vijñā devalokaṃ gacchanti",
  "S04bsa052_u:2627": "Dhs_11.58 kalyāṇanirmalaṃ yacca tato doṣeṇa bādhyate /",
  "S04bsa052_u:2628": "vijño (na) malamāpnoti devaloke sa jāyate //",
  "S04bsa052_u:2629": "vinītacittāḥ sukhagāmino bhavanti",
  "S04bsa052_u:2630": "Dhs_11.59 viṣayadvāracapalaṃ nadīkuṭilagāminam /",
  "S04bsa052_u:2631": "yairvinītamidaṃ cittaṃ te surāḥ śubhabhāginaḥ //",
  "S04bsa052_u:2632": "adharmamārgaḥ kalyāṇāya na bhavati",
  "S04bsa052_u:2633": "Dhs_11.60 adharmapathamāśritya janāḥ pāpavaśānugāḥ /",
  "S04bsa052_u:2634": "ciraṃ bhramanti saṃsāre cittena parikheditāḥ //",
  "S04bsa052_u:2635": "cittaṃ kṣaṇe kṣaṇe parivartate",
  "S04bsa052_u:2636": "Dhs_11.61 kṣaṇe kṣaṇe cittamidaṃ naikaśaḥ parivartate /",
  "S04bsa052_u:2637": "laghusvabhāvacapalaṃ māyāgandharvasannibham //",
  "S04bsa052_u:2638": "cañcalacitto baddho bhavati",
  "S04bsa052_u:2639": "Dhs_11.62 tasya bandhanameveṣṭaṃ jñānavijñānasammatam /",
  "S04bsa052_u:2640": "dūravṛttirmahāvegaḥ paridhāvatyanekadhā //",
  "S04bsa052_u:2641": "dhṛtyā cittadhāriṇaḥ sukhamaśnute",
  "S04bsa052_u:2642": "Dhs_11.63 hriyamāṇaṃ sadā cittamindriyārthe durāsadam /",
  "S04bsa052_u:2643": "sandhārayati yo dhṛtyā sa dhīraḥ pāragāmikaḥ //",
  "S04bsa052_u:2644": "Dhs_11.64 dhṛtimajñānamohaṃ ca viṣayottānamānasam /",
  "S04bsa052_u:2645": "sandhārayati yo dhīmān sa loke paṇḍito naraḥ //",
  "S04bsa052_u:2646": "śubhacittaṃ kāmāvarodhakaṃ bhavati",
  "S04bsa052_u:2647": "Dhs_11.65 yo yathā kurute cittaṃ tathā kāmān sa paśyati /",
  "S04bsa052_u:2648": "śubhena kāmaśamanaṃ nāśubhena pravardhanam //",
  "S04bsa052_u:2649": "Dhs_11.66 śāntacittaṃmanāḥ kāmānasyatīha viṣāstravat /",
  "S04bsa052_u:2650": "apraśāntamatiḥ sarpamaṇivat tān sa paśyati //",
  "S04bsa052_u:2651": "cittavaśago na śubhāṃ gatimāpnoti",
  "S04bsa052_u:2652": "Dhs_11.67 indriyāṇīndriyārthāśca cittādhīnā bhavantyamī /",
  "S04bsa052_u:2653": "citta saṃśleṣayogena pariṇāmaḥ pravartate //",
  "S04bsa052_u:2654": "dhīrapraśaṃsā",
  "S04bsa052_u:2655": "Dhs_11.68 tasyaiva vyavadhānena dhīraśca pratibudhyate /",
  "S04bsa052_u:2656": "rūpasāmānyato dṛṣṭaṃ pariṇāmaḥ kathaṃ pṛthak //",
  "S04bsa052_u:2657": "cittasvarūpanirūpaṇam",
  "S04bsa052_u:2658": "Dhs_11.69 yathā rūpaṃ tathā sarva viṣayāścittahetavaḥ /",
  "S04bsa052_u:2659": "cittaṃ dāntaṃ sadā śāntaṃ doṣamiśravigarhitam //",
  "S04bsa052_u:2660": "Dhs_11.70 ekamekaṃ yathā śāli gandharūpe pṛthagvidhe /",
  "S04bsa052_u:2661": "saṃśleṣo yāti nānātvaṃ tathācittaṃ pravartate //",
  "S04bsa052_u:2662": "Dhs_11.71 kriyāṃ hi tatra kurute yatra (cittaṃ)",
  "S04bsa052_u:2663": "pradhāvati /",
  "S04bsa052_u:2664": "cittasaṃvāhanaṃ tadvākyaṃ loko 'yaṃ sampravartate //",
  "S04bsa052_u:2665": "Dhs_11.72 viṣayād bhrāntamanasaś(cā)",
  "S04bsa052_u:2666": "tivego mahābalaḥ /",
  "S04bsa052_u:2667": "cittaṃ(śānta)",
  "S04bsa052_u:2668": "karaṃ dāntaṃ śivaṃ bhavati dehinām //",
  "S04bsa052_u:2669": "dāntena cetasā tattvadarśanaṃ bhavati",
  "S04bsa052_u:2670": "Dhs_11.73 tenādāntena śīghreṇa sarvapāpavihāriṇā /",
  "S04bsa052_u:2671": "bhrāmyate tribhavaḥ sarvaḥ na ca tattvaṃ sa paśyati //",
  "S04bsa052_u:2672": "samīraṇaraṇodbhrānto lokaḥ saṃsāre bhramati",
  "S04bsa052_u:2673": "Dhs_11.74 samīraṇaraṇodbhrānto yathā bhramati sāgaraḥ /",
  "S04bsa052_u:2674": "citteśvarasamāyukto loko 'yaṃ bhrāmyate sadā //",
  "S04bsa052_u:2675": "cittaṃ śubhaṃ sukhamedhīta",
  "S04bsa052_u:2676": "Dhs_11.75 śubhopanītaṃ cittaṃ(hi)",
  "S04bsa052_u:2677": "śubheṣvevāpanīyate /",
  "S04bsa052_u:2678": "tathā śubhānucaritamaśnute teṣu dhāvati //",
  "S04bsa052_u:2679": "yogavāhicittaṃ pratyayaṃ labhate",
  "S04bsa052_u:2680": "Dhs_11.76 yogavāhi nṛṇāṃ cittaṃ vāyvambusamameva ca /",
  "S04bsa052_u:2681": "pratyayaśca yathā labhyastathā tat paridhāvati //",
  "S04bsa052_u:2682": "cittaṃ pradhāvati parivartate ca",
  "S04bsa052_u:2683": "Dhs_11.77 śīghraṃ pradhāvate cittaṃ śīghrañca parivartate /",
  "S04bsa052_u:2684": "śīghraṃ nayati deveśa (bhuvane)",
  "S04bsa052_u:2685": "dāyabhūmiṣu //",
  "S04bsa052_u:2686": "cittasya karttṛtvam",
  "S04bsa052_u:2687": "Dhs_11.78 karttṛtvaṃ sarvadharmāṇāṃ bharttṛtvaṃ sarvakarmaṇām /",
  "S04bsa052_u:2688": "netṛtvaṃ sarvakarmāṇāṃ cittatvamiti lakṣyate //",
  "S04bsa052_u:2689": "cittaṃ na viśvaset",
  "S04bsa052_u:2690": "Dhs_11.79 na viśvaseddhi cittasya nityaṃ chidraprahāriṇaḥ /",
  "S04bsa052_u:2691": "durlabhasyāpi vaśyasya capalasya viśeṣataḥ //",
  "S04bsa052_u:2692": "cittagativarṇanam",
  "S04bsa052_u:2693": "Dhs_11.80 muhūrtena śubhaṃ yāti muhūrtena tathāśubham /",
  "S04bsa052_u:2694": "bhavatyavyākṛtaṃ śīghraṃ gatirasya na vidyate //",
  "S04bsa052_u:2695": "Dhs_11.81 nāyatirjñāyate tasya gamanaṃ naiva vidyate /",
  "S04bsa052_u:2696": "abhūtaḥ sambhavastasya bhūtvā ca pratigacchati //",
  "S04bsa052_u:2697": "rūparahitaṃ cittam",
  "S04bsa052_u:2698": "Dhs_11.82 nākāro vidyate tasya sañcayo 'pi na vidyate /",
  "S04bsa052_u:2699": "grahaṇaṃ tasya naivāsti niḥśarīrasya sarvataḥ //",
  "S04bsa052_u:2700": "pratyayasādhanavarṇanam",
  "S04bsa052_u:2701": "Dhs_11.83 hetupratyayasāmagrayā prāptaḥ sañjāyate punaḥ /",
  "S04bsa052_u:2702": "maṇisomapratyayo (hi)",
  "S04bsa052_u:2703": "pratyayo jñāyate 'nalaḥ //",
  "S04bsa052_u:2704": "cittamindriyarūpādīn prati dhāvati",
  "S04bsa052_u:2705": "Dhs_11.84 tathaivendriyarūpādīn prativijñānasambhavaḥ /",
  "S04bsa052_u:2706": "naikasya jñāyate cittaṃ samavāyyanulakṣyate //",
  "S04bsa052_u:2707": "cittaṃ durnivāryam",
  "S04bsa052_u:2708": "Dhs_11.85 tadevaṃ viṣayaṃ matvā durnivārya ca sarvataḥ /",
  "S04bsa052_u:2709": "saddharmamatirāstheyā na kāmeṣu kathañcana //",
  "S04bsa052_u:2710": "cittamati capalam",
  "S04bsa052_u:2711": "Dhs_11.86 caṇḍāticapalaṃ tīvramaviṣahyaṃ mahāvalam /",
  "S04bsa052_u:2712": "cittaṃ karoti karmāṇi yanna paśyanti bāliśāḥ //",
  "S04bsa052_u:2713": "duḥkhapravartakaṃ cittam",
  "S04bsa052_u:2714": "Dhs_11.87 sarvasya karmaṇaścittaṃ hetubhūtaṃ bhave bhave /",
  "S04bsa052_u:2715": "bhavet pravartakaṃ duḥkhaṃ yena dhāvati bāliśaḥ //",
  "S04bsa052_u:2716": "cittadoṣo mahādoṣa eva",
  "S04bsa052_u:2717": "Dhs_11.88 vātādayo na doṣāḥ syurdoṣā rāgādayo matāḥ /",
  "S04bsa052_u:2718": "vātādibhirapāyeṣu mānavo nopapadyate //",
  "S04bsa052_u:2719": "Dhs_11.89 cittadoṣo mahādoṣo nityaṃ(pāpa)",
  "S04bsa052_u:2720": "vidarśakaḥ /",
  "S04bsa052_u:2721": "tasmātteṣāṃ samāśreyo na vātādigamādiha //",
  "S04bsa052_u:2722": "rāgānugaṃ cittaṃ duṣṭaṃ bhavati",
  "S04bsa052_u:2723": "Dhs_11.90 vātādayaḥ praṇaśyanti dehanāśāccharīriṇām /",
  "S04bsa052_u:2724": "(rāgādayo) na tasya syurjanmāntaraśatairapi //",
  "S04bsa052_u:2725": "Dhs_11.91 tasmād rāgasya vaśagaṃ na vidheyaṃ kadācana /",
  "S04bsa052_u:2726": "ābhyantikaṃ paraṃ śreyaḥ prāpyate rāgasaṅkramāt //",
  "S04bsa052_u:2727": "mana eva cikitsako bhavati",
  "S04bsa052_u:2728": "Dhs_11.92 yaścittavaidyaḥ sa bhiṣag na śarīrabhiṣag bhṛśam /",
  "S04bsa052_u:2729": "manaścikitsako jñeyo na tathā laukiko mataḥ //",
  "S04bsa052_u:2730": "svacittakarmaṇā dagdho narake patati",
  "S04bsa052_u:2731": "Dhs_11.93 karmacintyaṃ samaṃ cintyaṃ na cittena prapadyate /",
  "S04bsa052_u:2732": "svacittakarmaṇā dagdho narakānupadhāvati //",
  "S04bsa052_u:2733": "dhyānādeva cittaṃ śuddhaṃ bhavati",
  "S04bsa052_u:2734": "Dhs_11.94 yacchreyaḥ samacittasya na tat (kvāpyupa)padyate /",
  "S04bsa052_u:2735": "saṃrakṣyaṃ hṛdayaṃ mūḍhaḥ prayātamanudhāvati //",
  "S04bsa052_u:2736": "cittavaśago duḥkhamāpnoti",
  "S04bsa052_u:2737": "Dhs_11.95 dhyānād dhyeyena kūṭena yaḥ pumān vanamāśritaḥ /",
  "S04bsa052_u:2738": "taṃ muktvā cittakaḥ so 'yaṃ saṃprahṛṣyati bāliśaḥ //",
  "S04bsa052_u:2739": "Dhs_11.96 ye bālāścittapāśena cittakarmavicāriṇaḥ /",
  "S04bsa052_u:2740": "nīyante hyavaśā ghoraṃ narakaṃ karmamohitā //",
  "S04bsa052_u:2741": "cittavaividhyanirūpaṇam",
  "S04bsa052_u:2742": "Dhs_11.97 sucittamapi yaccitaṃ na taccittaṃ satāṃ matam /",
  "S04bsa052_u:2743": "karmacittaṃ mahācittaṃ tridhātugatacitritam //",
  "S04bsa052_u:2744": "Dhs_11.98 sattvā citrairupāyairhi bhramanti gatipañcake /",
  "S04bsa052_u:2745": "tat sarva karmasācivyaṃ citrakartṛ vicitritam //",
  "S04bsa052_u:2746": "cittavaśago baddho bhavati",
  "S04bsa052_u:2747": "Dhs_11.99 cittacitrakareṇedaṃ karmajātaṃ vicitritam /",
  "S04bsa052_u:2748": "yena sarvamidaṃ baddhaṃ jagad bhramati mohitam //",
  "S04bsa052_u:2749": "Dhs_11.100 varṣātaparajodhūmaiścittaṃ naśyati bhūbhujaiḥ /",
  "S04bsa052_u:2750": "kalpakoṭisahastreṇa citraṃ cittaṃ vinaśyati //",
  "S04bsa052_u:2751": "Dhs_11.101 nāśaṃ prayāti basudhā sāgaraścāpi śuṣyati /",
  "S04bsa052_u:2752": "cittenāpi kṛtaṃ citraṃ tasyānubhavane sthite //",
  "S04bsa052_u:2753": "pramatte citte nānāgatirbhavati",
  "S04bsa052_u:2754": "Dhs_11.102 nānāgatisamāvṛttā nānākarmasamānugāḥ /",
  "S04bsa052_u:2755": "nānācittavaśāḥ sattvā bhramanti gatipañcake //",
  "S04bsa052_u:2756": "Dhs_11.103 bāliśā (nāṃ)nṛṇāṃ cittaṃ viṣayaṃ(prati)dhāvati /",
  "S04bsa052_u:2757": "na cinotyaśubhaṃ karma yena dhāvati durgatim //",
  "S04bsa052_u:2758": "cañcalaṃ cittaṃ sadā viṣamaṃ bhavati",
  "S04bsa052_u:2759": "Dhs_11.104 tasmāccittaṃ sadā rakṣyaṃ cañcalaṃ viṣamaṃ kharam /",
  "S04bsa052_u:2760": "nityaṃ viṣayasaṃsaktaṃ tṛṣṇāviṣasamāvṛttam //",
  "S04bsa052_u:2761": "viṣayānuraktaṃ cittaṃ vyasane pātayati",
  "S04bsa052_u:2762": "Dhs_11.105 dhāvate viṣayaṃ caitad vyasanaṃ nāvabudhyate /",
  "S04bsa052_u:2763": "paścāttu vyasane prāpte phalaṃ vindati karmaṇaḥ //",
  "S04bsa052_u:2764": "samāhitacittaḥ sukhamaśnute",
  "S04bsa052_u:2765": "Dhs_11.106 apāyabhīrutā tasya tasya cittaṃ samāhitam /",
  "S04bsa052_u:2766": "samāhitena cittena sukhāt sukhamavāpnute //",
  "S04bsa052_u:2767": "nirjitacittaḥ sukhamāpnoti",
  "S04bsa052_u:2768": "Dhs_11.107 viṣamaṃ capalaṃ tīvramaviṣahyaṃ mahābalam /",
  "S04bsa052_u:2769": "yaiścittaṃ nirjitaṃ dhīraiste loke sukhino matāḥ //",
  "S04bsa052_u:2770": "// iti cittavarga ekādaśaḥ //",
  "S04bsa052_u:2771": "(12) vāgvargaḥ",
  "S04bsa052_u:2772": "nirvāṇābhilāṣukaḥ pāruṣyaṃ varjayet",
  "S04bsa052_u:2773": "Dhs_12.1 pāruṣyaṃ varjayet dhīmān samyagvāg bhīrato bhavet /",
  "S04bsa052_u:2774": "mādhuryābhirato jarntunirvāṇasyāntike sthitaḥ //",
  "S04bsa052_u:2775": "Dhs_12.2 vācaṃ paśyan sadābhāṣenmalināṃ ca vivarjayet /",
  "S04bsa052_u:2776": "vāṅmanenābhibhūtā ye te yānti narakaṃ narāḥ //",
  "S04bsa052_u:2777": "Dhs_12.3 ekadharmavyatītasya mṛṣāvādasya dehinaḥ /",
  "S04bsa052_u:2778": "pratīrṇapratilokasya nākārya pāpamastiha //",
  "S04bsa052_u:2779": "mṛṣāvāg na prayoktavyā",
  "S04bsa052_u:2780": "Dhs_12.4 mṛṣāvācaṃ na bhāṣeta sarvā pratyayakārikām /",
  "S04bsa052_u:2781": "yathā badhyati saṃsāre sugatiṃ naiva paśyati //",
  "S04bsa052_u:2782": "Dhs_12.5 sādhupratyayatenīhā sarvavidveṣakārikā /",
  "S04bsa052_u:2783": "kāntāraḥ sarvādharmāṇāṃ mṛṣāvāca pravartate //",
  "S04bsa052_u:2784": "Dhs_12.6 jātamātrasya martyasya kaṭhārī jāyate mukhe /",
  "S04bsa052_u:2785": "paścāt chinattyātmānaṃ vācā durbhāṣitaṃ vadan //",
  "S04bsa052_u:2786": "Dhs_12.7 sarvā kāryapatākā sā sarvapāpaprasūtikā /",
  "S04bsa052_u:2787": "tamasāṃ yonirekā sā yāṃ vācaṃ bhāṣate mṛṣā //",
  "S04bsa052_u:2788": "Dhs_12.8 satyena hīnāḥ puruṣāḥ sarvasādhuvivarjitāḥ /",
  "S04bsa052_u:2789": "tṛṇavad yānti loke 'smin pratyapāyeṣu duḥkhitāḥ //",
  "S04bsa052_u:2790": "Dhs_12.9 na vadedanṛtaṃ dhīraḥ kaṣṭā hyanṛtavāditā /",
  "S04bsa052_u:2791": "pūtigandhyasukhī cāpi paścāttāpena tapyate //",
  "S04bsa052_u:2792": "satyamahimā",
  "S04bsa052_u:2793": "Dhs_12.10 satyaṃ ca na vivarjeta tasya dharmo na vidyate /",
  "S04bsa052_u:2794": "vinivartitadharmasya sthitaṃ duḥkhamanekajam //",
  "S04bsa052_u:2795": "satyaṃ sarvadharmāṇāṃ pradīpabhūtam",
  "S04bsa052_u:2796": "Dhs_12.11 pradīpaḥ sarvadharmāṇāṃ sādhūnāṃ ratnavat priyam /",
  "S04bsa052_u:2797": "svargasya ca paraṃ vartma satyamuktaṃ gatajvaraiḥ //",
  "S04bsa052_u:2798": "Dhs_12.12 satyaṃ na hi divaṃ yāti mokṣasyāsatyavādinaḥ /",
  "S04bsa052_u:2799": "satyahīnā hi puruṣāḥ paśutulyāḥ prakīrtitāḥ //",
  "S04bsa052_u:2800": "Dhs_12.13 jaghanyānāṃ jaghānyāste yeṣāṃ na vidyate /",
  "S04bsa052_u:2801": "satyaṃ dharmasya sopānaṃ jyotiṣāmākaro mahān //",
  "S04bsa052_u:2802": "Dhs_12.14 panthāśca mokṣadharmāṇāṃ dhanānāṃ dhanamuttamam /",
  "S04bsa052_u:2803": "pāpakaiśca (pari)",
  "S04bsa052_u:2804": "trāṇāṃ satyamuktaṃ manīṣibhiḥ //",
  "S04bsa052_u:2805": "satyabhūṣitaṃ vāg bhūṣaṇasyāpi bhūṣaṇam",
  "S04bsa052_u:2806": "Dhs_12.15 jyotiṣāṃ paramaṃ jyotiścakṣuścakṣuṣmatāmapi /",
  "S04bsa052_u:2807": "draviṇena vinā satyaṃ bhūṣaṇasyāpi bhūṣaṇam //",
  "S04bsa052_u:2808": "Dhs_12.16 nidhānamatulaṃ satyamahārya (sarvasādhakam) /",
  "S04bsa052_u:2809": "gacchanti (satyā yiṇaḥ)",
  "S04bsa052_u:2810": "puruṣāḥ paramāṃ gatim //",
  "S04bsa052_u:2811": "Dhs_12.17 na tathā bhāsate rājā nānālaṅkārabhūṣitaḥ /",
  "S04bsa052_u:2812": "satyena bhūṣito dhīmān śobhate devavad yathā //",
  "S04bsa052_u:2813": "Dhs_12.18 na mātā na pitā cātha mitrāṇi na ca bāndhavāḥ /",
  "S04bsa052_u:2814": "trāṇamevaṃ yathā śrutvā tasmāt satyaparo bhavet //",
  "S04bsa052_u:2815": "anṛtanindā",
  "S04bsa052_u:2816": "Dhs_12.19 vahnīnāṃ paramo vahnirviṣāṇāṃ paramaṃ viṣam /",
  "S04bsa052_u:2817": "durgatīnāṃ ca sopānamanṛtaṃ parikīrtitam //",
  "S04bsa052_u:2818": "Dhs_12.20 viṣāgnitulyasaṃsparśa vartayedanṛtaṃ pumān /",
  "S04bsa052_u:2819": "anṛtena hi yo deva dagdhaityabhidhīyate //",
  "S04bsa052_u:2820": "satyāsatyayoḥ parasparavirodhitvam",
  "S04bsa052_u:2821": "Dhs_12.21 tasmāt sarvābhisāreṇa (na vadeda)",
  "S04bsa052_u:2822": "nṛtaṃ pumān /",
  "S04bsa052_u:2823": "sarva bhayādikaṃ kaṣṭamanṛtaṃ kīrtitaṃ budhaiḥ //",
  "S04bsa052_u:2824": "Dhs_12.22 vahnīnāṃ paramo vahnirnirdahedapi sāgaram /",
  "S04bsa052_u:2825": "kiṃ punaryo mṛṣāvādī kāṣṭhaloṣṭhasamākṛtiḥ //",
  "S04bsa052_u:2826": "Dhs_12.23 satyaṃ tyaktvā mṛṣāvādaṃ yo naraḥ pratipadyate /",
  "S04bsa052_u:2827": "ratnaṃ tyaktvā sa pāpātmā pāṣāṇaṃ pratipadyate //",
  "S04bsa052_u:2828": "Dhs_12.24 yasyātmā na bhavet dviṣṭo yasya vā narakaṃ priyam /",
  "S04bsa052_u:2829": "mṛṣāvādaṃ svadehāgnim abuddhiḥ sa niṣevate //",
  "S04bsa052_u:2830": "sadedaṃ satyavacanaṃ bhūṣaṇaṃ sarvadehinām /",
  "S04bsa052_u:2831": "Dhs_12.25 satyaṃ tyaktvā mṛṣāvāde kasmād yānti kubuddhayaḥ //",
  "S04bsa052_u:2832": "Dhs_12.26 satyaṃ guṇānāmagryaṃ vai doṣāṇāmanṛtaṃ smṛtam /",
  "S04bsa052_u:2833": "guṇāṃstyaktvā kathaṃ mūḍho doṣeṣu paridhāvati //",
  "S04bsa052_u:2834": "Dhs_12.27 bījaṃ sarvasya duḥkhasya mṛṣāvādaḥ prakīrtitaḥ /",
  "S04bsa052_u:2835": "tathā satyaṃ sukhasyaiva tasmānnānṛtako bhavet //",
  "S04bsa052_u:2836": "Dhs_12.28 satyavādī hi puruṣaḥ priyaḥ sarvasya dehinaḥ /",
  "S04bsa052_u:2837": "cakṣurdoṣaimṛṣāvādī tasmānnānṛtako bhavet //",
  "S04bsa052_u:2838": "Dhs_12.29 devakalpāḥ sadā kṛṣṭāḥ puruṣāḥ satyavādinaḥ /",
  "S04bsa052_u:2839": "nārakeyāstathā mūḍhā janā hyanṛtacetasaḥ //",
  "S04bsa052_u:2840": "Dhs_12.30 kalyāṇānāṃ paraṃ satyaṃ doṣāṇāmanṛtaṃ tathā /",
  "S04bsa052_u:2841": "doṣavarjī guṇadveṣī puruṣaḥ puruṣottamaḥ //",
  "S04bsa052_u:2842": "Dhs_12.31 sukhodayaṃ sukhodarkaṃ sukhena paripacyate /",
  "S04bsa052_u:2843": "sukhena labhate satyaṃ(satyaṃ)",
  "S04bsa052_u:2844": "nirvāṇagāmikam //",
  "S04bsa052_u:2845": "Dhs_12.32 duḥkhodayaṃ kaṭuphalaṃ duḥkhena saha pacyate /",
  "S04bsa052_u:2846": "anṛtaṃ sarvaduḥkhāntaṃ kaḥ pumān na vivarjayet //",
  "S04bsa052_u:2847": "Dhs_12.33 nānyadeśāgataṃ satyaṃ nānyasmāt prārthyate hi tat /",
  "S04bsa052_u:2848": "sarvatīrthottamaṃ satyaṃ na tīrthasalilāvṛtam //",
  "S04bsa052_u:2849": "Dhs_12.34 dīpānāṃ ca paro dīpaḥ satyaṃ buddhena deśitam /",
  "S04bsa052_u:2850": "auṣadhānāṃ paraṃ tacca sadā duḥkhaniṣūdanam //",
  "S04bsa052_u:2851": "Dhs_12.35 amṛtañca viṣañcaiva jihvāpāśe sthitaṃ nṛṇām /",
  "S04bsa052_u:2852": "amṛtaṃ satyamityuktaṃ viṣaṃ tūktaṃ mṛṣāvacaḥ //",
  "S04bsa052_u:2853": "Dhs_12.36 yasyānṛtamabhipretaṃ tasya satyaṃ dhruvaṃ sthitam /",
  "S04bsa052_u:2854": "viṣantu yasyābhimataṃ tasyeṣṭaṃ syānmṛṣāvacaḥ //",
  "S04bsa052_u:2855": "Dhs_12.37 viṣeṇa niścitaṃ nāśo mṛṣāvādena niścitaḥ /",
  "S04bsa052_u:2856": "mṛtavat sa pumānasti yo mithyātvabhibhāṣate //",
  "S04bsa052_u:2857": "Dhs_12.38 nātmano hi hitaṃ pathyaṃ (para)",
  "S04bsa052_u:2858": "sya na kathañcana /",
  "S04bsa052_u:2859": "paścāttu paraduḥkhāya tat kathaṃ sevyate nṛbhiḥ //",
  "S04bsa052_u:2860": "Dhs_12.39 deśe deśe mayā dṛṣṭaṃ janmamṛtyusahasrakam /",
  "S04bsa052_u:2861": "paraḥ sahastraṃ janayennāśayedanṛtaṃ vacaḥ //",
  "S04bsa052_u:2862": "Dhs_12.40 abhijātasa niṣkarṣo dvijātīnāṃ ca bhūṣaṇam /",
  "S04bsa052_u:2863": "darśanaṃ mokṣamārgasya satyamityabhidhīyate //",
  "S04bsa052_u:2864": "Dhs_12.41 tṛṣṇānadī hayamārāṇāṃ satāṃ satyena karmaṇām /",
  "S04bsa052_u:2865": "pūrvavat satyamityuktaṃ paraṃ sugatadeśikam //",
  "S04bsa052_u:2866": "Dhs_12.42 anādinidhane loke tṛṣṇāpāraṅgatā (narāḥ) /",
  "S04bsa052_u:2867": "nāstyatrāṇaṃ yathā satyamiti dharmavido viduḥ //",
  "S04bsa052_u:2868": "abhidhyāpāśo na sevanīyaḥ",
  "S04bsa052_u:2869": "Dhs_12.43 satyavadhyā sadā kleśā vajravadhyā yathā nagāḥ /",
  "S04bsa052_u:2870": "hatā(ste) puruṣā (jñeyā ye ')",
  "S04bsa052_u:2871": "bhidhyā parivañcitāḥ //",
  "S04bsa052_u:2872": "Dhs_12.44 paracittasamenedaṃ rūpādyaiḥ parivañcyate /",
  "S04bsa052_u:2873": "abhidhyāmānasaṃ pāśaṃ sevitaṃ na vicakṣaṇaiḥ //",
  "S04bsa052_u:2874": "Dhs_12.45 dahyate 'vikṛta ātmā tailadīptirivānalaḥ /",
  "S04bsa052_u:2875": "abhidhyādagdhamanasaḥ kāraṇaṃ nopalabhyate //",
  "S04bsa052_u:2876": "vyāpādaḥ sattvān mohayatyeva",
  "S04bsa052_u:2877": "yasmāt tat sarvadā varjyaṃ kaṭukāśāviṣodayam /",
  "S04bsa052_u:2878": "Dhs_12.46 vyāpādamohitāḥ sattvā nityaṃ tadgatamānasāḥ //",
  "S04bsa052_u:2879": "Dhs_12.47 na śāntimadhigacchanti sarpā iva bileśayāḥ /",
  "S04bsa052_u:2880": "atha kūrasvabhāvā ye vyāpādaparamā narāḥ //",
  "S04bsa052_u:2881": "Dhs_12.48 na teṣāṃ vidyate saukhyamādityena yathā tamaḥ /",
  "S04bsa052_u:2882": "na dharme nārthanikaro na dharmā na ca bāndhavāḥ //",
  "S04bsa052_u:2883": "Dhs_12.49 rakṣanti puruṣān sarvān vyāpādāhatacetasaḥ /",
  "S04bsa052_u:2884": "tamasāmākaro hyeṣa vyāpāda iha kathyate //",
  "S04bsa052_u:2885": "Dhs_12.50 vyāpādayati janakaṃ vyāpādaḥ parikīrtitaḥ /",
  "S04bsa052_u:2886": "avyāpādaḥ paraṃ śreyo na vyāpādaḥ kathañcana //",
  "S04bsa052_u:2887": "Dhs_12.51 avyāpādaparā ye tu te yānti padamacyutam /",
  "S04bsa052_u:2888": "niyatātathavādī yo 'dharmavādī na dhārmikaḥ //",
  "S04bsa052_u:2889": "Dhs_12.52 sa cauraḥ sarvalokasya na cauraḥ prākṛtaḥ smṛtaḥ /",
  "S04bsa052_u:2890": "dharmavādī naro yastu carate dharmameva yaḥ //",
  "S04bsa052_u:2891": "Dhs_12.53 sa yāti śāśvataṃ sthānaṃ yatra gatvā na śocyate /",
  "S04bsa052_u:2892": "mithyāvacohata (pumān)",
  "S04bsa052_u:2893": "laukikaḥ samprakīrtyate //",
  "S04bsa052_u:2894": "Dhs_12.54 lokottaraiḥ kalpaśataiḥ kadācit kathyate na vā /",
  "S04bsa052_u:2895": "tasmāt lokottaraṃ vākyaṃ laukikaṃ na kathañcana //",
  "S04bsa052_u:2896": "Dhs_12.55 saṃsārabandhanaṃ dṛṣṭaṃ laukikaṃ viṣavad vacaḥ /",
  "S04bsa052_u:2897": "tṛṣṇārataḥ sadā puṇyānmucyateti suniścitam //",
  "S04bsa052_u:2898": "Dhs_12.56 lokottaro (naro)",
  "S04bsa052_u:2899": "dhanyo vidvadbhiḥ samudāhṛtaḥ /",
  "S04bsa052_u:2900": "hitaṃ tattvaṃ ca yo mūḍho na gṛhṇāti gurorvacaḥ //",
  "S04bsa052_u:2901": "satyavādī sadā devatābhiḥ puraskṛtaḥ",
  "S04bsa052_u:2902": "Dhs_12.57 sa paścād vyasane prāpte tapyate svena cetasā /",
  "S04bsa052_u:2903": "satyavādī sadā dānto devatābhiḥ puraskṛtaḥ //",
  "S04bsa052_u:2904": "Dhs_12.58 priyo bhavati lokasya paścād deveṣu modati /",
  "S04bsa052_u:2905": "priyo bhavati lokasya paścād svāntena(vardhate) /",
  "S04bsa052_u:2906": "darśanīyaṃ mukhaṃ cāsya devalokeṣu jāyate //",
  "S04bsa052_u:2907": "Dhs_12.59 abhūtavādī puruṣaḥ sarvasattvopapātakaḥ /",
  "S04bsa052_u:2908": "tamonicayasaṅkāśo jīvannapi mṛtaḥ samaḥ //",
  "S04bsa052_u:2909": "Dhs_12.60 kathaṃ na jihvā patitā vākyasaṃstutikattṛkā /",
  "S04bsa052_u:2910": "mṛṣā vadati yo vācaṃ sadbhūtaguṇanāśikām //",
  "S04bsa052_u:2911": "Dhs_12.61 mukhe sannihito byālo mukhe sannihito 'phalaḥ /",
  "S04bsa052_u:2912": "(mukhe)sañjvalito vahniryo vācā bhāṣate mṛṣā //",
  "S04bsa052_u:2913": "Dhs_12.62 jihvā saṅgrathitaiḥ pāśaiḥ narakasyāgrahetukaiḥ /",
  "S04bsa052_u:2914": "chettā ca dharmahetūnāṃ mṛṣāvādaḥ pravartate //",
  "S04bsa052_u:2915": "Dhs_12.63 na tasya mātā na pitā buddho nāpi samvaraḥ /",
  "S04bsa052_u:2916": "yaḥ pāpabuddhiḥ patito mṛṣāvādaṃ prabhāṣateḥ //",
  "S04bsa052_u:2917": "Dhs_12.64 akasmāllaghutāṃ yāti ṣaḍbhiśca parivartate /",
  "S04bsa052_u:2918": "mucyate devatābhiśca yo vācaṃ bhāṣate mṛṣā //",
  "S04bsa052_u:2919": "Dhs_12.65 asaṅgṛhītavākyasyāvicārya krodhanasya ca /",
  "S04bsa052_u:2920": "capalasyālpabhāgyasya sthitaṃ duḥkhamanantakam //",
  "S04bsa052_u:2921": "Dhs_12.66 parasya duḥkhaṃ dṛṣṭvāpi sattvaḥ sattvopapātakaḥ /",
  "S04bsa052_u:2922": "paravyasanavat tajjñaḥ pumān narakagāmikaḥ //",
  "S04bsa052_u:2923": "Dhs_12.67 parasya duḥkhaṃ dṛṣṭvāpi sattvaḥ sattvopapātakaḥ /",
  "S04bsa052_u:2924": "paravyasanavat tajjñaḥ pumān narakagāmikaḥ //",
  "S04bsa052_u:2925": "ye yathāvādino marttyā na ca tatkāriṇaḥ sadā //",
  "S04bsa052_u:2926": "satyameva svargasya nirvāṇasya ca sopānam",
  "S04bsa052_u:2927": "Dhs_12.68 satyaṃ svargasya sopānaṃ nirvāṇadvārameva tat /",
  "S04bsa052_u:2928": "tasmāt satyaparo nityaṃ nityaṃ dharmagatiḥ smṛtiḥ //",
  "S04bsa052_u:2929": "anṛtaṃ na vadet",
  "S04bsa052_u:2930": "Dhs_12.69 aśokamajaraṃ sthānaṃ prayāti puruṣottamaḥ /",
  "S04bsa052_u:2931": "varjayedanṛtaṃ dhīmān ninditaṃ tattvadarśibhiḥ //",
  "S04bsa052_u:2932": "// iti vāgvargo dvādaśaḥ //",
  "S04bsa052_u:2933": "(13) karmavargaḥ",
  "S04bsa052_u:2934": "śubhāśubhakarmaṇāṃ phalabhogaḥ",
  "S04bsa052_u:2935": "Dhs_13.1 śubhānāmaśubhānāṃ ca karmaṇāṃ phalaniścayaḥ /",
  "S04bsa052_u:2936": "bhujyate sukṛtaṃ sarva karmabaddhā hi dehinaḥ //",
  "S04bsa052_u:2937": "Dhs_13.2 (yadaṅgī)kriyate karma tatkṛdbhiranubhūyate /",
  "S04bsa052_u:2938": "cittamānena mūḍhena tṛṣṇānagaravāsinā //",
  "S04bsa052_u:2939": "svayameva phalaṃ bhuṅkte",
  "S04bsa052_u:2940": "Dhs_13.3 sahāyairbahubhiḥ sārdha kurute karma duṣkṛtam /",
  "S04bsa052_u:2941": "ekākī karmaṇastasya phalaṃ bhuṅkte bhave bhave //",
  "S04bsa052_u:2942": "Dhs_13.4 karmaṇāmavisaṃyogaḥ sarvaiḥ svajanabāndhavaiḥ /",
  "S04bsa052_u:2943": "śubhāśubhaṃ paraṃ loke gacchantamanugacchati //",
  "S04bsa052_u:2944": "Dhs_13.5 yatra prayānti puṇyāni gandhastatrānudhāvati /",
  "S04bsa052_u:2945": "tathā śubhāśubhaṃ karma gacchantamanugacchati /",
  "S04bsa052_u:2946": "svakarmaphaladāyādā prāṇena karmayojinaḥ //",
  "S04bsa052_u:2947": "sukṛtaiḥ suralokaṃ gacchanti",
  "S04bsa052_u:2948": "Dhs_13.6 sukṛtaiḥ suralokeṣu duṣkṛtaiśca tathāpyadhaḥ /",
  "S04bsa052_u:2949": "yadduḥkhaṃ karmaphalajaṃ jāyate kaṭukodayam //",
  "S04bsa052_u:2950": "Dhs_13.7 tasyopamānamasuraṃ triṣu dhātuṣu jāyate /",
  "S04bsa052_u:2951": "tridoṣajaṃ tricittotthaṃ triṣu dhātuṣu pacyate //",
  "S04bsa052_u:2952": "Dhs_13.8 tasya karmavipākasya triṣu dhātuṣu lakṣyate /",
  "S04bsa052_u:2953": "hetupratyayasāmagrīsamutthaṃ ca prameva tat //",
  "S04bsa052_u:2954": "anyakṛtakarmaṇaḥ phalaṃ nānyo bhuṅkte",
  "S04bsa052_u:2955": "Dhs_13.9 na hyanyena kṛtaṃ pāpamanyena paripacyate /",
  "S04bsa052_u:2956": "sukarmaphaladāyādaḥ prāṇināṃ sarva eva hi //",
  "S04bsa052_u:2957": "pūrvoktānāṃ trividhānāṃ svasya kṛta eva vipāko bhavati",
  "S04bsa052_u:2958": "Dhs_13.10 karmaṇastrividhasyāsya na cāpyanyasya pacyate /",
  "S04bsa052_u:2959": "catvāriṃśadvipākasya ghoraṃ bhavati ceṣṭitam //",
  "S04bsa052_u:2960": "karmaphalavarṇanam",
  "S04bsa052_u:2961": "Dhs_13.11 ekaḥ karoti karmāṇi ekaśca phalamaśnute /",
  "S04bsa052_u:2962": "ekastarati durgāṇi sahāyo jāyate 'paraḥ //",
  "S04bsa052_u:2963": "Dhs_13.12 jalāpekṣī jano yastu kurute karma duṣkṛtam /",
  "S04bsa052_u:2964": "na jano janaśatānāṃ bhuṅkte hi vyañjanaṃ (kvacit) //",
  "S04bsa052_u:2965": "Dhs_13.13 na hyanyena kṛtaṃ karma saṅkrāmatyaparasya tat /",
  "S04bsa052_u:2966": "na manye 'nādinidhanamasmiṃlloke na cāparaiḥ //",
  "S04bsa052_u:2967": "Dhs_13.14 duḥkhāsvādaṃ sukhodbhūtaṃ yena duścaritaṃ kṛtam /",
  "S04bsa052_u:2968": "tena carati saṃsāre prerite karmavāyunā //",
  "S04bsa052_u:2969": "kasya dharmo vardhate?",
  "S04bsa052_u:2970": "Dhs_13.15 anapekṣitatattvasya vyākulīkṛtacetasaḥ /",
  "S04bsa052_u:2971": "vardhate sakalo (dharmaḥ)",
  "S04bsa052_u:2972": "dharmāvṛtamanoharaḥ //",
  "S04bsa052_u:2973": "ke narakaṃ gacchanti?",
  "S04bsa052_u:2974": "Dhs_13.16 manasā vañcitāḥ sattvā manasā vipramohitāḥ /",
  "S04bsa052_u:2975": "gacchanti narakaṃ pāpāstamastamaparāyaṇāḥ //",
  "S04bsa052_u:2976": "Dhs_13.17 tamovṛte hi saṃsāre durlabhaṃ buddhaśāsanam /",
  "S04bsa052_u:2977": "duḥkhād duḥkhataraṃ yānti yebhyaḥ dharmo na rocate //",
  "S04bsa052_u:2978": "Dhs_13.18 anādimati saṃsāre karmajālāvṛtā prajā /",
  "S04bsa052_u:2979": "jāyate bhriyate cai(va)",
  "S04bsa052_u:2980": "svakarmaphalahetunā //",
  "S04bsa052_u:2981": "Dhs_13.19 jāyante narake devā nārakeyāstathāvidhāḥ /",
  "S04bsa052_u:2982": "manuṣyāḥ pretaviṣaye narakaṃ vā prayānti hi //",
  "S04bsa052_u:2983": "sukarmaṇaiva sukham",
  "S04bsa052_u:2984": "Dhs_13.20 anyonyaprabhavaṃ dṛṣṭaṃ duḥkhaṃ vā yadi vā sukham /",
  "S04bsa052_u:2985": "kleśadharmodbhave janmanyaparādikṛtaṃ ca tat //",
  "S04bsa052_u:2986": "Dhs_13.21 asaṅkhyeyakṛtaṃ karma saṃsāre prāṇibhiḥ sadā /",
  "S04bsa052_u:2987": "tatra śakyaṃ budhairgantuṃ varjayitvā tathāgataiḥ //",
  "S04bsa052_u:2988": "Dhs_13.22 nādharmasya phalaṃ sādhu viparītaṃ na pacyate /",
  "S04bsa052_u:2989": "hetoḥ sadṛśatā dṛṣṭā jalasya vividhasya vai //",
  "S04bsa052_u:2990": "Dhs_13.23 sādṛśyasya hetuphalaṃ viparītaṃ na jātu hi /",
  "S04bsa052_u:2991": "saṃskṛtānāmarūpāṇāṃ hetuḥ pratyayasambhavaḥ //",
  "S04bsa052_u:2992": "sahetukaṃ sarva karmaphalam",
  "S04bsa052_u:2993": "Dhs_13.24 nāhetukaṃ phalaṃ dṛṣṭaṃ narake tu viśeṣataḥ /",
  "S04bsa052_u:2994": "hetusaṅghātasaṃsaktaṃ narakeṣu vipacyate //",
  "S04bsa052_u:2995": "Dhs_13.25 kṛtoparatagāḍhānāṃ niyataṃ pāpagāminām /",
  "S04bsa052_u:2996": "karmaṇā phalasambandho narakeṣu vipacyate //",
  "S04bsa052_u:2997": "Dhs_13.26 deśānāṃ prati kālaṃ tu yat karma (vi)nivartate /",
  "S04bsa052_u:2998": "tasya neṣṭaṃ phalaṃ dṛṣṭaṃ tattvamārgavidarśakaiḥ //",
  "S04bsa052_u:2999": "udāharaṇapradarśanapūrvakaṃ phalasya karmādhīnatvameveti",
  "S04bsa052_u:3000": "Dhs_13.27 dīpādhīnā prabhā yadvat karmādhīnaṃ phalaṃ tathā /",
  "S04bsa052_u:3001": "anyo 'nyaphalasambhūtaḥ saṃskṛtaḥ sarva eva hi //",
  "S04bsa052_u:3002": "pratītyasamutpādasamarthanam",
  "S04bsa052_u:3003": "Dhs_13.28 anyonyahetukā dṛṣṭā hyanyonyavaśavartinaḥ /",
  "S04bsa052_u:3004": "sādṛśyasyānubandhena dṛśyante tattvadarśakaiḥ //",
  "S04bsa052_u:3005": "Dhs_13.29 nāhetuphalasandhānamīśvarādibhirāsthitam /",
  "S04bsa052_u:3006": "bhavanti saṃskṛtā dharmā deśitāstattvadarśibhiḥ //",
  "S04bsa052_u:3007": "Dhs_13.30 anādimatisaṃsāre hetupratyayasambhave /",
  "S04bsa052_u:3008": "sādṛśyaṃ karmaṇā dṛṣṭaṃ viparītaṃ na kalpyate //",
  "S04bsa052_u:3009": "buddhasya svarūpam",
  "S04bsa052_u:3010": "Dhs_13.31 tatstheṣu karmavaśagāḥ prāṇinaḥ karmahetujāḥ /",
  "S04bsa052_u:3011": "sa karmaphalatattvajño (buddha)",
  "S04bsa052_u:3012": "ityabhidhīyate //",
  "S04bsa052_u:3013": "keṣāṃ śāntiḥ na vidyate?",
  "S04bsa052_u:3014": "Dhs_13.32 mārgāmārgaviruddhā ye mūḍhā buddhasya śāsane /",
  "S04bsa052_u:3015": "(na) teṣāṃ vidyate śāntirādityasya tamo yathā //",
  "S04bsa052_u:3016": "karmāyattaṃ sukham",
  "S04bsa052_u:3017": "Dhs_13.33 karmāyattaṃ sukhaṃ dṛṣṭaṃ sukhāyattaṃ manastathā /",
  "S04bsa052_u:3018": "mano 'vaboddhayā(ste)",
  "S04bsa052_u:3019": "dharmā ye vyutpattivicāriṇaḥ //",
  "S04bsa052_u:3020": "sucaritasya karmaṇaḥ phalam",
  "S04bsa052_u:3021": "Dhs_13.34 anityāḥ sarvasaṃskārā jalabud budasannibhāḥ /",
  "S04bsa052_u:3022": "tasmāt sucaritaṃ karma loke martya paratra ca //",
  "S04bsa052_u:3023": "Dhs_13.35 dṛṣṭaṃ karmaphalaṃ loke dṛṣṭā eva vicitratā /",
  "S04bsa052_u:3024": "yaḥ pramādaparaḥ puṃsāstasyātmā dhruvamapriyaḥ //",
  "S04bsa052_u:3025": "Dhs_13.36 karmarajjvātidṛḍhayā duṣpramokṣasugāḍhayā /",
  "S04bsa052_u:3026": "baddhā bālā na gacchanti nirvāṇapuramuttamam //",
  "S04bsa052_u:3027": "// iti karmavargastrayodaśaḥ //",
  "S04bsa052_u:3028": "(14) saṃyojanavargaḥ",
  "S04bsa052_u:3029": "jñānena nirvāṇādhigamaḥ",
  "S04bsa052_u:3030": "Dhs_14.1 jñānaśastre(ṇa)",
  "S04bsa052_u:3031": "tāṃ chitvā nirmuktā vigatajvarā /",
  "S04bsa052_u:3032": "prayānti nirvṛttiṃ dhanyā yatra jñānyeva vidyate //",
  "S04bsa052_u:3033": "Dhs_14.2 sadṛśaṃ hi phalaṃ hetoḥ kathayanti manīṣiṇaḥ /",
  "S04bsa052_u:3034": "hetorasadṛśaṃ naiva phalaṃ pacati dehinām //",
  "S04bsa052_u:3035": "Dhs_14.3 hetupratyayasambaddhajanmapratyayasaṅgatāḥ /",
  "S04bsa052_u:3036": "yathā baddhā hi saṃsāre pramucyante (na)dehinaḥ //",
  "S04bsa052_u:3037": "paramaśānterūpāyaḥ",
  "S04bsa052_u:3038": "Dhs_14.4 tāṃ viśliṣya susambaddhāṃ gāḍhāṃ durviṣehāṃ parām /",
  "S04bsa052_u:3039": "gacchanti paramāṃ śānti yatra duḥkhaṃ na vidyate //",
  "S04bsa052_u:3040": "Dhs_14.5 karmaṇā niyataṃ jantuḥ karmaṇā paripacyate /",
  "S04bsa052_u:3041": "sūpagaṃ (nanu)",
  "S04bsa052_u:3042": "saṃsāre sukhaṃ naivopalabhyate //",
  "S04bsa052_u:3043": "Dhs_14.6 duḥkhe duḥkhābhiṣaktānāṃ jantūnāṃ mūḍhacetasām /",
  "S04bsa052_u:3044": "sanmārgadeśiko nāsti yo 'smād duḥkhāt pramocayet //",
  "S04bsa052_u:3045": "Dhs_14.7 ye na dharmaparā nityaṃ ye na satyaparāḥ sadā /",
  "S04bsa052_u:3046": "ye ca yoniratā nityaṃ teṣāṃ duḥkhaṃ na hīyate //",
  "S04bsa052_u:3047": "dharma iha paratra ca sukhāvahaḥ",
  "S04bsa052_u:3048": "Dhs_14.8 mātṛvat pitṛvaccaiva (mitravad)",
  "S04bsa052_u:3049": "bandhuvat sadā /",
  "S04bsa052_u:3050": "dharmo vai deśito buddhairiha loke paratra ca //",
  "S04bsa052_u:3051": "Dhs_14.9 trigatyavasthitāḥ sattvāstridoṣavaśamāgatāḥ /",
  "S04bsa052_u:3052": "tridhātugatikā nityaṃ trilokyāṃ patitāḥ (janāḥ) //",
  "S04bsa052_u:3053": "Dhs_14.10 trikarmopāntavaśagāḥ strīpānādiparāśca ye /",
  "S04bsa052_u:3054": "na bhavānmuktigatikāḥ syurbhūmau vicaranti te //",
  "S04bsa052_u:3055": "keṣāṃ duḥkhaṃ na vidyate?",
  "S04bsa052_u:3056": "Dhs_14.11 triratne (na)",
  "S04bsa052_u:3057": "pramādyanti tribodhivaśagāśca ye /",
  "S04bsa052_u:3058": "tridṛṣṭivarjakā ye tu teṣāṃ duḥkhaṃ na vidyate //",
  "S04bsa052_u:3059": "Dhs_14.12 trikālasthitisaṃlagnā vijvarāstattvadarśinaḥ /",
  "S04bsa052_u:3060": "tribhāgakṛtisantuṣṭā vītaśokā nivṛttigāḥ //",
  "S04bsa052_u:3061": "Dhs_14.13 trirāśisamavetā ye trikarmapravicāriṇaḥ /",
  "S04bsa052_u:3062": "na te vatsyanti saṃsāre vītadoṣā gatajvarāḥ //",
  "S04bsa052_u:3063": "Dhs_14.14 mārgāmārgavidhijñā ye bhāvābhāvavicintakāḥ /",
  "S04bsa052_u:3064": "maitrībhāvaviviktā ye te yānti paramāṃ gatim //",
  "S04bsa052_u:3065": "naraḥ kān bhajet?",
  "S04bsa052_u:3066": "Dhs_14.15 anāvilena(manasā)",
  "S04bsa052_u:3067": "viprasannena (cetasā) /",
  "S04bsa052_u:3068": "sarvadā dharmavaśagān dhīrān viprān bhajennaraḥ //",
  "S04bsa052_u:3069": "Dhs_14.16 satyameva prapannā ye smṛtyā (hitvā) manomalam /",
  "S04bsa052_u:3070": "bhāvābhilāṣād viratā muktā niḥsaṃśayaṃ hi te //",
  "S04bsa052_u:3071": "Dhs_14.17 nityaṃ duḥkhasukhairbaddhā vipralabdhā hyanekaśaḥ /",
  "S04bsa052_u:3072": "narā nidhanatāṃ yānti prāṇino mohavañcitāḥ //",
  "S04bsa052_u:3073": "kairdurguṇaiḥ svargo na labhyate?",
  "S04bsa052_u:3074": "Dhs_14.18 nāhrīkyamanapatrāpyaṃ kausīdyaṃ pāpamitratā /",
  "S04bsa052_u:3075": "naitāni nākabījāni tebhyo rajyenna paṇḍitaḥ //",
  "S04bsa052_u:3076": "Dhs_14.19 āhrīkyamanapatrāpyaṃ nityaṃ pāpānucāriṇaḥ /",
  "S04bsa052_u:3077": "naraḥ prapātāt patati sa paścāt pratibudhyate //",
  "S04bsa052_u:3078": "krodherṣyādibhayagrastāḥ svarga na gacchanti",
  "S04bsa052_u:3079": "Dhs_14.20 krodherṣyāstyānamiddhaṃ hi tvaśraddhaṃ yanmanastathā /",
  "S04bsa052_u:3080": "mohaśokabhayagrastā na svarga prabhavanti te //",
  "S04bsa052_u:3081": "Dhs_14.21 amṛtaṃ madyapānaṃ ca mithyādṛṣṭiśca lubdhatā /",
  "S04bsa052_u:3082": "kāraṇāni karaṇasya vyāpādakrūrakarmatā //",
  "S04bsa052_u:3083": "kudṛṣṭeḥ kuphalam",
  "S04bsa052_u:3084": "Dhs_14.22 adarśanaṃ paraṃ śreyo na kudṛṣṭiḥ kathañcana /",
  "S04bsa052_u:3085": "kudarśanena saṃmūḍhāḥ prayānti narakaṃ narāḥ //",
  "S04bsa052_u:3086": "Dhs_14.23 ahetuṃ hetumāpaśyantya (nityaṃ)",
  "S04bsa052_u:3087": "nityavannarāḥ /",
  "S04bsa052_u:3088": "prayānti narakaṃ tīvraṃ mithyāvādena vañcitāḥ //",
  "S04bsa052_u:3089": "Dhs_14.24 kaṣṭena tejasā teṣāṃ mithyādarśanatatparāḥ /",
  "S04bsa052_u:3090": "prajñābhimānino bhūtā mohayantyaparān janān //",
  "S04bsa052_u:3091": "Dhs_14.25 mohāndhakāragahane patantyeva mahārṇave /",
  "S04bsa052_u:3092": "loke prakṛtiduḥkhe 'smin hetubhūtā hi te janāḥ //",
  "S04bsa052_u:3093": "Dhs_14.26 śarāṇāṃ tāpanaṃ kṣepaṃ kathayanti manīṣiṇaḥ /",
  "S04bsa052_u:3094": "cittatā yā tudatyante sarvataḥ kleśaparvataḥ //",
  "S04bsa052_u:3095": "Dhs_14.27 kleśanāgād vimokṣo yo yasya jñānapuraḥ saraḥ /",
  "S04bsa052_u:3096": "prāpyate vītakai rūpaiḥ puruṣaistattvadarśibhiḥ //",
  "S04bsa052_u:3097": "Dhs_14.28 anyo 'nyamatibhiḥ sarvā loko 'yaṃ vipralobhitaḥ /",
  "S04bsa052_u:3098": "na yāti paramāṃ śāntiṃ yatra mithyā na kathyate //",
  "S04bsa052_u:3099": "narakahetavaḥ",
  "S04bsa052_u:3100": "Dhs_14.29 auddhatyapāpasaṃsargaḥ kausīdyaṃ lubdhatā tathā /",
  "S04bsa052_u:3101": "hetavo narakasyaite śīlasya hi vivarjanam //",
  "S04bsa052_u:3102": "Dhs_14.30 madyapānaṃ sadā hiṃsā paradārābhidarśanam /",
  "S04bsa052_u:3103": "lobhaḥ kūrā matiścaiva hetavo narakasya te //",
  "S04bsa052_u:3104": "nāśahetavaḥ",
  "S04bsa052_u:3105": "Dhs_14.31 paiśunyaṃ pāpasaṃsargo mithyādṛṣṭirasaṃyamaḥ /",
  "S04bsa052_u:3106": "cāpalyaṃ manasaścaiva nāśayanti naraṃ sadā //",
  "S04bsa052_u:3107": "Dhs_14.32 avidyayā saha pāruṣyaiḥ mithyāvāgabhimānitā /",
  "S04bsa052_u:3108": "na sukhāya bhavantyete asmiṃlloke na cāpare //",
  "S04bsa052_u:3109": "ke parivarjanīyāḥ?",
  "S04bsa052_u:3110": "Dhs_14.33 yadyasau bhramati prāyo lokesmin kinna cāpare /",
  "S04bsa052_u:3111": "yadyasambhrāmite loke ye ca duḥkhe nimajjati //",
  "S04bsa052_u:3112": "Dhs_14.34 tacceṣṭitamavidyāyāḥ kathayanti tathāgatāḥ /",
  "S04bsa052_u:3113": "mithyāmāno 'timānī ca sarvathā (parivarjyatām) /",
  "S04bsa052_u:3114": "parivarjyāḥ sadā hyete duḥkhavṛkṣasya hetavaḥ //",
  "S04bsa052_u:3115": "Dhs_14.35 jñāninaḥ paramodārā nityaṃ kleśavadhe ratāḥ /",
  "S04bsa052_u:3116": "chitvā (tad) bandhanaṃ sarva gacchanti padamacyutam /",
  "S04bsa052_u:3117": "ādimadhyāntakalyāṇamasmiṃlloke na cāpare //",
  "S04bsa052_u:3118": "doṣasevanaiḥ nāśo bhavati",
  "S04bsa052_u:3119": "Dhs_14.36 doṣāṇāṃ sevanaṃ dṛṣṭamavidyāsampravartakam /",
  "S04bsa052_u:3120": "varjanīyāḥ sadā kleśāḥ sevyaṃ jñānamanuttamam //",
  "S04bsa052_u:3121": "jñānena muktirbhavati",
  "S04bsa052_u:3122": "Dhs_14.37 jñānena muktirbhavati na ca kleśairihocyate /",
  "S04bsa052_u:3123": "jñānāgninā hi dahayante kleśakāṣṭhā na śeṣataḥ //",
  "S04bsa052_u:3124": "kāmamayajñānaṃ kleśajanakam",
  "S04bsa052_u:3125": "Dhs_14.38 kleśaiḥ kimartha saṃruddhā jālinī viṣa(yai) ratā /",
  "S04bsa052_u:3126": "punaḥ kāmamayaṃ jñānaṃ cakṣuḥpaṭalabādhakam //",
  "S04bsa052_u:3127": "rāganindā",
  "S04bsa052_u:3128": "Dhs_14.39 nirvāṇayati sambuddhavākyabhaiṣajyabhojanaiḥ /",
  "S04bsa052_u:3129": "saddharmasenāpatinā rāgasenā vigarhitāḥ //",
  "S04bsa052_u:3130": "śubhā vāṇī prayoktavyā",
  "S04bsa052_u:3131": "Dhs_14.40 udīritā śubhā vāṇī niścetavyā prayatnataḥ /",
  "S04bsa052_u:3132": "catvāro hi viparyāsā budbudavaccakāsate /",
  "S04bsa052_u:3133": "lokadharmāstathā cāṣṭau nāśayantyakhilaṃ jagat //",
  "S04bsa052_u:3134": "jñānaplavaḥ santaraṇasamarthaḥ",
  "S04bsa052_u:3135": "Dhs_14.41 jālinīprabhavā nadyo vitarkaśatadustarāḥ /",
  "S04bsa052_u:3136": "jñānaplavaṃ samāruhya taranti munayaḥ śivāḥ //",
  "S04bsa052_u:3137": "keṣāṃ muktirna vidyate?",
  "S04bsa052_u:3138": "Dhs_14.42 mūḍhā ye bhūtamanaso narāḥ kāmasya sevinaḥ /",
  "S04bsa052_u:3139": "sadā ca pañcabhiḥ sthānairmuktisteṣāṃ na vidyate //",
  "S04bsa052_u:3140": "Dhs_14.43 ayoniśomanaskārairyo vahniḥ samudīryate /",
  "S04bsa052_u:3141": "sa yoniśomanaskāravarṣaṇaiḥ pratikalpate //",
  "S04bsa052_u:3142": "avidyāsaṃbhavam andhatvaṃ kathaṃ dūrībhavet?",
  "S04bsa052_u:3143": "Dhs_14.44 andhatvaṃ cirakālotthamavidyāsambhavaṃ nṛṇām /",
  "S04bsa052_u:3144": "tadalpakāle jātena pradīpena na paśyati //",
  "S04bsa052_u:3145": "jñānalokena trayo doṣāḥ vinaśyanti",
  "S04bsa052_u:3146": "Dhs_14.45 rāgamūḍhā vipacyante narake mandamedhasaḥ /",
  "S04bsa052_u:3147": "jñāninastu na naśyanti nirvāṇagamanā yathā /",
  "S04bsa052_u:3148": "trayo do(ṣā) vinaśyanti jñānalokena dehinām //",
  "S04bsa052_u:3149": "Dhs_14.46 tasmādaśeṣavijñānaśīlakṣāntirato bhavet /",
  "S04bsa052_u:3150": "amūḍhānāṃ praṇaśyanti trayo doṣāḥ śarīriṇām //",
  "S04bsa052_u:3151": "Dhs_14.47 jñānānalena mandaśca kleśendhana mahāttviṣaḥ /",
  "S04bsa052_u:3152": "vyādhinirmagnatanavaḥ śayyāveṣṭanagocarāḥ //",
  "S04bsa052_u:3153": "Dhs_14.48 yatra yāti paraṃ vedaṃ manomohamayaṃ phalam /",
  "S04bsa052_u:3154": "yāni duḥkhānyanekānyanekā bhujyate gatiḥ //",
  "S04bsa052_u:3155": "Dhs_14.49 pañcakaiḥ prāṇibhinityametanmohasya ceṣṭitam /",
  "S04bsa052_u:3156": "trayo vā nirjitā doṣā yairidaṃ dahyate jagat //",
  "S04bsa052_u:3157": "jñānayogena sukhaṃ bhavati",
  "S04bsa052_u:3158": "Dhs_14.50 tamagniṃ jñānayogena nirvāpya sukhito bhavet /",
  "S04bsa052_u:3159": "tasmājjñānāgninā nityaṃ nirdahet kleśaparvatam /",
  "S04bsa052_u:3160": "kleśaparvatadagdhasya sukhaṃ padamavasthitam //",
  "S04bsa052_u:3161": "// iti saṃyojanavargaścaturdaśaḥ //",
  "S04bsa052_u:3162": "(15) pāpavargaḥ",
  "S04bsa052_u:3163": "pāpaphalasya ajñātā paritāpaṃ labhate",
  "S04bsa052_u:3164": "Dhs_15.1 kriyamāṇasya pāpasya vijñeyaṃ kaṭukaṃ phalam /",
  "S04bsa052_u:3165": "yo na jānāti mūḍhātmā paścāt sa paritapyate //",
  "S04bsa052_u:3166": "Dhs_15.2 (phalaṃ ca) labhate puruṣaḥ sarvapāpasya karmaṇaḥ /",
  "S04bsa052_u:3167": "tasmāt pāpaṃ na seveta yadīcchet sukhamātmanaḥ //",
  "S04bsa052_u:3168": "Dhs_15.3 alpādapi mahāghorāt narakāt pāpacetasaḥ /",
  "S04bsa052_u:3169": "muktyartha (tāni)",
  "S04bsa052_u:3170": "pāpāni bhūyo mohavaśaṃ gatāḥ //",
  "S04bsa052_u:3171": "Dhs_15.4 na viśvaseddhi pāpasyā(lpatāṃ)",
  "S04bsa052_u:3172": "narakagāmikām /",
  "S04bsa052_u:3173": "alpena vahninā śaile dahayante sarvato drumāḥ //",
  "S04bsa052_u:3174": "nāsti pāpasamo śatruḥ",
  "S04bsa052_u:3175": "Dhs_15.5 pāpena narakaṃ yāti pāpena paridahyate /",
  "S04bsa052_u:3176": "pāpena naiti nirvāṇaṃ nāsti pāpasamo ripuḥ //",
  "S04bsa052_u:3177": "Dhs_15.6 pāpācāro hi puruṣo na kvacit sukhamedhate /",
  "S04bsa052_u:3178": "(pāpaṃ) tasmānna seveta yadīcchet sukhamātmanaḥ //",
  "S04bsa052_u:3179": "Dhs_15.7 sādhukāraṃ ca sādhūnāṃ pāpamārgasya duṣkaram /",
  "S04bsa052_u:3180": "kurvantaḥ pāpakān sattvā modante(laghucetasaḥ) //",
  "S04bsa052_u:3181": "Dhs_15.8 vipākakaṭukaḥ paścāt paritāpo 'lpacetasaḥ /",
  "S04bsa052_u:3182": "kuto 'pacitagātrasya karmaṇo dṛśyate phalam //",
  "S04bsa052_u:3183": "Dhs_15.9 tasmāt pāpaṃ na kurvīta kaṣṭā pāpasya vedanā /",
  "S04bsa052_u:3184": "pāpaṃ pāpavipākaṃ ca pāpināṃ pacyate dhruvam //",
  "S04bsa052_u:3185": "Dhs_15.10 na hi pāpaṃ na pāpasya tasmāt pāpaṃ vivarjayet /",
  "S04bsa052_u:3186": "parivarjitapāpasya na pāpād bhayamasti hi //",
  "S04bsa052_u:3187": "Dhs_15.11 svakṛtaṃ bādhate pāpaṃ parīkṣyaṃ naiva bhujyate /",
  "S04bsa052_u:3188": "kalyāṇasya phalaṃ sādhu kaṣṭaṃ pāpasya pacyate //",
  "S04bsa052_u:3189": "Dhs_15.12 kṛtvā tu puruṣaḥ pāpaṃ kalyāṇaṃ nānusevate /",
  "S04bsa052_u:3190": "na śastrāgniprapātebhyo duḥkhaṃ syāt tādṛśaṃ nṛṇām //",
  "S04bsa052_u:3191": "Dhs_15.13 yathā niṣevitaṃ mithyāpāpaṃ pāpeṣu kalpyate /",
  "S04bsa052_u:3192": "vinivarjitapāpasya nityaṃ ca śubhacetasaḥ //",
  "S04bsa052_u:3193": "śāntasya bhikṣornirvāṇaṃ nātidūram",
  "S04bsa052_u:3194": "Dhs_15.14 (dehino) śāntavaktrasya nirvāṇaṃ nātidūrataḥ /",
  "S04bsa052_u:3195": "tīvrāt tīvrataraṃ yānti narāḥ kukṛtakāriṇaḥ //",
  "S04bsa052_u:3196": "Dhs_15.15 sukhāt sukhataraṃ yānti narāḥ sukṛtakāriṇaḥ /",
  "S04bsa052_u:3197": "na hi tīvrasya pāpasya sukhaṃ phalamavāpyate //",
  "S04bsa052_u:3198": "Dhs_15.16 sukhasya vā phala tīvraṃ viparītaṃ na pacyate /",
  "S04bsa052_u:3199": "anādimati saṃsāre sukṛtānāṃ phalaṃ sukham //",
  "S04bsa052_u:3200": "Dhs_15.17 karmaṇāṃ sukṛtānāṃ ca tathā duḥkhaphalaṃ smṛtam /",
  "S04bsa052_u:3201": "pāpaṃ pāpānugaṃ dṛṣṭaṃ śubhasya ca śubhaṃ tathā //",
  "S04bsa052_u:3202": "pāpī narakeṣupapadyate",
  "S04bsa052_u:3203": "Dhs_15.18 pāpācāraḥ śubhadveṣī narakeṣūpapadyate /",
  "S04bsa052_u:3204": "parivarjitapāpasya nityaṃ ca śubhacetasaḥ //",
  "S04bsa052_u:3205": "Dhs_15.19 hastāvalambi nirvāṇamadṛṣṭaṃ tadanāvilam /",
  "S04bsa052_u:3206": "ādimadhyāntakalyāṇā dharmā nityaṃ sukhodayāḥ //",
  "S04bsa052_u:3207": "tasmāt pāpaṃ vivarjayet",
  "S04bsa052_u:3208": "Dhs_15.20 ādimadhyāntakaṭukaṃ phalaṃ pāpasya karmaṇaḥ /",
  "S04bsa052_u:3209": "tasmāt pāpaṃ sadā varjyamālambyañca śubhaṃ sadā //",
  "S04bsa052_u:3210": "parivarjitapāpasya nityaṃ sukhamavasthitam /",
  "S04bsa052_u:3211": "Dhs_15.21 anādimati saṃsāre dagdhāḥ pāpaiḥ punarnarāḥ /",
  "S04bsa052_u:3212": "khedaṃ kasmānna gacchanti bālā mohavaśānugāḥ //",
  "S04bsa052_u:3213": "Dhs_15.22 āpātamadhuraṃ pāpaṃ pariṇāme 'gnisannibham /",
  "S04bsa052_u:3214": "pāpakārī tu puruṣaḥ sarvaloke vigarhitaḥ /",
  "S04bsa052_u:3215": "śubhakārī sadā śāntastasmāt pāpaṃ vivarjayet //",
  "S04bsa052_u:3216": "Dhs_15.23 aniṣṭamahitaṃ dṛṣṭaṃ vipāke kaṭuvedanam /",
  "S04bsa052_u:3217": "pāpaṃ pāpavipākaṃ ca tasmād dhīmān vivarjayet //",
  "S04bsa052_u:3218": "Dhs_15.24 asti pāpaṃ dhruvaṃ pāpe pāpamasti na pātakam /",
  "S04bsa052_u:3219": "pāpāceṣṭā kṣayāpekṣā kṛpā cittasugāmitā //",
  "S04bsa052_u:3220": "Dhs_15.25 pāpaṃ pāpāśritaṃ nityaṃ dharmo dharmāśritastathā /",
  "S04bsa052_u:3221": "unnayatyuktametaddhi dhīraistattvanidarśakaiḥ //",
  "S04bsa052_u:3222": "pāpavirahitāḥ paramaṃ sukhaṃ prāpnuvanti",
  "S04bsa052_u:3223": "Dhs_15.26 acetanā dhruvaṃ bālā yeṣāṃ duścaritaṃ priyam /",
  "S04bsa052_u:3224": "vinivarjitapāpāstu gacchanti paramāṃ gatim //",
  "S04bsa052_u:3225": "Dhs_15.27 atīva vañcanāghorā niyatā pāpagāminī /",
  "S04bsa052_u:3226": "mānuṣyaṃ durlabhaṃ prāpya yasya pāpaṃ priyaṃ bahu //",
  "S04bsa052_u:3227": "śubhāśubhaphalayoḥ pariṇāmabhedaḥ",
  "S04bsa052_u:3228": "Dhs_15.28 pāpād virajyate yastu śubhe vātīva rajyate /",
  "S04bsa052_u:3229": "sa sukhāt sukhamāpnoti nivṛttiṃ vā prayāti hi //",
  "S04bsa052_u:3230": "Dhs_15.29 naro bhavati dhanyo 'yaṃ yaḥ śubhānyupasevate /",
  "S04bsa052_u:3231": "sa tvadhanyatamo loke yaḥ pāpamupasevate //",
  "S04bsa052_u:3232": "Dhs_15.30 ādimadhyāntanidhanaṃ sadbhireva vigarhitam /",
  "S04bsa052_u:3233": "pāpaṃ pāpānugaṃ dṛṣṭaṃ narakāyopakalpyate //",
  "S04bsa052_u:3234": "Dhs_15.31 atīva śobhate loke śubhakarmā jitendriyaḥ /",
  "S04bsa052_u:3235": "kāyasya bhedāt satataṃ devaloke sa jāyate //",
  "S04bsa052_u:3236": "pāpasya pariṇāmaḥ sudāruṇaḥ",
  "S04bsa052_u:3237": "Dhs_15.32 sukṛtasya tathā dṛṣṭaṃ phalaṃ sukhavipākajam /",
  "S04bsa052_u:3238": "bījasyāśuvibhītasya pariṇāmaḥ sudāruṇaḥ //",
  "S04bsa052_u:3239": "Dhs_15.33 nimittaṃ sadṛśaṃ dṛṣṭaṃ phalaṃ pāpasya karmaṇaḥ /",
  "S04bsa052_u:3240": "pāpenākṛṣyate jantuḥ durgatau baḍiśairiva //",
  "S04bsa052_u:3241": "Dhs_15.34 baḍiśairmucyate mīnaḥ pāpaṃ pāpānna mucyate /",
  "S04bsa052_u:3242": "dina pīḍāpi pāpasya sarvathā duḥkhakārikā //",
  "S04bsa052_u:3243": "Dhs_15.35 amedhyasya yathā gandhaḥ pratikūlo hi dehinām /",
  "S04bsa052_u:3244": "śubhasya vāsanā ramyā vipraṇaṣṭasya durgatau //",
  "S04bsa052_u:3245": "Dhs_15.36 vileṣu vāsanaṃ yadvat puṣpe naṣṭe pradṛśyate /",
  "S04bsa052_u:3246": "calatyayaṃ pāpakārī nityaṃ kāmavaśānugaḥ //",
  "S04bsa052_u:3247": "ke śubhacāriṇaḥ?",
  "S04bsa052_u:3248": "Dhs_15.37 ālasyānṛtiko nityaṃ nāsau kalyāṇamarhati /",
  "S04bsa052_u:3249": "anantā rajanī teṣāṃ (yeṣāṃ)",
  "S04bsa052_u:3250": "pāpe sthitaṃ manaḥ //",
  "S04bsa052_u:3251": "Dhs_15.38 prabhātaṃ rajanī teṣāṃ yeṣāṃ pāpe sthirā matiḥ /",
  "S04bsa052_u:3252": "anīrṣyakāḥ sakalyāṇāḥ puruṣāḥ śubhacāriṇaḥ //",
  "S04bsa052_u:3253": "alpapāpī sukhamāpnute",
  "S04bsa052_u:3254": "Dhs_15.39 ye na pāpātmano bhūtāste nityaṃ koṭacāriṇaḥ /",
  "S04bsa052_u:3255": "alpabhārā yathā nāvā plavate na nimajjati //",
  "S04bsa052_u:3256": "pāpīmitreṇa duḥkhaṃ bhavati",
  "S04bsa052_u:3257": "Dhs_15.40 tathālpapāpapuruṣaḥ plavate na nimajjati /",
  "S04bsa052_u:3258": "na pāpamitrasaṃsargāt puruṣaḥ sukhavān bhavet //",
  "S04bsa052_u:3259": "Dhs_15.41 pāpamitraṃ samāsādya sarvānalaparo bhavet /",
  "S04bsa052_u:3260": "karmārambha vidhijño yo nityaṃ sūkṣmārtha (darśakaḥ) //",
  "S04bsa052_u:3261": "Dhs_15.42 nāsau limpati pāpena paṅkena gaganaṃ yathā /",
  "S04bsa052_u:3262": "aśrutaṃ puruṣaḥ śṛṇvan śrutañcāpi bhaved dṛḍham //",
  "S04bsa052_u:3263": "paṇḍitalakṣaṇam",
  "S04bsa052_u:3264": "Dhs_15.43 pāpaṃ ca varjayed dhīmān pretya deveṣu jāyate /",
  "S04bsa052_u:3265": "guṇadoṣaparijñānammetat paṇḍitalakṣaṇam //",
  "S04bsa052_u:3266": "mūḍhalakṣaṇam",
  "S04bsa052_u:3267": "Dhs_15.44 guṇadoṣāparijñānametanmūḍhasya lakṣaṇam /",
  "S04bsa052_u:3268": "guṇeṣu guṇasañcāro doṣeṣu ca tathaiva ca //",
  "S04bsa052_u:3269": "mūḍhāmūḍhayorlakṣaṇam",
  "S04bsa052_u:3270": "Dhs_15.45 sadoṣaguṇatattvajño nityaṃ bhavati śokabhāk /",
  "S04bsa052_u:3271": "pāpakarttā (tu)",
  "S04bsa052_u:3272": "puruṣaḥ śatruvaccātmanaḥ sthitaḥ //",
  "S04bsa052_u:3273": "Dhs_15.46 śubhakarttā tathā puṃso mitravat pratipadyate /",
  "S04bsa052_u:3274": "tamonirayabhūmiṣvamṛto 'yaṃ pratipadyate //",
  "S04bsa052_u:3275": "Dhs_15.47 yasya pāparatā buddhirnityaṃ viṣayatatparā /",
  "S04bsa052_u:3276": "viṣayārāmacapalā nityaṃ rāgānucāriṇī //",
  "S04bsa052_u:3277": "Dhs_15.48 yasya buddhirna dharmeṣu narasya duḥkhabhāginaḥ /",
  "S04bsa052_u:3278": "hetutaśca mahāduḥkhāntahetorvahnisaṃyutāt //",
  "S04bsa052_u:3279": "Dhs_15.49 kṣīṇapāpā vayaṃ sarve bhūyo lokamihāgatāḥ /",
  "S04bsa052_u:3280": "sukṛtasya phalaṃ sādhu hyanekaguṇamaṇḍitam //",
  "S04bsa052_u:3281": "Dhs_15.50 duṣkṛtasya phalaṃ duḥkhaṃ visaṃvādakamiṣyate /",
  "S04bsa052_u:3282": "te vayaṃ sukhaduḥkhābhyāṃ bhūyāma bhavasaṅkaṭe //",
  "S04bsa052_u:3283": "Dhs_15.51 karmavāyusamudbhrāntāḥ samudrasya yathormayaḥ /",
  "S04bsa052_u:3284": "kṛtaṃ pāpeṣvamanasaḥ pāpaiḥ rakṣanti ye janāḥ //",
  "S04bsa052_u:3285": "Dhs_15.52 te tasya hetornarakaṃ prayāntyaśubhacāriṇaḥ /",
  "S04bsa052_u:3286": "tasmāttu narakānmuktāḥ te gacchanti triviṣṭapam //",
  "S04bsa052_u:3287": "Dhs_15.53 te hi duḥkhaṃ (na)",
  "S04bsa052_u:3288": "saṃsmṛtya punaḥ kāmavaśānugāḥ /",
  "S04bsa052_u:3289": "kharībhūtamidaṃ cittaṃ dolādolaiḥ sukhāsukhaiḥ //",
  "S04bsa052_u:3290": "Dhs_15.54 viyogo 'yaṃ parīghāto na ca duḥkhairna vidyate /",
  "S04bsa052_u:3291": "apāradārasaṃyukta indriyaiḥ parivañcitaḥ //",
  "S04bsa052_u:3292": "tṛṣṇāpāśavaśagaḥ saṃsāre bhramati",
  "S04bsa052_u:3293": "Dhs_15.55 jano bhramati saṃsāre tṛṣṇāpāśavaśānugaḥ /",
  "S04bsa052_u:3294": "narakāt pretabhuvanaṃ tiryagyoniṣu pretataḥ //",
  "S04bsa052_u:3295": "Dhs_15.56 tiryagbhyo nākabhuvanaṃ nākād bhūyo nṛjātiṣu /",
  "S04bsa052_u:3296": "ekakarmaparibhrānto jagad bhramati cakravat //",
  "S04bsa052_u:3297": "sarva duḥkham",
  "S04bsa052_u:3298": "Dhs_15.57 na ca khedavaśaṃ yānti(hyabhyāsa)",
  "S04bsa052_u:3299": "vaśamāgatāḥ /",
  "S04bsa052_u:3300": "rakṣanti nākabhuvanaṃ virajyante tathā sukhaiḥ //",
  "S04bsa052_u:3301": "Dhs_15.58 sukhāt sukhaparibhrāntā bhramanti bhramacāriṇaḥ /",
  "S04bsa052_u:3302": "duḥkhaṃ padmasahasrāṇi padmakoṭiśatāni ca //",
  "S04bsa052_u:3303": "Dhs_15.59 (tāni) duḥkhāni bhuṅktāni na ca kliśyanti bāliśāḥ /",
  "S04bsa052_u:3304": "na sukhaṃ vidyate loke sarvaduḥkhaiḥ pariplutam //",
  "S04bsa052_u:3305": "duḥkhasya hetuḥ bhavati",
  "S04bsa052_u:3306": "Dhs_15.60 udvegaṃ naiva gacchanti prāṇino mohapīḍitāḥ /",
  "S04bsa052_u:3307": "duḥkhena khidyate bālo duḥkhahetau ca vartate //",
  "S04bsa052_u:3308": "Dhs_15.61 hetau śataphalaṃ dṛṣṭaṃ bījaṃ prati yathā phalaiḥ /",
  "S04bsa052_u:3309": "sukhaduḥkhakaśābaddhāḥ prāṇinastribhavānugāḥ //",
  "S04bsa052_u:3310": "Dhs_15.62 na yānti paramaṃ kṣemaṃ sarvaduḥkhavivarjitam /",
  "S04bsa052_u:3311": "smaryate (hi)",
  "S04bsa052_u:3312": "yadā duḥkhaṃ tadā vidhyati dehinam //",
  "S04bsa052_u:3313": "Dhs_15.63 vismṛte ca punarduḥkhe caranti vigatajvarāḥ /",
  "S04bsa052_u:3314": "nārakaṃ tu sadā duḥkhaṃ smṛtaṃ bhavati dehibhiḥ //",
  "S04bsa052_u:3315": "Dhs_15.64 tadā kṛṣṇamidaṃ saukhyamanumānena tiṣṭhati /",
  "S04bsa052_u:3316": "tadeva viditaṃ matvā jagat sarva samanvitam //",
  "S04bsa052_u:3317": "Dhs_15.65 śreyasi kriyatāṃ buddhirdoṣebhyo vinivāryate /",
  "S04bsa052_u:3318": "kṣaṇādhikāracapalaṃ jīvitaṃ veti vartate //",
  "S04bsa052_u:3319": "Dhs_15.66 kṣīyante cāpi karmāṇi tasmācchreyaḥparo bhavet /",
  "S04bsa052_u:3320": "cittavegaṃ manaḥ sarva jīvitaṃ veti vartate //",
  "S04bsa052_u:3321": "anāgatād duḥkhāt jñānī na bibheti",
  "S04bsa052_u:3322": "Dhs_15.67 tasmānna jīvikāhetau pāpaṃ kuryādvicakṣaṇaḥ /",
  "S04bsa052_u:3323": "anāgatasya duḥkhasya na vibheti mahājanaḥ //",
  "S04bsa052_u:3324": "Dhs_15.68 yenā(sya) pacyate pāpaṃ mohapāpavaśaṅgatam /",
  "S04bsa052_u:3325": "mohitaḥ pāpakairdhamairaśubhaiḥ śuklavarjitaiḥ //",
  "S04bsa052_u:3326": "mūḍhaḥ pāpavaśād narakaṃ gacchati",
  "S04bsa052_u:3327": "Dhs_15.69 nīyate narakaṃ mūḍho yatra pāpaṃ vipacyate /",
  "S04bsa052_u:3328": "yasya pāpād bhayaṃ nāsti sa pāpaṃ kurute bahu //",
  "S04bsa052_u:3329": "Dhs_15.70 sa pāpānantasandagdhaḥ paścānnarakamāpnute /",
  "S04bsa052_u:3330": "(api) sūkṣmāgnikaṇikā yathā dāhāya kalpate //",
  "S04bsa052_u:3331": "pāpavirahitāḥ sukhamicchanti",
  "S04bsa052_u:3332": "Dhs_15.71 anyairapi tathā pāpairnarakaṃ yāntyabuddhayaḥ /",
  "S04bsa052_u:3333": "apāpabhīrutā tasmāt kartavyā sukhamicchatā //",
  "S04bsa052_u:3334": "Dhs_15.72 hiṃsā mithyāvaco 'brahmacarya bhūyaḥ sukhodayam /",
  "S04bsa052_u:3335": "āhrīkyamanapatrāpyamauddhatyaṃ pāpamitratā //",
  "S04bsa052_u:3336": "viṣāgnisadṛśaṃ pāpam",
  "S04bsa052_u:3337": "Dhs_15.73 viṣāgnisadṛśā hayete tebhyo rakṣet prayatnataḥ /",
  "S04bsa052_u:3338": "duḥkhaṃ hi māradharmo 'yaṃ sukhaṃ dharmasamantataḥ //",
  "S04bsa052_u:3339": "sukhaduḥkhayorlakṣaṇam",
  "S04bsa052_u:3340": "Dhs_15.74 lakṣaṇaṃ(sukha)",
  "S04bsa052_u:3341": "duḥkhānāṃ vidustattvavido janāḥ /",
  "S04bsa052_u:3342": "satyaṃ dānaṃ tathā kṣāntiḥ sadā cāpāpamitratā /",
  "S04bsa052_u:3343": "maitrī sadābhibhūteṣu prasthānaṃ tridivasya (hi) //",
  "S04bsa052_u:3344": "// iti pāpavargaḥ pañcadaśaḥ //",
  "S04bsa052_u:3345": "(16) narakavargaḥ",
  "S04bsa052_u:3346": "aṣṭau narakāgnayaḥ",
  "S04bsa052_u:3347": "Dhs_16.1 kṛtvā duṣkṛtakarmāṇi sattvā viṣamajīvinaḥ /",
  "S04bsa052_u:3348": "yā gatiḥ pretya gacchantī tānapāyān (hi me) śṛṇu //",
  "S04bsa052_u:3349": "Dhs_16.2 sañjīvaṃ kāmasūtraṃ ca sampātaṃ dvau ca rauravau /",
  "S04bsa052_u:3350": "tamoparaṃ mahācitrapatanaṃ ca pratāpanam //",
  "S04bsa052_u:3351": "Dhs_16.3 ityete narakā aṣṭāvākhyātā duratikramāḥ /",
  "S04bsa052_u:3352": "raudrakarmābhisaṅkīrṇāḥ pratyekaṃ kṣobhadā (matāḥ) //",
  "S04bsa052_u:3353": "narakāgnīnāṃ bhayānakatvam",
  "S04bsa052_u:3354": "Dhs_16.4 catuḥskandhāścaturdvārā vibhaktā bhāgaśo mitāḥ /",
  "S04bsa052_u:3355": "ayaḥ prākāraparyantā ayasā pratiduḥkhitāḥ //",
  "S04bsa052_u:3356": "Dhs_16.5 taptāyomayasaṃ bhūmirjvalantī tejasodgatā /",
  "S04bsa052_u:3357": "anekayojanaśataṃ dahati svaciṃṣā(bhṛśam) //",
  "S04bsa052_u:3358": "Dhs_16.6 kandarpadamanā ghorā arciṣmanto durāsadāḥ /",
  "S04bsa052_u:3359": "romaharṣaṇarūpāste 'pyāhurduḥkhā bhayānakāḥ //",
  "S04bsa052_u:3360": "narake patitā bhṛśaṃ tapyante",
  "S04bsa052_u:3361": "Dhs_16.7 ete patanti narake ūrdhvapādā avāṅmukhāḥ /",
  "S04bsa052_u:3362": "ṛṣīṇāmativaktāraḥ saṃyatānāṃ tapasvinām //",
  "S04bsa052_u:3363": "Dhs_16.8 te punastatra pacyante taptāmbhasi kṛtā iva /",
  "S04bsa052_u:3364": "krandamānā divārātrau,",
  "S04bsa052_u:3365": "nagā vāteritā iva //",
  "S04bsa052_u:3366": "Dhs_16.9 praṇadanti mahānādaṃ tīvraduḥkhaiḥ pratāpitāḥ /",
  "S04bsa052_u:3367": "sarvā diśaśca dhāvanti nārakaiḥ puruṣairdrutāḥ //",
  "S04bsa052_u:3368": "Dhs_16.10 kudṛṣṭyā mohayitvārthe mohapāśāvṛto janaḥ /",
  "S04bsa052_u:3369": "prāpnoti narakaṃ ghoraṃ kāraṇodadhisaṃvṛtaḥ //",
  "S04bsa052_u:3370": "Dhs_16.11 kudṛṣṭyā dagdhasarvasvo manuṣyaḥ puruṣādhamaḥ /",
  "S04bsa052_u:3371": "tathā baddho 'sti narake mānināṃ ghorakāraṇam //",
  "S04bsa052_u:3372": "Dhs_16.12 ye mithyāvaśamāpannāḥ puruṣā mandamedhasaḥ /",
  "S04bsa052_u:3373": "te sarve narakaṃ yānti cittairhi parivañcitāḥ //",
  "S04bsa052_u:3374": "kukṛtaphalam",
  "S04bsa052_u:3375": "Dhs_16.13 yastvayā duṣkṛtaṃ pūrva kṛtaṃ cittānuvartinā /",
  "S04bsa052_u:3376": "tasya bhuṅktaphalaṃ mūḍha vipākottama (māpsyasi) //",
  "S04bsa052_u:3377": "Dhs_16.14 hāryāṇi paricittāni,",
  "S04bsa052_u:3378": "saṃsevyāḥ parayoṣitaḥ /",
  "S04bsa052_u:3379": "hrasvā (hi) jantavo nityaṃ svacittaparivañcitāḥ //",
  "S04bsa052_u:3380": "Dhs_16.15 tasya karmavipākasya vaśa eva tvamāgataḥ /",
  "S04bsa052_u:3381": "kiṃ krandasi svayaṃ kṛtvā kukarma puruṣādhama! //",
  "S04bsa052_u:3382": "Dhs_16.16 ye narāḥ kukṛtaṃ kṛtvā pañcatvaṃ yāntyamedhasaḥ /",
  "S04bsa052_u:3383": "yeṣāṃ tu niṣphalaṃ janma bījamuptaṃ yathoṣare //",
  "S04bsa052_u:3384": "Dhs_16.17 alpamādhuryasaṃyuktān kāmān kaṭuvipākinaḥ /",
  "S04bsa052_u:3385": "sevate yastvasau mūḍhaḥ sa yāti tamaso tamaḥ //",
  "S04bsa052_u:3386": "Dhs_16.18 kiṃ kṛtaṃ mūḍha bhavatā putradārasukhārthinā /",
  "S04bsa052_u:3387": "dahasye narake caikaḥ svakarmaphalavañcitaḥ //",
  "S04bsa052_u:3388": "keṣāṃ duṣkaraṃ jīvanam?",
  "S04bsa052_u:3389": "Dhs_16.19 yaḥ putradāravaśagaḥ sevate duṣkaraṃ naraḥ /",
  "S04bsa052_u:3390": "sa yāti narakatvaṃ (ca)",
  "S04bsa052_u:3391": "pāpaṃ tadanubhūyate //",
  "S04bsa052_u:3392": "Dhs_16.20 na dārā na sutā nārtha na mitrāṇi kathañcana /",
  "S04bsa052_u:3393": "mṛtyukāle samutpanne rakṣanti samupasthitāḥ //",
  "S04bsa052_u:3394": "Dhs_16.21 yeṣāṃ sāṃkleśikaṃ cittaṃ tṛṣṇayā parivañcitam /",
  "S04bsa052_u:3395": "sahāyatā kutasteṣāṃ kasmāt (tvaṃ)",
  "S04bsa052_u:3396": "paritapyase? //",
  "S04bsa052_u:3397": "Dhs_16.22 hṛto 'si pūrvaviṣayaistṛṣṇayā parivañcitaḥ /",
  "S04bsa052_u:3398": "kiṃ krandasi svayaṃ kṛtvā kukṛtaṃ mūḍhacetanaḥ //",
  "S04bsa052_u:3399": "Dhs_16.23 na tathāgnirna śastrāṇi na viṣaṃ nārayaḥ sthitāḥ /",
  "S04bsa052_u:3400": "bādhate puruṣaṃ loke yathā duṣkṛtyamātmajam //",
  "S04bsa052_u:3401": "pakṣiṇāṃ nīḍavāsavat bhavacakram",
  "S04bsa052_u:3402": "Dhs_16.24 digbhāge hi yathā gatvā saṃśrayante vanaspatīn /",
  "S04bsa052_u:3403": "vihagāḥ kālamutthāya tathā prāṇisamāgamaḥ //",
  "S04bsa052_u:3404": "Dhs_16.25 nāśayitvā paraṃ dravyaṃ kṛtvā lokavyatikramaṃ /",
  "S04bsa052_u:3405": "kiṃ karotyaśubhaṃ karma mohena parivañcitaḥ //",
  "S04bsa052_u:3406": "Dhs_16.26 yena yāti parāṃ śāntiṃ yena yātyasurālayam /",
  "S04bsa052_u:3407": "tatra hetuḥ paraṃ mohastamasāmapi yat tamaḥ //",
  "S04bsa052_u:3408": "kuṭumbāya kṛtaṃ pāpaṃ narake pātayati",
  "S04bsa052_u:3409": "Dhs_16.27 putradāramayaiḥ pāśaiścānītā narakālayam /",
  "S04bsa052_u:3410": "yadartha kriyate pāpaṃ yuṣmābhiścittavañcitaiḥ //",
  "S04bsa052_u:3411": "Dhs_16.28 mitrāṇi putrāḥ (pitarau kiṃ)",
  "S04bsa052_u:3412": "bandhujanabāndhavāḥ /",
  "S04bsa052_u:3413": "yeṣāmarthe kṛtaṃ pāpaṃ bhavadbhirmandabuddhibhiḥ //",
  "S04bsa052_u:3414": "Dhs_16.29 nūnamātmā na te kānto babhūva narabhūmiṣu /",
  "S04bsa052_u:3415": "yena tvayā kṛtaṃ pāpaṃ putrārthena narādhamaḥ //",
  "S04bsa052_u:3416": "Dhs_16.30 yena pūrvakṛtaṃ pāpaṃ paścānna paritapyate /",
  "S04bsa052_u:3417": "sa yāti narakaṃ ghoraṃ putrakāraṇavañcitaḥ //",
  "S04bsa052_u:3418": "pāpakarmaphalam",
  "S04bsa052_u:3419": "Dhs_16.31 kiṃ kariṣyanti putrāste kiṃ dārāḥ kiṃ ca bāndhavāḥ /",
  "S04bsa052_u:3420": "dahasyanādinarake vahniḥ karma dunotyasau //",
  "S04bsa052_u:3421": "Dhs_16.32 svayaṃ kṛtvāśubhaṃ karmāsukhodayamaninditaḥ /",
  "S04bsa052_u:3422": "tapyase 'pi vṛthādhānaḥ paścānmohena vañcikaḥ //",
  "S04bsa052_u:3423": "Dhs_16.33 rāgadveṣānugāḥ pāpaṃ mohena parivañcitāḥ /",
  "S04bsa052_u:3424": "aghaṃ prayānti te sarve putradārasukhārthinaḥ //",
  "S04bsa052_u:3425": "Dhs_16.34 antargatena ca punarbahiḥsthena ca vahninā /",
  "S04bsa052_u:3426": "dahyamāno(hi)",
  "S04bsa052_u:3427": "duḥkhena narake pāpakarmaṇā //",
  "S04bsa052_u:3428": "Dhs_16.35 vaśaṃ prāptāḥ svacittasya sarva eva viḍambitāḥ /",
  "S04bsa052_u:3429": "kiṃ krandasi vṛthā nāde vahninā paritāpitaḥ //",
  "S04bsa052_u:3430": "pāpānugaphalaṃ dṛṣṭam",
  "S04bsa052_u:3431": "Dhs_16.36 atha pāpāni karmāṇi kṛtavānasi manyase /",
  "S04bsa052_u:3432": "durmate tatra mā kranda kiṃ vṛthā paridevase //",
  "S04bsa052_u:3433": "Dhs_16.37 pāpeṣu rakṣyate mūḍhaḥ kāraṇāśuci rakṣyate /",
  "S04bsa052_u:3434": "pāpānugaphalaṃ dṛṣṭaṃ hetupratyayasambhavam //",
  "S04bsa052_u:3435": "Dhs_16.38 kasmānna sevito dharmaḥ pāpañca nahi varjitam /",
  "S04bsa052_u:3436": "pāpād bahiśca puruṣo narakaṃ naiva paśyati //",
  "S04bsa052_u:3437": "Dhs_16.39 yo na vindanti mūḍhātmā phalaṃ pāpasya karttṛkam /",
  "S04bsa052_u:3438": "so 'vaśyaṃ labhate doṣān kathaṃ bhokṣyasi durmate //",
  "S04bsa052_u:3439": "Dhs_16.40 pāpena vañcita pūrvaṃ pāpena paridahyate /",
  "S04bsa052_u:3440": "na kariṣyasi pāpāni tvaduḥkhenaiva yāsyasi //",
  "S04bsa052_u:3441": "Dhs_16.41 kṛtavānasi pāpāni śubhāni na kathañcana /",
  "S04bsa052_u:3442": "pāpena dahyate tasmādaśubhe na manaḥ kṛthāḥ //",
  "S04bsa052_u:3443": "kiṃ duḥkhādapi duḥkham?",
  "S04bsa052_u:3444": "Dhs_16.42 nāsti duḥkhādato duḥkhaṃ yaḥ pāpamanusevate /",
  "S04bsa052_u:3445": "tasmāt pāpaṃ na seveta yadi duḥkhaṃ na vāñchasi //",
  "S04bsa052_u:3446": "kuṭumbijanānāṃ spaṣṭoktiḥ",
  "S04bsa052_u:3447": "Dhs_16.43 tasyāntarhṛdaye bimbaṃ kintu śāntirna vidyate /",
  "S04bsa052_u:3448": "kāruṇyāspadabhūtāḥ smo nāsmākaṃ karuṇāhṛdi //",
  "S04bsa052_u:3449": "Dhs_16.44 yathā kṛtaṃ bhavadbhiśca pāpaṃ mohāvṛtairbahu /",
  "S04bsa052_u:3450": "tad vaḥ pradhāvate gāḍhaṃ na ca ye tatra hetavaḥ //",
  "S04bsa052_u:3451": "Dhs_16.45 śīlaṃ na rakṣitaṃ mūḍha pāpaṃ ca bahu sañcitam /",
  "S04bsa052_u:3452": "sambhūtasya ca pāpasya phalametadupasthitam //",
  "S04bsa052_u:3453": "Dhs_16.46 na vayaṃ kāraṇaṃ tatra yūyameva hi kāraṇam /",
  "S04bsa052_u:3454": "yaḥ pāpaṃ kurute karma sa hetustasya karmaṇaḥ //",
  "S04bsa052_u:3455": "Dhs_16.47 bhavadbhiryat kṛtaṃ pāpaṃ tṛṣṇāśāpaviḍambitaiḥ /",
  "S04bsa052_u:3456": "tad vo prapadyate ghoraṃ kimasmān paribhāṣata //",
  "S04bsa052_u:3457": "Dhs_16.48 nākṛtaṃ pacyate pāpaṃ na pāpaṃ syādahetukam /",
  "S04bsa052_u:3458": "yena yaddhi kṛtaṃ pāpaṃ tasya tat paripacyate //",
  "S04bsa052_u:3459": "pāpī narakaṃ yāti",
  "S04bsa052_u:3460": "Dhs_16.49 tad bhavantaḥ kriyāhīnā madyapānena vañcitāḥ /",
  "S04bsa052_u:3461": "patitā narake tīvre kiṃ vṛthā paritapyatha //",
  "S04bsa052_u:3462": "Dhs_16.50 te yūyaṃ kāmaparamāḥ ghoraṃ narakamāgatāḥ /",
  "S04bsa052_u:3463": "kāraṇeṣvapi tīvreṣu kiṃ tathā paritapyatha //",
  "S04bsa052_u:3464": "Dhs_16.51 yadā kṛtāni pāpāni bhavadbhiḥ kāmamohitaiḥ /",
  "S04bsa052_u:3465": "tadā kasmānna nikṛṣṭaṃ kimadya paritapyatha //",
  "S04bsa052_u:3466": "Dhs_16.52 hetubhūto hi narako mṛṣāvādasya deśitaḥ /",
  "S04bsa052_u:3467": "heturvai sevitaṃ pūrva niṣphalaṃ paridevatha //",
  "S04bsa052_u:3468": "Dhs_16.53 nārthena labhate satyaṃ na kṛcchreṇopapadyate /",
  "S04bsa052_u:3469": "tasmāt satyaṃ parityajya mṛṣāvādeṣu rajyase //",
  "S04bsa052_u:3470": "Dhs_16.54 pūrveṣu pāpamahitaṃ bhavatā mūḍhacetasā /",
  "S04bsa052_u:3471": "kṛtaṃ bhavadbhiḥ kukṛtaṃ (duṣkṛtyaṃ)",
  "S04bsa052_u:3472": "paripacyate //",
  "S04bsa052_u:3473": "Dhs_16.55 pāpakṣayād vinirmukto narakaṃ nopalabhyate /",
  "S04bsa052_u:3474": "nākrandamānāḥ puruṣāḥ vimucyante kathañcana //",
  "S04bsa052_u:3475": "pāpakartṛ phalaṃ svayameva bhuṅkte",
  "S04bsa052_u:3476": "Dhs_16.56 kiṃ krandatha vṛthā mūḍhā vañcitāḥ svena karmaṇā /",
  "S04bsa052_u:3477": "muñcitā vañcitā bālā vṛthā krandantyabuddhayaḥ //",
  "S04bsa052_u:3478": "Dhs_16.57 ahitairhitarūpaistvaṃ mitrarūpaiśca śatrubhiḥ /",
  "S04bsa052_u:3479": "vipralabdho 'si bho martya!",
  "S04bsa052_u:3480": "gacchannasi mahat tamaḥ //",
  "S04bsa052_u:3481": "Dhs_16.58 nānyaḥ śatruryathā karma duṣkṛtaṃ tava pāpakam /",
  "S04bsa052_u:3482": "karmaṇā trividhenātha nīyase yamasādhanam //",
  "S04bsa052_u:3483": "Dhs_16.59 kasmādasi tato mūḍha,",
  "S04bsa052_u:3484": "vañcitaḥ putrasaṃjñakaiḥ /",
  "S04bsa052_u:3485": "na dānādiṣu buddhistaiḥ kṛtā (te)",
  "S04bsa052_u:3486": "mohavañcitā //",
  "S04bsa052_u:3487": "Dhs_16.60 asmāṃllokātparaṃ lokaṃ śatrupṛṣṭhorago yathā /",
  "S04bsa052_u:3488": "śatrūṇāṃ prathamaḥ śatruḥ sarvapāpanidarśakaḥ //",
  "S04bsa052_u:3489": "Dhs_16.61 viṣāgniśastrapratima!",
  "S04bsa052_u:3490": "svayaṃ hi duṣkṛtaṃ kṛtam /",
  "S04bsa052_u:3491": "tvayā kṛtāni karmāṇi tvamevamanubhokṣyase //",
  "S04bsa052_u:3492": "Dhs_16.62 yasya śāntaṃ sadā cittaṃ viṣayairyo na hanyate /",
  "S04bsa052_u:3493": "na hyavasthāmimāṃ yānti tathātvamanupaśyasi //",
  "S04bsa052_u:3494": "Dhs_16.63 narakasya dhvaniṃ śrutvā kathaṃ krandasi durmate! /",
  "S04bsa052_u:3495": "kiṃ punaryatra vahnistvāṃ dhakṣyati śuṣkakāṣṭhavat //",
  "S04bsa052_u:3496": "Dhs_16.64 na dagdhā vahninā ye ca dagdhāste kukṛtaiḥ svakaiḥ /",
  "S04bsa052_u:3497": "vahnistu śāmyate kvāpi duṣkṛtāgnirna śāmyati //",
  "S04bsa052_u:3498": "Dhs_16.65 nāgnirniryāti lokāntaṃ nāgnispṛṣṭo naro (mṛtaḥ) /",
  "S04bsa052_u:3499": "kukṛtāgnimayaṃ pāpaṃ yad dhakṣyati hi tattvataḥ //",
  "S04bsa052_u:3500": "Dhs_16.66 kukṛtāgnividagdhā ye te dagdhā narake narāḥ /",
  "S04bsa052_u:3501": "pāpāgnivarjitā ye tu na teṣāṃ narakodayaḥ /",
  "S04bsa052_u:3502": "yadyātmanaḥ priyo nityaṃ vibheṣi narakād yadi //",
  "S04bsa052_u:3503": "Dhs_16.67 vivarjaya svapāpāni tato duḥkhaṃ na yāsyasi /",
  "S04bsa052_u:3504": "yānti pāpamaye nityaṃ(narā)",
  "S04bsa052_u:3505": "mohavaśānugāḥ //",
  "S04bsa052_u:3506": "Dhs_16.68 prāpnoṣi narakaṃ ghoraṃ kimaśrūṇi vimuñcasi? /",
  "S04bsa052_u:3507": "duḥkhaṃ duḥkhavipākaṃ ca duḥkhāntagamanaṃ tathā //",
  "S04bsa052_u:3508": "Dhs_16.69 sukṛtaṃ nādimadhyāntaśobhanaṃ paripacyate /",
  "S04bsa052_u:3509": "nātra loke tvayāpāpaṃ yatkṛtaṃ sukṛtaṃ (muhuḥ) //",
  "S04bsa052_u:3510": "Dhs_16.70 tasya tīvravipākasya phalamadyopabhokṣyase /",
  "S04bsa052_u:3511": "hetupratyayasādṛśyaṃ viparītaṃ na kalpyate //",
  "S04bsa052_u:3512": "Dhs_16.71 hetuḥ kṛto yathā pūrva tathā phalamavāpsyasi /",
  "S04bsa052_u:3513": "yathā tava tathānyeṣāṃ prāṇarakṣā prayatnataḥ //",
  "S04bsa052_u:3514": "Dhs_16.72 kasmāt prāṇātipātāste kṛtāḥ pāpānuvartinā /",
  "S04bsa052_u:3515": "prāṇatyāgena puruṣairyad dhanaṃ samupārjitam //",
  "S04bsa052_u:3516": "Dhs_16.73 karmodayakṛtaṃ tatte yattvayā samupārjitam /",
  "S04bsa052_u:3517": "sarveṣāṃ dayitā dārāḥ prāṇebhyo 'pi garīyasaḥ //",
  "S04bsa052_u:3518": "Dhs_16.74 tattvayā rāgaraktena kasmādapakṛtāvanāt /",
  "S04bsa052_u:3519": "buddhervyāmohajanakaṃ dharmāṇāṃ dūṣaṇaṃ param //",
  "S04bsa052_u:3520": "Dhs_16.75 dharmapānaṃ tvayā kārya karmānuparivarjitam /",
  "S04bsa052_u:3521": "jihvāviṣasamutthaṃ yat sarvāpratyayakārakam //",
  "S04bsa052_u:3522": "Dhs_16.76 mṛṣāvādaṃ tvayā pāpaṃ karmānuparivarjitam /",
  "S04bsa052_u:3523": "evaṃ pañcavidheyeṣu yasmāt tvamanuraktavān //",
  "S04bsa052_u:3524": "Dhs_16.77 tasmāt saṃmukṣya mā rodi kiṃ vṛthā paridevase /",
  "S04bsa052_u:3525": "viṣayaṃ pāpakā dharmā yasmānnu parivañcitaḥ //",
  "S04bsa052_u:3526": "Dhs_16.78 tasmāt prāpnoṣi narakaṃ jvālāmālākulaṃ mahat /",
  "S04bsa052_u:3527": "etat tṛṣṇāgninā sarva pradīptaṃ bhuvanatrayam //",
  "S04bsa052_u:3528": "dharmācaraṇe sāvahitena bhavitavyam",
  "S04bsa052_u:3529": "Dhs_16.79 dṛṣṭvā nācarito dharmaḥ kimadya paritapyase /",
  "S04bsa052_u:3530": "(śrutvā) te madhuraṃ cittaṃ kāmamandirakaṃ vacaḥ //",
  "S04bsa052_u:3531": "Dhs_16.80 udīrite mahāpāpe tasmai tatphalamāgatam /",
  "S04bsa052_u:3532": "sa kṛtvā pāpakaṃ karma niyatā pāpavedanā //",
  "S04bsa052_u:3533": "Dhs_16.81 karuṇaṃ vikalaṃ dīnaṃ kimadya paritapyase /",
  "S04bsa052_u:3534": "karmakṣayeṇa narakāt mucyante pāpakāriṇaḥ //",
  "S04bsa052_u:3535": "Dhs_16.82 vikrośamagnā bahuśo na mucyante kathañcana /",
  "S04bsa052_u:3536": "aniṣṭaṃ pāpakaṃ karma kṛtvā rogavaśe sthitāḥ //",
  "S04bsa052_u:3537": "ajñānino 'śubhamācaranti",
  "S04bsa052_u:3538": "Dhs_16.83 paridevati yo mūḍho vṛthā sa paridevati /",
  "S04bsa052_u:3539": "anāgataphalajño yaḥ pratyutpannaśubhe rataḥ //",
  "S04bsa052_u:3540": "Dhs_16.84 krośate narake nāsau yathā tvamanutapyase /",
  "S04bsa052_u:3541": "mayā kṛtāni karmāṇi phaladāni mamaiva hi //",
  "S04bsa052_u:3542": "Dhs_16.85 rogeṇa śatruṇā dagdhaḥ paścānnarakamāgataḥ /",
  "S04bsa052_u:3543": "pramādabhūmiraśubhā rāgadagdhasya dehinaḥ //",
  "S04bsa052_u:3544": "Dhs_16.86 tena pāśena baddho 'haṃ gato 'vasthāmimāṃ bhṛśam /",
  "S04bsa052_u:3545": "durācāraratānāṃ tu nṛṇāmasya phalaṃ kaṭu //",
  "S04bsa052_u:3546": "Dhs_16.87 ajñānabādhito 'smīti svakṛtaṃ bhujyate mayā /",
  "S04bsa052_u:3547": "nirdayānāṃ sughorāṇāṃ pāpānāṃ vaśamāgataḥ //",
  "S04bsa052_u:3548": "muktiḥ kathaṃ syāt?",
  "S04bsa052_u:3549": "Dhs_16.88 muktirasmāt kathaṃ syādvai duḥkhasaṃsārasāgarāt /",
  "S04bsa052_u:3550": "duḥkhād duḥkhataraṃ karma mayedaṃ paripacyate //",
  "S04bsa052_u:3551": "Dhs_16.89 sukhāvāptiṃ na paśyāmi kṣemaṃ vā narakasya me /",
  "S04bsa052_u:3552": "jīvalokādahaṃ bhraṣṭo abuddha iva mārgataḥ //",
  "S04bsa052_u:3553": "Dhs_16.90 jīvo 'yaṃ vivaśo bhūtvā vikṛtaiḥ parivāritaḥ /",
  "S04bsa052_u:3554": "jvālāmālākulaṃ sarvamantarikṣaṃ nirantaram //",
  "S04bsa052_u:3555": "Dhs_16.91 diśaśca tridiśaścaiva pṛthi(vī)",
  "S04bsa052_u:3556": "ca nirantarā /",
  "S04bsa052_u:3557": "kṛpaṇo 'jñānago duḥkhī nivāsaṃ nopalakṣaye //",
  "S04bsa052_u:3558": "Dhs_16.92 kṣuradhārāvitaptasya nṛpasyāsyātibhīṣaṇam /",
  "S04bsa052_u:3559": "kāntāre bāhyamānasya niḥ sahāyasya sarvataḥ /",
  "S04bsa052_u:3560": "trātāraṃ nāvagacchāmi yo 'smād duḥkhāt pramocayet //",
  "S04bsa052_u:3561": "Dhs_16.93 niḥśaktiravaśo duḥkhī vahninā paritāpitaḥ /",
  "S04bsa052_u:3562": "nīye 'haṃ vivaśaḥ kvāpi bāhubandhanayantritaḥ //",
  "S04bsa052_u:3563": "Dhs_16.94 na vārthā nāpi mitrāṇi na putrā na ca yoṣitaḥ /",
  "S04bsa052_u:3564": "trāyante vyasanādasmāt kṛtaghnā bata te mama //",
  "S04bsa052_u:3565": "adharmacāriṇo na kvāpi śaraṇam",
  "S04bsa052_u:3566": "Dhs_16.95 nirānandasya na sukhaṃ duḥkhaṃ (gṛhṇāmi sarvaśaḥ) /",
  "S04bsa052_u:3567": "mṛtyupāśena baddhasya śaraṇaṃ nopalakṣyate //",
  "S04bsa052_u:3568": "Dhs_16.96 saṃkruddhā iva te,",
  "S04bsa052_u:3569": "krūrā bhaviṣyanti samantataḥ /",
  "S04bsa052_u:3570": "nirānandā diśaḥ sarvā vyālaiśca parivāritā //",
  "S04bsa052_u:3571": "Dhs_16.97 narakaṃ pātakasyaiva pateyaṃ dhṛtibhāvataḥ /",
  "S04bsa052_u:3572": "yacca yaccehaṃ paśyāmi jaṅgamaṃ sthāvaraṃ tathā /",
  "S04bsa052_u:3573": "tat sarva vyākulaṃ caiva vahninā paridīpitam //",
  "S04bsa052_u:3574": "Dhs_16.98 nādhigacchāmi śaraṇaṃ niḥsahāyo 'smi sarvataḥ /",
  "S04bsa052_u:3575": "ghore tamasi majjāsi sāgare ca hṛtaplavaḥ //",
  "S04bsa052_u:3576": "Dhs_16.99 gaganaṃ naiva paśyāmi nakṣatragrahatārakam /",
  "S04bsa052_u:3577": "viparītamidaṃ sarva tamasā parivāritam //",
  "S04bsa052_u:3578": "Dhs_16.100 pañcendriyāṇi sarvāṇi viratāni hi sarvataḥ /",
  "S04bsa052_u:3579": "krakacaistu tadā sarva śarīraṃ paripāṭayate //",
  "S04bsa052_u:3580": "Dhs_16.101 nādhigacchāmi śaraṇaṃ kāmaṃ bandho bhaviṣyati /",
  "S04bsa052_u:3581": "vardhante duḥkhanikarā sarvataḥ parivārataḥ //",
  "S04bsa052_u:3582": "Dhs_16.102 muhurmuhuśca vardhante vedanāñcitadehajāḥ /",
  "S04bsa052_u:3583": "duḥkhaiśca (parivardhante)",
  "S04bsa052_u:3584": "nissahāyaṃ ca sarvataḥ //",
  "S04bsa052_u:3585": "Dhs_16.103 samīkṣya karmajaṃ nityaṃ dhyeyo hetuḥ punaḥ punaḥ /",
  "S04bsa052_u:3586": "kathayanti sukhaṃ vṛddhāḥ svakarmaphalajairdṛḍham //",
  "S04bsa052_u:3587": "Dhs_16.104 yat pūrva karaṇīyaṃ te tatpaścāt paricintyase /",
  "S04bsa052_u:3588": "mohena vañcitaḥ pūrvaṃ kimadya paritapyase /",
  "S04bsa052_u:3589": "kiṃ punaḥ pāpakartturyaḥ kaṭukaṃ paripacyate //",
  "S04bsa052_u:3590": "Dhs_16.105 anekaduḥkhahetūtthaṃ tava duḥkhaṃ bhaviṣyati /",
  "S04bsa052_u:3591": "trāṇaṃ naiva (ca)",
  "S04bsa052_u:3592": "yatrāsti vinā karmaparikṣayāt //",
  "S04bsa052_u:3593": "Dhs_16.106 evaṃ satyasya nāśena yamadūtairanekaśaḥ /",
  "S04bsa052_u:3594": "nīyate narakaṃ ghoraṃ karmapāśavaśaṅgataḥ //",
  "S04bsa052_u:3595": "Dhs_16.107 catuṣkoṇaścaturdvāro vibhakto bhāgaśo mitaḥ /",
  "S04bsa052_u:3596": "pacyate yatra vivaśā nārakeyā hyanekaśaḥ //",
  "S04bsa052_u:3597": "Dhs_16.108 bhedaprāyeṇa bahuśo yattvayā kathitaṃ bahu /",
  "S04bsa052_u:3598": "kalmaṣaṃ bhūtadharmāṇāṃ tasyaitat phalamāgatam //",
  "S04bsa052_u:3599": "paiśunyasevino narakaṃ yānti",
  "S04bsa052_u:3600": "Dhs_16.109 bhasmībhavanti te nityaṃ mitrasvajanabāndhavaiḥ /",
  "S04bsa052_u:3601": "eṣāmabhimataṃ duṣṭaṃ paiśunyaṃ sadvigarhitam //",
  "S04bsa052_u:3602": "Dhs_16.110 tasmānna carito dharmaḥ paiśunyaṃ ca na varjitam /",
  "S04bsa052_u:3603": "paiśunyaṃ saphalaṃ bhuktvā kimadya paritapyase //",
  "S04bsa052_u:3604": "Dhs_16.111 jihvādhanavinirmuktaṃ tīkṣṇaṃ viṣamamucchritam /",
  "S04bsa052_u:3605": "pāruṣyamiti sandṛṣṭamaho!",
  "S04bsa052_u:3606": "tatphalamīdṛśam //",
  "S04bsa052_u:3607": "Dhs_16.112 sattvaṃ pāruṣyaparamaṃ ghoraṃ narakamāgatam /",
  "S04bsa052_u:3608": "jihvāyātaṃ tavākṛtyai kimadya paridevase //",
  "S04bsa052_u:3609": "Dhs_16.113 sahastraguṇaparyantaḥ svato hṛdayasambhavaḥ /",
  "S04bsa052_u:3610": "kṣutpipāsāmayo vahniḥ samādahati mārutam //",
  "S04bsa052_u:3611": "paruṣavāco narakasya cāntaram",
  "S04bsa052_u:3612": "Dhs_16.114 yadantaraṃ himāgnyorhi merusarṣapayośca yat /",
  "S04bsa052_u:3613": "tadantaraṃ jihvayoktyā narake jvalanasya ca //",
  "S04bsa052_u:3614": "Dhs_16.115 narakaprabhavo vahnirna kvāpyanyatra prāpyate /",
  "S04bsa052_u:3615": "kṣutpipāsāmayo vahnirdeveṣvapyupalabhyate //",
  "S04bsa052_u:3616": "Dhs_16.116 yo hyataḥ kāraṇāttīkṣṇo vahnirbhavati nārakaḥ /",
  "S04bsa052_u:3617": "na tathā sa prabhavati yathā vahnistadudbhavaḥ //",
  "S04bsa052_u:3618": "Dhs_16.117 pūrvottarā baddhapadaṃ nirarthakamasaṅgatam /",
  "S04bsa052_u:3619": "vistrabdha yattvayā proktaṃ tasyaitatphalamāgatam //",
  "S04bsa052_u:3620": "Dhs_16.118 pareṣāṃ sampadaṃ dṛṣṭvā mama syāditi cintitam /",
  "S04bsa052_u:3621": "tamo 'bhikhyāsamutthasya viṣasya phalamāgatam //",
  "S04bsa052_u:3622": "Dhs_16.119 vyāpārānaladagdho 'si mānuṣyaṃ puruṣādhama! /",
  "S04bsa052_u:3623": "dahanād dahanaṃ prāpto tapyase ca vikatthyase //",
  "S04bsa052_u:3624": "Dhs_16.120 vyāpāraparamohe tu narakāyopapattaye /",
  "S04bsa052_u:3625": "rajjvaitayaiva baddho 'si puruṣaḥ parikrandase //",
  "S04bsa052_u:3626": "Dhs_16.121 vyāpādenākṛṣṭo 'si ghoraṃ narakamāgataḥ /",
  "S04bsa052_u:3627": "karmakṣayād bhavenmokṣo narakācca vimokṣyase //",
  "S04bsa052_u:3628": "adharmakathanaṃ dahatyeva",
  "S04bsa052_u:3629": "Dhs_16.122 adharmo dharmarūpeṇa sādhurūpeṇa pāpakam /",
  "S04bsa052_u:3630": "yat tvayā kathitaṃ pūrva tat tvāṃ dahati nānalaḥ //",
  "S04bsa052_u:3631": "Dhs_16.123 kathaṃ tattvavinaṣṭānāṃ dharmādharmanicchatām /",
  "S04bsa052_u:3632": "deśitaṃ vivaraṃ pāpaṃ niyataṃ pāpagāmikam //",
  "S04bsa052_u:3633": "Dhs_16.124 (yas)tvayā varjito dharmaḥ sādhavaścāpi ninditāḥ /",
  "S04bsa052_u:3634": "yattvayopārjitaṃ kṛṣṭaṃ tattvayādya vipacyate //",
  "S04bsa052_u:3635": "Dhs_16.125 tṛṣṇāviṣayayuktena mohavegena sarvadā /",
  "S04bsa052_u:3636": "yataḥ sadharmavinayaiḥ kiṃ tathā paridevase //",
  "S04bsa052_u:3637": "Dhs_16.126 sa bhavet pāpakṛnnityaṃ mohapāśavaśaṅgataḥ /",
  "S04bsa052_u:3638": "ki tapyase rodiṣi ca karma kṛtvā sudāruṇam //",
  "S04bsa052_u:3639": "Dhs_16.127 hetupratyayamūḍhasya dharmādharmeṣu sarvadā /",
  "S04bsa052_u:3640": "prāpto 'si narakaṃ ghoraṃ nārakāgraṃ sudāruṇam //",
  "S04bsa052_u:3641": "kāmavaśānugā narakaṃ yānti",
  "S04bsa052_u:3642": "Dhs_16.128 kāmaiḥ kramati saṃyuktairyanna bhavati ceṣṭitam /",
  "S04bsa052_u:3643": "sukṛtaṃ karmavirasaṃ phalametadupasthitam //",
  "S04bsa052_u:3644": "Dhs_16.129 kṣapayitvā pramādena sukhāsaktena cetasā /",
  "S04bsa052_u:3645": "sukṛta narakaṃ yānti devāḥ kāmavaśānugāḥ //",
  "S04bsa052_u:3646": "āryāpavādakā narakaṃ yānti",
  "S04bsa052_u:3647": "Dhs_16.130 āryāpavādakā ye ca ye ca karmaphaladviṣaḥ /",
  "S04bsa052_u:3648": "te mṛtvā narakaṃ yānti ye ca mithyāvinītakāḥ //",
  "S04bsa052_u:3649": "dharmavañcakā eva narakagāminaḥ",
  "S04bsa052_u:3650": "Dhs_16.131 jananīgṛhapāpīyā ye cānye dharmavañcakāḥ /",
  "S04bsa052_u:3651": "teṣāmiṣṭakarā loke narakasya ca gāminaḥ //",
  "S04bsa052_u:3652": "pāparatā duḥkhamanubhavanti",
  "S04bsa052_u:3653": "Dhs_16.132 ye cānye sukhasaṃsaktā nityaṃ pāparatā narāḥ /",
  "S04bsa052_u:3654": "duḥkhād duḥkhaṃ tu te yānti cittena parivañcitāḥ //",
  "S04bsa052_u:3655": "avadyakāryāṇi narake pātayanti",
  "S04bsa052_u:3656": "Dhs_16.133 tasmādavadyakārye na matiṃ (kuryāt kathañcana) /",
  "S04bsa052_u:3657": "hīnānyavadyakāryāṇi narake pātayanti ca //",
  "S04bsa052_u:3658": "ataḥ kuśalakarmāṇi karttavyāni",
  "S04bsa052_u:3659": "(karmāṇi) kuryāt kuśalāni nityaṃ parārthabaddhena manorathena /",
  "S04bsa052_u:3660": "Dhs_16.134 (hitaḥ sadaivaṃ narakasya rodhī) /",
  "S04bsa052_u:3661": "sevyo 'pavargo daśadharma eṣaḥ //",
  "S04bsa052_u:3662": "// iti narakavargaḥ ṣoḍaśaḥ //",
  "S04bsa052_u:3663": "(17) pretavargaḥ",
  "S04bsa052_u:3664": "adānasya kutaḥ sukham?",
  "S04bsa052_u:3665": "adāntasya kutaḥ śāntiranuptasya kutaḥ phalam? /",
  "S04bsa052_u:3666": "Dhs_17.1 adīpikā prabhā nāsti adānasya kutaḥ sukham //",
  "S04bsa052_u:3667": "Dhs_17.2 hṛcchāntirhi tathā nāsti nayanārthasya dehinaḥ /",
  "S04bsa052_u:3668": "dānena virahāt tadvat sukhaṃ pretairna labhyate //",
  "S04bsa052_u:3669": "kukarmī pretalokaṃ gacchati",
  "S04bsa052_u:3670": "Dhs_17.3 yaṃ pretya pretalokasya triloke ca yathādhamāḥ /",
  "S04bsa052_u:3671": "bhrameṇa paramodvignāstanmātsaryakṛtaṃ phalam //",
  "S04bsa052_u:3672": "Dhs_17.4 na dātrā labhyate kiñcit kṛtanāśo na vidyate /",
  "S04bsa052_u:3673": "svakarmaphalabhoktāraḥ prāṇinaḥ karmabhoginaḥ //",
  "S04bsa052_u:3674": "Dhs_17.5 tava yatkukṛtaṃ dagdhāḥ pretyalokeṣvavasthitāḥ /",
  "S04bsa052_u:3675": "kṣutpipāsāmayeneha vahninā paridīpitāḥ //",
  "S04bsa052_u:3676": "Dhs_17.6 kadā tu viṣayo 'smākaṃ bhaviṣyati sukhodayaḥ /",
  "S04bsa052_u:3677": "paridāhāt kadā cāsmāt parimokṣo bhaviṣyati //",
  "S04bsa052_u:3678": "mārgāmārgavihīno duḥkhita eva jīvati",
  "S04bsa052_u:3679": "Dhs_17.7 mārgāmārgavivikto 'haṃ na jñātaṃ karmaṇaḥ phalam /",
  "S04bsa052_u:3680": "kṣutpipāsāmayo vahnirajñātaḥ prakaṭodayaḥ //",
  "S04bsa052_u:3681": "Dhs_17.8 kleśāndhakāravadanā nirāśāstyaktajīvikāḥ /",
  "S04bsa052_u:3682": "tvaksnāyujālabaddhāḥ sma jīvāmo bata duḥkhitāḥ //",
  "S04bsa052_u:3683": "Dhs_17.9 na trātā sarvato 'smākaṃ hanta kṛcchragatā vayam /",
  "S04bsa052_u:3684": "utpanneṣu manuṣyeṣu khaṇḍitāḥ svena karmaṇā //",
  "S04bsa052_u:3685": "Dhs_17.10 kasmānna carito dharmo ratnadīpeṣu sañcitaḥ /",
  "S04bsa052_u:3686": "yaḥ karoti śubhaṃ nityamaśubhaṃ na ca sarvadā //",
  "S04bsa052_u:3687": "Dhs_17.11 samadṛṣṭipathenaiti svargasopānamāśritaḥ /",
  "S04bsa052_u:3688": "yeṣāmarthe kṛtaṃ pāpaṃ kleśayan mānasaṃ bahu //",
  "S04bsa052_u:3689": "Dhs_17.12 anena te gatāḥ sarve bhavānāṃ trāsane sthitaḥ /",
  "S04bsa052_u:3690": "baddho 'si bandhanaistīvrairyamadattairadhiṣṭhitaḥ //",
  "S04bsa052_u:3691": "pāparajjvākṛṣyamāṇaḥ svakṛtaṃ bhunakti",
  "S04bsa052_u:3692": "Dhs_17.13 prāpto 'si tamaso ghoraṃ yamalokaṃ durāsadam /",
  "S04bsa052_u:3693": "ihopabhokṣyase karma yattvayā kukṛtaṃ kṛtam //",
  "S04bsa052_u:3694": "Dhs_17.14 svakṛtaṃ bhujyate bāla!",
  "S04bsa052_u:3695": "pareṣāṃ naiva bhujyate /",
  "S04bsa052_u:3696": "ākṛṣyamāṇa eṣo 'tra pāparajjvā sughorayā //",
  "S04bsa052_u:3697": "Dhs_17.15 analaḥ pretalokasya kṣutpipāsāmayo mahān",
  "S04bsa052_u:3698": "nāgniśastraviṣāṇāṃ hi nipātastādṛśaḥ kaṭuḥ //",
  "S04bsa052_u:3699": "Dhs_17.16 kṣutpipāsāmayāgneśca nipāto yādṛśaḥ (kaṭuḥ) /",
  "S04bsa052_u:3700": "na kṣaṇo nāpi hi lavo na muhūrto na śarvarī //",
  "S04bsa052_u:3701": "duḥkhānvitā vayam",
  "S04bsa052_u:3702": "Dhs_17.17 yatra saukhyaṃ bhavenmṛtyurnityaṃ duḥkhāvṛtā vayam /",
  "S04bsa052_u:3703": "duḥkhād duḥkhataraṃ prāpto duḥkhaheturniṣevitaḥ //",
  "S04bsa052_u:3704": "Dhs_17.18 duḥkhāt kadācinmokṣaḥ syād bhaviṣyati sukhodayaḥ /",
  "S04bsa052_u:3705": "notsave dṛśyate toyaṃ taḍāgeṣu ca śuṣyati //",
  "S04bsa052_u:3706": "karmaphalasvarūpanirūpaṇam",
  "S04bsa052_u:3707": "Dhs_17.19 sarito nāśamāyāsuḥ kathaṃ dhāvāmahe cayam /",
  "S04bsa052_u:3708": "te vayaṃ śuṣkasalilāḥ saśailavanakānanāḥ //",
  "S04bsa052_u:3709": "Dhs_17.20 paridhāvāmahe bhūmau nityaṃ salilakāṃkṣiṇaḥ /",
  "S04bsa052_u:3710": "te vayaṃ dagdhatanavaḥ kṣutpipāsāhatā narāḥ //",
  "S04bsa052_u:3711": "Dhs_17.21 śaraṇaṃ nādhigacchāmaḥ kaṣṭaṃ vyasanamāgatāḥ /",
  "S04bsa052_u:3712": "vajradaṃṣṭrairmahātīkṣṇaiḥ kākolūkaiśca sammataḥ //",
  "S04bsa052_u:3713": "Dhs_17.22 abhidruto na paśyāmi śaraṇaṃ saukhyadāyakam /",
  "S04bsa052_u:3714": "pratibimbamidaṃ tasya karmaṇaḥ samupasthitam //",
  "S04bsa052_u:3715": "Dhs_17.23 kṛtaṃ karma yathāsmābhistathedaṃ phalamāgatam /",
  "S04bsa052_u:3716": "karmavāyuragā baddhāḥ karmasūtreṇa pācitāḥ //",
  "S04bsa052_u:3717": "karmakṣayādṛte na muktiḥ",
  "S04bsa052_u:3718": "Dhs_17.24 palāyanaṃ na paśyāma ṛte karmakṣayāditi /",
  "S04bsa052_u:3719": "yasya pāpānyaniṣṭāni vahnivat tāni paśyati //",
  "S04bsa052_u:3720": "kīdṛśaṃ pretabhavanam?",
  "S04bsa052_u:3721": "Dhs_17.25 sa naiti pretabhavanaṃ kṣutpipāsānalāvṛtam /",
  "S04bsa052_u:3722": "muhurmuhuḥ pravardhante vedanā narakodbhavāḥ //",
  "S04bsa052_u:3723": "Dhs_17.26 jvālāmālākulasyaiva śailasya sadṛśā vayam /",
  "S04bsa052_u:3724": "jvalitaḥ śāmyate śailaḥ salilenaiva sarvathā //",
  "S04bsa052_u:3725": "Dhs_17.27 sa samudropamo vahnirammākaṃ naiva śāmyati /",
  "S04bsa052_u:3726": "kasmin kṣaṇe samudbhūtastṛṣṇāvāyusahāyavān //",
  "S04bsa052_u:3727": "Dhs_17.28 karmāgnirnirdahatyasmān parivāryasamantataḥ /",
  "S04bsa052_u:3728": "te vayaṃ pāpakarmāṇaḥ śukladharmavivarjitāḥ //",
  "S04bsa052_u:3729": "Dhs_17.29 pretalokamimaṃ prāptāḥ svargasya phalamohitāḥ /",
  "S04bsa052_u:3730": "kṣutpipāsāmayo vahnirdvitīyaścāgnisambhavaḥ //",
  "S04bsa052_u:3731": "kukarmaṇaiva mudgarāśimayā janāḥ pretabhavanaṃ gacchanti",
  "S04bsa052_u:3732": "Dhs_17.30 mudgarāśimayā(dārāḥ)",
  "S04bsa052_u:3733": "na putrāḥ na ca bāndhavāḥ /",
  "S04bsa052_u:3734": "vañcito 'smi svacittena karmaṇā parivañcitā //",
  "S04bsa052_u:3735": "Dhs_17.31 prāpto 'smi pretabhavanaṃ mitrajñātinirākṛtaḥ /",
  "S04bsa052_u:3736": "na dārāḥ nāpi mitrāṇi na putrāḥ nāpi bāndhavāḥ //",
  "S04bsa052_u:3737": "kukṛtaphalanirūpaṇam",
  "S04bsa052_u:3738": "Dhs_17.32 trāyate karmapāśena nīyamānaṃ balīyasā /",
  "S04bsa052_u:3739": "nānyastrātā yathā karma trividhaṃ bhujyate mayā //",
  "S04bsa052_u:3740": "Dhs_17.33 dānaṃ śīlaṃ śrutaṃ cāpi trividhaṃ parikīrtitam /",
  "S04bsa052_u:3741": "mohajālavṛteneha yanmayā kukṛtaṃ kṛtam //",
  "S04bsa052_u:3742": "śubhakarmaṇaiva pretalokāt muktirbhavati",
  "S04bsa052_u:3743": "Dhs_17.34 karmaṇo hetubhūtasya yatkṛtaṃ phalamāgatam /",
  "S04bsa052_u:3744": "yadi mucyāmahe pāpāt pretalokād durāsadāt //",
  "S04bsa052_u:3745": "aśubhāni kukarmāṇi vivarjayet",
  "S04bsa052_u:3746": "Dhs_17.35 na bhūyaḥ pāpakaṃ karma kariṣyāmi kathañcana /",
  "S04bsa052_u:3747": "uṣṇānyuṣṇavipākāni mahāpīḍākarāṇi ca /",
  "S04bsa052_u:3748": "kukarmāṇyaśubhānīha tasmāttāni vivarjayet //",
  "S04bsa052_u:3749": "// iti pretavargaḥ saptadaśaḥ //",
  "S04bsa052_u:3750": "(18) tiryagvargaḥ",
  "S04bsa052_u:3751": "paradrohaṃ kadāpi na kuryāt",
  "S04bsa052_u:3752": "Dhs_18.1 bhakṣaṇaṃ bhavadanyonyavadhabandhāvarodhanam /",
  "S04bsa052_u:3753": "tiryagyoniṃ samāsādya tasmād drohaṃ vivarjayet //",
  "S04bsa052_u:3754": "Dhs_18.2 mohopahatacittāśca śīladānavivarjitāḥ /",
  "S04bsa052_u:3755": "tiryagyonau va jāyante bālāstṛṣṇāviḍambitāḥ //",
  "S04bsa052_u:3756": "Dhs_18.3 gamyāgamyaṃ na vindanti bhakṣyābhakṣyaṃ tathaiva ca /",
  "S04bsa052_u:3757": "kāryākāryabahirbhūtā dharmādharmatiraskṛtāḥ //",
  "S04bsa052_u:3758": "Dhs_18.4 pañcendriyajarāmūḍhāstṛṣṇāpāśavaśānugāḥ /",
  "S04bsa052_u:3759": "krodherṣyāmatisaṃgrastāstiryagyonyupagā narāḥ //",
  "S04bsa052_u:3760": "Dhs_18.5 paryeṣṭyupahatā martyāḥ pramādopahatāḥ surāḥ /",
  "S04bsa052_u:3761": "kṣuttarṣavyasanāḥ pretāḥ kāraṇātte ca nārakāḥ //",
  "S04bsa052_u:3762": "ke tiryagyoniparāyaṇāḥ?",
  "S04bsa052_u:3763": "Dhs_18.6 parasparabadhātyuktāstiryagyoniparāyaṇāḥ",
  "S04bsa052_u:3764": "evaṃ bahuvidhaistaistairvyasanairākulaṃ jagat //",
  "S04bsa052_u:3765": "mātsaryopahato duṣkṛta na kuryāt",
  "S04bsa052_u:3766": "Dhs_18.7 na kuryāda duṣkṛtaṃ karma mātsaryopahataḥ param /",
  "S04bsa052_u:3767": "mātsaryopahatā yānti pretāstiryakṣu jantavaḥ //",
  "S04bsa052_u:3768": "keṣāṃ saphalaṃ janma?",
  "S04bsa052_u:3769": "Dhs_18.8 teṣāṃ hi saphalaṃ janma teṣāṃ buddhiravañcitā /",
  "S04bsa052_u:3770": "te ca pūjyāḥ sadā sadbhiryeṣāṃ dharme sadā matiḥ //",
  "S04bsa052_u:3771": "jñānarathāvarūḍhairmuktirbhavati",
  "S04bsa052_u:3772": "Dhs_18.9 evaṃ tridoṣākṛtakarmasāraṃ jagad bhramatyeva durāvagādham /",
  "S04bsa052_u:3773": "karoti yastasya ca śuddhasattvo 'vamānanāṃ jñānarathāvarūḍhaḥ //",
  "S04bsa052_u:3774": "// iti tiryagvargo 'ṣṭādaśaḥ //",
  "S04bsa052_u:3775": "(19) kṣadhāvargaḥ",
  "S04bsa052_u:3776": "kṣudhāpīḍitā narā aśubhaṃ kurvanti",
  "S04bsa052_u:3777": "Dhs_19.1 saṃsāre prāyaśo duḥkhaṃ traidhātukakṣudhāmayam /",
  "S04bsa052_u:3778": "yeneme pīḍitāḥ sattvāḥ kurvantyaśubhamātmanaḥ //",
  "S04bsa052_u:3779": "Dhs_19.2 svadehe yuktito vahnirbubhukṣetyadhīyate /",
  "S04bsa052_u:3780": "śeṣo dahati lokān vai kalpānala iva drumān //",
  "S04bsa052_u:3781": "Dhs_19.3 lokottaramimaṃ vahniṃ gacchantamanugacchati /",
  "S04bsa052_u:3782": "nātmanirvāṇasandṛṣṭaṃ kalpāntaraśatairapi //",
  "S04bsa052_u:3783": "Dhs_19.4 nānalasya hi tadvīrya kṣudhāyā yādṛśaṃ balam /",
  "S04bsa052_u:3784": "traidhātukamidaṃ kṛtsnamāhāraṃ prati vartate //",
  "S04bsa052_u:3785": "Dhs_19.5 mohayed vividhā cintā loke manujasambhavāḥ /",
  "S04bsa052_u:3786": "tāḥ sarvā bhojanārthāya bhavanti tribhavārṇave //",
  "S04bsa052_u:3787": "duḥkhamanirvacanīyam",
  "S04bsa052_u:3788": "Dhs_19.6 antarābhavasaṃsthasya kṛṣyamāṇasya karmabhiḥ /",
  "S04bsa052_u:3789": "dīrghāgamasya yad duḥkhaṃ na tad varṇayituṃ kṣamam //",
  "S04bsa052_u:3790": "Dhs_19.7 avidyendhanamagnasya dahyamānasya coṣmaṇā /",
  "S04bsa052_u:3791": "garbhasthasya hi yad duḥkha na tad varṇayituṃ kṣamam //",
  "S04bsa052_u:3792": "Dhs_19.8 āhārarasagṛddhasya nityaṃ tadgatacetasaḥ /",
  "S04bsa052_u:3793": "yad duḥkhaṃ paragṛddhasya na ca varṇayituṃ kṣamam //",
  "S04bsa052_u:3794": "Dhs_19.9 dṛḍhā vidagdhamanasaḥ kāme vā taptacetasaḥ /",
  "S04bsa052_u:3795": "yad bhavatyadhikaṃ duḥkhaṃ na tad varṇayituṃ kṣamam //",
  "S04bsa052_u:3796": "Dhs_19.10 apriyaiḥ saha saṃsargo viṣayāstasya nityaśaḥ /",
  "S04bsa052_u:3797": "praṇaṣṭe hṛdi yad duḥkhaṃ na tad varṇayituṃ kṣamam //",
  "S04bsa052_u:3798": "Dhs_19.11 tṛṣṇāviṣavidagdhasya nityaṃ paryeṣaṇātmakam /",
  "S04bsa052_u:3799": "āmṛtyu yad bhave duḥkhaṃ na tad varṇayituṃ kṣamam //",
  "S04bsa052_u:3800": "Dhs_19.12 avyucchinnaṃ bahuvidhaṃ yad duḥkhaṃ pāpamitrajam /",
  "S04bsa052_u:3801": "apāyajanakaṃ yasya na tad varṇayituṃ kṣamam //",
  "S04bsa052_u:3802": "Dhs_19.13 vyasanaṃ putradārāṇāṃ yad dṛṣṭ(vā)",
  "S04bsa052_u:3803": "hṛdi jāyate /",
  "S04bsa052_u:3804": "narakāṇāṃ mahāmārgo na tad varṇayituṃ kṣamam //",
  "S04bsa052_u:3805": "Dhs_19.14 kṣutpipāsāvidagdhasya dīpyamānasya vahninā /",
  "S04bsa052_u:3806": "yad duḥkhaṃ naṣṭamanaso na tad varṇayituṃ kṣamam //",
  "S04bsa052_u:3807": "Dhs_19.15 ajastraṃ paribhūtasya mitrajñātisuhṛjjanaiḥ /",
  "S04bsa052_u:3808": "yad bhavecchokajaṃ duḥkhaṃ na tad varṇayituṃ kṣamam //",
  "S04bsa052_u:3809": "Dhs_19.16 dārapralambanagataṃ duścalaṃ priyacetasaḥ /",
  "S04bsa052_u:3810": "yad duḥkhaṃ jīrṇakāyasya na tad varṇayituṃ kṣamam //",
  "S04bsa052_u:3811": "Dhs_19.17 mṛtyunā hriyamāṇasya tasmāṃllokātmano rasāt /",
  "S04bsa052_u:3812": "yad duḥkhaṃ jāyate vṛttau na tad varṇayituṃ kṣamam //",
  "S04bsa052_u:3813": "dānairaśubhanāśaḥ",
  "S04bsa052_u:3814": "Dhs_19.18 yat kurvantyaśubhaṃ bālā yacca gacchati durgatim /",
  "S04bsa052_u:3815": "tadāharati dānena kathayanti manīṣiṇaḥ //",
  "S04bsa052_u:3816": "ataḥ sukṛteṣu manaḥ kāryam",
  "S04bsa052_u:3817": "Dhs_19.19 pratiduṣkṛtakarmāṇi varjanīyāni sarvadā /",
  "S04bsa052_u:3818": "sukṛteṣu manaḥ kārya dānaśīlavibhūṣitam //",
  "S04bsa052_u:3819": "// iti kṣudhāvarga ekonaviṃśaḥ //",
  "S04bsa052_u:3820": "(20) kausīdyavargaḥ",
  "S04bsa052_u:3821": "kausīdyena jñānahāniḥ",
  "S04bsa052_u:3822": "Dhs_20.1 kausīdyamatimāyā ca dambhaḥ pāruṣyameva ca /",
  "S04bsa052_u:3823": "niyātabhūmayo dṛṣṭā jñānasya ca vivarjanam //",
  "S04bsa052_u:3824": "Dhs_20.2 saṃśleṣaścāpyasādhūnāṃ sādhūnāṃ varjanaṃ tathā /",
  "S04bsa052_u:3825": "nāśasya hetavaḥ śaktā mithyādarśanameva ca //",
  "S04bsa052_u:3826": "Dhs_20.3 adeśakālasaṃraṃbho vācyāvācyamajānataḥ /",
  "S04bsa052_u:3827": "anarthabhūmayo hyetā visrambhaścāpi tanmayaḥ //",
  "S04bsa052_u:3828": "anarthabhūmayaḥ",
  "S04bsa052_u:3829": "Dhs_20.4 yena tena ca samprītiḥ yatra tatra ca bhojanam /",
  "S04bsa052_u:3830": "lāghavaṃ janayatyante 'praśaṃsā cātmanastathā //",
  "S04bsa052_u:3831": "Dhs_20.5 dhairyanāśaḥ smṛtibhraṃśo virodhaḥ pārthivena ca /",
  "S04bsa052_u:3832": "akrāntamṛtyavo hyete krūratā manasi sthitā //",
  "S04bsa052_u:3833": "Dhs_20.6 akarmāphalatattvajño dharmādharmavahiṣkṛtaḥ /",
  "S04bsa052_u:3834": "puruṣaḥ sādhunirmuktaḥ prapātagamanāśayaḥ //",
  "S04bsa052_u:3835": "Dhs_20.7 kausīdyamatinidrā ca rasanā gṛhyate tathā /",
  "S04bsa052_u:3836": "puṃdveṣayonayaḥ proktāḥ pāruṣyavacanaṃ tathā //",
  "S04bsa052_u:3837": "lobho 'pamānasya kāraṇam",
  "S04bsa052_u:3838": "Dhs_20.8 atilobho 'pamānaśca atimānaśca cāpalam /",
  "S04bsa052_u:3839": "dharmavarjyā kāmasevā mohasya paridīpikāḥ //",
  "S04bsa052_u:3840": "doṣāṇāṃ mūlaṃ kausīdyam",
  "S04bsa052_u:3841": "Dhs_20.9 trayāṇāmiha doṣāṇāṃ kausīdyaṃ mūlamucyate /",
  "S04bsa052_u:3842": "vīryārambheṇa duṣyante doṣā manasi sambhavāḥ //",
  "S04bsa052_u:3843": "Dhs_20.10 vīryārambheṇa hi phalaṃ hyavaśyamupabhujyate /",
  "S04bsa052_u:3844": "nyāyenārabdhatattvasya karmaṇo dṛśyate phalam //",
  "S04bsa052_u:3845": "Dhs_20.11 karmaṇastrividhasyāsya phalaṃ trividhamucyate /",
  "S04bsa052_u:3846": "trirāśiniyataṃ tacca triśūlaṃ tribhavānugam //",
  "S04bsa052_u:3847": "kausīdyasevino durgatiḥ",
  "S04bsa052_u:3848": "Dhs_20.12 pāpasevī pracaṇḍo yaḥ kausīdyamapi sevate /",
  "S04bsa052_u:3849": "dharmavidveṣakaḥ krūro 'nutpathānupadhāvati //",
  "S04bsa052_u:3850": "Dhs_20.13 yasya tasya ca santuṣṭo yasya tasya prakupyati /",
  "S04bsa052_u:3851": "yatra tatra ca saṃsakto sa mūḍha iti kathyate //",
  "S04bsa052_u:3852": "Dhs_20.14 kausīdyaṃ (yat)",
  "S04bsa052_u:3853": "svamanasaḥ pramādaviṣamūrcchitam /",
  "S04bsa052_u:3854": "prapātaṃ taṃ ca saṃrabdhamavisaṃvādakaṃ param //",
  "S04bsa052_u:3855": "Dhs_20.15 vīryārambhe mahāpāpakausīdyamalavarjitāḥ /",
  "S04bsa052_u:3856": "vimukterupabhoktāraste janāḥ sukhabhāginaḥ //",
  "S04bsa052_u:3857": "Dhs_20.16 kausīdyaṃ sarvadharmāṇāmajarāmarakārakam /",
  "S04bsa052_u:3858": "tena doṣeṇa mahatā narā duḥkhasya bhāginaḥ //",
  "S04bsa052_u:3859": "Dhs_20.17 sahāyaśca sukhāveśī tasmāt tat parivarjayet /",
  "S04bsa052_u:3860": "tena viddho hi puruṣaḥ svadhistutyaḥ samantataḥ //",
  "S04bsa052_u:3861": "Dhs_20.18 kusīdasyālpabhāgasya mohāpahṛtacetasaḥ /",
  "S04bsa052_u:3862": "kutsitaḥ svajanaiḥ sarvairna gatirvidyate śivā //",
  "S04bsa052_u:3863": "kausīdyarataḥ pāpībhavati",
  "S04bsa052_u:3864": "Dhs_20.19 kausīdyapāpasaṃsargīstyānamiddhaṃ tathaiva ca /",
  "S04bsa052_u:3865": "mokṣadvāravighātāya bhavantyete mahābhayāḥ //",
  "S04bsa052_u:3866": "duḥkhasyaitāni harmyāṇi",
  "S04bsa052_u:3867": "āhrīkyamanapatrāpyamauddhatyaṃ pāpamitratā /",
  "S04bsa052_u:3868": "Dhs_20.20 duḥkhasyaitāni harmyāṇi tebhyo rakṣennu paṇḍitaḥ //",
  "S04bsa052_u:3869": "Dhs_20.21 kausīdyenābhibhūtā ye nirārambhā gatitviṣaḥ /",
  "S04bsa052_u:3870": "socchvāsamaraṇaṃ teṣāṃ jīvitaṃ cāpi niṣphalam //",
  "S04bsa052_u:3871": "Dhs_20.22 jīvamānā na jīvanti kausīdyopahatā narāḥ /",
  "S04bsa052_u:3872": "mṛtyoratyadhikaṃ hyetat kausīdyamiti manyate //",
  "S04bsa052_u:3873": "ārabdhavīryā eva bhavasāgaraṃ taranti",
  "S04bsa052_u:3874": "Dhs_20.23 kausīdyapaṅkamagnā ye magnāste duḥkhasaṃstare /",
  "S04bsa052_u:3875": "ārabdhavīryā ye puṃsaste tīrṇā bhavasāgarāt //",
  "S04bsa052_u:3876": "Dhs_20.24 kausīdyānmandavīryo yaḥ sadā pāparataśca yaḥ /",
  "S04bsa052_u:3877": "sa jīvamāno 'pi mṛto mṛtastu narakāya saḥ //",
  "S04bsa052_u:3878": "mānavānāṃ nirdhanatve kausīdyaṃ kāraṇam",
  "S04bsa052_u:3879": "Dhs_20.25 nirdhanāḥ paśubhistulyāste narā duḥkhabhāginaḥ /",
  "S04bsa052_u:3880": "parapiṇḍāśino dīnāḥ kausīdyaṃ tatra kāraṇam //",
  "S04bsa052_u:3881": "Dhs_20.26 prāyaśastu kusīdānāṃ paradāropajīvinām /",
  "S04bsa052_u:3882": "ratābhilāṣo 'tyadhiko maithune ca sadā ratiḥ //",
  "S04bsa052_u:3883": "Dhs_20.27 te tattvakārikā riktāḥ kevalāhāratatparāḥ /",
  "S04bsa052_u:3884": "mṛtyukāle samutpanne dahyante svena cetasā //",
  "S04bsa052_u:3885": "Dhs_20.28 śītoṣṇaṃ ca sahantyete kṣutpipāse tathaiva ca /",
  "S04bsa052_u:3886": "gātrāntā ca kriyā kāryā yātrā dharmāya sarvadā //",
  "S04bsa052_u:3887": "ataḥ kausīdye na matiḥ kāryā",
  "S04bsa052_u:3888": "Dhs_20.29 na kausīdye matiṃ kuryāt kuśīle śīlakāmukaḥ /",
  "S04bsa052_u:3889": "saṃsāre sīdati nityaṃ na ca duḥkhāt pramucyate //",
  "S04bsa052_u:3890": "kudīdānvitaḥ lokavañcito bhavati",
  "S04bsa052_u:3891": "Dhs_20.30 paribhūya satāṃ madhye kusīdāllokavañcitaḥ /",
  "S04bsa052_u:3892": "vañcitaśca bhavatyante śarmaṇo vā vimucyate //",
  "S04bsa052_u:3893": "dharmeṇa vimuktirbhavati",
  "S04bsa052_u:3894": "Dhs_20.31 vīryavān smṛtisaṃlabdha ekāntanirataḥ sadā /",
  "S04bsa052_u:3895": "vimuktapāpakaidharmairmokṣaṃ prāpnoti yatnataḥ //",
  "S04bsa052_u:3896": "kukarmeṣu matiḥ na kāryā",
  "S04bsa052_u:3897": "Dhs_20.32 evaṃvidhā duḥkhaparamparā hi,",
  "S04bsa052_u:3898": "sattvaḥ kukarmeṣu (matiṃ) na kuryāt /",
  "S04bsa052_u:3899": "loke tridoṣānalasampradīpte,",
  "S04bsa052_u:3900": "kuryāt parāṃ śāntikṛpā mṛte na //",
  "S04bsa052_u:3901": "// iti kausīdyavargo viṃśaḥ //",
  "S04bsa052_u:3902": "cittañca vāk tathā karma saṃyojanantu pāpakam /",
  "S04bsa052_u:3903": "narakapretatiryakkṣutkausīdyāni vidurdaśa //",
  "S04bsa052_u:3904": "// iti dvitīyam udānam //",
  "S04bsa052_u:3905": "atha tṛtīyam udānam",
  "S04bsa052_u:3906": "(karuṇādānaśīlāni kṣāntirvīryamathāpi ca /",
  "S04bsa052_u:3907": "dhyānaṃ prajñātha nirvāṇo mano bhikṣuśca te daśa // )",
  "S04bsa052_u:3908": "(21) karuṇāvargaḥ",
  "S04bsa052_u:3909": "karuṇā māteva hitakāriṇī bhavati",
  "S04bsa052_u:3910": "Dhs_21.1 kṛpā sarveṣu bhūteṣu māteva hitakāriṇī /",
  "S04bsa052_u:3911": "yāṃ samāśritya puruṣāḥ prayānti sukhamuttamam //",
  "S04bsa052_u:3912": "Dhs_21.2 dayānveṣīha puruṣaḥ sarvasattvahite rataḥ /",
  "S04bsa052_u:3913": "pūjanīyaḥ satāṃ yāti pretya svarge ca modate //",
  "S04bsa052_u:3914": "Dhs_21.3 dayāvantaḥ sadāvarta sarvabhūtahite ratam /",
  "S04bsa052_u:3915": "tamevaṃ puruṣaṃ nityaṃ praṇamanti divaukasaḥ //",
  "S04bsa052_u:3916": "karuṇānvito devalokaṃ gacchati",
  "S04bsa052_u:3917": "Dhs_21.4 prayāti devalokaṃ ca śīlavān karuṇānvitaḥ /",
  "S04bsa052_u:3918": "kṛpānvitaḥ sa puruṣo candramā iva śobhate //",
  "S04bsa052_u:3919": "sukhārthinā karuṇā sevitavyā",
  "S04bsa052_u:3920": "Dhs_21.5 āśrayanti ca bhūtāni gataśokā gatavyathā /",
  "S04bsa052_u:3921": "tasmād dayāprayatnena sevitavyā sukhārthinā //",
  "S04bsa052_u:3922": "kāruṇyena yaśavṛddhirbhavati",
  "S04bsa052_u:3923": "Dhs_21.6 yasya vāk kāyacitte (ca)",
  "S04bsa052_u:3924": "kāruṇyena vibhūṣite /",
  "S04bsa052_u:3925": "tasya mitramayā lokā bhavanti yaśasā vṛtāḥ //",
  "S04bsa052_u:3926": "kāruṇyārdrasya viduṣo nirvāṇaṃ yāti",
  "S04bsa052_u:3927": "Dhs_21.7 kāruṇyārdrasya viduṣo nityaṃ mṛdvindriyasya ca /",
  "S04bsa052_u:3928": "samyagdṛṣṭiprayatnasya nirvāṇaṃ nāti dūrataḥ //",
  "S04bsa052_u:3929": "kāruṇyavibhūṣitā manuṣyalokaṃ devavad bhūṣayanti",
  "S04bsa052_u:3930": "Dhs_21.8 manuṣyaloke te devā ye kāruṇyena vibhūṣitāḥ /",
  "S04bsa052_u:3931": "kāruṇyena daridrā ye te daridrāḥ satāṃ matāḥ //",
  "S04bsa052_u:3932": "mṛdvāśayā martyāḥ sādhavaḥ",
  "S04bsa052_u:3933": "Dhs_21.9 mṛdvāśayā hi ye martyāḥ sādhuvat kāñcanopamāḥ /",
  "S04bsa052_u:3934": "kāruṇyamakṣayaṃ yeṣāṃ sadā manasi vartate //",
  "S04bsa052_u:3935": "ke dharmaparāyaṇā bhavanti?",
  "S04bsa052_u:3936": "Dhs_21.10 te ca sattvāḥ sadodyuktā nityaṃ dharmaparāyaṇāḥ /",
  "S04bsa052_u:3937": "yeṣāṃ kāruṇyadīpena hṛdayaṃ samprakāśitam //",
  "S04bsa052_u:3938": "Dhs_21.11 na rātrau na divā teṣāṃ dharmo hi vinivartate /",
  "S04bsa052_u:3939": "yeṣāṃ sarvāsvavasthāsu karuṇābhirataṃ matam //",
  "S04bsa052_u:3940": "kāruṇyaṃ śītalaṃ cittam",
  "S04bsa052_u:3941": "Dhs_21.12 kāruṇyaśītalaṃ cittaṃ sarvasattvahite ratam /",
  "S04bsa052_u:3942": "bhuktvā saukhyaṃ nirupamaṃ paścād gacchati nirvṛtim //",
  "S04bsa052_u:3943": "kāruṇyamavināśi dhanam",
  "S04bsa052_u:3944": "Dhs_21.13 kāruṇyaṃ munibhiḥ śastaṃ kāruṇyaṃ nirmalaṃ saraḥ /",
  "S04bsa052_u:3945": "kāruṇyaṃ doṣanirghāti kāruṇyaṃ dhanamavyayam //",
  "S04bsa052_u:3946": "Dhs_21.14 guṇānāṃ bhūṣaṇaṃ cāgraṃ sarvadoṣavighātakam /",
  "S04bsa052_u:3947": "kāruṇyārdrā hi paramaṃ prayānti dhanamacyutam //",
  "S04bsa052_u:3948": "Dhs_21.15 kāruṇyaṃ (vai)",
  "S04bsa052_u:3949": "dhanaṃ yasmānmādhuryapayasā yutam /",
  "S04bsa052_u:3950": "na dāhaḥ krodhajastasya hṛdaye sampravartate //",
  "S04bsa052_u:3951": "kāruṇyanāvamāruhya janā bhavasāgaraṃ taranti",
  "S04bsa052_u:3952": "Dhs_21.16 kāruṇyanāvamāruhya prītirdhairyaparāyaṇaḥ /",
  "S04bsa052_u:3953": "tridoṣormimahāvege bhrāmyate bhavasāgare //",
  "S04bsa052_u:3954": "karuṇāyāḥ paribhāṣā",
  "S04bsa052_u:3955": "Dhs_21.17 guṇānāmadvayaṃ śreṣṭhaṃ vinā cittena bhūṣaṇam /",
  "S04bsa052_u:3956": "sādhūnāṃ dayitaṃ nityaṃ kāruṇyamiti kathyate //",
  "S04bsa052_u:3957": "Dhs_21.18 mārdavaṃ yasya hṛdaye vilīnamiva kāñcanam /",
  "S04bsa052_u:3958": "sa jano hi tu kalpānte duḥkhādāśu vimucyate //",
  "S04bsa052_u:3959": "dayāloḥ śreyāṃsi rohanti",
  "S04bsa052_u:3960": "Dhs_21.19 yasya pātrīkṛtaṃ cittaṃ mārdaveṇa samantataḥ /",
  "S04bsa052_u:3961": "śreyāṃsi tasya rohanti kedāra iva śālayaḥ //",
  "S04bsa052_u:3962": "Dhs_21.20 cetogṛhe nidhānaṃ tadavyayaṃ (sarva)dehinaḥ /",
  "S04bsa052_u:3963": "nirvāsayati dāridrayaṃ nṛṇāmadhyāśayaṃ mahat //",
  "S04bsa052_u:3964": "Dhs_21.21 tīkṣṇendriyasyāśāntasya nidhyānasya vicāriṇaḥ /",
  "S04bsa052_u:3965": "viṣayeṣu pramattasya duḥkhaṃ naiva pradhāvati //",
  "S04bsa052_u:3966": "Dhs_21.22 maitreṇa cetasā nityamanukampādayā parāḥ /",
  "S04bsa052_u:3967": "te hetuphalatattvajñā duḥkhapāśād vinirgatāḥ //",
  "S04bsa052_u:3968": "Dhs_21.23 na saṅkalpe mano yeṣāṃ ramate doṣavarjitam /",
  "S04bsa052_u:3969": "te doṣabhayanirmuktāḥ padaṃ gacchantyanuttaram //",
  "S04bsa052_u:3970": "Dhs_21.24 kṣāntikriyāsamāyukte mitravānakutobhayaḥ /",
  "S04bsa052_u:3971": "priyo bhavati loke 'smin paścād deveṣu modate //",
  "S04bsa052_u:3972": "dayāratnaṃ sadā sevyam",
  "S04bsa052_u:3973": "Dhs_21.25 mātṛvat pitṛvaccaiva sarvalokasya te janāḥ /",
  "S04bsa052_u:3974": "dayāratnaṃ sadā yeṣāṃ manasi sthitamuttamam //",
  "S04bsa052_u:3975": "kṛpaiva sukhasya mūlamasti",
  "S04bsa052_u:3976": "Dhs_21.26 sukhasya ca paraṃ mūlaṃ kṛpaiva parikīrtitā /",
  "S04bsa052_u:3977": "(hṛdi) yasya kṛpā nāsti sa duḥkhī parikīrtyate //",
  "S04bsa052_u:3978": "maitrī eva sukhāvahā",
  "S04bsa052_u:3979": "Dhs_21.27 ekasatyottaraṃ brahma ekasyānuttaraṃ śivam /",
  "S04bsa052_u:3980": "ekavidyā paraṃ mātā maitrī caikā sukhāvahā //",
  "S04bsa052_u:3981": "ahiṃsakā eva dhanyāḥ",
  "S04bsa052_u:3982": "Dhs_21.28 ahiṃsakāḥ sadā dhanyāḥ saddṛṣṭiḥ paramā śubhā /",
  "S04bsa052_u:3983": "etad ṛju sadā satyaṃ pāpānāṃ cāpi varjanam //",
  "S04bsa052_u:3984": "karuṇāyā māhātmyam",
  "S04bsa052_u:3985": "Dhs_21.29 karttavyaḥ puruṣaistasmāt kṛpāsaṃvegamānasaiḥ /",
  "S04bsa052_u:3986": "dānaśīlakṣamāmaitrījñānābhyāsaśca nirmalaḥ //",
  "S04bsa052_u:3987": "// iti karuṇāvarga ekaviṃśaḥ //",
  "S04bsa052_u:3988": "(22) dānavargaḥ",
  "S04bsa052_u:3989": "śuddhāśuddhadānaparibhāṣā",
  "S04bsa052_u:3990": "Dhs_22.1 guṇadvādaśasaṃyuktaṃ malairdvādaśabhirvinā /",
  "S04bsa052_u:3991": "dānaṃ bhavati śuddhaṃ tad viparītaṃ sakalmaṣam //",
  "S04bsa052_u:3992": "dānarahitā eva puruṣādhamāḥ",
  "S04bsa052_u:3993": "Dhs_22.2 devānāmatha (vā)",
  "S04bsa052_u:3994": "nṛṇāṃ dhanasya balamuttamam /",
  "S04bsa052_u:3995": "dānena rahitā pāde patanti puruṣādhamāḥ //",
  "S04bsa052_u:3996": "Dhs_22.3 lobhamātsaryamalināḥ putradāravaśānugāḥ /",
  "S04bsa052_u:3997": "manujā nidhanaṃ yānti kevalāhārakāṃkṣiṇaḥ //",
  "S04bsa052_u:3998": "Dhs_22.4 lobhagranthivimokṣāya yāñcāvṛkṣakṣayāya ca /",
  "S04bsa052_u:3999": "tamonicayanāśāya pradānamiha dīyate //",
  "S04bsa052_u:4000": "dātā paralokaṃ gacchati",
  "S04bsa052_u:4001": "Dhs_22.5 aghatāṃ carate dānaṃ dātāpi tadanantaram /",
  "S04bsa052_u:4002": "mārgasandarśavad dānaṃ paralokaṃ samṛcchati //",
  "S04bsa052_u:4003": "Dhs_22.6 dānāmbhasi narāḥ snātvā śīlormiparibhāvite /",
  "S04bsa052_u:4004": "jñānavistīrṇa(vimalaṃ)",
  "S04bsa052_u:4005": "pāraṃ duḥkhasya yānti vai //",
  "S04bsa052_u:4006": "doṣanāśakāḥ trayo dīpāḥ",
  "S04bsa052_u:4007": "Dhs_22.7 puruṣeṇa trayo dīpāḥ prajvālyā hitamicchatā /",
  "S04bsa052_u:4008": "dānaṃ śīlaṃ tathā jñānamete doṣavināśakāḥ //",
  "S04bsa052_u:4009": "Dhs_22.8 tṛṣṇāvivarṇā durgandhivitarkormijhaṣākule /",
  "S04bsa052_u:4010": "duḥkhārṇave plutā hyete jñānaśīleṣu rakṣitāḥ //",
  "S04bsa052_u:4011": "kleśasya bheṣajaṃ dānaṃ,",
  "S04bsa052_u:4012": "śīlaṃ, jñānam",
  "S04bsa052_u:4013": "Dhs_22.9 kleśavyādhinihantārastrayo vai bheṣajāḥ smṛtāḥ /",
  "S04bsa052_u:4014": "dānaṃ śīlaṃ tathā jñānamete nityaṃ sukhāvahāḥ //",
  "S04bsa052_u:4015": "Dhs_22.10 pramādaviṣamaṃ (cittaṃ)",
  "S04bsa052_u:4016": "saṃkalpakuṭilaṃ laghu /",
  "S04bsa052_u:4017": "vadhyate bandhanairetaistribhirjñānādibhirnṛṇām //",
  "S04bsa052_u:4018": "Dhs_22.11 doṣāgnibhiḥ (sadā)",
  "S04bsa052_u:4019": "pluṣṭo yairidaṃ dahyate tadā /",
  "S04bsa052_u:4020": "dānādijñānayogena hatvā gacchati nirvṛtim //",
  "S04bsa052_u:4021": "Dhs_22.12 na dānajñāna śīleṣu yeṣāṃ sammiśritā matiḥ /",
  "S04bsa052_u:4022": "te nityaduḥkhitāḥ sattvāḥ sukhaṃ teṣāṃ na vidyate //",
  "S04bsa052_u:4023": "dātāro mātsaryamalavarjitā bhavanti",
  "S04bsa052_u:4024": "Dhs_22.13 adānavrīḍitasukhāścittadoṣeṇa vañcitāḥ /",
  "S04bsa052_u:4025": "bhavanti vibudhāḥ hitvā tasmād dānaparo bhavet //",
  "S04bsa052_u:4026": "Dhs_22.14 dānotkarṣakramairyuktāḥ mātsaryamalavarjitāḥ /",
  "S04bsa052_u:4027": "bhavanti hṛṣṭamanaso devāḥ krīḍāparāyaṇāḥ //",
  "S04bsa052_u:4028": "Dhs_22.15 kṣutpipāsāmayo vahnirya pradhānaṃ pradhāvati /",
  "S04bsa052_u:4029": "mātsarya vai phalaṃ sarva taduktaṃ tattvabuddhibhiḥ //",
  "S04bsa052_u:4030": "dānapraśaṃsā",
  "S04bsa052_u:4031": "Dhs_22.16 yo dadāti sukhaṃ tasya nīyate jāyate sukham /",
  "S04bsa052_u:4032": "sukhaṃ bhavati dānāddhi tasmād dānaṃ praśasyate //",
  "S04bsa052_u:4033": "Dhs_22.17 lokālokakaraṃ dānaṃ gacchantamanugacchati /",
  "S04bsa052_u:4034": "gataṃ ca mantradānena yujyate bhadravatsalaiḥ //",
  "S04bsa052_u:4035": "Dhs_22.18 avisaṃvādakaṃ sthānametaduktaṃ tathāgataiḥ /",
  "S04bsa052_u:4036": "avisaṃvādakatvācca nityaṃ dānaparo bhavet //",
  "S04bsa052_u:4037": "dānī bhavārṇavaṃ tarati",
  "S04bsa052_u:4038": "Dhs_22.19 mātsaryāriṃ vinirjitya kṛtvā cittaṃ śubhānvitam /",
  "S04bsa052_u:4039": "ye prayacchanti dānāni te taranti bhavārṇavam //",
  "S04bsa052_u:4040": "Dhs_22.20 kṣayaistu trividhairdānaṃ triṣukāraṃ tridhārjitam /",
  "S04bsa052_u:4041": "tasya kṣatānvitasyaivaṃ phalaṃ dṛṣṭaṃ tricakṣuṣā //",
  "S04bsa052_u:4042": "kaḥ mārgaḥ sukhāvahaḥ?",
  "S04bsa052_u:4043": "Dhs_22.21 dānamādau sadā deyaṃ śīlaṃ labhyaṃ prayatnataḥ /",
  "S04bsa052_u:4044": "tṛṣṇā jñānena hantavyā mārga eṣa sukhāvahaḥ //",
  "S04bsa052_u:4045": "Dhs_22.22 anityā pāpikā tṛṣṇā lokasyāhitakārikā /",
  "S04bsa052_u:4046": "na śakyaṃ tadvinā śreyaḥ prāptuṃ padamanuttamam //",
  "S04bsa052_u:4047": "adānasya pariṇāmaḥ",
  "S04bsa052_u:4048": "Dhs_22.23 adāne na manaḥ kārya nityaṃ dānarato bhavet /",
  "S04bsa052_u:4049": "adānāt kṣutpipāsābhyāṃ dahyate pretabhūmiṣu //",
  "S04bsa052_u:4050": "dānena śīlarakṣā sadā kāryā",
  "S04bsa052_u:4051": "Dhs_22.24 rājā bhavati dānena cakravartī sudhārmikaḥ /",
  "S04bsa052_u:4052": "dānabhūmiṃ samāśritya śīlaṃ rakṣanti paṇḍitāḥ //",
  "S04bsa052_u:4053": "Dhs_22.25 śīlavānapi kālajño 'jñānād (vai)",
  "S04bsa052_u:4054": "parimucyate /",
  "S04bsa052_u:4055": "duḥkhanairyāṇiko mārgaḥ śasto 'yaṃ munipuṃgavaiḥ //",
  "S04bsa052_u:4056": "Dhs_22.26 taṃ viditvā mahāvīro nityaṃ dānarato bhavet /",
  "S04bsa052_u:4057": "adā(nā)dapi deveṣu devā hi na sukhā matāḥ //",
  "S04bsa052_u:4058": "dānī yatra kutrāpi vasan sukhī bhavati",
  "S04bsa052_u:4059": "Dhs_22.27 ājanmavipine martyā bhavanti sukhabhāginaḥ /",
  "S04bsa052_u:4060": "dānasya tatphalaṃ sarvacetanābhāvitasya hi //",
  "S04bsa052_u:4061": "Dhs_22.28 tiryakṣvapi samutpannā bhavanti sukhabhāginaḥ /",
  "S04bsa052_u:4062": "tatsarva dānajaṃ saukhyaṃ kathayanti manīṣiṇaḥ //",
  "S04bsa052_u:4063": "Dhs_22.29 yat pretāḥ pretabhavane bhavatyākārabhojinaḥ /",
  "S04bsa052_u:4064": "svayaṃ kṛtasya dānasya phalaṃ bhavati tādṛśam //",
  "S04bsa052_u:4065": "dānavirahitasya durdaśā bhavati",
  "S04bsa052_u:4066": "Dhs_22.30 (na)dadyāt kṣutpipāse ca dahyante yena dehinaḥ /",
  "S04bsa052_u:4067": "sarvadā na tapastābhyāṃ phalaṃ bhavati śītalam //",
  "S04bsa052_u:4068": "pramādī mṛtyusamaye dāhaṃ prāpnoti",
  "S04bsa052_u:4069": "Dhs_22.31 pūrva pramādacārī yo na dānādiṣu vartate /",
  "S04bsa052_u:4070": "sa paścānmṛtyusamaye dahyate svena cetasā //",
  "S04bsa052_u:4071": "dānasya phalam",
  "S04bsa052_u:4072": "Dhs_22.32 priyo bhavati dānena cetasāmapi tuṣyati /",
  "S04bsa052_u:4073": "paścād bhavati sa śrīmān dānasya phalamīdṛśam //",
  "S04bsa052_u:4074": "Dhs_22.33 yatra dānādi cittasyāstyupabhogāya sarvadā /",
  "S04bsa052_u:4075": "tatra nirdhanataiṣā vā dayayā parirakṣitam //",
  "S04bsa052_u:4076": "Dhs_22.34 yad bhujyate sadā cittaṃ gurubhyaścāpi dīyate /",
  "S04bsa052_u:4077": "yad vanaṃ śobhanaṃ dṛṣṭaṃ viparītaṃ yathā tṛṇam //",
  "S04bsa052_u:4078": "Dhs_22.35 durbalānāṃ sadārtānāṃ sattvānāṃ cakṣuranvitam /",
  "S04bsa052_u:4079": "dānaṃ niḥkalpasaṃyantramasmiṃlloke paratra ca //",
  "S04bsa052_u:4080": "manuṣyabhūmau dānasya phalam",
  "S04bsa052_u:4081": "Dhs_22.36 manuṣyabhūmau dānāni dattvā yānti śubhāṃ gatim /",
  "S04bsa052_u:4082": "na devā dānapatayaḥ phalabhūmirasau matā //",
  "S04bsa052_u:4083": "karmamāhātmyam",
  "S04bsa052_u:4084": "Dhs_22.37 karmabhūmirmanuṣyāṇāṃ phalabhūmiḥ surālayaḥ /",
  "S04bsa052_u:4085": "karmāyattaṃ phalaṃ sarva na phalaṃ syādahetukam //",
  "S04bsa052_u:4086": "ko mṛtaiḥ samaḥ?",
  "S04bsa052_u:4087": "Dhs_22.38 dhyānādhyayananirmukto dānaśīlavivarjitaḥ /",
  "S04bsa052_u:4088": "suvarṇakaṃkaṇairyukto jīvannapi mṛtaiḥ samaḥ //",
  "S04bsa052_u:4089": "Dhs_22.39 sa jīvati hi loke 'smin yo dharmamanuvartate /",
  "S04bsa052_u:4090": "dharmamūḍhaḥ sadā mūḍho jīvannapi mṛtaiḥ samaḥ //",
  "S04bsa052_u:4091": "ajñānī tu bāliśa eva",
  "S04bsa052_u:4092": "Dhs_22.40 manuṣyacarmaṇā channastiryag bhavati bāliśaḥ /",
  "S04bsa052_u:4093": "yasya jñānapradīpena hṛdayaṃ nāvabhāsitam //",
  "S04bsa052_u:4094": "Dhs_22.41 bhavatyetāvatā puruṣaḥ yaḥ śīlamanuvartate /",
  "S04bsa052_u:4095": "śīlabhraṣṭaḥ pumān sarvaścābhistutyo 'parākramaḥ //",
  "S04bsa052_u:4096": "dānahīnaḥ pretavigrahavān",
  "S04bsa052_u:4097": "Dhs_22.42 dānahīnaḥ pramādī (ca)",
  "S04bsa052_u:4098": "pāpacārī calendriyaḥ /",
  "S04bsa052_u:4099": "nāsau martya iti jñeyaḥ preto vigrahavānayam //",
  "S04bsa052_u:4100": "jñānena hīno mṛta eva",
  "S04bsa052_u:4101": "Dhs_22.43 jñānaśīlavinirmukto dānaratnavivarjitaḥ /",
  "S04bsa052_u:4102": "jīvamāno 'pi puruṣo mṛta ityabhidhīyate //",
  "S04bsa052_u:4103": "ko devaḥ?",
  "S04bsa052_u:4104": "Dhs_22.44 dānaśīlatapodhyānād vīryasmṛtisamādhimān /",
  "S04bsa052_u:4105": "puruṣaḥ puruṣaireje devairapi sa vandyate //",
  "S04bsa052_u:4106": "Dhs_22.45 guṇavāṃstu naro vandyaḥ nirguṇaḥ paśubhiḥ samaḥ /",
  "S04bsa052_u:4107": "guṇāguṇavidhijño yaḥ sa deva iti kathyate //",
  "S04bsa052_u:4108": "keṣāṃ saphalaṃ jīvanam?",
  "S04bsa052_u:4109": "Dhs_22.46 sujīvitaṃ bhavettasya yasya tyāge sthitaṃ manaḥ /",
  "S04bsa052_u:4110": "nahi tyāgavinirmuktaṃ jīvitaṃ jīvanaṃ matam //",
  "S04bsa052_u:4111": "dānaṃ nityaṃ sukhāvaham",
  "S04bsa052_u:4112": "Dhs_22.47 pañcagatyupapannānāṃ sattvānāṃ svena karmaṇā /",
  "S04bsa052_u:4113": "mātṛvat pitṛvad dṛṣṭaṃ dānaṃ nityaṃ sukhāvaham //",
  "S04bsa052_u:4114": "dānaratā bhavasaṅkaṭānmucyante",
  "S04bsa052_u:4115": "Dhs_22.48 etāṃ bhūmimavasthāpya sattvo dānarato bhavet /",
  "S04bsa052_u:4116": "dānaśīlaratā nityaṃ mucyante bhavasaṅkaṭāt //",
  "S04bsa052_u:4117": "// iti dānavargo dvāviṃśaḥ //",
  "S04bsa052_u:4118": "(23) śīlavargaḥ",
  "S04bsa052_u:4119": "śīlaṃ sūrya iva śobhate",
  "S04bsa052_u:4120": "Dhs_23.1 dhanānāmuttamaṃ śīlaṃ sūryo jyotiṣmatāmiva /",
  "S04bsa052_u:4121": "vihāya gacchati dhanaṃ śīlaṃ sthitamivāgrataḥ //",
  "S04bsa052_u:4122": "Dhs_23.2 śīlena tridaśān yāti dhyānagocarameva vā /",
  "S04bsa052_u:4123": "nāsti śīlasamaṃ jyotirasmiṃlloke paratra ca //",
  "S04bsa052_u:4124": "Dhs_23.3 alpena hetunā svarga prāpnoti svargakāmikaḥ /",
  "S04bsa052_u:4125": "tasmād duścaritaṃ hitvā nityaṃ sucarito bhavet //",
  "S04bsa052_u:4126": "Dhs_23.4 cetanābhāvitaṃ dānaṃ śīlaṃ ca parirakṣitam /",
  "S04bsa052_u:4127": "nīyate devasandattaṃ pañcakāmaguṇānvitam //",
  "S04bsa052_u:4128": "surakṣitena śīlenaiva sukhaṃ prāptuṃ śakyate",
  "S04bsa052_u:4129": "Dhs_23.5 na mātā na pitā nārthā dayitā nāpi bāndhavāḥ /",
  "S04bsa052_u:4130": "na sukhā (ste)",
  "S04bsa052_u:4131": "tathā dṛṣṭā yathā śīlaṃ surakṣitam //",
  "S04bsa052_u:4132": "śīlavān puruṣo sukhamavāpnute",
  "S04bsa052_u:4133": "Dhs_23.6 śīlaṃ trāṇamihāmutra śīlaṃ gatirihottamam /",
  "S04bsa052_u:4134": "śīlavān puruṣo nityaṃ sukhāt sukhamavāpnute //",
  "S04bsa052_u:4135": "Dhs_23.7 dānaśīlasamācārā ye narā śubhacāriṇaḥ /",
  "S04bsa052_u:4136": "te yānti devasadanaṃ racitāḥ svena karmaṇā //",
  "S04bsa052_u:4137": "Dhs_23.8 nidhānamavyayaṃ śīlaṃ śīlasaukhyamatarkitam /",
  "S04bsa052_u:4138": "śīlādhikā hi puruṣā nityaṃ sukhavihāriṇaḥ //",
  "S04bsa052_u:4139": "Dhs_23.9 śīlaṃ rakṣatu medhāvī yathā yānaṃ sukhatrayam /",
  "S04bsa052_u:4140": "praśaṃsāvṛttalābhaṃ ca pretya svarge ca modate //",
  "S04bsa052_u:4141": "śīlavān nirvāṇaṃ prāpnoti",
  "S04bsa052_u:4142": "Dhs_23.10 śīlavān yo hi puruṣaḥ śīlamevāti sevate /",
  "S04bsa052_u:4143": "sasukho nirvṛttiṃ yāti yatra mṛtyurna vidyate //",
  "S04bsa052_u:4144": "Dhs_23.11 anādimati saṃsāre tṛṣṇāmohādibhirvṛte /",
  "S04bsa052_u:4145": "jyotirbhūta sadāśīlaṃ tasmācchīlamanāvilam //",
  "S04bsa052_u:4146": "Dhs_23.12 śīlaṃ dhanamasaṃhārya rājacaurodakādibhiḥ /",
  "S04bsa052_u:4147": "tasmācchīlaṃ sadā sevyaṃ dauḥśīlyaṃ ca vigarhitam //",
  "S04bsa052_u:4148": "Dhs_23.13 śīlābhiratapuruṣaḥ nirvāṇaṃ hyantike sthitam /",
  "S04bsa052_u:4149": "śīlavān puruṣo dhanyaḥ śīlavāṃścāpi sevyate //",
  "S04bsa052_u:4150": "Dhs_23.14 ravivad bhrājate śīlaṃ dauḥśīlyaṃ caiva garhitam /",
  "S04bsa052_u:4151": "nirmalaṃ vītakāntāraṃ nirjvaraṃ vītakāṅkṣi ca //",
  "S04bsa052_u:4152": "Dhs_23.15 śīlapraśastasambuddhairnirvāṇapuragāmikam /",
  "S04bsa052_u:4153": "āyuryāti dhruvaṃ dhīmān nityaṃ śīlenaṃ vṛṃhitam //",
  "S04bsa052_u:4154": "śīlarahitāḥ paśubhiḥ samāḥ",
  "S04bsa052_u:4155": "Dhs_23.16 na bibhenmṛtyukāle ca śīlena parirakṣitaḥ /",
  "S04bsa052_u:4156": "śīlamādyantakalyāṇaṃ sarvasaukhyapravartakam /",
  "S04bsa052_u:4157": "śīlavān puruṣo dhanyo dauḥśīlyābhirataḥ paśuḥ //",
  "S04bsa052_u:4158": "Dhs_23.17 tīraṃ naiva samāyānti puruṣāḥ śīlavarjitāḥ /",
  "S04bsa052_u:4159": "kāryākārya na vindanti tasmācchīlaṃ samācaret //",
  "S04bsa052_u:4160": "Dhs_23.18 śīlavastreṇa ye channāste channāḥ puruṣā matāḥ /",
  "S04bsa052_u:4161": "śīlena varjitā ye tu nagnāste paśubhiḥ samāḥ //",
  "S04bsa052_u:4162": "śīlavān puruṣaḥ svarga gacchati",
  "S04bsa052_u:4163": "Dhs_23.19 śīlavān puruṣaḥ svagamudyānamiva gacchati /",
  "S04bsa052_u:4164": "bandhuvanmanyate tatra śīlavān (su)",
  "S04bsa052_u:4165": "pramāgataḥ //",
  "S04bsa052_u:4166": "Dhs_23.20 śuciśīlasamācārāḥ śubhadharmasamanvitāḥ /",
  "S04bsa052_u:4167": "devalokopagāsteṣu janāḥ sukṛtakāriṇaḥ //",
  "S04bsa052_u:4168": "śīlena paribṛṃhitā guṇā vardhante",
  "S04bsa052_u:4169": "Dhs_23.21 yo na prārthayate kāmān śīlavān puruṣaḥ sadā /",
  "S04bsa052_u:4170": "guṇāstasya pravardhante śīlena paribṛṃhitāḥ //",
  "S04bsa052_u:4171": "śīlaṃ svargasya sopānam",
  "S04bsa052_u:4172": "Dhs_23.22 mahārghamuttamaṃ śīlamasmiṃlloke paratra ca /",
  "S04bsa052_u:4173": "tasmāt prahāya traiguṇyaṃ śīlameva sadā caret //",
  "S04bsa052_u:4174": "Dhs_23.23 devebhyo rocate taddhi trāṇaṃ śīlaṃ śubhānvitam /",
  "S04bsa052_u:4175": "bhāvitaṃ paramaṃ dhanyaṃ paralokopagāmikam //",
  "S04bsa052_u:4176": "Dhs_23.24 devebhyo rocate taddhi trāṇaṃ śīlaṃ śubhānvitam /",
  "S04bsa052_u:4177": "bhāvitaṃ paramaṃ dhanyaṃ paralokopagāmikam //",
  "S04bsa052_u:4178": "śīlavān yadi jānīyāt phalaṃ śīlasya yādṛśam //",
  "S04bsa052_u:4179": "Dhs_23.25 śastraṃ sutīkṣṇamādāya vāṇaṃ chindyādihātmanaḥ /",
  "S04bsa052_u:4180": "astropamasya nindyasya abhisaukhyasamanvitam //",
  "S04bsa052_u:4181": "śīlasya phalaṃ sugatena pradarśitam",
  "S04bsa052_u:4182": "Dhs_23.26 phalaṃ śīlasya vimalaṃ sugatena pradarśitam /",
  "S04bsa052_u:4183": "ādau śastaṃ tathā madhye nidhane śastameva tat //",
  "S04bsa052_u:4184": "Dhs_23.27 phalaṃ śīlasya vipulaṃ sukhāt sukhamuttamam /",
  "S04bsa052_u:4185": "śīlacaryā paraṃ saukhyaṃ dhanacaryā na tādṛśī //",
  "S04bsa052_u:4186": "Dhs_23.28 narā dhanena hīyante śīlena na kathañcana /",
  "S04bsa052_u:4187": "śocate puruṣastena pṛthak vā tadvirājate //",
  "S04bsa052_u:4188": "Dhs_23.29 śubhaṃ tasmānmunivaraiḥ praśastaṃ sārvagāmikam /",
  "S04bsa052_u:4189": "udyānamiva gacchanti puruṣāḥ śubhacāriṇaḥ /",
  "S04bsa052_u:4190": "devalokasamaṃ teṣāṃ saukhyānāmākaraṃ (param) //",
  "S04bsa052_u:4191": "svargagamanārtha śīlaṃ samācaret",
  "S04bsa052_u:4192": "Dhs_23.30 suśīlitasya śīlasya bhakṣitasyāpyanekaśaḥ /",
  "S04bsa052_u:4193": "phalaṃ vipacyate svargastasmācchīlaṃ samācaret //",
  "S04bsa052_u:4194": "Dhs_23.31 śīlaṃ svargasya sopānamākaraṃ sukhanirvṛte /",
  "S04bsa052_u:4195": "śīlavarjī hi puruṣo na kvacit sukhamedhate //",
  "S04bsa052_u:4196": "śīlavān asaṃkhyāni saukhyāni labhate",
  "S04bsa052_u:4197": "Dhs_23.32 śīlāmbhasā prasannena viprakīrṇena sarvadā /",
  "S04bsa052_u:4198": "snātvā gacchanti puruṣā devaloke ca nirvṛte /",
  "S04bsa052_u:4199": "yaddivyamālyābharaṇairdivyaiḥ saukhyaiḥ samanvitāḥ //",
  "S04bsa052_u:4200": "Dhs_23.33 ramate devabhavane tat sarva śubhahetukam /",
  "S04bsa052_u:4201": "asaṃkhyāni ca saukhyāni vardhamānāni sarvadā //",
  "S04bsa052_u:4202": "Dhs_23.34 labhate puruṣaḥ sarva yaḥ śīlamanuvartate /",
  "S04bsa052_u:4203": "śubhacārī sadā satyaḥ pūjyate so 'parājitaḥ //",
  "S04bsa052_u:4204": "anekasaukhyadāyakaṃ śīlamācaraṇīyam",
  "S04bsa052_u:4205": "Dhs_23.35 śubhena śobhate martyaḥ pūjyate rājabhiḥ sadā /",
  "S04bsa052_u:4206": "śubhena śobhate martyastasmācchīlaṃ samācaret //",
  "S04bsa052_u:4207": "Dhs_23.36 anekasaukhyajanakaṃ sarvamāśvāsakārakam /",
  "S04bsa052_u:4208": "śīlaṃ sucaritaṃ kārya duṣkṛtaṃ ca vivarjayet //",
  "S04bsa052_u:4209": "Dhs_23.37 ye dānaśīlakarttāraḥ svargatadgatamānasāḥ /",
  "S04bsa052_u:4210": "teṣāṃ sakalmaṣaṃ śīlaṃ viṣamiśraṃ yathaudanam //",
  "S04bsa052_u:4211": "Dhs_23.38 nānāvidhasya śīlasya rakṣitasyāpyanekaśaḥ /",
  "S04bsa052_u:4212": "śubhakāryavipākāya deveṣu paripacyate //",
  "S04bsa052_u:4213": "Dhs_23.39 śīlāmbhasā prasanneṣu saṅkīrṇeṣu ca sarvadā /",
  "S04bsa052_u:4214": "snātvā gacchanti manujā devāṃścātyantikaṃ sukham //",
  "S04bsa052_u:4215": "Dhs_23.40 dānaśīlāḥ sadā dāntāḥ sarvabhūtahite ratāḥ /",
  "S04bsa052_u:4216": "jñānayuktā maitracitā gatāste devasammitim //",
  "S04bsa052_u:4217": "Dhs_23.41 hatadoṣāḥ kriyāvantaḥ śīlaratnena bhūṣitāḥ /",
  "S04bsa052_u:4218": "sarvasattvadayāvantaḥ suralokeṣu te budhāḥ //",
  "S04bsa052_u:4219": "Dhs_23.42 viśuddhakāñcanaprakhyā nirdhmātamalakalmaṣāḥ /",
  "S04bsa052_u:4220": "samyak karma susaṃlagnā devalokeṣu te budhāḥ //",
  "S04bsa052_u:4221": "Dhs_23.43 sarvasattvadayāvantaḥ sarvasattvahitaiṣiṇaḥ /",
  "S04bsa052_u:4222": "sarvapāpaviraktā ye teṣāṃ vāsaḥ surālaye //",
  "S04bsa052_u:4223": "Dhs_23.44 ahanyahani ye śīlaṃ rakṣanti suparīkṣakāḥ /",
  "S04bsa052_u:4224": "ahanyahani teṣāṃ hi sukhaṃ bhavati naikaśaḥ //",
  "S04bsa052_u:4225": "śīlavājinamārūḍhā devabhavanaṃ prayānti",
  "S04bsa052_u:4226": "Dhs_23.45 śīlavājinamārūḍhāḥ puruṣāstattvacintakāḥ /",
  "S04bsa052_u:4227": "prayānti devabhavanaṃ krīḍāyuktamanekaśaḥ //",
  "S04bsa052_u:4228": "Dhs_23.46 yā krīḍā devabhavane yacca saukhyamanuttamam /",
  "S04bsa052_u:4229": "tat samagrasya śīlasya phalamuktaṃ tathāgataiḥ //",
  "S04bsa052_u:4230": "devasukhaṃ śīlajameva",
  "S04bsa052_u:4231": "Dhs_23.47 yaddivyamālyābharaṇā divyāmbaravibhūṣitāḥ /",
  "S04bsa052_u:4232": "krīḍanti vibudhāḥ sarve tatsarva śubhahetukam //",
  "S04bsa052_u:4233": "Dhs_23.48 padmotpalavane ramye vanopavanabhūṣite /",
  "S04bsa052_u:4234": "svarge ramanti ye devāstat sarva śubhajaṃ phalam //",
  "S04bsa052_u:4235": "Dhs_23.49 yadākāśa ivātasthurdivyaratnavibhūṣitāḥ /",
  "S04bsa052_u:4236": "virājante 'malā devāstacchīlasya mahat phalam //",
  "S04bsa052_u:4237": "Dhs_23.50 yatkānaneṣu ramyeṣu citreṣu puṣpiteṣu ca /",
  "S04bsa052_u:4238": "ramanti giripṛṣṭheṣu surāstacchīlajaṃ phalam //",
  "S04bsa052_u:4239": "Dhs_23.51 svagṛhaṃ hi yathā martyāḥ praviśanti gatavyathāḥ /",
  "S04bsa052_u:4240": "tathā śīlasamācārāḥ prayānti tridivaṃ narāḥ //",
  "S04bsa052_u:4241": "Dhs_23.52 etat sujīvitaṃ śreṣṭhaṃ yacchīlaparirakṣaṇam /",
  "S04bsa052_u:4242": "maraṇānāṃ paraṃ mṛtyuḥ yacchīlaparivarjanam //",
  "S04bsa052_u:4243": "śīlamanupamaṃ kāryam",
  "S04bsa052_u:4244": "Dhs_23.53 etān guṇān sadā matvā priyatvamapi cātmanaḥ /",
  "S04bsa052_u:4245": "śīlaṃ surakṣitaṃ kārya dauḥśīlyaṃ ca vivarjayet //",
  "S04bsa052_u:4246": "Dhs_23.54 śīlacārī sadā dāntaḥ kṣamāvāṃśca sudarśanaḥ /",
  "S04bsa052_u:4247": "sopānamiva cārūḍhaṃ prayātyānandasannidhim //",
  "S04bsa052_u:4248": "śīlena plavabhūtena saṃsārottaraṇam",
  "S04bsa052_u:4249": "Dhs_23.55 phalaṃ śīlasya tu sukhaṃ devalokeṣu pacyate /",
  "S04bsa052_u:4250": "śīlena plavabhūtena saṃsārāduttaranti ca //",
  "S04bsa052_u:4251": "Dhs_23.56 śīlāmbhasā viśuddhā ye svāyattā dhīracetasaḥ /",
  "S04bsa052_u:4252": "jāmbūnadamayaiḥ puṣpaiste 'trārcanti divaukasaḥ //",
  "S04bsa052_u:4253": "Dhs_23.57 ye navādātamanaso nityaṃ śīlena bhūṣitāḥ /",
  "S04bsa052_u:4254": "te yānti devasadanaṃ yatra saukhyamanantakam //",
  "S04bsa052_u:4255": "Dhs_23.58 saukhyāt saukhyataraṃ yānti narāḥ sukṛtakāriṇaḥ /",
  "S04bsa052_u:4256": "krīḍanti devasadane śīlena paribṛṃhitāḥ //",
  "S04bsa052_u:4257": "śīlasopānamārūḍhāḥ sugatiṃ prayānti",
  "S04bsa052_u:4258": "Dhs_23.59 śīlasopānamāruhya jñānena paribṛṃhitāḥ /",
  "S04bsa052_u:4259": "narāḥ prayānti sugatiṃ jñānena ca parāyaṇā //",
  "S04bsa052_u:4260": "Dhs_23.60 suprasannena manasāśīlaṃ yadabhirakṣitam /",
  "S04bsa052_u:4261": "tasya śīlasya śītasva sukhametadupasthitam //",
  "S04bsa052_u:4262": "śīlasya pariṇāmo sukhadāyakaḥ",
  "S04bsa052_u:4263": "Dhs_23.61 surakṣitasya śīlasya bhāvitasyāpyanekaśaḥ /",
  "S04bsa052_u:4264": "pariṇāme sukhībhūtvā nirvāṇaṃ cādhigacchati //",
  "S04bsa052_u:4265": "śīlaṃ rakṣatyupāyena śīlaṃ nayati saṅgatim /",
  "S04bsa052_u:4266": "Dhs_23.62 tasmācchīlaṃ sadā rakṣyaṃ pariṇāmo 'sya śītalaḥ //",
  "S04bsa052_u:4267": "Dhs_23.63 mṛtyukāle samutpanne śīlavānakutobhayaḥ /",
  "S04bsa052_u:4268": "na me durgatinā trāṇaṃ śīlaṃ hi trāṇamuttamam //",
  "S04bsa052_u:4269": "kutsitaśīlasya kutsitaḥ pariṇāmaḥ",
  "S04bsa052_u:4270": "Dhs_23.64 kācābhrapaṭalaṃ yasya śīlaṃ bhavati kutsitam /",
  "S04bsa052_u:4271": "sa kutsitena śīlena kutsito jāyate naraḥ //",
  "S04bsa052_u:4272": "śīlavirahitaḥ mūḍho bhavati svargamapi na yāti",
  "S04bsa052_u:4273": "Dhs_23.65 śīlamūlena labdhvedaṃ sukhaṃ svargeṣu dehibhiḥ /",
  "S04bsa052_u:4274": "tṛṣṇākṣayo na bhavati sa paścāt paritapyate //",
  "S04bsa052_u:4275": "Dhs_23.66 tasmācchīlavatā nityaṃ śīlameva viśiṣyate /",
  "S04bsa052_u:4276": "niḥśīlaḥ puruṣo mūḍho na svargamadhirohati //",
  "S04bsa052_u:4277": "Dhs_23.67 pañcakāmopamaṃ divyaṃ yadidaṃ bhujyate sukham /",
  "S04bsa052_u:4278": "tacchīlasya viśuddhasya prāpyate hi phalaṃ mahat //",
  "S04bsa052_u:4279": "Dhs_23.68 yattejaḥ kāñcanasyāsya meruparvataśālinaḥ /",
  "S04bsa052_u:4280": "tacchīlatejasastejaḥ kalāṃ nārhati ṣoḍaśīm //",
  "S04bsa052_u:4281": "Dhs_23.69 dīpyamānaiḥ sadā śīlaiḥ nirdhātukanakatviṣā /",
  "S04bsa052_u:4282": "saṃyuktāstridivaṃ yānti paṇḍitā svena karmaṇā //",
  "S04bsa052_u:4283": "trividhaśīlasya trividhaṃ phalam",
  "S04bsa052_u:4284": "Dhs_23.70 hīnamadhyaviśiṣṭasya śīlasya trividhasya vai /",
  "S04bsa052_u:4285": "phalaṃ hi trividhaṃ dṛṣṭaṃ hīnamadhyottamaṃ tathā //",
  "S04bsa052_u:4286": "Dhs_23.71 pramādarahitaṃ śīlamapramādopabṛṃhitam /",
  "S04bsa052_u:4287": "nityaṃ tat sukhadaṃ dṛṣṭaṃ dharmateyaṃ vyavasthitā //",
  "S04bsa052_u:4288": "śīlaprabhayā sūryasahastrasyādi parābhavaḥ",
  "S04bsa052_u:4289": "Dhs_23.72 śīlodbhavā yā vimalā prabhā bhavati dehinām /",
  "S04bsa052_u:4290": "na sā sūryasahastrasya saṃyuktasya bhaviṣyati //",
  "S04bsa052_u:4291": "Dhs_23.73 śīlaṃ saptavidhaṃ ramyaṃ yo rakṣati narottamaḥ /",
  "S04bsa052_u:4292": "sa kāmaṃ bhuñjati phalaṃ sugatena ca deśitam //",
  "S04bsa052_u:4293": "śīlacaryā vinā svarga na yānti",
  "S04bsa052_u:4294": "Dhs_23.74 śīlacaryā samāśritya samyagdarśanatatparaḥ /",
  "S04bsa052_u:4295": "martyalokād divaṃ yānti na kaṣṭaṃ tapacāriṇaḥ //",
  "S04bsa052_u:4296": "Dhs_23.75 yacchīlaṃ śīlasaṃsparśa pariṇāme 'pi śītalam /",
  "S04bsa052_u:4297": "niṣevate sadāmūḍhaḥ sa paścāt paritapyate //",
  "S04bsa052_u:4298": "saptavidhena śīlena devasānnidhyaṃ prāpyate",
  "S04bsa052_u:4299": "Dhs_23.76 śīlaṃ saptavidhaṃ dhanyamavisaṃvādakaṃ padam /",
  "S04bsa052_u:4300": "śīlena rakṣitaḥ puruṣo devānāmantikaṃ gataḥ //",
  "S04bsa052_u:4301": "śīlena śobhanaṃ phalaṃ milati",
  "S04bsa052_u:4302": "Dhs_23.77 yathā pakṣairdṛḍhaiḥ pakṣī svedacchatraṃ nihanti (vai) /",
  "S04bsa052_u:4303": "tathā naro dṛḍhaḥ śīlairdevalokāya kalpyate //",
  "S04bsa052_u:4304": "Dhs_23.78 śrutimātraṃ ca (tacchīlaṃ)",
  "S04bsa052_u:4305": "ramyād ramyataraṃ ca tat /",
  "S04bsa052_u:4306": "labhate puruṣaḥ kartā phalaṃ śīlasya śobhanam //",
  "S04bsa052_u:4307": "Dhs_23.79 dānaśīlataporatnaṃ hṛdayaiśca samāśritam /",
  "S04bsa052_u:4308": "devatā vā manuṣyo vā labhate paramaṃ padam //",
  "S04bsa052_u:4309": "Dhs_23.80 antarbahiśca niḥsārāḥ puruṣā dharmavarjitāḥ /",
  "S04bsa052_u:4310": "saṃsārāt phalakāṅkṣibhyaḥ saddharmo na (ca) rocate //",
  "S04bsa052_u:4311": "Dhs_23.81 antarbahiśca ye sārāste narā vastuto dṛḍhāḥ /",
  "S04bsa052_u:4312": "ye dharmacāriṇaḥ śāntāḥ parasattvahitaiṣiṇaḥ //",
  "S04bsa052_u:4313": "anuttaraḥ śīlavatāṃ sugandhaḥ",
  "S04bsa052_u:4314": "Dhs_23.82 na ketakī campakapuṣpagandhā,",
  "S04bsa052_u:4315": "tamālake nāgarucaśca gandhaḥ /",
  "S04bsa052_u:4316": "prayānti gandhā hiṃ yathā sureṇa,",
  "S04bsa052_u:4317": "anuttaraḥ śīlavatāṃ sugandhaḥ //",
  "S04bsa052_u:4318": "dauḥśīlyaṃ sadā varjyam",
  "S04bsa052_u:4319": "Dhs_23.83 tasmācchīlaṃ sadā kārya dānajñānatapodhanaiḥ /",
  "S04bsa052_u:4320": "dauḥśīlyaṃ ca sadā varjyaviṣaśastrānalopanam //",
  "S04bsa052_u:4321": "śīlena eva sukhamavāpnute",
  "S04bsa052_u:4322": "Dhs_23.84 evaṃ surakṣitaṃ śīlaṃ narān nayati saṅgatim /",
  "S04bsa052_u:4323": "na hi śīlādṛte kaścit padaṃ sukhamavāpnute //",
  "S04bsa052_u:4324": "devaguṇasadṛśaṃ śīlaṃ sadācaret",
  "S04bsa052_u:4325": "Dhs_23.85 tasmād devaguṇaṃ matvā śīlameva sadācaret /",
  "S04bsa052_u:4326": "na śīlasadṛśaṃ kiñcidanyat trāṇamihāsti vai //",
  "S04bsa052_u:4327": "// iti śīlavargastrayoviṃśaḥ //",
  "S04bsa052_u:4328": "(24) kṣāntivargaḥ",
  "S04bsa052_u:4329": "kṣamābhūṣaṇenaiva bhūṣito bhavati pumān",
  "S04bsa052_u:4330": "Dhs_24.1 kṣāntyā vibhūṣitaḥ jīva bhūṣito netarairdhanaiḥ /",
  "S04bsa052_u:4331": "dhanaṃ vinā samāyāti kṣāntiṃ naiva kathañcana //",
  "S04bsa052_u:4332": "Dhs_24.2 kṣamāvān puruṣaḥ sarvapriyo bhavati dehinām /",
  "S04bsa052_u:4333": "pūjyate daivatairnityaṃ tasmāt kṣāntiḥ parantapa ! //",
  "S04bsa052_u:4334": "kṣamāvān puruṣaḥ sarvatra pūjyate",
  "S04bsa052_u:4335": "Dhs_24.3 kṣamāvān puruṣaḥ sarvaiḥ krodhadoṣairvivarjitaḥ /",
  "S04bsa052_u:4336": "yaśasā pūjyate nityamiha loke paratra ca //",
  "S04bsa052_u:4337": "kṣāntidhanaṃ sarvottamam",
  "S04bsa052_u:4338": "Dhs_24.4 kṣāntirdhanaṃ dhanaṃ śīlaprajñāvardhanameva ca /",
  "S04bsa052_u:4339": "dhanānyanyāni śastāni na hitasya kathañcana //",
  "S04bsa052_u:4340": "sadbhiḥ kṣamāvāneva pūjyate",
  "S04bsa052_u:4341": "Dhs_24.5 pūjyate satataṃ sadbhiryaśasā caiva pūjyate /",
  "S04bsa052_u:4342": "kṣamāvān puruṣaḥ sarvastamāt kṣāntiparo bhavet //",
  "S04bsa052_u:4343": "krodhaviṣasya kṣamaiva bheṣajam",
  "S04bsa052_u:4344": "Dhs_24.6 kṣāntiḥ krodhaviṣasyāsya bheṣajaṃ paramaṃ matam /",
  "S04bsa052_u:4345": "kṣāntyāvināśitaḥ krodho 'narthāyopajāyate //",
  "S04bsa052_u:4346": "Dhs_24.7 jñānaśīlābhibhūtānāṃ bāliśānāṃ viśeṣataḥ /",
  "S04bsa052_u:4347": "pratīpakārya kurute kṣāntirmārganidarśikā //",
  "S04bsa052_u:4348": "kṣamāvanta eva loke dhaninaḥ",
  "S04bsa052_u:4349": "Dhs_24.8 sa dharmadhanahīnānāṃ bhramatāṃ gatipañcake /",
  "S04bsa052_u:4350": "yeṣāṃ kṣāntimayaṃ dravyaṃ te loke dhaninaḥ smṛtāḥ //",
  "S04bsa052_u:4351": "Dhs_24.9 tamonicayakāntāre dṛḍhakrodhena dustare /",
  "S04bsa052_u:4352": "kṣāntyā yathā smṛtāḥ sadbhistaranti khula mānavāḥ //",
  "S04bsa052_u:4353": "Dhs_24.10 saddharmapāṭhanaṣṭānāṃ deśikā kṣāntiruttamā /",
  "S04bsa052_u:4354": "apāyabhayabhītānāṃ na bhayaṃ kṣāntirucyate //",
  "S04bsa052_u:4355": "nṛṇāṃ kṣāntiḥ sukhāvahā",
  "S04bsa052_u:4356": "Dhs_24.11 sukhāvahā sadā nṛṇāṃ duḥkhasya ca vighātikā /",
  "S04bsa052_u:4357": "kṣemasamprāpikā nityaṃ viśvāsaguṇakārikā //",
  "S04bsa052_u:4358": "Dhs_24.12 śubhāsti nāyikā dhanyā hyaśubhebhyo vivarjitā /",
  "S04bsa052_u:4359": "mokṣasaṃdeśikā puṃsāṃ saṃsārabhayanāśikā //",
  "S04bsa052_u:4360": "kṣāntiḥ narakāgnivināśikā svargasopānabhūtā ca",
  "S04bsa052_u:4361": "Dhs_24.13 svargasopānabhūtā sā narakāgnivināśikā /",
  "S04bsa052_u:4362": "trāyate pretalokātsā tiryagyonau tathaiva ca //",
  "S04bsa052_u:4363": "kṣāntiḥ sanmārgāmṛtadīpikā",
  "S04bsa052_u:4364": "Dhs_24.14 sā guṇaudhaiḥ sadā pūrṇā śivā bhavati dehinām /",
  "S04bsa052_u:4365": "sā praśaste sukhe prāpte kṣāntiḥ kāryā prayatnataḥ /",
  "S04bsa052_u:4366": "sarvalokasya māteva sanmārgāmṛtadīpikā //",
  "S04bsa052_u:4367": "// iti kṣāntivargaścaturviṃśaḥ //",
  "S04bsa052_u:4368": "(25) vīryavargaḥ",
  "S04bsa052_u:4369": "deśakriyāyuktāni kāryāṇi siddhayanti",
  "S04bsa052_u:4370": "Dhs_25.1 deśakālopapannasya kriyātithyocitasya ca /",
  "S04bsa052_u:4371": "nyāyenārabhyamāṇasya vīryasya sakalaṃ phalam //",
  "S04bsa052_u:4372": "Dhs_25.2 nyāyadeśakriyāhīnā adharmeṇa vivarjitāḥ /",
  "S04bsa052_u:4373": "sīdanti kāryanikarā vīryeṇa parivarjitāḥ //",
  "S04bsa052_u:4374": "ārabdhavīryā mokṣaṃ prāpnuvanti",
  "S04bsa052_u:4375": "Dhs_25.3 dhyānenārabdhavīryeṇa mokṣaṃ gacchanti paṇḍitāḥ /",
  "S04bsa052_u:4376": "bhavakṣipta ivākāro devaloke prayānti ca //",
  "S04bsa052_u:4377": "Dhs_25.4 yānyārabdhāni kāryāṇi vīryavad balinā nṛṇā /",
  "S04bsa052_u:4378": "tāni tāni prasiddhāni vipulāni bhavanti ca //",
  "S04bsa052_u:4379": "Dhs_25.5 ye 'rthā lokottare siddhā ye ca lokeṣu sammatāḥ /",
  "S04bsa052_u:4380": "te vīryeṇa prasādhyante vīryahīnā na jātu vai //",
  "S04bsa052_u:4381": "Dhs_25.6 mandavīrya cirotsāhaṃ saddharmeṇa vivarjitam /",
  "S04bsa052_u:4382": "naro viśati lokaṃ (ca)",
  "S04bsa052_u:4383": "śaśāṅkamiva kalmaṣam //",
  "S04bsa052_u:4384": "vīryavattā paramāṃ gatiṃ pradadāti",
  "S04bsa052_u:4385": "Dhs_25.7 āryāṣṭāṅgena mārgeṇa na jñānaparipālitaḥ /",
  "S04bsa052_u:4386": "vīryavattāmahotsāho prayāti paramāṃ gatim //",
  "S04bsa052_u:4387": "bodhiḥ vīryeṇāvāpyate",
  "S04bsa052_u:4388": "Dhs_25.8 vīryaṇāvāpyate bodhiḥ svavīryeṇa tathā mahī /",
  "S04bsa052_u:4389": "arhattvaṃ vīryavadbhiśca tasmānnāgnisamā gatiḥ //",
  "S04bsa052_u:4390": "uttamasthānaprāptyartha vīryārambhe matiḥ kāryā",
  "S04bsa052_u:4391": "Dhs_25.9 tasmād devān guṇān matvā vīryavān niyatendriyaḥ /",
  "S04bsa052_u:4392": "vīryārambhe matiṃ kuryārnnāsti vīryasamarthanam //",
  "S04bsa052_u:4393": "Dhs_25.10 vīryārthī smṛtimān yaśca naro jñānaparāyaṇaḥ /",
  "S04bsa052_u:4394": "prayātyanuttamaṃ sthānaṃ jarāmaraṇavarjitam //",
  "S04bsa052_u:4395": "// iti vīryavargaḥ pañcaviṃśaḥ //",
  "S04bsa052_u:4396": "(26) dhyānavargaḥ",
  "S04bsa052_u:4397": "svasthaḥ kaḥ?",
  "S04bsa052_u:4398": "Dhs_26.1 asaṃsaktamaternityaṃ nityaṃ dhyānavihāriṇaḥ /",
  "S04bsa052_u:4399": "viśuddhamanaso nityamekāgrabhiratasya ca //",
  "S04bsa052_u:4400": "Dhs_26.2 yasyaikāgrakaraṃ cittaṃ tasya doṣā na bādhakāḥ /",
  "S04bsa052_u:4401": "sa doṣabhayanirmuktaḥ svastha ityabhidhīyate //",
  "S04bsa052_u:4402": "Dhs_26.3 ekāgrābhiratañceto vivekamanudhāvati /",
  "S04bsa052_u:4403": "sarvatarkavinirmuktaḥ svastha ityabhidhīyate //",
  "S04bsa052_u:4404": "cittasyaikāgratāṃ varṇayati",
  "S04bsa052_u:4405": "Dhs_26.4 yasya cittaṃ dhruvaṃ śāntaṃ nirvāṇābhirataṃ sadā /",
  "S04bsa052_u:4406": "na tasyendriyajā doṣā bhavasya śubhahetavaḥ //",
  "S04bsa052_u:4407": "Dhs_26.5 yacca dhyānakṛtaṃ saukhyaṃ yacca (cittaṃ)",
  "S04bsa052_u:4408": "samādhijam /",
  "S04bsa052_u:4409": "cittaṃ tatsarvamekāgramate bhavati dehinaḥ //",
  "S04bsa052_u:4410": "yatiḥ alaukikaṃ sukhaṃ bhuṅkte",
  "S04bsa052_u:4411": "Dhs_26.6 ekārāmasya yatino yat sukhaṃ jāyate hṛdi /",
  "S04bsa052_u:4412": "yat saukhyamativijñeyaṃ na saukhyaṃ laukikaṃ matam //",
  "S04bsa052_u:4413": "kīdṛśaṃ cittaṃ śāntiṃ samadhigacchati?",
  "S04bsa052_u:4414": "Dhs_26.7 ekāgrābhirataṃ cittaṃ viśuddhākṛtameva ca /",
  "S04bsa052_u:4415": "doṣajālavinirmuktaṃ śāntiṃ samadhigacchati //",
  "S04bsa052_u:4416": "jñānāmbhasā tṛṣṇāgniṃ hanti",
  "S04bsa052_u:4417": "Dhs_26.8 ekāntamanasā nityaṃ saṃkṣiptendriyapañcakaiḥ /",
  "S04bsa052_u:4418": "tṛṣṇāgninātivṛddhaṃ ca hanti jñānāmbhasā budhaḥ //",
  "S04bsa052_u:4419": "Dhs_26.9 tasya tṛṣṇāvimuktasya viśuddhasya sukhaiṣiṇaḥ /",
  "S04bsa052_u:4420": "akṣayaṃ cāvyayaṃ caiva padaṃ hi sthitamagrataḥ //",
  "S04bsa052_u:4421": "nirvāṇapuragāmi vartma",
  "S04bsa052_u:4422": "Dhs_26.10 vitarkakuṭilaṃ ceto yatra yatropapadyate /",
  "S04bsa052_u:4423": "ekālambanayuktena dhārya tena samādhinā /",
  "S04bsa052_u:4424": "tasmādetat paraṃ vartma nirvāṇapuragāmikam //",
  "S04bsa052_u:4425": "manonigrahaphalam",
  "S04bsa052_u:4426": "Dhs_26.11 etadagraṃ manaḥ kṣutvā hanyādarisamūhakam /",
  "S04bsa052_u:4427": "mano hīdaṃ vinirgṛhya (sa)",
  "S04bsa052_u:4428": "vetti dhyānajairdṛḍhaiḥ //",
  "S04bsa052_u:4429": "nirupamaṃ dhyānajaṃ sukham",
  "S04bsa052_u:4430": "Dhs_26.12 (tatra sthitāḥ narāḥ śreṣṭhāḥ śraddhāvanto manīṣiṇaḥ) /",
  "S04bsa052_u:4431": "prayānti paramaṃ sthānamaśokaṃ hatakilviṣam //",
  "S04bsa052_u:4432": "Dhs_26.13 nirviṣaskasya tuṣṭasya nirāgasyāpi dhīmataḥ",
  "S04bsa052_u:4433": "yat sukhaṃ dhyānajaṃ bhāti kutastasyopamā parā //",
  "S04bsa052_u:4434": "dhyānaiḥ paramaṃ padaṃ prāpyate",
  "S04bsa052_u:4435": "Dhs_26.14 etatsāraṃ sudhīrāṇāṃ yogināṃ pāragāminām /",
  "S04bsa052_u:4436": "yadevedaṃ manaḥ śrutvā prayānti padamacyutam //",
  "S04bsa052_u:4437": "// iti dhyānavargaḥ ṣaḍviṃśaḥ //",
  "S04bsa052_u:4438": "(27) prajñāvargaḥ",
  "S04bsa052_u:4439": "prajñā māteva hitakāriṇī",
  "S04bsa052_u:4440": "Dhs_27.1 dharmānusāriṇī prajñā vīryeṇa parivṛṃhitā /",
  "S04bsa052_u:4441": "samādhibalasaṃyuktā māteva hitakāriṇī //",
  "S04bsa052_u:4442": "prajñā gatipañcakāt trāyate",
  "S04bsa052_u:4443": "Dhs_27.2 sā hi santrāyate sarvān puruṣān gatipañcakāt /",
  "S04bsa052_u:4444": "na mātā na pitā tatra gacchantamanugacchati //",
  "S04bsa052_u:4445": "Dhs_27.3 prajñāśikharamāruhya śīlakandaraśobhanam /",
  "S04bsa052_u:4446": "bhavadoṣamidaṃ sarva paśyati (jñāna) bhūṣaṇaḥ //",
  "S04bsa052_u:4447": "samādhinā bhavārṇavaṃ tarati",
  "S04bsa052_u:4448": "Dhs_27.4 indriyāṇīndriyārthebhyo yadā vindanti tatpadam /",
  "S04bsa052_u:4449": "tadā samādhinā jñāna bhavasāgaramuttaret //",
  "S04bsa052_u:4450": "Dhs_27.5 dānaśīlatapodhyānairjñānamevāgramucyate /",
  "S04bsa052_u:4451": "apavargād yadā jñānaṃ jñānaśīle sukhāvahe //",
  "S04bsa052_u:4452": "Dhs_27.6 cakṣuṣāṃ ca parā dṛṣṭā prajñoktā (yā)sunirmalā /",
  "S04bsa052_u:4453": "mārgāṇāṃ cāṣṭamo mārgaḥ śivaḥ proktastathāgataiḥ //",
  "S04bsa052_u:4454": "prajñābalaṃ sarvottamam",
  "S04bsa052_u:4455": "Dhs_27.7 caturṇā caiva satyānāmagre dve tu prakīrtite /",
  "S04bsa052_u:4456": "bālānāṃ ca sadā dṛṣṭaṃ prajñābalamihottamam //",
  "S04bsa052_u:4457": "janmapadvatirjñānaśastreṇa chettavyā",
  "S04bsa052_u:4458": "Dhs_27.8 jñānaśastreṇa tikṣṇena latā chedyā durāsadā /",
  "S04bsa052_u:4459": "hantavyā doṣanivahāśchettavyā janmapaddhatiḥ //",
  "S04bsa052_u:4460": "na jñānātparo bandhuḥ",
  "S04bsa052_u:4461": "Dhs_27.9 amṛtānāṃ paraṃ jñānaṃ śreyasāṃ nidhiruttamam /",
  "S04bsa052_u:4462": "na jñānācca paraṃ bandhurna jñānāddhanamuttamam //",
  "S04bsa052_u:4463": "jñānaśīlayutā prajñā sevitavyā",
  "S04bsa052_u:4464": "Dhs_27.10 jñānaśīlayutāvṛddhā vītarāgā gataspṛhāḥ /",
  "S04bsa052_u:4465": "sevitavyāḥ sadā santastattvamārganidarśakāḥ //",
  "S04bsa052_u:4466": "kleśādīn prajñāśastreṇa vidārayet",
  "S04bsa052_u:4467": "Dhs_27.11 prajñāvajreṇa tīkṣṇena mahodayavasena ca /",
  "S04bsa052_u:4468": "mahāyogarathārūḍhaḥ kleśādīn pravidārayet //",
  "S04bsa052_u:4469": "// iti prajñāvargaḥ saptaviṃśaḥ //",
  "S04bsa052_u:4470": "(28) nirvāṇavargaḥ",
  "S04bsa052_u:4471": "kleśakṣaya eva nirvāṇamārgaḥ",
  "S04bsa052_u:4472": "Dhs_28.1 kleśakṣayāt paraṃ saukhyaṃ kathayanti manīṣiṇaḥ /",
  "S04bsa052_u:4473": "eṣa nirvāṇago mārgaḥ kathitastattvadarśakaiḥ //",
  "S04bsa052_u:4474": "Dhs_28.2 tatpadaṃ śāśvataṃ juṣṭaṃ kathayanti tathāgatāḥ /",
  "S04bsa052_u:4475": "yatra janma na mṛtyurna vidyate duḥkhasambhavaḥ //",
  "S04bsa052_u:4476": "Dhs_28.3 vibhūtasyāpramattasya śāntasya vanacāriṇaḥ /",
  "S04bsa052_u:4477": "alolupasya vīrasya nirvāṇasya vibhūtayaḥ //",
  "S04bsa052_u:4478": "viṣayeṣvapramatto nirvāṇaṃ nāticiraṃ prāpnoti",
  "S04bsa052_u:4479": "Dhs_28.4 mitrāmitraprahīṇasya bhavarāgavivarjinaḥ /",
  "S04bsa052_u:4480": "viṣayeṣvapramattasya nirvāṇaṃ nātidūrataḥ //",
  "S04bsa052_u:4481": "śubhakarttṛ nirvāṇaṃ prāpnoti",
  "S04bsa052_u:4482": "Dhs_28.5 śubhakāryeṣu saktasya maitrīkāruṇyabhāvinaḥ /",
  "S04bsa052_u:4483": "saṃsārabhayabhītasya nirvāṇaṃ nātidūrataḥ //",
  "S04bsa052_u:4484": "kausīdyavirahitaḥ tvaritaṃ nirvāṇaṃ yāti",
  "S04bsa052_u:4485": "Dhs_28.6 kleśakṣayavidhijñasya nairātmyasyāpi tasya ca /",
  "S04bsa052_u:4486": "kausīdyāccaiva muktasya nirvāṇaṃ nātidūrataḥ //",
  "S04bsa052_u:4487": "vaśyendriyasya śāntasya nirvāṇaṃ samīpataram",
  "S04bsa052_u:4488": "Dhs_28.7 catuḥsatyavidhijñasya tridoṣavadhasevinaḥ /",
  "S04bsa052_u:4489": "vaśyendriyasya śāntasya nirvāṇaṃ nātidūrataḥ //",
  "S04bsa052_u:4490": "Dhs_28.8 sukhaduḥkhamayaiḥ pāśairyasya ceto na hanyate /",
  "S04bsa052_u:4491": "sa doṣabhayanirmuktaḥ pārago munirucyate //",
  "S04bsa052_u:4492": "śubhānveṣī nirvāṇamadhigacchati",
  "S04bsa052_u:4493": "Dhs_28.9 puruṣo 'pāyabhīruśca pramādabalavarjakaḥ /",
  "S04bsa052_u:4494": "śubhakārī śubhānveṣī nirvāṇamadhigacchati //",
  "S04bsa052_u:4495": "// iti nirvāṇavargo 'ṣṭāviṃśaḥ //",
  "S04bsa052_u:4496": "(29) mārgavargaḥ",
  "S04bsa052_u:4497": "āryacatuṣṭayopāsakaḥ pāraṃ gacchati",
  "S04bsa052_u:4498": "Dhs_29.1 satyāni catvāri śivāni tāni,",
  "S04bsa052_u:4499": "subhāvitānyeva samīkṣya vidvān /",
  "S04bsa052_u:4500": "sucintako jātijarābhayebhyaḥ,",
  "S04bsa052_u:4501": "pramucyaye pāramupaiti śāntaḥ //",
  "S04bsa052_u:4502": "kāmeṣu saktaḥ bhavabhogabaddhaḥ bhavati",
  "S04bsa052_u:4503": "Dhs_29.2 acintako yastu vibhūtabuddhiḥ kāmeṣu sakto bhavabhogabaddhaḥ /",
  "S04bsa052_u:4504": "sa bandhanaiḥ kāmamayairnibaddho,",
  "S04bsa052_u:4505": "na mucyate jātijarābhayebhyaḥ //",
  "S04bsa052_u:4506": "bhavārṇave sukhadraṣṭā ante narakaṃ yāti",
  "S04bsa052_u:4507": "Dhs_29.3 vicintya yo duḥkhamidaṃ viśālaṃ,",
  "S04bsa052_u:4508": "na khedamāyāti bhavārṇavebhyaḥ /",
  "S04bsa052_u:4509": "sa kāmavāṇairnihato hi mūḍhaḥ,",
  "S04bsa052_u:4510": "kaṣṭāmavasthāṃ narake 'pi yāti //",
  "S04bsa052_u:4511": "Dhs_29.4 ābhyantaraṃ kṣemasukhaṃ ca hitvā,",
  "S04bsa052_u:4512": "kiṃ kāmabhogābhiratā hi bālāḥ /",
  "S04bsa052_u:4513": "naite bijānanti bhayaṃ ca tīvramabhyeti mṛtyurjvalanaprakāśaḥ //",
  "S04bsa052_u:4514": "tattvamārgapradarśakaiḥ kimuktam?",
  "S04bsa052_u:4515": "Dhs_29.5 anityaduḥkhaśūnyo 'yamātmā kārakavarjitaḥ /",
  "S04bsa052_u:4516": "saṃsāraḥ kathito buddhaiḥ tattvamārgapradarśakaiḥ //",
  "S04bsa052_u:4517": "Dhs_29.6 tena sarvamidaṃ tattvajñānaṃ jñeyaṃ samāsataḥ /",
  "S04bsa052_u:4518": "jñānajñeyavinirmuktaṃ tṛtīyaṃ nopalabhyate //",
  "S04bsa052_u:4519": "kaḥ tattvavidhijñaḥ?",
  "S04bsa052_u:4520": "Dhs_29.7 antapāravidhijño yaḥ ṣoḍaśākāratattvavit /",
  "S04bsa052_u:4521": "ūrdhvagatividhijño hi kṣāntitattvavicakṣaṇaḥ //",
  "S04bsa052_u:4522": "tattvavideva dharmatāmanuviśati",
  "S04bsa052_u:4523": "Dhs_29.8 agralokaikadharmajñaḥ samanantaratattvavit /",
  "S04bsa052_u:4524": "sa dharmatāmanuviśed yathā (ca)",
  "S04bsa052_u:4525": "na vikampate //",
  "S04bsa052_u:4526": "Dhs_29.9 dvayopāyavinirmukto naṣṭān nāśayate muhuḥ /",
  "S04bsa052_u:4527": "naṣṭapāpagatirvīraḥ strotāpanno nirucyate //",
  "S04bsa052_u:4528": "Dhs_29.10 srotāṃsya kuśalā dharmā jīryante pāpagāminaḥ /",
  "S04bsa052_u:4529": "mokṣāgninā pratapyante srotāpanno bhavatyataḥ //",
  "S04bsa052_u:4530": "Dhs_29.11 prasrabdhijaṃ mahodarkamuktaṃ saṃsāramokṣakam /",
  "S04bsa052_u:4531": "tṛṣṇākṣayasukhaṃ dṛṣṭaṃ satyataḥ sukhakārakam //",
  "S04bsa052_u:4532": "kaḥ sadaiva sukhī bhavati?",
  "S04bsa052_u:4533": "Dhs_29.12 nāvabadhnāti yaṃ tṛṣṇā na vitarkairvihasyate /",
  "S04bsa052_u:4534": "samprāptabhavapārastu sukhī bhavati sarvadā //",
  "S04bsa052_u:4535": "ārya mārgacatuṣṭayam anyonyaphalasambhūtam",
  "S04bsa052_u:4536": "Dhs_29.13 anyonyaphalasambhūta sarvataḥ sampravartate /",
  "S04bsa052_u:4537": "tadeva kāraṇaṃ jñeyamāryamārgacatuṣṭayam //",
  "S04bsa052_u:4538": "Dhs_29.14 āryasatyeṣu viditaḥ puruṣo vidyate dhruvam /",
  "S04bsa052_u:4539": "viṣayeṣu hi saṃghuṣṭaṃ jagad bhramati cakravat //",
  "S04bsa052_u:4540": "kaḥ śreṣṭho mārgaḥ?",
  "S04bsa052_u:4541": "Dhs_29.15 sa mārgo deśakaḥ śreṣṭho yo mārgo bhāṣitaḥ śivaḥ /",
  "S04bsa052_u:4542": "yena mārgeṇa prācīnā (dhruvaṃ)",
  "S04bsa052_u:4543": "yātā manīṣiṇaḥ //",
  "S04bsa052_u:4544": "triśaraṇagata eva sukhaṃ jīvati",
  "S04bsa052_u:4545": "Dhs_29.16 sujīvitaṃ bhavet tasya yasya buddhau sthitaṃ manaḥ /",
  "S04bsa052_u:4546": "nahi buddhivinirmuktaṃ jīvitaṃ jīvitaṃ bhavet //",
  "S04bsa052_u:4547": "Dhs_29.17 sujīvitaṃ bhavet tasya yasya dharme sthitaṃ manaḥ /",
  "S04bsa052_u:4548": "nahi dharmavinirmuktaṃ jīvitaṃ jīvitaṃ bhavet //",
  "S04bsa052_u:4549": "Dhs_29.18 sujīvitaṃ bhavet tasya yasya saṅghe sthitaṃ manaḥ /",
  "S04bsa052_u:4550": "nahi saṅghavinirmuktaṃ jīvitaṃ jīvitaṃ bhavet //",
  "S04bsa052_u:4551": "keṣāṃ sujīvitaṃ jīvanam?",
  "S04bsa052_u:4552": "Dhs_29.19 sujīvitaṃ bhavet tasya yasya satye sthitaṃ manaḥ /",
  "S04bsa052_u:4553": "nahi satyavinirmuktaṃ jīvitaṃ jīvitaṃ bhavet //",
  "S04bsa052_u:4554": "Dhs_29.20 sujīvitaṃ bhavet tasya yasya mārge sthitaṃ manaḥ /",
  "S04bsa052_u:4555": "nahi mārgavinirmuktaṃ jīvitaṃ jīvitaṃ bhavet //",
  "S04bsa052_u:4556": "Dhs_29.21 nirvāṇagamane yasya nityaṃ buddhiravasthitā /",
  "S04bsa052_u:4557": "sa doṣādeva nirmukto na devaḥ krīḍati svayam //",
  "S04bsa052_u:4558": "kīdṛśī krīḍā sukhodbhāvikā?",
  "S04bsa052_u:4559": "Dhs_29.22 yā bhavavyāpinī krīḍā nityamekāgracetasaḥ /",
  "S04bsa052_u:4560": "sā sukhodbhāvikā krīḍā na krīḍā rāgakārikā //",
  "S04bsa052_u:4561": "kena mārgeṇa śivaṃ sthānaṃ milati?",
  "S04bsa052_u:4562": "Dhs_29.23 sukhādīniha satyāni yathā dāntena vindati /",
  "S04bsa052_u:4563": "tadā kṣemaṃ śivaṃ sthānaṃ prāpnoti puruṣottamaḥ //",
  "S04bsa052_u:4564": "// iti mārgavarga ekonatriṃśaḥ //",
  "S04bsa052_u:4565": "(30) bhikṣuvargaḥ",
  "S04bsa052_u:4566": "ādarśo bhikṣuḥ lokamārgadarśakaḥ",
  "S04bsa052_u:4567": "Dhs_30.1 yo hinasti na bhūtāni mitravettā sadākṣayaḥ /",
  "S04bsa052_u:4568": "pitṛvat sarvabhūtāni lokastamanupaśyati //",
  "S04bsa052_u:4569": "Dhs_30.2 adattādānavirato nityaṃ jñānī jitendriyaḥ /",
  "S04bsa052_u:4570": "praśāntadehakarmā (ca)",
  "S04bsa052_u:4571": "tīrṇasambhavasaṅkramaḥ //",
  "S04bsa052_u:4572": "Dhs_30.3 nāpyālekhyagatā nāpi cakṣuṣā sā nirīkṣyate /",
  "S04bsa052_u:4573": "hatakāmo dṛṣṭasatyo muktastādṛśa ucyate //",
  "S04bsa052_u:4574": "Dhs_30.4 samaloṣṭāśmakanakaḥ vītaśokaḥ samāhitaḥ /",
  "S04bsa052_u:4575": "na kleśoragasampṛktaḥ sa saukhyaṃ dhruvamāpnuyāt //",
  "S04bsa052_u:4576": "kaḥ bhikṣurvidyate?",
  "S04bsa052_u:4577": "Dhs_30.5 arthānarthasamo yasya lābhālābhau tathaiva ca /",
  "S04bsa052_u:4578": "sukhaduḥkhasamāyuktaḥ bhikṣuḥ sa khalu kathyate //",
  "S04bsa052_u:4579": "Dhs_30.6 mitrāmitraprahīṇo yaḥ samacetā jitendriyaḥ /",
  "S04bsa052_u:4580": "vibheti yo na viṣayaiḥ vijñeyastādṛśo yatiḥ //",
  "S04bsa052_u:4581": "viṣayadveṣī nirvāṇamadhigacchati",
  "S04bsa052_u:4582": "Dhs_30.7 viṣamatvāddhi viṣayān dveṣṭi dhīro gatavyathaḥ /",
  "S04bsa052_u:4583": "na tasya dūre nirvāṇaṃ samyaksambuddhadeśitam //",
  "S04bsa052_u:4584": "Dhs_30.8 udayavyayatattvajñaḥ samyagdṛṣṭiralolupaḥ /",
  "S04bsa052_u:4585": "himavāniva niṣkramya saṃsārānmuktahetukaḥ //",
  "S04bsa052_u:4586": "Dhs_30.9 tṛṇacandanatulyo hi samatṛṣṇāmbarāśinaḥ /",
  "S04bsa052_u:4587": "sa kauśeyasaṅghaṭitatṛṣṇayā naiva bādhate //",
  "S04bsa052_u:4588": "Dhs_30.10 lābhasatkārasantuṣṭaḥ santuṣṭastṛṇasaṃstaraiḥ /",
  "S04bsa052_u:4589": "vahnivallābhasatkāraṃ yaḥ paśyati sa paśyati //",
  "S04bsa052_u:4590": "buddhadeśitāḥ bhikṣudharmāḥ",
  "S04bsa052_u:4591": "Dhs_30.11 vāhyate yo na viṣayaistṛṇanadyā na vāhayate /",
  "S04bsa052_u:4592": "svakarmaphalatattvajñaḥ sa bhikṣurbuddhadeśitaḥ //",
  "S04bsa052_u:4593": "Dhs_30.12 nātītaṃ śocate yo hi buddhayā (caiva)",
  "S04bsa052_u:4594": "gataspṛhaḥ /",
  "S04bsa052_u:4595": "pratyutpannakriyāyogī na buddhistasya lipyate //",
  "S04bsa052_u:4596": "Dhs_30.13 nirvāṇe (ca) matiryasya dharme nityaṃ sthitā bhavet /",
  "S04bsa052_u:4597": "na vartate sa saṃsāre śukladharmasamāvṛtaḥ //",
  "S04bsa052_u:4598": "Dhs_30.14 nāvilaṃ kriyate yasya cittaṃ vidyāgnikalpayā /",
  "S04bsa052_u:4599": "dāruvadviṣayā yasya tasya duḥkhaṃ na vidyate //",
  "S04bsa052_u:4600": "Dhs_30.15 indriyāṇi vaśe yasya cendriyeṣu vaśānugaḥ /",
  "S04bsa052_u:4601": "hriyate yaḥ pumarthaino nikaṣastādṛśo muniḥ //",
  "S04bsa052_u:4602": "Dhs_30.16 sādhuvaddhimano yasya kṣamāvān priyadarśanaḥ /",
  "S04bsa052_u:4603": "prahlādayati cetāṃsi sa nṛṇāṃ śaśivanmuniḥ //",
  "S04bsa052_u:4604": "Dhs_30.17 aruṇābhirato yastu harmyāgreṣu na rajyati /",
  "S04bsa052_u:4605": "santuṣṭaḥ pāṃśukūlena bhikṣurbhikṣārato bhavet //",
  "S04bsa052_u:4606": "Dhs_30.18 śānto dāntaḥ sudhīrarthāt tattvavit sukhaduḥkhayoḥ /",
  "S04bsa052_u:4607": "sa yātyuttamamadhvānaṃ yatra gatvā na śocati //",
  "S04bsa052_u:4608": "Dhs_30.19 ṛjumatpātakānyasya nityaṃ dhyānaparāyaṇaḥ /",
  "S04bsa052_u:4609": "prākṛtaiśca malai(rhīnaḥ)",
  "S04bsa052_u:4610": "sa yogī satyavartmani //",
  "S04bsa052_u:4611": "Dhs_30.20 sarvendriyavighātī yaḥ sarvabhūtahite rataḥ /",
  "S04bsa052_u:4612": "śānto dāntendriyaḥ svastho bhikṣurbhavati tādṛśaḥ //",
  "S04bsa052_u:4613": "Dhs_30.21 ṣaḍindriyarathārūḍho rāgaśatrunivārakaḥ /",
  "S04bsa052_u:4614": "prajñādhīraḥ kriyāvān yaḥ sa śāntipadamaśnute //",
  "S04bsa052_u:4615": "Dhs_30.22 araṇyavāsī santuṣṭo bhūmivāsī samāhitaḥ /",
  "S04bsa052_u:4616": "dhunāti pāpako dharmaścāyurmeghānivāmbaraḥ //",
  "S04bsa052_u:4617": "Dhs_30.23 śubhaṃ vā dehakarmāntaḥ śubhacaryāsu saṃrataḥ /",
  "S04bsa052_u:4618": "tattvadṛṣṭiḥ kriyādakṣo nāśayanmārasādhanam //",
  "S04bsa052_u:4619": "dayālurbhikṣurnirvāṇamārge sthito bhavati",
  "S04bsa052_u:4620": "Dhs_30.24 rāgātyaye na bādheta śubhacittaṃ gatālayam /",
  "S04bsa052_u:4621": "maitryā kāruṇyabahulo bhikṣurnairyyāṇike sthitaḥ //",
  "S04bsa052_u:4622": "Dhs_30.25 yasya rūpādayo neṣṭā viṣayā bandhahetave /",
  "S04bsa052_u:4623": "sa yāti paramāṃ śāntiṃ yatra gatvā na śocyate //",
  "S04bsa052_u:4624": "Dhs_30.26 hetupratyayatattvajñaḥ sūkṣmārthe kṛtaniścayaḥ /",
  "S04bsa052_u:4625": "mokṣasrotasyabhiratastṛṣṇayā naiva rajyate //",
  "S04bsa052_u:4626": "Dhs_30.27 yo nādatte 'śubhaṃ karma śubhakarmarataḥ sadā /",
  "S04bsa052_u:4627": "candrāṃśunirmalagatiryogī bhavati tādṛśaḥ //",
  "S04bsa052_u:4628": "Dhs_30.28 pradahan pāpakān dharmān śuṣkendhanamivānalaḥ /",
  "S04bsa052_u:4629": "vibhrājate tribhuvane muktapāyo gatavyathaḥ //",
  "S04bsa052_u:4630": "Dhs_30.29 mokṣe 'sti yasya tu mano na saṃsāre kathañcana /",
  "S04bsa052_u:4631": "nāsau badhnāti saṃsāre muktaḥ pakṣī yathāmbare //",
  "S04bsa052_u:4632": "Dhs_30.30 vedanodayatattvajño vedanāphalaniścayaḥ /",
  "S04bsa052_u:4633": "sa mukta iti vijñeyastattvavid ṛtavāṃśca saḥ //",
  "S04bsa052_u:4634": "Dhs_30.31 tathāpyete sukhaduḥkhe mṛṣṭāmṛṣṭairna lipyate /",
  "S04bsa052_u:4635": "dīptaṃ paśyati saṃsāraṃ yaḥ sa yogī satāṃ mataḥ //",
  "S04bsa052_u:4636": "bhikṣurbhavati kīdṛśaḥ?",
  "S04bsa052_u:4637": "Dhs_30.32 athāmūḍhamatirnityaṃ nityaṃ dharmaparāyaṇaḥ /",
  "S04bsa052_u:4638": "bhikṣuvṛttāvabhirato bhikṣurbhavati tādṛśaḥ //",
  "S04bsa052_u:4639": "Dhs_30.33 na tṛptirdarśanārāmaiḥ sādhūnāṃ darśane ratiḥ /",
  "S04bsa052_u:4640": "niṣkrāntagṛhakalmāṣo bhikṣurbhavati tādṛśaḥ //",
  "S04bsa052_u:4641": "Dhs_30.34 na nṛtyagītasandarśī (satyaṃ)",
  "S04bsa052_u:4642": "ca punarīkṣate /",
  "S04bsa052_u:4643": "saṃrakṣito śmaśāneṣu bhikṣurbhavati tādṛśaḥ //",
  "S04bsa052_u:4644": "Dhs_30.35 ekāhaṃ paramaṃ piṇḍamādatte 'nyatra kāṅkṣati /",
  "S04bsa052_u:4645": "tribhāgakukṣisantuṣṭo bhikṣurbhavati tādṛśaḥ //",
  "S04bsa052_u:4646": "Dhs_30.36 vastrottamavivarjī yaḥ pāṃsukūleṣu rajyate /",
  "S04bsa052_u:4647": "muktāhāravihāro yo bhikṣurbhavati tādṛśaḥ //",
  "S04bsa052_u:4648": "Dhs_30.37 karmāṇyārabhate yo na nirāśaḥ sa ca karmasu /",
  "S04bsa052_u:4649": "niruddhako noparato bhikṣurbhavati tādṛśaḥ //",
  "S04bsa052_u:4650": "Dhs_30.38 kāyakoṭivinirmukto mohadhvāntavivarjitaḥ /",
  "S04bsa052_u:4651": "aliptaḥ pāpakairdharmaibhikṣurbhavati tādṛśaḥ //",
  "S04bsa052_u:4652": "Dhs_30.39 sarvāśayajanānītaḥ sarvāśayavivarjitaḥ /",
  "S04bsa052_u:4653": "sarvāśayavinirmukto bhikṣurbhavati tādṛśaḥ //",
  "S04bsa052_u:4654": "Dhs_30.40 āryāṣṭāṅgena mārgeṇa nirvāṇapurataḥ sthitaḥ /",
  "S04bsa052_u:4655": "sarvārthadharmatā hyeṣā bhikṣurbhavati tādṛśaḥ //",
  "S04bsa052_u:4656": "Dhs_30.41 śāntendriyo dṛḍhamatiḥ kāmapākavivarjitaḥ /",
  "S04bsa052_u:4657": "ekāgrasaṃsthitamanā bhikṣurbhavati tādṛśaḥ //",
  "S04bsa052_u:4658": "Dhs_30.42 bhūmisaṅkramaṇajño yo bhūmitattvanidarśakaḥ /",
  "S04bsa052_u:4659": "bhūmeḥ parāparajño yo bhikṣurbhavati tādṛśaḥ //",
  "S04bsa052_u:4660": "Dhs_30.43 sambhavāsambhavān dharmān hetupratyayasambhavān /",
  "S04bsa052_u:4661": "jānīte vidhivat sarvān bhikṣurbhavati tādṛśaḥ //",
  "S04bsa052_u:4662": "Dhs_30.44 brahmacārī ṛtujñānī styānamiddhavivarjitaḥ /",
  "S04bsa052_u:4663": "kalpodagro 'vanau dakṣo bhikṣurbhavati tādṛśaḥ //",
  "S04bsa052_u:4664": "Dhs_30.45 śamasthovipaśyanāśca caturdhyānarataśca yaḥ /",
  "S04bsa052_u:4665": "ālaye muditārāmo bhikṣurbhavati tādṛśaḥ //",
  "S04bsa052_u:4666": "Dhs_30.46 pakṣiṇo gaganasthasya chāyevānugataḥ sadā /",
  "S04bsa052_u:4667": "saddharmasyānujīvī sa bhikṣurbhavati tādṛśaḥ //",
  "S04bsa052_u:4668": "Dhs_30.47 kleśopakleśabadhakaḥ samadarśī śubhānvitaḥ /",
  "S04bsa052_u:4669": "anāpānavidhijño yo bhikṣurbhavati tādṛśaḥ //",
  "S04bsa052_u:4670": "Dhs_30.48 anukramavidhijño yo yogavit tattvadarśakaḥ /",
  "S04bsa052_u:4671": "pārāpāravidhijño yo bhikṣurbhavati tādṛśaḥ //",
  "S04bsa052_u:4672": "Dhs_30.49 yo na hṛṣyati harṣeṣu bhayeṣu na bibheti ca /",
  "S04bsa052_u:4673": "mukto harṣabhayodvegairbhikṣurbhavati tādṛśaḥ //",
  "S04bsa052_u:4674": "Dhs_30.50 janmamaraṇatattvajñaḥ surāsuranamaskṛtaḥ /",
  "S04bsa052_u:4675": "parāvarajñaḥ sattvānāṃ bhikṣurbhavati tādṛśaḥ //",
  "S04bsa052_u:4676": "Dhs_30.51 saṅghāṭimātrasaṃhṛṣṭaḥ sañcayeṣu na rajyate /",
  "S04bsa052_u:4677": "alpeccho brahmacārī yo bhikṣurbhavati tādṛśaḥ //",
  "S04bsa052_u:4678": "Dhs_30.52 ekāśī vṛkṣamūle yaḥ sadā dhyānaṃ samīhate /",
  "S04bsa052_u:4679": "lābhasatkāravirato bhikṣurbhavati tādṛśaḥ //",
  "S04bsa052_u:4680": "Dhs_30.53 upekṣākaruṇārāgo mokṣadoṣavivarjitaḥ /",
  "S04bsa052_u:4681": "nirdagdhadoṣasarvasvo bhikṣurbhavati tādṛśaḥ //",
  "S04bsa052_u:4682": "Dhs_30.54 mandavīryakusīdānāṃ bhikṣūṇāṃ darśanāya ca /",
  "S04bsa052_u:4683": "nānyayogābhirakto yo bhikṣurbhavati tādṛśaḥ //",
  "S04bsa052_u:4684": "Dhs_30.55 na śayyāsanasambhogī bhikṣurbuddhena bhāṣitaḥ /",
  "S04bsa052_u:4685": "kausīdyabhirato yastu nāsau kalyāṇamarhati //",
  "S04bsa052_u:4686": "Dhs_30.56 kleśānāṃ mūlapākaṃ hi kausīdyaṃ yasya vidyate /",
  "S04bsa052_u:4687": "tasya duḥkhaṃ mahāghoraṃ saṃsāre sampravartate //",
  "S04bsa052_u:4688": "Dhs_30.57 kausīdyameva yasyāsti tasya dharmo na vidyate /",
  "S04bsa052_u:4689": "kevalaṃ vastramātreṇa 'bhikṣuḥ' sa iti kathyate //",
  "S04bsa052_u:4690": "bhikṣurbhavati na tādṛśaḥ",
  "S04bsa052_u:4691": "Dhs_30.58 nādhyāpane ratiryasya na dhyānenāśu rakṣati /",
  "S04bsa052_u:4692": "kevalaṃ vastumātreṇa bhikṣurbhavati tādṛśaḥ //",
  "S04bsa052_u:4693": "Dhs_30.59 vihārābhirato yastu na rato dharmagocare /",
  "S04bsa052_u:4694": "strīmadyalolupamatibhikṣurasti na tādṛśaḥ //",
  "S04bsa052_u:4695": "Dhs_30.60 (bhavenmatiryasya nityaṃ vividhe)",
  "S04bsa052_u:4696": "pāpakarmaṇi /",
  "S04bsa052_u:4697": "sa bhikṣurdeśito buddhaiḥ na bhoktā svakagocare //",
  "S04bsa052_u:4698": "Dhs_30.61 varamāśīviṣaviṣaṃ kathitaṃ tāmrameva ca /",
  "S04bsa052_u:4699": "bhuktasyātyantaduḥśīlairadhikaṃ pāpabhojanam //",
  "S04bsa052_u:4700": "Dhs_30.62 yo hi nārhati piṇḍāya nāsau piṇḍāya kalpate /",
  "S04bsa052_u:4701": "yasya piṇḍikṛtāḥ kleśāḥ sarpā iva vileśayāḥ //",
  "S04bsa052_u:4702": "Dhs_30.63 sa bhikṣuḥ piṇḍabhojī syānna strīdarśanatatparaḥ /",
  "S04bsa052_u:4703": "bandhakaṃ yadi cātmānaṃ kṛtvā paraśubhakṣatim //",
  "S04bsa052_u:4704": "bhikṣurdurguṇānāṃ svarūpam",
  "S04bsa052_u:4705": "Dhs_30.64 kathaṃ sa bhikṣurvijñeyaḥ saṅgharatnapradūṣakaḥ /",
  "S04bsa052_u:4706": "yasyeṣṭā lābhasatkārā viṣayā yasya sammatāḥ //",
  "S04bsa052_u:4707": "Dhs_30.65 nāridarśanasākāṅkṣī na bhikṣurna gṛhīva saḥ /",
  "S04bsa052_u:4708": "rājaseviṣu sṛṣṭāśo madyapaḥ krodhanastathā //",
  "S04bsa052_u:4709": "Dhs_30.66 sadā bhikṣurbañcayate dāyakānnanu cetasā /",
  "S04bsa052_u:4710": "upāyanānyupādāya rājadvārāśritā hi ye /",
  "S04bsa052_u:4711": "saṃrabdhā gṛhibhiḥ sārdha yathā nāgā vanāśritāḥ //",
  "S04bsa052_u:4712": "Dhs_30.67 tasmāt tāneva puṣṇanti vāterṣyāste samāgatāḥ /",
  "S04bsa052_u:4713": "putradārān parityajya ye śāntā ratnamāśritāḥ //",
  "S04bsa052_u:4714": "bhikṣorguṇānāṃ māhātmyam",
  "S04bsa052_u:4715": "Dhs_30.68 prahāya doṣān yo bhikṣurasti darśanatattvavit /",
  "S04bsa052_u:4716": "rūpādiskandhatattvajño mokṣāya yatate sadā //",
  "S04bsa052_u:4717": "Dhs_30.69 dharmāvabodhābhirato dhyānārāmavihāravān",
  "S04bsa052_u:4718": "tattvalakṣaṇasambodhāt prāpnuyāt padamavyayam //",
  "S04bsa052_u:4719": "Dhs_30.70 maitryārāmo hi satatamudyukto dharmagocare /",
  "S04bsa052_u:4720": "tattvalakṣaṇatattvajño bhikṣurbhavati tādṛśaḥ //",
  "S04bsa052_u:4721": "Dhs_30.71 yoniśastu matiryasya kāmakrodhairna hanyate /",
  "S04bsa052_u:4722": "sa bhikṣuriti vijñeyo viparītastato 'nyathā //",
  "S04bsa052_u:4723": "Dhs_30.72 sarvabhūtadṛḍhaḥ śāntaḥ sarvasaṅgativarjitaḥ /",
  "S04bsa052_u:4724": "sarvabandhananirmukto bhikṣurbhavati tattvavit //",
  "S04bsa052_u:4725": "Dhs_30.73 karmaṇi yasya vijñānaviṣayairyo na hanyate /",
  "S04bsa052_u:4726": "nirmalaḥ syāt kanakavat santuṣṭo bhikṣurucyate //",
  "S04bsa052_u:4727": "Dhs_30.74 priyāpriye mano yasya na lepamanugacchati /",
  "S04bsa052_u:4728": "saṅkalpānāṃ vidhijño yaḥ sarvapāpavivarjitaḥ //",
  "S04bsa052_u:4729": "Dhs_30.75 anyasaṃduṣṭacarito dharmaśīlo jitendriyaḥ /",
  "S04bsa052_u:4730": "ahīnasatvo matimān bhikṣurbhavati tādṛśaḥ //",
  "S04bsa052_u:4731": "Dhs_30.76 śāstre śāstrārthavijñāne matiryasya sadā ratā /",
  "S04bsa052_u:4732": "na pānabhojanarataḥ sa bhikṣuḥ śāntamānasaḥ //",
  "S04bsa052_u:4733": "bhikṣoḥ svarūpanirūpaṇam",
  "S04bsa052_u:4734": "Dhs_30.77 vanāraṇyavihāreṣu śmaśāne tṛṇasaṃstare /",
  "S04bsa052_u:4735": "ramate yasya tu mano bhikṣurbhavati tādṛśaḥ //",
  "S04bsa052_u:4736": "Dhs_30.78 doṣāṇāṃ karmatattvajñaḥ phalavit pariśeṣataḥ /",
  "S04bsa052_u:4737": "hetupratyayatattvajño bhikṣuḥ syād vītakalmaṣaḥ //",
  "S04bsa052_u:4738": "Dhs_30.79 (hata) kilviṣakāntāro hatadoṣo jitendriyaḥ /",
  "S04bsa052_u:4739": "punarbhavavidhijño yo bhikṣuḥ śāntamanāḥ (smṛta) //",
  "S04bsa052_u:4740": "Dhs_30.80 notkarṣo hṛṣṭahṛdaye nindayā naiva rūṣyati /",
  "S04bsa052_u:4741": "samudratulyagāmbhīryo yogavān bhikṣurucyate //",
  "S04bsa052_u:4742": "Dhs_30.81 āveṇiko dṛḍhamatiḥ sūkṣmavādī na lolupaḥ /",
  "S04bsa052_u:4743": "kāmavādī samo dakṣaḥ sa bhikṣuḥ śānta ucyate //",
  "S04bsa052_u:4744": "Dhs_30.82 kāmadhātūpagān hetūn rūpadhātau tathaiva ca /",
  "S04bsa052_u:4745": "āruṣyeṣu ca tattvajñaḥ śāstrā bhikṣuḥ sa ucyate //",
  "S04bsa052_u:4746": "Dhs_30.83 na laukikakathāsaktaḥ śatrudoṣabadhe sadā /",
  "S04bsa052_u:4747": "viṣavad yasya viṣayāḥ sa bhikṣurdeśito budhaiḥ //",
  "S04bsa052_u:4748": "Dhs_30.84 śuddhā yasya (hi)",
  "S04bsa052_u:4749": "kāmeṣu matirbhavati nityaśaḥ /",
  "S04bsa052_u:4750": "sa nirmuktamatirbhikṣurmuktaḥ saṃsārabandhanāt //",
  "S04bsa052_u:4751": "Dhs_30.85 dhyānādhyayanakarmaṇyaḥ kausīdyaṃ yasya dūrataḥ /",
  "S04bsa052_u:4752": "hitakārī ca sattvānām āraṇyo bhikṣurucyate //",
  "S04bsa052_u:4753": "Dhs_30.86 praśnottaramatiryasya pratibhāvan jitendriyaḥ /",
  "S04bsa052_u:4754": "sa dharmaḥ kathito jñeyo viparītastṛṇaiḥ samaḥ //",
  "S04bsa052_u:4755": "buddhaśāsane kīdṛg bhikṣuḥ śastaḥ?",
  "S04bsa052_u:4756": "Dhs_30.87 kāyamānasabhīryasya sarvadā naiva khidyate /",
  "S04bsa052_u:4757": "sarvakṛtyakaro jñeyo yaḥ saṅghāya ca tatparaḥ //",
  "S04bsa052_u:4758": "Dhs_30.88 na parārtha na lobhārtha yaśo 'rtha kurute na tu /",
  "S04bsa052_u:4759": "saṅghakārye matiryasya sa muktaḥ sarvabandhanaiḥ //",
  "S04bsa052_u:4760": "Dhs_30.89 na svargārtha matiryasya lābhārtha yaśase na vā /",
  "S04bsa052_u:4761": "nirvāṇārtha kriyā sarvā sa bhikṣuḥ srota ucyate //",
  "S04bsa052_u:4762": "Dhs_30.90 pāpebhyo nityavirataḥ satkṛtyeṣu rataḥ sadā /",
  "S04bsa052_u:4763": "na pāpamitrasaṃsargī bhikṣuḥ syād buddhaśāsane //",
  "S04bsa052_u:4764": "Dhs_30.91 maitryā bhāvitacittasya dakṣasya ṛjucetasaḥ /",
  "S04bsa052_u:4765": "śikṣāpadeṣu raktasya nirvāṇaṃ nātidūrataḥ //",
  "S04bsa052_u:4766": "Dhs_30.92 jarāmaraṇaśīlasya saṃsāravimukhasya ca /",
  "S04bsa052_u:4767": "dhyāne 'pi na pramattasya nirvāṇaṃ nātidūrataḥ //",
  "S04bsa052_u:4768": "Dhs_30.93 anityatāvidhijñasya śūnyatāvatkriyāvataḥ /",
  "S04bsa052_u:4769": "dhyānotkarṣavidhijñasya nirvāṇaṃ nātidūrataḥ //",
  "S04bsa052_u:4770": "Dhs_30.94 dhīro 'yamagracoro 'yaṃ yo 'yaṃ bhikṣurasaṃvṛtaḥ /",
  "S04bsa052_u:4771": "antaḥpurīvarasrāvī bahiścīvarasaṃvṛtaḥ //",
  "S04bsa052_u:4772": "dharmavinayād rikto bhikṣurduḥkhabhāgī bhavedeva",
  "S04bsa052_u:4773": "Dhs_30.95 yathā yatnamayo rāśiḥ sarvo 'sāraśca durbalaḥ /",
  "S04bsa052_u:4774": "evaṃ sañcarati rikto vitatho bhikṣuvādikaḥ //",
  "S04bsa052_u:4775": "Dhs_30.96 sa nārakeyo duḥśīlaḥ saṅgharatnabahiṣkṛtaḥ /",
  "S04bsa052_u:4776": "kāyasya bhedānnarakaṃ nīyate cittavañcitaḥ //",
  "S04bsa052_u:4777": "Dhs_30.97 vañcito dharmavinayād yāti tat svena karmaṇā /",
  "S04bsa052_u:4778": "malinastamasā baddho duḥkhabhāgī bhaviṣyati //",
  "S04bsa052_u:4779": "Dhs_30.98 aprāvṛtaḥ śubhadhaman nagnaḥ sādhujugupsitaḥ /",
  "S04bsa052_u:4780": "nayate narakaṃ ghoraṃ yathā dharmabahiṣkṛtaḥ //",
  "S04bsa052_u:4781": "Dhs_30.99 aśobhanasya nicayo duḥkhadvāramanāvṛtam /",
  "S04bsa052_u:4782": "saṃsārabandhanaṃ tīvraṃ dauḥśīlyamiti kathyate //",
  "S04bsa052_u:4783": "Dhs_30.100 asaṃvareṇa yo dagdhaḥ sa dagdho vahninā bhṛśam /",
  "S04bsa052_u:4784": "tasya saṃvarakṣīṇasya vinipāto dhruvaṃ sthitaḥ //",
  "S04bsa052_u:4785": "kukartṛbhikṣurapi narakaṃ yāti",
  "S04bsa052_u:4786": "Dhs_30.101 manasā saṃvarasthena svācāraiḥ saṃvarāyate /",
  "S04bsa052_u:4787": "samūḍhacaryāmāruhya narakāyopakalpate //",
  "S04bsa052_u:4788": "Dhs_30.102 aśubhaṃ vardhate tasya divārātrau ca sarvataḥ /",
  "S04bsa052_u:4789": "yasya śīlamayaṃ ratnaṃ dauḥśīlyena nivāritam //",
  "S04bsa052_u:4790": "Dhs_30.103 dharmaśūnyasya riktasya tamasā saṃvṛtasya ca /",
  "S04bsa052_u:4791": "vidyate 'saṃvarastasya yo na śaucāya kalpate //",
  "S04bsa052_u:4792": "Dhs_30.104 asaṃvaramayaḥ pāśo malinaḥ sādhuvarjitaḥ /",
  "S04bsa052_u:4793": "ākarṣati sa duḥśīlān pāpiṣṭhān śīlavarjitān //",
  "S04bsa052_u:4794": "Dhs_30.105 asaṃvaraiśca dauḥśīlyaiḥ pāpaiśca saha saṅgatiḥ /",
  "S04bsa052_u:4795": "dūtakā narakasyaite kāmānāmapi sevakāḥ //",
  "S04bsa052_u:4796": "Dhs_30.106 asaṃvṛtaprasūtasya capalasya viśeṣataḥ /",
  "S04bsa052_u:4797": "pāpakarmābhiyuktasya narakaṃ nātidūrataḥ //",
  "S04bsa052_u:4798": "Dhs_30.107 kimete nāvagacchanti karmaṇāṃ sadṛśaṃ phalam /",
  "S04bsa052_u:4799": "akṣipātāya mūḍhāya durmatau (ye) vimohitāḥ //",
  "S04bsa052_u:4800": "Dhs_30.108 ahanyahani vardhante pāpanadyo durāsadāḥ /",
  "S04bsa052_u:4801": "duḥkhormimālāścapalāḥ pāpiṣṭhajanahāriṇaḥ //",
  "S04bsa052_u:4802": "Dhs_30.109 na teṣāṃ sukaraṃ janma na teṣāṃ sukaraṃ manaḥ /",
  "S04bsa052_u:4803": "aśīlāḥ puruṣā ye vā śukladharmavivarjitāḥ //",
  "S04bsa052_u:4804": "dharmo 'tyuccaḥ śubho mārgaḥ",
  "S04bsa052_u:4805": "Dhs_30.110 atyuccaśca śubho mārgaḥ sa 'dharma' iti kathyate /",
  "S04bsa052_u:4806": "taṃ prāpyamanujaḥ śīghraṃ prayāti padamacyutam //",
  "S04bsa052_u:4807": "Dhs_30.111 tato 'pavādāḥ sādhyante śaktimantaḥ sukhāstu ye /",
  "S04bsa052_u:4808": "saṃvarasya sadā dāsāsteṣāṃ duḥkhaṃ na vidyate /",
  "S04bsa052_u:4809": "dauḥśīlyaparamo hyeṣa malinīkurute nṛṇām //",
  "S04bsa052_u:4810": "Dhs_30.112 ye śaikṣyapadavibhraṣṭā bhāgino narakasya te /",
  "S04bsa052_u:4811": "evaṃ jñātvā naraḥ sarva saṃvaraṃ pratipadyate //",
  "S04bsa052_u:4812": "śubhadharmī bhikṣurnirvāṇaṃ nāticiraṃ prāpnoti",
  "S04bsa052_u:4813": "Dhs_30.113 bhavārṇasya sarvasya setubhūto hi saṃvaraḥ /",
  "S04bsa052_u:4814": "śuddhājīvaviśuddhasya śāntavaktrasya karmaṇaḥ //",
  "S04bsa052_u:4815": "Dhs_30.114 dhyāyino vipramuktasya nirvāṇaṃ nātidūrataḥ /",
  "S04bsa052_u:4816": "dhūrdharasyāpramattasya śmaśānavanasevinaḥ //",
  "S04bsa052_u:4817": "Dhs_30.115 śāyino bhūtale nityaṃ nirvāṇaṃ nātidūrataḥ /",
  "S04bsa052_u:4818": "pāṃśuśayyāvalambāṃsapātamekaṃ sajarjaram //",
  "S04bsa052_u:4819": "Dhs_30.116 santoṣaḥ phalamūlaiśca sa sukhī buddhasambhavaḥ /",
  "S04bsa052_u:4820": "vipramuktasya kāmebhyaḥ santoṣo hītarasya ca //",
  "S04bsa052_u:4821": "Dhs_30.117 savimuktakacittasya nirvāṇaṃ nātidūrataḥ /",
  "S04bsa052_u:4822": "kuhakāmalamuktasya rajo vā tasya tāyinaḥ //",
  "S04bsa052_u:4823": "Dhs_30.118 ākāśasamacittasya nirvāṇaṃ nātidūrataḥ /",
  "S04bsa052_u:4824": "bahubaddhapadairyuktā vijñeyā (bhava)cārikā //",
  "S04bsa052_u:4825": "Dhs_30.119 nāśikā brahmacaryasya nirvāṇagatiduḥkhikā /",
  "S04bsa052_u:4826": "sevyate yā janairnityaṃ prākṛtaiḥ śīlavarjitaiḥ //",
  "S04bsa052_u:4827": "Dhs_30.120 ajastraṃ parivarjyā sā dhyāyibhistattvadarśibhiḥ /",
  "S04bsa052_u:4828": "daurbalyamūlamekā sā manaskārapraṇāśikā //",
  "S04bsa052_u:4829": "Dhs_30.121 nāśinī brahmacaryasya narakasya pradarśikā /",
  "S04bsa052_u:4830": "bhraṃśikā svargamārgasya duḥkhasāgaraśoṣikā //",
  "S04bsa052_u:4831": "Dhs_30.122 dūtikā pretalokasya tiryagyoninipātikā /",
  "S04bsa052_u:4832": "nāmnā saṅgaṇikā sevā saṃsāre bandhamātṛkā //",
  "S04bsa052_u:4833": "Dhs_30.123 dhyānādhyayanaśaktaiva varjyā nityaṃ hi bhikṣubhiḥ /",
  "S04bsa052_u:4834": "dhyānādhyayananirmukto nimittābhirataḥ sadā //",
  "S04bsa052_u:4835": "paradharmo bhayāvahaḥ",
  "S04bsa052_u:4836": "Dhs_30.124 vivarjitaḥ śubhairdharmairapāpagamanāya saḥ /",
  "S04bsa052_u:4837": "svadharma yaḥ parityajya paradharmeṣu rajyate //",
  "S04bsa052_u:4838": "Dhs_30.125 dharmadvayaparibhraṣṭo vinipātāya kalpate /",
  "S04bsa052_u:4839": "svagṛhaṃ yaḥ parityajya paraveśyāni tiṣṭhati //",
  "S04bsa052_u:4840": "Dhs_30.126 sadāyaṃ lāghavaṃ yāti nidhanaṃ cāśu gacchati /",
  "S04bsa052_u:4841": "tathā yo vimatirbhūto vidvanmānī janecchayā //",
  "S04bsa052_u:4842": "Dhs_30.127 svadharmaviratiṃ kṛtvā paradharmeṣu vartate /",
  "S04bsa052_u:4843": "adharme cāśayastasya paraliṅgopajīvinaḥ //",
  "S04bsa052_u:4844": "Dhs_30.128 tṛṇavidyābhilipto 'yaṃ pretaḥ pāpeṣu pacyate /",
  "S04bsa052_u:4845": "yaśo 'ntaṃ padamāsthāya pāpakarmaṇi vartate //",
  "S04bsa052_u:4846": "nāsau bhikṣurihocyate",
  "S04bsa052_u:4847": "Dhs_30.129 śaśvat sa patito dṛṣṭaḥ śāsanāntāt pravartate /",
  "S04bsa052_u:4848": "nispṛhaḥ kāmacaryāsu nirāmodaḥ pravarjitaḥ //",
  "S04bsa052_u:4849": "ārabdhavīryaḥ santuṣṭo dhyāyī bhikṣurihocyate //",
  "S04bsa052_u:4850": "Dhs_30.130 na ca kāmeṣu saṃsakto nityāhāravihāravān /",
  "S04bsa052_u:4851": "kāṣāyasaṃvṛtaḥ kṣauro nāsau bhikṣurihocyate //",
  "S04bsa052_u:4852": "Dhs_30.131 nimittabodhako (yastu)",
  "S04bsa052_u:4853": "nakṣatragaticintakaḥ /",
  "S04bsa052_u:4854": "rājasevāpramattaśca na sa bhikṣurihocyate //",
  "S04bsa052_u:4855": "Dhs_30.132 vaidyakarmāṇi kurvaśca śruti saṅgrathanaṃ tathā /",
  "S04bsa052_u:4856": "saṅkīrṇā dinacaryā ca kurvan bhikṣuḥ praṇaśyati //",
  "S04bsa052_u:4857": "Dhs_30.133 dhyānādhyayanavidveṣī rataḥ saṅgaṇikāsu ca /",
  "S04bsa052_u:4858": "lobhasatkāralābhaṃ ca kurvan bhikṣuḥ praṇaśyati //",
  "S04bsa052_u:4859": "Dhs_30.134 suvarṇadhātusaṃsakto bahumitraratiśca yaḥ /",
  "S04bsa052_u:4860": "anyalābhābhilāṣito bhikṣuḥ patati śāsanāt //",
  "S04bsa052_u:4861": "Dhs_30.135 tapasaḥ saṅganirmukto na pāpagaṇasevakaḥ /",
  "S04bsa052_u:4862": "saktūdakena santuṣṭaḥ sa bhikṣurniṣṭhuraḥ smṛtaḥ //",
  "S04bsa052_u:4863": "kaḥ śuddho bhikṣuḥ?",
  "S04bsa052_u:4864": "Dhs_30.136 āgatān viṣayān sarvān tyajati jvalanopamān /",
  "S04bsa052_u:4865": "viśuddhadoṣo maṇivacchuddho bhikṣurihocyate //",
  "S04bsa052_u:4866": "Dhs_30.137 antarbahirviśuddhātmā jñānādibhiralaṅkṛtaḥ /",
  "S04bsa052_u:4867": "śraddhayā śīlavastreṇa kriyāvān bhikṣurucyate //",
  "S04bsa052_u:4868": "Dhs_30.138 lobhadharmavyatīto yaḥ sthito merurivācalaḥ /",
  "S04bsa052_u:4869": "sarvalokapriyaḥ śāntaḥ pārago bhikṣurucyate //",
  "S04bsa052_u:4870": "Dhs_30.139 trirātrivāsī kutrāpi kuśāsanavidhārakaḥ /",
  "S04bsa052_u:4871": "girigahvarasevī ca vimukto bhikṣurucyate //",
  "S04bsa052_u:4872": "Dhs_30.140 pāpabhīrurasaṃsparśī saṃvṛtaḥ ca susaṃvṛtaḥ /",
  "S04bsa052_u:4873": "jñānasevī sthiraḥ śānta ekākī bhikṣurucyate //",
  "S04bsa052_u:4874": "Dhs_30.141 acalaḥ priyavādī ca pāpamitravivarjitaḥ /",
  "S04bsa052_u:4875": "aśaktaḥ sarvakṛtyeṣu mukto bhikṣurihocyate //",
  "S04bsa052_u:4876": "rājasevā kukaṣāyoktisevā",
  "S04bsa052_u:4877": "Dhs_30.142 rājasevā vigarhyāsti bhikṣoścāraṇyavāsinaḥ /",
  "S04bsa052_u:4878": "kukaṣāyoktisevāsau mṛtyutaskarajīvikā //",
  "S04bsa052_u:4879": "Dhs_30.143 na hi rājasevako bhikṣuryaḥ sevyo devatairapi /",
  "S04bsa052_u:4880": "na hiṃsāsavasaṃsṛṣṭo mahate 'śucisevakaḥ //",
  "S04bsa052_u:4881": "bhikṣoḥ rājasevā na śobhate",
  "S04bsa052_u:4882": "Dhs_30.144 nirmalasya nirāmasya nispṛhasya ca dehinaḥ /",
  "S04bsa052_u:4883": "saṃsārabhayabhītasya rājasevā na śobhate //",
  "S04bsa052_u:4884": "Dhs_30.145 vanāraṇyaśmaśāneṣu palvalo giribhūmiṣu /",
  "S04bsa052_u:4885": "prāntabhūmiṣu grāmasya sthitaḥ bhikṣuḥ praśobhate //",
  "S04bsa052_u:4886": "Dhs_30.146 vanāraṇyaśmaśāneṣu bhikṣurna rājasevayā /",
  "S04bsa052_u:4887": "dhyānādhyayananirmuktaḥ kavalāhārabhojitā /",
  "S04bsa052_u:4888": "na bhikṣuriti vijñeyaḥ piśācasamamānasaḥ //",
  "S04bsa052_u:4889": "Dhs_30.147 dhyānāddhi vimalaṃ saukhyaṃ pravadanti manīṣiṇaḥ /",
  "S04bsa052_u:4890": "na tatsukhātsukhaṃ cānyadasti loke kathañcana //",
  "S04bsa052_u:4891": "Dhs_30.148 taduttamadhyānasukhaṃ muktvā yaḥ puruṣādhamaḥ /",
  "S04bsa052_u:4892": "raseṣu ramate bālastena mūḍho vihanyate //",
  "S04bsa052_u:4893": "Dhs_30.149 viṣayairbhrāmitasyāsya nityaṃ tadgatacetasaḥ /",
  "S04bsa052_u:4894": "vardhante 'kuśalā dharmāḥ paralokāpakarṣakāḥ //",
  "S04bsa052_u:4895": "ātmajño bhikṣurnirvāṇamadhigacchati",
  "S04bsa052_u:4896": "Dhs_30.150 ātmano yānahīnaśca gurupṛcchanakastathā /",
  "S04bsa052_u:4897": "bhikṣurudyuktavīryaśca nirvāṇamadhigacchati //",
  "S04bsa052_u:4898": "Dhs_30.151 śrutaṃ yāvad bhavatyeva tāvadeva prabhāṣate /",
  "S04bsa052_u:4899": "ātmajño mānahīnaśca bhikṣurbhavati tattvavid //",
  "S04bsa052_u:4900": "Dhs_30.152 mānāpamānahīno yo mārgāmārgavicakṣaṇaḥ /",
  "S04bsa052_u:4901": "svaparārthavidhijño yaḥ sa tuṣṭo bhikṣurucyate //",
  "S04bsa052_u:4902": "māninaḥ kutaḥ śāntiḥ?",
  "S04bsa052_u:4903": "Dhs_30.153 māninaḥ krūramanasaścapalasyālpamedhasaḥ /",
  "S04bsa052_u:4904": "lābhasatkārayātasya kutaḥ śāntirbhaviṣyati? //",
  "S04bsa052_u:4905": "Dhs_30.154 prasannācārayuktasya jñānagocarasevinaḥ /",
  "S04bsa052_u:4906": "saṃsāradoṣabhītasya pravrajyā saphalā matā //",
  "S04bsa052_u:4907": "Dhs_30.155 svabhāvaparabhāveṣu yasya buddhirnamuñcati /",
  "S04bsa052_u:4908": "na karmaṇyavipāke ca mārgāmārge tathaiva ca //",
  "S04bsa052_u:4909": "Dhs_30.156 sadācāraviyuktasya sukhaduḥkhābhayasya ca /",
  "S04bsa052_u:4910": "nivāsopahato bhikṣurbālavad dṛśyate paraiḥ //",
  "S04bsa052_u:4911": "Dhs_30.157 tṛṇavallaghutāṃ yāti svārthācca parihīyate /",
  "S04bsa052_u:4912": "nivāsopahato bhikṣuḥ parihīṇavane sthitaḥ //",
  "S04bsa052_u:4913": "Dhs_30.158 dhyānādhyayanakṛtyeṣu mano naiva pravartate /",
  "S04bsa052_u:4914": "nivāsopahato bhikṣurjanasañcayatatparaḥ //",
  "S04bsa052_u:4915": "Dhs_30.159 sañcayavyagramanasā jīvitaṃ parihīyate /",
  "S04bsa052_u:4916": "kṣiṇoti retasaṃ svasya jīvitaṃ naiva gacchati //",
  "S04bsa052_u:4917": "kaḥ durgatiṃ yāti?",
  "S04bsa052_u:4918": "Dhs_30.160 na ca vindati yat kṛtvā sukhamanyatra bhujyate /",
  "S04bsa052_u:4919": "nivāsopahato bhikṣurjanasañcayatatparaḥ /",
  "S04bsa052_u:4920": "pāpāni yāti nityaṃ sa tena gacchati durgatim //",
  "S04bsa052_u:4921": "śrāmaṇyadharmasya mahattvam",
  "S04bsa052_u:4922": "Dhs_30.161 anabhipretamanaso nirāśasya ca dehinaḥ /",
  "S04bsa052_u:4923": "sarvasaṅgavimuktasya śrāmaṇyaṃ saphalaṃ matam //",
  "S04bsa052_u:4924": "Dhs_30.162 girigahvaravṛkṣeṣu nityaṃ dhyānavihāriṇaḥ /",
  "S04bsa052_u:4925": "prasīdati śubhaṃ jñānaṃ dauḥśīlyaparivarjitam //",
  "S04bsa052_u:4926": "keṣāṃ saphalaṃ jīvanam?",
  "S04bsa052_u:4927": "Dhs_30.163 sarvasaṅgavinirmukto viṣayairna ca vañcitaḥ /",
  "S04bsa052_u:4928": "(sa) bhikṣu niṣphalo jñeyaḥ śuṣkendhanamivānalaḥ //",
  "S04bsa052_u:4929": "nirvāṇābhiratasya bhikṣoḥ praśaṃsā",
  "S04bsa052_u:4930": "Dhs_30.164 nirvāṇābhirato yo hi bhītasya vibhavārṇavāt /",
  "S04bsa052_u:4931": "bhikṣurbhavati śuddhātmā na nivāsena karhicit //",
  "S04bsa052_u:4932": "tṛṣṇā eva anarthakarī",
  "S04bsa052_u:4933": "Dhs_30.165 lobhamoheṣu ye śaktāste śaktā tṛṣṇayā sadā /",
  "S04bsa052_u:4934": "tṛṣṇābandhanabaddhānāṃ nāyaṃ loko na cāparaḥ //",
  "S04bsa052_u:4935": "dharmajño durgati na labhate",
  "S04bsa052_u:4936": "Dhs_30.166 asaṃśaktā matiryasya mithyākarmasu sarvadā /",
  "S04bsa052_u:4937": "apakṣapātī dharmajño na sa gacchati durgatim //",
  "S04bsa052_u:4938": "kaḥ munirucyate?",
  "S04bsa052_u:4939": "Dhs_30.167 doṣapaṅkemano yasya na limpati kathañcana /",
  "S04bsa052_u:4940": "ekārāmavihārīyo nirāśo munirucyate //",
  "S04bsa052_u:4941": "Dhs_30.168 nirmukto vimalācāro nivṛttamalakalmaṣaḥ /",
  "S04bsa052_u:4942": "mukto yo viṣayaiḥ sarvairāraṇyo munirucyate //",
  "S04bsa052_u:4943": "Dhs_30.169 lokadharmairna nirvedaṃ samāyāti kathañcana /",
  "S04bsa052_u:4944": "sukhaduḥkhasamaprajño nirmalo munirucyate //",
  "S04bsa052_u:4945": "Dhs_30.170 santoṣaḥ paramo(dharmo)",
  "S04bsa052_u:4946": "nityaṃ kāmavivarjitaḥ /",
  "S04bsa052_u:4947": "nirāmayaḥ kṛcchrajīvī śucirmunirihocyate //",
  "S04bsa052_u:4948": "Dhs_30.171 nayenna tena saṃśleṣaṃ yatra yatrānugacchati /",
  "S04bsa052_u:4949": "ekacārī dṛḍhamatiḥ kriyāvān munirucyate //",
  "S04bsa052_u:4950": "Dhs_30.172 śubhāśubhānāṃ sarveṣāṃ karmaṇāṃ phalatattvavit /",
  "S04bsa052_u:4951": "śubhāśubhaparityāgī loke 'sau munirucyate //",
  "S04bsa052_u:4952": "Dhs_30.173 udyukto doṣanāśāya nityakāmagatiḥ smṛtaḥ /",
  "S04bsa052_u:4953": "udayavyayatattvajño buddhimān munirucyate //",
  "S04bsa052_u:4954": "Dhs_30.174 deśakālavidāṃ śreṣṭho 'dvayavādī jitendriyaḥ /",
  "S04bsa052_u:4955": "saṃsārabhayabhīto 'yaṃ praśānto munirucyate //",
  "S04bsa052_u:4956": "kaḥ bhikṣuḥ nirvāṇamadhigacchati?",
  "S04bsa052_u:4957": "Dhs_30.175 ekārāmagato bhikṣuḥ saṃkṣiptendriyapañcakaḥ /",
  "S04bsa052_u:4958": "dehalakṣaṇatattvajño nirvāṇamadhigacchati //",
  "S04bsa052_u:4959": "Dhs_30.176 vīryavān (satyavāk)",
  "S04bsa052_u:4960": "bhikṣurnityaṃ doṣavivarjitaḥ /",
  "S04bsa052_u:4961": "udyānamiva krīḍāyā nirvāṇamadhigacchati //",
  "S04bsa052_u:4962": "kalyāṇadharmī bhava",
  "S04bsa052_u:4963": "Dhs_30.177 dagdhe kleśe vayaṃ dagdhā vanaṃ dagdhaṃ yathāgninā /",
  "S04bsa052_u:4964": "kalyāṇadharme saṃraktā na raktā kāmabhojane //",
  "S04bsa052_u:4965": "māyayā janāḥ vañcakāḥ bhavanti",
  "S04bsa052_u:4966": "Dhs_30.178 nityaṃ prāptyutsukā ye (hi)",
  "S04bsa052_u:4967": "nityaṃ svajanasaṃratāḥ /",
  "S04bsa052_u:4968": "māyayā vañcakā (ye tu)",
  "S04bsa052_u:4969": "mūḍhāste dharmavartmani //",
  "S04bsa052_u:4970": "śubhakarmaṇi manaḥ kāryaḥ",
  "S04bsa052_u:4971": "Dhs_30.179 ramaṇīyānyaraṇyāni tatraiva ramate manaḥ /",
  "S04bsa052_u:4972": "ramante vītarāgāste na tu kāmagaveṣiṇaḥ //",
  "S04bsa052_u:4973": "Dhs_30.180 sa kathābhirato yastu rato viṣayatṛṣṇayoḥ /",
  "S04bsa052_u:4974": "na yāsyati puraṃ śāntaṃ yo ca mṛtyuṃ na vindati //",
  "S04bsa052_u:4975": "advayavādī bhava",
  "S04bsa052_u:4976": "Dhs_30.181 yo 'tyantaśāntamanasā nityaṃ dhyānaparāyaṇaḥ /",
  "S04bsa052_u:4977": "ādimadhyāntakalyāṇo nityamadvayagocaraḥ //",
  "S04bsa052_u:4978": "// iti bhikṣuvargastriṃśaḥ //",
  "S04bsa052_u:4979": "karuṇādānaśīlānikṣāntirvīryamathāpi ca /",
  "S04bsa052_u:4980": "dhyānaṃ prajñātha nirvāṇo mano bhikṣuśca te daśa //",
  "S04bsa052_u:4981": "// iti tṛtīyam udānam //",
  "S04bsa052_u:4982": "atha caturtham udānam",
  "S04bsa052_u:4983": "(puṇyadevasukhairmitrarājastutibhiranvitāḥ /",
  "S04bsa052_u:4984": "saddharmasmṛtivaipulyai gṛhīto 'yaṃ samuccayaḥ // ) //",
  "S04bsa052_u:4985": "(31) puṇyavargaḥ",
  "S04bsa052_u:4986": "puṇyapraśaṃsā",
  "S04bsa052_u:4987": "Dhs_31.1 ramaṇīyāni puṇyāni phalaṃ teṣāṃ paraṃ śubham /",
  "S04bsa052_u:4988": "tasmāt kuruta puṇyāni nāsti puṇyasamaṃ dhanam //",
  "S04bsa052_u:4989": "Dhs_31.2 puṇyaṃ nidhānamakṣayyaṃ puṇyaṃ ratnamanuttamam /",
  "S04bsa052_u:4990": "pradīpasadṛśaṃ puṇyaṃ mātṛvat pitṛvat sadā //",
  "S04bsa052_u:4991": "Dhs_31.3 puṇyaṃ kṛtvā gatā devāḥ puṇyaṃ nayati sadgatim /",
  "S04bsa052_u:4992": "puṇyaṃ kṛtvā narā loke modante tridive hi (te) //",
  "S04bsa052_u:4993": "puṇyaṃ paraṃ sukham",
  "S04bsa052_u:4994": "Dhs_31.4 puṇyādhikā hi puruṣā bhavanti sukhinaḥ sadā /",
  "S04bsa052_u:4995": "tasmāt kuruta puṇyāni nāsti puṇyasamaṃ sukham //",
  "S04bsa052_u:4996": "Dhs_31.5 puṇyaṃ kṛtvā gatā devāḥ puṇyapriyadhanasya ca /",
  "S04bsa052_u:4997": "hetubhūtaṃ sadā dṛṣṭaṃ tasmāt puṇyaṃ paraṃ sukham //",
  "S04bsa052_u:4998": "puṇyādṛte sukhamasaṃbhavam",
  "S04bsa052_u:4999": "Dhs_31.6 puṇyaṃ nityottamaṃ dṛṣṭaṃ chāyāvadanugāmikam /",
  "S04bsa052_u:5000": "tasmāt sukhaṃ paraṃ puṇyaṃ nāsti puṇyādṛte sukham //",
  "S04bsa052_u:5001": "puṇyāpuṇyaphalayorantaram",
  "S04bsa052_u:5002": "Dhs_31.7 puṇyottīrṇāḥ punardevā patanti sukṛtānugāḥ /",
  "S04bsa052_u:5003": "puṇyāpuṇyaphalo lokastasmāt puṇyaṃ samācaret //",
  "S04bsa052_u:5004": "apuṇyanindā",
  "S04bsa052_u:5005": "Dhs_31.8 ye puṇyahīnā durdāntā nityaṃ kugatigāminaḥ /",
  "S04bsa052_u:5006": "kutasteṣāṃ sukhaṃ dṛṣṭaṃ sikatāsu yathā ghṛtam //",
  "S04bsa052_u:5007": "Dhs_31.9 vittena vañcitā mūḍhāḥ puṇyena parivañcitāḥ /",
  "S04bsa052_u:5008": "na teṣāṃ vidyate śarma duḥkhaṃ teṣāmanuttaram //",
  "S04bsa052_u:5009": "puṇyavaśād devalokaṃ gacchati",
  "S04bsa052_u:5010": "Dhs_31.10 mānuṣyaṃ sukṛtaṃ hyetat kṛte bhavati dehinaḥ /",
  "S04bsa052_u:5011": "tena karmavipākena svargalokeṣu jāyate //",
  "S04bsa052_u:5012": "Dhs_31.11 priyo bhavati yasyātmā yasya saukhye sthitā matiḥ /",
  "S04bsa052_u:5013": "sa karotu mahatpuṇyaṃ devalokopapattaye //",
  "S04bsa052_u:5014": "dharmacārī puruṣa eva sukhamavāpnute",
  "S04bsa052_u:5015": "Dhs_31.12 dharmacārī hi puruṣaḥ sukhāt sukhamavāpnute /",
  "S04bsa052_u:5016": "nirmalaśca parāṃ śāntiṃ kṣipramevādhigacchati /",
  "S04bsa052_u:5017": "tasmāt kuruta puṇyāni (yannityaṃ)",
  "S04bsa052_u:5018": "sāṃpracāyikam //",
  "S04bsa052_u:5019": "puṇyakarttṛ avyayaṃ sukhamaśnute",
  "S04bsa052_u:5020": "Dhs_31.13 puṇyakārī sadā dānto padaṃ gacchati cāvyayam /",
  "S04bsa052_u:5021": "ramaṇīyāni puṇyāni karaṇīyānyanekaśaḥ //",
  "S04bsa052_u:5022": "puṇyasya vaicitryaṃ dharmasya upādeyatā ca",
  "S04bsa052_u:5023": "Dhs_31.14 vicitraṃ hi kṛtaṃ puṇyaṃ vicitraṃ paripacyate /",
  "S04bsa052_u:5024": "dharmādharmapradhānasya jīvalokasya sarvataḥ /",
  "S04bsa052_u:5025": "śamatrāṇo yathā dharmastasmād dharmarato bhavet //",
  "S04bsa052_u:5026": "adharmī duḥkhaṃ prāpnoti",
  "S04bsa052_u:5027": "Dhs_31.15 yo (hi) dharma parityajya ramate kukṛte naraḥ /",
  "S04bsa052_u:5028": "tasya duṣkṛtadagdhasya duḥkhaṃ bhavati nityaśaḥ //",
  "S04bsa052_u:5029": "dharme eva manaḥ kāryam",
  "S04bsa052_u:5030": "Dhs_31.16 yāvannābhyeti maraṇaṃ yāvat sakalacintanam /",
  "S04bsa052_u:5031": "tāvad dharme manaḥ kāryamupaśāntirbhaviṣyati //",
  "S04bsa052_u:5032": "paropakartṛ nirvāṇapuraṃ yāti",
  "S04bsa052_u:5033": "Dhs_31.17 yo hi deśayate dharma pareṣāṃ hitakāṅkṣayā /",
  "S04bsa052_u:5034": "sa mātā sa pitā caiva nirvāṇapuradeśakaḥ //",
  "S04bsa052_u:5035": "śāstuḥ subhāṣitamamūlyam",
  "S04bsa052_u:5036": "Dhs_31.18 śubhādhikaparaścaikaḥ yo deśayati deśikaḥ /",
  "S04bsa052_u:5037": "sa gatyantaramārgajño nātho bhavati dehinām /",
  "S04bsa052_u:5038": "na mūlyaṃ vidyate śāstuḥ subhāṣitapadasya vai //",
  "S04bsa052_u:5039": "sādhāraṇadravyād dharmadravyasya vailakṣaṇyam",
  "S04bsa052_u:5040": "Dhs_31.19 na padaṃ labhate śāntaṃ yad dhanairupalabhyate /",
  "S04bsa052_u:5041": "dravyaṃ sādhāraṇaṃ dṛṣṭaṃ na dharmo buddhibandhanam //",
  "S04bsa052_u:5042": "dharmadravyamakṣuṇṇamasti",
  "S04bsa052_u:5043": "Dhs_31.20 dravyaṃ vinaśyati nṛṇāṃ dharmadravyaṃ na jātu vai /",
  "S04bsa052_u:5044": "ābhyantarasahastrāṇi dharma eko 'nugacchati //",
  "S04bsa052_u:5045": "na dhanaṃ padamapyekaṃ gacchantamanugacchati /",
  "S04bsa052_u:5046": "Dhs_31.21 hīyate draviṇaṃ teṣāṃ rājacaurokāgnibhiḥ /",
  "S04bsa052_u:5047": "dharmavittaṃ na tacchakyamapahartu kathañcana //",
  "S04bsa052_u:5048": "ato dharmaparo bhavet",
  "S04bsa052_u:5049": "Dhs_31.22 acireṇāpi kālena bhuktvā saukhyamanekaśaḥ /",
  "S04bsa052_u:5050": "bhavatyavaśyaṃ patanaṃ tasmād dharmaparo bhavet //",
  "S04bsa052_u:5051": "Dhs_31.23 dharma ekaḥ paraṃ trāṇaṃ dharma ekaḥ parā gatiḥ /",
  "S04bsa052_u:5052": "dharmeṇa pūrvavartyeṣa maraṇaṃ cāpyadharmataḥ //",
  "S04bsa052_u:5053": "dharmacāriṇaḥ praśaṃsā",
  "S04bsa052_u:5054": "Dhs_31.24 varaṃ dharmo dharmacārī dharmameva niṣevate /",
  "S04bsa052_u:5055": "sa sukhāt sukhamāpnoti na duḥkhamanupaśyati //",
  "S04bsa052_u:5056": "adharmacāriṇo nindā",
  "S04bsa052_u:5057": "Dhs_31.25 adharmacārī puruṣo yadādharma niṣevate /",
  "S04bsa052_u:5058": "sa tadā duḥkhamāpnoti narakeṣu punaḥ punaḥ //",
  "S04bsa052_u:5059": "nirvāṇamahattvam",
  "S04bsa052_u:5060": "Dhs_31.26 ratnatrayaprasādasya bhāvitasyāpyanekaśaḥ /",
  "S04bsa052_u:5061": "phalaṃ bhavati nirvāṇaṃ pūrvasvargopajīvinaḥ //",
  "S04bsa052_u:5062": "ātmanaiva puṇyamācaraṇīyam",
  "S04bsa052_u:5063": "Dhs_31.27 ātmanā kriyate puṇyamātmanā pratipadyate /",
  "S04bsa052_u:5064": "sukhaṃ vā yadi vā duḥkhamātmanaivopabhujyate //",
  "S04bsa052_u:5065": "śīlavataḥ puṇyaprabhāvo vipulaḥ",
  "S04bsa052_u:5066": "Dhs_31.28 nadīstrota ivājastraṃ puruṣasya pravartate /",
  "S04bsa052_u:5067": "puṇyaprabhāvo vipulo yasya śīle rataṃ manaḥ //",
  "S04bsa052_u:5068": "Dhs_31.29 bhavajanyaṃ phalaṃ yasya (yasmai)",
  "S04bsa052_u:5069": "dharmo na rocate /",
  "S04bsa052_u:5070": "dharmo hi nayati svarga dharmacārī sukhānvitaḥ //",
  "S04bsa052_u:5071": "dharmādṛte puruṣaḥ narakaṃ yāti",
  "S04bsa052_u:5072": "Dhs_31.30 etadeva hi paryāptaṃ yad dharmaparipālanam /",
  "S04bsa052_u:5073": "dharmādṛte hi puruṣo narakānupadhāvati //",
  "S04bsa052_u:5074": "dharmavigarhaṇānmaraṇaṃ śreyaḥ",
  "S04bsa052_u:5075": "Dhs_31.31 śreyo bhaveddhi maraṇaṃ na tu dharmavigarhaṇam /",
  "S04bsa052_u:5076": "dharmeṇa varjito lokaḥ saṃsāre sarvadā bhramet //",
  "S04bsa052_u:5077": "dharmavirahitasya duḥkhamayaṃ jīvanam",
  "S04bsa052_u:5078": "Dhs_31.32 dharmacakṣurvimuktasya mohenākrāntacetasaḥ /",
  "S04bsa052_u:5079": "vṛthā saukhyamidaṃ dṛṣṭaṃ dṛṣṭvā yāto yathāparaḥ //",
  "S04bsa052_u:5080": "Dhs_31.33 dharmāṅkuro manaḥ kṣetre naiva rohatyacetasaḥ /",
  "S04bsa052_u:5081": "yasya śīlapradā buddhiḥ dharmācaraṇatatparā //",
  "S04bsa052_u:5082": "Dhs_31.34 śubhena saviśuddhena bhāvitena prayatnataḥ /",
  "S04bsa052_u:5083": "prayānti tat padaṃ śāntaṃ yatra duḥkhaṃ na vidyate //",
  "S04bsa052_u:5084": "indriyavaśī māraṃ nātivartate",
  "S04bsa052_u:5085": "Dhs_31.35 indriyāṇāṃ vaśe yastu viṣayeṣu tathaiva ca /",
  "S04bsa052_u:5086": "sa sarvabandhanairbaddhaḥ sa māraṃ nātivartate //",
  "S04bsa052_u:5087": "pāpakairdharmairalipta eva svasthaḥ",
  "S04bsa052_u:5088": "Dhs_31.36 aliptapāpakairdharmaiḥ nirdhanāt kanakadyutiḥ /",
  "S04bsa052_u:5089": "sa muktabhavakāntāraḥ svastho bhavati sarvataḥ //",
  "S04bsa052_u:5090": "buddhādīnāṃ pūjayā nirvāṇalābhaḥ",
  "S04bsa052_u:5091": "Dhs_31.37 buddho yeṣāṃ bahumato nityaṃ dharmaśca gocaraḥ /",
  "S04bsa052_u:5092": "śuśrūṣācāryapādānāṃ śraddadhānaśca karmaṇām //",
  "S04bsa052_u:5093": "Dhs_31.38 triratnapūjayā nityaṃ sadbuddhiśca (su) nirmalā /",
  "S04bsa052_u:5094": "mātāpitṛṇāṃ pūjātaḥ nirvāṇapuragāminām //",
  "S04bsa052_u:5095": "Dhs_31.39 pravrajyābhāvadharmāśca sameṣāṃ samprakīrtitāḥ /",
  "S04bsa052_u:5096": "brahmacaryāttacaryāṇāṃ sarvasaukhyāgrakārakāḥ //",
  "S04bsa052_u:5097": "dharmadānaṃ sarvottamam",
  "S04bsa052_u:5098": "Dhs_31.40 dānānāmuttamaṃ dānaṃ dharmadānaṃ prakathyate /",
  "S04bsa052_u:5099": "udyogānāṃ sadā dhyānaṃ yena gacchati nirvṛtim //",
  "S04bsa052_u:5100": "agrayastathāgataḥ proktaḥ",
  "S04bsa052_u:5101": "Dhs_31.41 ūrdhvādhastiryaguktasya lokasyānekakarmaṇaḥ /",
  "S04bsa052_u:5102": "agrayastathāgataḥ prokto dharmāṇāṃ tattvadarśakaḥ //",
  "S04bsa052_u:5103": "Dhs_31.42 vargāṇāṃ cārthasaṅghore pravaraḥ śānta ucyate /",
  "S04bsa052_u:5104": "kṣetrāṇāṃ trividhaṃ puṇyaṃ guṇaduḥkhobhayaṃ tataḥ //",
  "S04bsa052_u:5105": "Dhs_31.43 mātā pitṛsamaḥ pūjya upādhyāyaḥ sadā bhavet /",
  "S04bsa052_u:5106": "sa unmīlayate cakṣurvaśagocaratāṃ prati //",
  "S04bsa052_u:5107": "niḥsukhā viṣayā matāḥ",
  "S04bsa052_u:5108": "Dhs_31.44 agrāhyā vā sadā dṛṣṭā muninā tattvadarśinā /",
  "S04bsa052_u:5109": "sukhasya bhūmayo hyetā niḥsukhā viṣayā matāḥ //",
  "S04bsa052_u:5110": "Dhs_31.45 yadyevaṃ kurute dharma nirmalaṃ mārgadarśinam /",
  "S04bsa052_u:5111": "saukhyaṃ tasya bhavennityaṃ na saukhyaṃ devabhūmiṣu //",
  "S04bsa052_u:5112": "Dhs_31.46 bhavāntareṣu sukṛtaṃ pṛṣṭhato dehināṃ sthitam /",
  "S04bsa052_u:5113": "sa āhūya prayatnena sevitavyaḥ sadā naraiḥ //",
  "S04bsa052_u:5114": "Dhs_31.47 anāgate bhayaṃ yo hi paśyati buddhacakṣuṣā /",
  "S04bsa052_u:5115": "sa paṇḍitaḥ sadā dhīro mūrkhatvādatibhīrukaḥ //",
  "S04bsa052_u:5116": "Dhs_31.48 vipattijaṃ bhayaṃ dṛṣṭvā (mārga)",
  "S04bsa052_u:5117": "paśyati buddhimān /",
  "S04bsa052_u:5118": "sa hi vighne tu samprāpte na viṣādena bādhyate //",
  "S04bsa052_u:5119": "Dhs_31.49 atha mūḍhamatirnityaṃ viṣayāneva sevate /",
  "S04bsa052_u:5120": "vimohitaḥ sa viṣayaiḥ paścāttāpena dahyate //",
  "S04bsa052_u:5121": "samagraṃ janma puṇyāni karaṇīyāni",
  "S04bsa052_u:5122": "Dhs_31.50 yāvat samagraṃ janmedaṃ jñānaṃ yāti vināvilam /",
  "S04bsa052_u:5123": "tāvat kuruta puṇyāni duḥkhaṃ hayakṛtapuṇyatā //",
  "S04bsa052_u:5124": "Dhs_31.51 kṣayaṃ prayānti puṇyāni tvaritaṃ yāti jīvitam /",
  "S04bsa052_u:5125": "dharmasaṅgrahaṇe yatnaḥ karttavyastuṣite suraiḥ //",
  "S04bsa052_u:5126": "Dhs_31.52 yo hi dharma parityajya pramādopahato naraḥ /",
  "S04bsa052_u:5127": "na sañcinoti puṇyāni sa paścādapi tapyate //",
  "S04bsa052_u:5128": "Dhs_31.53 na yāvadāyāti jarā na vyādhiḥ saha mṛtyunā /",
  "S04bsa052_u:5129": "tāvat kāryāṇi puṇyāni mā paścāt paritapyatha //",
  "S04bsa052_u:5130": "Dhs_31.54 asaṅgṛhītapuṇyasya pramādopahatasya ca /",
  "S04bsa052_u:5131": "narake kāraṇaṃ duḥkhaṃ pramādastvāṃ haniṣyati //",
  "S04bsa052_u:5132": "Dhs_31.55 kiṃ tasya jīvitenārthaḥ kiṃ bhāgyaiḥ kiṃ ca bāndhavaiḥ /",
  "S04bsa052_u:5133": "sabalendriyatāṃ prāpya yo na dharmarataḥ sadā //",
  "S04bsa052_u:5134": "Dhs_31.56 ahanyahani karttavyaṃ dharmasaṅgrahaṇe manaḥ /",
  "S04bsa052_u:5135": "viratiścāpi pāpebhyaḥ sādhūnāṃ darśane na ca //",
  "S04bsa052_u:5136": "Dhs_31.57 śīlena yaḥ suro janma labdhvedaṃ kāmamohitaḥ /",
  "S04bsa052_u:5137": "na sañcinoti puṇyāni sa bhavaṃ nātivartate //",
  "S04bsa052_u:5138": "dharmaratāḥ sadā vandyāḥ",
  "S04bsa052_u:5139": "Dhs_31.58 jñānārambhābhiratayaḥ śīlaratnavibhūṣitāḥ /",
  "S04bsa052_u:5140": "kāmarāgāddhi ye bhītā devānāṃ devasammatāḥ //",
  "S04bsa052_u:5141": "Dhs_31.59 devāste hi sadā vandyā ye dharme niratāḥ sadā /",
  "S04bsa052_u:5142": "ye tu nityaṃ bhavāsaktāste sarve nidhanaṃ gatāḥ //",
  "S04bsa052_u:5143": "Dhs_31.60 dharmasetumimaṃ prāpya pārāvāragataṃ mahat /",
  "S04bsa052_u:5144": "na sañcarati yastūrṇa bhavānnaiva pramucyate //",
  "S04bsa052_u:5145": "śubhaṃ naiva praṇaśyati",
  "S04bsa052_u:5146": "Dhs_31.61 śubhānucāridharmaiśca śubhaṃ bhavati sarvadā /",
  "S04bsa052_u:5147": "kalpakoṭisahastreṇa śubhaṃ naiva praṇaśyati //",
  "S04bsa052_u:5148": "puṇyaprāptyarthe karaṇīyāni karttavyāni",
  "S04bsa052_u:5149": "Dhs_31.62 saṅgṛhītaṃ sadā śīlaṃ jñānaṃ ca parivartitam /",
  "S04bsa052_u:5150": "dānaṃ cābhikṣayā dattaṃ bhavati svarasātmakam //",
  "S04bsa052_u:5151": "sadaiva guṇāḥ sevyāḥ",
  "S04bsa052_u:5152": "Dhs_31.63 doṣāstrayaḥ praṇaśyanti tribhirdānādibhirnṛṇām /",
  "S04bsa052_u:5153": "tasmād doṣān parityajya guṇāḥ sevyāḥ prayatnataḥ //",
  "S04bsa052_u:5154": "jñānena laukikaṃ duḥkhaṃ naśyati",
  "S04bsa052_u:5155": "Dhs_31.64 saṃsargo dharmaśīlānāṃ jñānārambhaḥ prayatnataḥ /",
  "S04bsa052_u:5156": "naśyati bhavajaṃ duḥkhamarkapādairyathā tamaḥ //",
  "S04bsa052_u:5157": "Dhs_31.65 abhyupeyo devarato devatābhiśca vandyate /",
  "S04bsa052_u:5158": "prāpya janmāntara cāpi nirvṛtiṃ cāśu gacchati //",
  "S04bsa052_u:5159": "// iti puṇyavarga ekatriṃśaḥ //",
  "S04bsa052_u:5160": "(32) devavargaḥ",
  "S04bsa052_u:5161": "saugatamārge carantaḥ puruṣā devatulyāḥ",
  "S04bsa052_u:5162": "Dhs_32.1 panthāno muninā śāstre uktā ye tattvadarśinā /",
  "S04bsa052_u:5163": "taistu samprasthitāste (hi)",
  "S04bsa052_u:5164": "puruṣā devasammatāḥ //",
  "S04bsa052_u:5165": "sugatokto mārgaḥ",
  "S04bsa052_u:5166": "Dhs_32.2 satyaṃ hi dānaṃ ca tathaiva maitrī sattveṣu rakṣā priyavāditā ca /",
  "S04bsa052_u:5167": "samyaktvadṛṣṭirvimalaṃ manaśca panthānamāhustridivasya buddhāḥ //",
  "S04bsa052_u:5168": "Dhs_32.3 śukladharmasamāyuktaḥ śuklacittasamanvitaḥ /",
  "S04bsa052_u:5169": "sukhāt sukhataraṃ yāti jyotirjyotiḥparāyaṇaḥ //",
  "S04bsa052_u:5170": "Dhs_32.4 jyoti(hi)rjyotiṣā pūrṇa dīpo dīpāntarād yathā /",
  "S04bsa052_u:5171": "tasmāddhi paramāṃllokān prayātā samprapadyate //",
  "S04bsa052_u:5172": "ācāravān devānāmantikaṃ vrajet",
  "S04bsa052_u:5173": "Dhs_32.5 yasya śuddhaṃ sadā cittaṃ nirmalaṃ maṇivat sadā /",
  "S04bsa052_u:5174": "sa śānto nirmamo dhīmān devānāmantikaṃ vrajet //",
  "S04bsa052_u:5175": "Dhs_32.6 dhyānaśīlasamādhibhyo yasya cittaṃ śubhānvitam /",
  "S04bsa052_u:5176": "sa dhīmān kāñcanaprakhyo devānāmantikaṃ vrajet //",
  "S04bsa052_u:5177": "Dhs_32.7 prāṇātipātād virataḥ sarvasattvadayāparaḥ /",
  "S04bsa052_u:5178": "ṛtusroto 'nukampāśca devānāmantikaṃ vrajet //",
  "S04bsa052_u:5179": "Dhs_32.8 śrutavān sarvalokasya krūrakarmavivarjitaḥ /",
  "S04bsa052_u:5180": "aliptaḥ pāpakairdharmairdevānāmantikaṃ vrajet //",
  "S04bsa052_u:5181": "Dhs_32.9 tṛṇavat kāñcanaṃ yasya kāmā yasya viṣopamāḥ /",
  "S04bsa052_u:5182": "sa kāmavarjako dhīmān devānāmantikaṃ vrajet //",
  "S04bsa052_u:5183": "Dhs_32.10 nākṛṣyate manaḥ kāmairviṣayai rāgahetubhiḥ /",
  "S04bsa052_u:5184": "samantātbhavakāntārairdevānāmantikaṃ vrajet //",
  "S04bsa052_u:5185": "Dhs_32.11 bhinnāḥ paramparā ādau mitravān dhanabāndhavaḥ /",
  "S04bsa052_u:5186": "yaḥ karoti susaṃśliṣṭā devānāmantikaṃ vrajet //",
  "S04bsa052_u:5187": "Dhs_32.12 yasya buddhisthitaṃ veśma na buddhiḥ kvāpi rāgiṇī /",
  "S04bsa052_u:5188": "sa jitārirviśuddhātmā devānāmantikaṃ vrajet //",
  "S04bsa052_u:5189": "Dhs_32.13 praśastakāyakarmānto yaḥ pāpavirataḥ sukhī /",
  "S04bsa052_u:5190": "sa kāmavirato dhyāyī devānāmantikaṃ vrajet //",
  "S04bsa052_u:5191": "Dhs_32.14 pāpamitravinirmuktastṛṣṇāviṣavivarjitaḥ /",
  "S04bsa052_u:5192": "na baddhaḥ strībhayaiḥ pāśairdevānāmantikaṃ vrajet //",
  "S04bsa052_u:5193": "Dhs_32.15 prayatnavādī yo dharme dānaśīlasamādhimān /",
  "S04bsa052_u:5194": "nityodyukto dṛḍhamatirdevānāmantikaṃ vrajet //",
  "S04bsa052_u:5195": "Dhs_32.16 samyagbandhano yena pāśaśchinno yathāsinā /",
  "S04bsa052_u:5196": "sacchinnapāśaḥ svavaśī devānāmantikaṃ vrajet //",
  "S04bsa052_u:5197": "śubhakarmavipākena devaloke udbhavaḥ",
  "S04bsa052_u:5198": "Dhs_32.17 manuṣyabhūtā ye sattvāścaranti sukṛtāvahāḥ /",
  "S04bsa052_u:5199": "tena karmavipākena suraloke prasūyate //",
  "S04bsa052_u:5200": "dharmapathāśritā eva balinaḥ",
  "S04bsa052_u:5201": "Dhs_32.18 manuṣyāṇāṃ balād devā devānāṃ balino narāḥ /",
  "S04bsa052_u:5202": "anyonyabalino te ye saddharmapathamāsthitāḥ //",
  "S04bsa052_u:5203": "tistro 'pāyabhūmayaḥ",
  "S04bsa052_u:5204": "Dhs_32.19 devānāṃ sugatirmartyāḥ martyānāṃ sugatiḥ surāḥ /",
  "S04bsa052_u:5205": "apāyabhūmayastisraḥ śubhakarmavivarjitāḥ //",
  "S04bsa052_u:5206": "sarva sukhaṃ dharmādhīnam",
  "S04bsa052_u:5207": "Dhs_32.20 dharmādhīnaṃ sukhaṃ sarva dharmādhīnā hi nirvṛtiḥ /",
  "S04bsa052_u:5208": "dharmaḥ supteṣu jāgarti dharmo hi paramā gatiḥ //",
  "S04bsa052_u:5209": "devairasurā jitāḥ",
  "S04bsa052_u:5210": "Dhs_32.21 dharmeṇa nirjito 'dharmaḥ satyenānṛtiko jitaḥ /",
  "S04bsa052_u:5211": "jñānena varjito moho devaistu hyasurā jitāḥ //",
  "S04bsa052_u:5212": "devalokaṃ sukhodayam",
  "S04bsa052_u:5213": "Dhs_32.22 sopānabhūtā ye tāni karmāṇi tridivasya hi /",
  "S04bsa052_u:5214": "yoniṃ tyaktvā narā yānti devalokaṃ sukhodayam //",
  "S04bsa052_u:5215": "vāksaṃyamena budhāstridivaṃ sukhaṃ bhuñjanti",
  "S04bsa052_u:5216": "Dhs_32.23 caturvidho vāṅniyamaḥ ko 'pi trividhapañcadhā /",
  "S04bsa052_u:5217": "saptasopānamārūpyaṃ gacchanti tridivaṃ budhāḥ //",
  "S04bsa052_u:5218": "Dhs_32.24 prabhayā te ca divyantaḥ svaśarīreṇa jātayā /",
  "S04bsa052_u:5219": "ramante svargabhuvane rañjitāḥ svena karmaṇā //",
  "S04bsa052_u:5220": "śīlameva śubhasya kāraṇam",
  "S04bsa052_u:5221": "Dhs_32.25 nityāmodavihārā(ye)",
  "S04bsa052_u:5222": "nityaṃ saukhyavihāriṇaḥ /",
  "S04bsa052_u:5223": "yad devā devabhavane śīlaṃ tatra hi kāraṇam //",
  "S04bsa052_u:5224": "Dhs_32.26 yadapsaraḥ parivṛtā yat sūryaśaśisannibhāḥ /",
  "S04bsa052_u:5225": "devāḥ samantād deveṣu tatsarvaśubhahetukam //",
  "S04bsa052_u:5226": "Dhs_32.27 yadīpsitaṃ sambhavati sambhūtaṃ ca na hīyate /",
  "S04bsa052_u:5227": "vartate ca śubhaṃ nityaṃ tat sarva śubhahetukam //",
  "S04bsa052_u:5228": "śubhacārī devānāṃ samatāṃ vrajet",
  "S04bsa052_u:5229": "Dhs_32.28 śubhacārī sadā dānī sarvabhūtadayārataḥ /",
  "S04bsa052_u:5230": "dānamaitryā sadā yukto devānāṃ samatāṃ vrajet //",
  "S04bsa052_u:5231": "Dhs_32.29 prāṇātipātād virataḥ sarvasattvadayāparaḥ /",
  "S04bsa052_u:5232": "samyagājīvakarmānto devānāṃ saṅgatiṃ vrajet //",
  "S04bsa052_u:5233": "Dhs_32.30 adatte na ratiḥ kiñcid dāne cāsya sadāmatiḥ /",
  "S04bsa052_u:5234": "śāntendriyamatirdhīmān devasaṅgatimaśnute //",
  "S04bsa052_u:5235": "Dhs_32.31 mithyākāmairvimukto yaḥ satpathābhirataḥ sadā /",
  "S04bsa052_u:5236": "nirvāṇakāṃkṣī vimalo devānāmantikaṃ vrajet //",
  "S04bsa052_u:5237": "Dhs_32.32 vimanaskaṃ hi yat prīte puruṣe kurute laghu /",
  "S04bsa052_u:5238": "madyavarjī paraṃ dhīro devānāmantikaṃ vrajet //",
  "S04bsa052_u:5239": "pramādavirahitaḥ sukhamāpnoti",
  "S04bsa052_u:5240": "Dhs_32.33 sukha (prāṇo)",
  "S04bsa052_u:5241": "hi yo devaḥ pramādaṃ nānusevate /",
  "S04bsa052_u:5242": "sukhāt sukhamavāpnoti nirvṛttiṃ cādhigacchati //",
  "S04bsa052_u:5243": "Dhs_32.34 kṣayāvasānaṃ tat saukhyaṃ nirvāṇamiti śāśvatam /",
  "S04bsa052_u:5244": "tat saprāpyavimāneṣu rājante puruṣottamāḥ //",
  "S04bsa052_u:5245": "Dhs_32.35 uccāduccaro merustasmāduccaṃ sadā sukham /",
  "S04bsa052_u:5246": "śubhena niyato janturakaniṣṭhān surān (jayet) //",
  "S04bsa052_u:5247": "Dhs_32.36 niravadye kutastṛptirdevaloke viśeṣataḥ /",
  "S04bsa052_u:5248": "atīva saukhyaṃ labhate kasmād deveṣu sarvadā //",
  "S04bsa052_u:5249": "kaḥ saukhyamupalabhyate?",
  "S04bsa052_u:5250": "Dhs_32.37 tṛṣṇāgniparidagdhena na saukhyamupalabhyate /",
  "S04bsa052_u:5251": "evaṃ sukṛtadagdhena na saukhyamupalabhyate //",
  "S04bsa052_u:5252": "Dhs_32.38 trividhaṃ sukṛtaṃ kṛtvā triprakāraṃ trihetukam /",
  "S04bsa052_u:5253": "etadagryaṃ tribhūmiṣṭhaṃ (triguṇaṃ ca)",
  "S04bsa052_u:5254": "phalaṃ mahat //",
  "S04bsa052_u:5255": "Dhs_32.39 ahiṃsādānaparamā ye saddharmaparāyaṇāḥ /",
  "S04bsa052_u:5256": "satyakṣāntidamairyuktāḥ tridivaṃ(te) samāgatāḥ //",
  "S04bsa052_u:5257": "Dhs_32.40 divyābharaṇasampannā divyamālyavibhūṣitāḥ /",
  "S04bsa052_u:5258": "yad devā divyamatayaḥ (kurvanti)",
  "S04bsa052_u:5259": "śubhameva tat //",
  "S04bsa052_u:5260": "Dhs_32.41 devānāṃ yanmahatsaukhyaṃ(na)",
  "S04bsa052_u:5261": "nyūnādhikyamāsthitam /",
  "S04bsa052_u:5262": "nyūnamadhyaṃ tu yasyaitat phalaṃ puṇyasya dṛśyate //",
  "S04bsa052_u:5263": "puṇyakartā devalokaṃ gacchati",
  "S04bsa052_u:5264": "Dhs_32.42 yena yāvaddhi yat puṇyaṃ kṛtaṃ bhavati dehinā /",
  "S04bsa052_u:5265": "tasya tāvaddhi tat saukhyaṃ devalokeṣu pacyate //",
  "S04bsa052_u:5266": "śīlasaṃrakṣaṇamāvaśyakam",
  "S04bsa052_u:5267": "Dhs_32.43 svāgataṃ tava bho bhadra!",
  "S04bsa052_u:5268": "sukṛtaṃ kṛtavānasi /",
  "S04bsa052_u:5269": "saptadhā rakṣitaṃ śīlaṃ tasyaitat phalamāgatam //",
  "S04bsa052_u:5270": "ramasva saha daivataiḥ",
  "S04bsa052_u:5271": "Dhs_32.44 vanopavanaśaileṣu padmākaravaneṣu ca /",
  "S04bsa052_u:5272": "harmyāgreṣu ramasva (tvaṃ kāñcaneṣu)",
  "S04bsa052_u:5273": "sadaivataḥ //",
  "S04bsa052_u:5274": "Dhs_32.45 vanopavanaśaileṣu vaidūryaśikhareṣu ca /",
  "S04bsa052_u:5275": "vanādriṣu ca naikeṣu ramasva saha daivataiḥ //",
  "S04bsa052_u:5276": "Dhs_32.46 kalpavṛkṣeṣu ramyeṣu nadīprastravaṇeṣu ca /",
  "S04bsa052_u:5277": "saritsu ca viśālāsu (ramasva)",
  "S04bsa052_u:5278": "saha daivataiḥ //",
  "S04bsa052_u:5279": "Dhs_32.47 strotasvinyādiyukteṣu parvateṣu nadīṣu ca /",
  "S04bsa052_u:5280": "nagareṣu mahārtheṣu ramasva saha daivataiḥ //",
  "S04bsa052_u:5281": "Dhs_32.48 madagandhipraroheṣu nīlotpalavaneṣu ca /",
  "S04bsa052_u:5282": "yakṣasadmasu ramyeṣu ramasva saha daivataiḥ //",
  "S04bsa052_u:5283": "Dhs_32.49 bhūmibhāgeṣu cānteṣu ratnākaravaneṣu ca /",
  "S04bsa052_u:5284": "vimāneṣu ca ramyeṣu ramasva saha daivataiḥ //",
  "S04bsa052_u:5285": "Dhs_32.50 pañcāṅgikena tūryeṇa manaḥprahlādakāriṇā /",
  "S04bsa052_u:5286": "nṛtyamānaḥ sukhī nityaṃ ramasva saha daivataiḥ //",
  "S04bsa052_u:5287": "Dhs_32.51 śīlabījaṃ śodhayitvā śīleṣu vividheṣu ca /",
  "S04bsa052_u:5288": "krīḍa tvaṃ vividhairdivyairyathārthamanusevase //",
  "S04bsa052_u:5289": "Dhs_32.52 yatprabhāmālino devā ramante vividhaiḥ sukhaiḥ /",
  "S04bsa052_u:5290": "tacchubhasya phalaṃ dṛṣṭaṃ nirmalasya viśeṣataḥ //",
  "S04bsa052_u:5291": "Dhs_32.53 yadetairvividhaiḥ saukhyairdevāḥ krīḍantyanekaśaḥ /",
  "S04bsa052_u:5292": "na vayaṃ hetavastatra (tatra hetuḥ) purākṛtam //",
  "S04bsa052_u:5293": "Dhs_32.54 kūṭāgārāṇi sarvāṇi karmacitrāṇi sarvadā /",
  "S04bsa052_u:5294": "bhunakti devo deveṣu satkṛtenopabṛṃhitaḥ //",
  "S04bsa052_u:5295": "Dhs_32.55 pāśatrayavimuktasya pañcabhiḥ pālitasya vai /",
  "S04bsa052_u:5296": "ekadharmavyatītasya devaloko mahīyate //",
  "S04bsa052_u:5297": "Dhs_32.56 pramudyaccetasāṃ puṃsāṃ spaṣṭaceṣṭā samāhitā /",
  "S04bsa052_u:5298": "āgatā devasadanaṃ svakarmaphalasākṣiṇī //",
  "S04bsa052_u:5299": "sukṛtaphalam",
  "S04bsa052_u:5300": "Dhs_32.57 uparyupari saukhyāni (tathā ca)",
  "S04bsa052_u:5301": "sukṛtasya vai /",
  "S04bsa052_u:5302": "bhuñjanti vibudhāḥ svarga yaddhi pūrvakṛtānugam //",
  "S04bsa052_u:5303": "Dhs_32.58 sākṣibhūtā ime sarvakarmaṇāṃ vividhā drumāḥ /",
  "S04bsa052_u:5304": "nirantaraṃ susadṛśaṃ kathayanti manīṣiṇaḥ //",
  "S04bsa052_u:5305": "bhāgyaṃ phalati sarvatra",
  "S04bsa052_u:5306": "Dhs_32.59 yena yena vipākena yatra yatropapadyate /",
  "S04bsa052_u:5307": "puruṣo labhate svasya prārabdhasya śubhāśubham //",
  "S04bsa052_u:5308": "śubhakarmaṇā prāṇī nityaṃ deveṣu jāyate",
  "S04bsa052_u:5309": "Dhs_32.60 śubhena karmaṇā janturnityaṃ deveṣu jāyate /",
  "S04bsa052_u:5310": "tathāśubhena narake patanti puruṣādhamāḥ //",
  "S04bsa052_u:5311": "kāmino maraṇaṃ nāvagacchanti",
  "S04bsa052_u:5312": "Dhs_32.61 śubhāśubhābhyāṃ saṃraktāḥ kāminaḥ kāmamohitāḥ /",
  "S04bsa052_u:5313": "nāvagacchanti maraṇaṃ yadavaśyaṃ bhaviṣyati //",
  "S04bsa052_u:5314": "Dhs_32.62 śubhāśubhavipāko 'yaṃ yo vṛkṣeṣūpalabhyate /",
  "S04bsa052_u:5315": "na saukhyād viramantyete manaḥ saukhyena mohitāḥ //",
  "S04bsa052_u:5316": "sukṛtaṃ kṛtvā mānavāḥ deveṣu yānti",
  "S04bsa052_u:5317": "Dhs_32.63 trividhaṃ sukṛtaṃ kṛtvā bhāvayitvā ca saptadhā /",
  "S04bsa052_u:5318": "trisaṃkhyākān ripūn hatvā yānti deveṣu mānavāḥ //",
  "S04bsa052_u:5319": "kaḥ devānāmantikaṃ vrajet?",
  "S04bsa052_u:5320": "Dhs_32.64 nāsūyati kriyākleśān na ca nandīmasūyati /",
  "S04bsa052_u:5321": "sa nandyasūyakaḥ śuddho devānāmantikaṃ gataḥ //",
  "S04bsa052_u:5322": "Dhs_32.65 vinindya mātsaryamidaṃ duḥkhasyāyatanaṃ mahat /",
  "S04bsa052_u:5323": "samaṃ ca trividhaṃ dattvā devānāmantikaṃ gataḥ //",
  "S04bsa052_u:5324": "Dhs_32.66 prāṇināṃ praṇayaṃ nityaṃ rakṣayitvānukampayā /",
  "S04bsa052_u:5325": "maitracittaḥ sadā dānto devānāmantikaṃ gataḥ //",
  "S04bsa052_u:5326": "Dhs_32.67 adattaṃ ca dhanaṃ dattvā dattvānandaṃ ca sarvataḥ /",
  "S04bsa052_u:5327": "cetanābhāvitamatirdevānāmantikaṃ vrajet //",
  "S04bsa052_u:5328": "Dhs_32.68 mātṛvat paradārāṃśca dṛṣṭvā tattvārthacintakaḥ /",
  "S04bsa052_u:5329": "alipto pāpakairdharmairdevānāmantikaṃ vrajet //",
  "S04bsa052_u:5330": "Dhs_32.69 (kṛtaḥ) svacittaprītyartha jihvāraṇisamudbhavaḥ /",
  "S04bsa052_u:5331": "kathyate sa mṛṣāvādastaṃ hitvā sugatiṃ vrajet //",
  "S04bsa052_u:5332": "Dhs_32.70 paiśūnyaṃ ca sadā hitvā maitryanarthakaraṃ padam /",
  "S04bsa052_u:5333": "ślakṣṇaprabhaḥ ślakṣṇamatiḥ devānāmantikaṃ vrajet //",
  "S04bsa052_u:5334": "Dhs_32.71 pāruṣyaṃ śatruvaddhīro varjayatyeva sarvadā /",
  "S04bsa052_u:5335": "ślakṣṇaprabhāmatirnityaṃ sarveṣu gatigāmikaḥ //",
  "S04bsa052_u:5336": "Dhs_32.72 adharmo yasya jihvāgre na bhūto na bhaviṣyati /",
  "S04bsa052_u:5337": "sadā duṣkālatattvajño devānāmantikaṃ vrajet //",
  "S04bsa052_u:5338": "Dhs_32.73 yenedaṃ rakṣitaṃ śīlaṃ saptadhā buddhadeśitam /",
  "S04bsa052_u:5339": "sa dhīraḥ śīlatattvajño devānāmantikaṃ vrajet //",
  "S04bsa052_u:5340": "kaḥ saphalaḥ dharmajñaḥ?",
  "S04bsa052_u:5341": "Dhs_32.74 vividhakarmavaśagaṃ janmedaṃ labhate suraiḥ /",
  "S04bsa052_u:5342": "tatprāpya yo na dharmajñaḥ sa paścāt paritapyate //",
  "S04bsa052_u:5343": "sukarmaṇā śubhajaṃ phalam",
  "S04bsa052_u:5344": "Dhs_32.75 vanopavanaramyo 'yaṃ latāvedikamaṇḍapaḥ /",
  "S04bsa052_u:5345": "yadvicitramayo lokastat sarva śubhajaṃ phalam //",
  "S04bsa052_u:5346": "Dhs_32.76 yena yena yathā karma kṛtaṃ bhavati śobhanam /",
  "S04bsa052_u:5347": "tasya tasya tathā dṛṣṭaṃ phalaṃ tadanugāmikam //",
  "S04bsa052_u:5348": "Dhs_32.77 pratyakṣaṃ dṛśyate devairhīnamadhyottamaṃ sukham /",
  "S04bsa052_u:5349": "yena yena yathā cīrṇaṃ tasya tasya tathā phalam //",
  "S04bsa052_u:5350": "kukarmaṇā duḥkhajaṃ phalam",
  "S04bsa052_u:5351": "Dhs_32.78 vicitraveṣāḥ saṃmūḍhā devā mohavaśānugāḥ /",
  "S04bsa052_u:5352": "tannāśānmanasā mūḍhā na paśyanti mahadbhayam //",
  "S04bsa052_u:5353": "Dhs_32.79 vicitrakāmaratayo vicitraphalakāṅkṣiṇaḥ /",
  "S04bsa052_u:5354": "na vā kurvanti karmāṇi te 'surā mūḍhacetasaḥ //",
  "S04bsa052_u:5355": "ke premaparāyaṇāḥ?",
  "S04bsa052_u:5356": "Dhs_32.80 phalaṃ yeṣāṃ priyaṃ cittaṃ na ca śīle ratā matiḥ /",
  "S04bsa052_u:5357": "te pradīpaṃ parityajya premālokaparāyaṇāḥ //",
  "S04bsa052_u:5358": "hetuphalatattvajñāḥ sukhino bhavanti",
  "S04bsa052_u:5359": "Dhs_32.81 ye hetuphalasādṛśyenecchanti surasattamān /",
  "S04bsa052_u:5360": "te hetuphalatattvajñā bhavanti sukhabhāginaḥ //",
  "S04bsa052_u:5361": "jñānādeva muktiḥ",
  "S04bsa052_u:5362": "Dhs_32.82 vinābījaṃ phalaṃ nāsti vinā dīpaṃ kutaḥ prabhā? /",
  "S04bsa052_u:5363": "vinā śīlaiḥ kutaḥ svargo muktirjñānaṃ vinā kutaḥ? //",
  "S04bsa052_u:5364": "kaḥ dhīmataḥ?",
  "S04bsa052_u:5365": "Dhs_32.83 tatsukhaṃ tadvimuktasya gatakāṅkṣasya tāyinaḥ /",
  "S04bsa052_u:5366": "vimuktakāmatṛṣṇasya nirmamasya ca dhīmataḥ //",
  "S04bsa052_u:5367": "sukarmaiḥ sukhaṃ bhavatyeva",
  "S04bsa052_u:5368": "Dhs_32.84 yadidaṃ karmajaṃ saukhyaṃ sarva (tajjñeya) kalmaṣam /",
  "S04bsa052_u:5369": "yaṃ neṣṭakaṃ bhavatyeva tat sarvamamalaṃ smṛtam //",
  "S04bsa052_u:5370": "devalokasya varṇanam",
  "S04bsa052_u:5371": "Dhs_32.85 yo manorathakṛtsnasya bahirantaśca (sarvataḥ) /",
  "S04bsa052_u:5372": "sarvālokaḥ sadāloko devatāgaṇasevitaḥ //",
  "S04bsa052_u:5373": "Dhs_32.86 virājate girivaro ratnamāṇikyasannibhaḥ /",
  "S04bsa052_u:5374": "prabhūtasalilo yaśca padminībhiḥ samāvṛtaḥ //",
  "S04bsa052_u:5375": "Dhs_32.87 vanopavanaramyo 'yaṃ mṛgapakṣiniṣevitaḥ /",
  "S04bsa052_u:5376": "kandarodarasaṃrambho bhitvā gaganamutthitaḥ //",
  "S04bsa052_u:5377": "kutra devataiḥ sevyate?",
  "S04bsa052_u:5378": "Dhs_32.88 sevyate devatairnityaṃ divyamālyavibhūṣitaiḥ /",
  "S04bsa052_u:5379": "nṛtyagītaprakṛṣṭābhirdevatābhiśca sarvataḥ //",
  "S04bsa052_u:5380": "Dhs_32.89 pañcāṅgikena tūryeṇa prerita iva lakṣyate /",
  "S04bsa052_u:5381": "śirobhūto mahāramyaḥ prabhāmālī samantataḥ //",
  "S04bsa052_u:5382": "Dhs_32.90 sukṛtena śubhenāyaṃ karmaṇādhiguṇena vai /",
  "S04bsa052_u:5383": "yaṃ samāśritya krīḍanti devavṛndāni sarvataḥ //",
  "S04bsa052_u:5384": "ke svarga gacchanti?",
  "S04bsa052_u:5385": "Dhs_32.91 dānaśīlayutā vṛddhā nityaṃ tadgatamānasāḥ /",
  "S04bsa052_u:5386": "ye bhavanti sadā dāntāste janāḥsvargagāminaḥ //",
  "S04bsa052_u:5387": "Dhs_32.92 saṃkṣiptamanasaḥ śāntāste janāḥ svargagāminaḥ /",
  "S04bsa052_u:5388": "vairiṇāṃ viṣayo nityaṃ praśāntamanasastu ye //",
  "S04bsa052_u:5389": "Dhs_32.93 (vītarāgā vītamohāste janāḥ)",
  "S04bsa052_u:5390": "svargagāminaḥ /",
  "S04bsa052_u:5391": "bhavābhavena tīvreṇa bādhate (yatra) sādhanam /",
  "S04bsa052_u:5392": "sudāntamānasāṃ dhīrāste janāḥ svargagāminaḥ //",
  "S04bsa052_u:5393": "Dhs_32.94 satyamārgavilambena hayatīva sukhabhāginaḥ /",
  "S04bsa052_u:5394": "sārāsāravidhijñāśca te janāḥ svargagāminaḥ //",
  "S04bsa052_u:5395": "Dhs_32.95 saṃsāre ye na rakṣanti svamano (nanu) dehinaḥ /",
  "S04bsa052_u:5396": "nirvāṇābhiratā nityaṃ te janāḥ svargagāminaḥ //",
  "S04bsa052_u:5397": "Dhs_32.96 vṛkṣamūle śmaśāne vā tathā ca girikandare /",
  "S04bsa052_u:5398": "dhyāyinaḥ sattvamanasaste janāḥ svargagāminaḥ //",
  "S04bsa052_u:5399": "Dhs_32.97 mātrajñā deśakālajñāḥ pāpamitra(vi)varjitāḥ /",
  "S04bsa052_u:5400": "maitreṇa cetasā ye tu te janāḥ svargagāminaḥ //",
  "S04bsa052_u:5401": "Dhs_32.98 na snānadarśanaratā narāḥ manmathavāriṇā /",
  "S04bsa052_u:5402": "ekāntagāminaḥ śāntāste janāḥ svargagāminaḥ //",
  "S04bsa052_u:5403": "Dhs_32.99 kṣaṇe kṣaṇe sadā kāyaṃ paśyantyaśucisambhavam /",
  "S04bsa052_u:5404": "kāryākāryavidhijñā ye te janāḥ svargagāminaḥ //",
  "S04bsa052_u:5405": "Dhs_32.100 dharmāṇāṃ dharmatāṃ ye ca paśyanti vividhā samāḥ /",
  "S04bsa052_u:5406": "na ca rakṣanti saṃsāre te janāḥ svargagāminaḥ //",
  "S04bsa052_u:5407": "Dhs_32.101 vedanā madhyatattvāntamanekavidhasambhavam /",
  "S04bsa052_u:5408": "paśyanti ca na rakṣanti te janāḥ svargagāminaḥ //",
  "S04bsa052_u:5409": "Dhs_32.102 māyopamaṃ ca kṣaṇikaṃ gandharvanagaropamam /",
  "S04bsa052_u:5410": "ye jānanti (sadā)",
  "S04bsa052_u:5411": "cittāḥ te janāḥ svargagāminaḥ //",
  "S04bsa052_u:5412": "Dhs_32.103 ekalakṣaṇatattvajñā vilakṣaṇavidaḥ svayam /",
  "S04bsa052_u:5413": "nirvāṇarāgamanasaste janāḥ svargagāminaḥ //",
  "S04bsa052_u:5414": "Dhs_32.104 mātṛvat paradārān ye pitṛvat sarvadehinaḥ /",
  "S04bsa052_u:5415": "paśyanti ye bhayaṃ loke te janāḥ svargagāminaḥ //",
  "S04bsa052_u:5416": "Dhs_32.105 śūnyavargagato nityaṃ sattvānāṃ priyavādinaḥ /",
  "S04bsa052_u:5417": "akrūrā ṛddhimanasaste janāḥ svargagāminaḥ //",
  "S04bsa052_u:5418": "Dhs_32.106 kāṣṭhavalloṣṭhavat sarva paravittasamīkṣakāḥ /",
  "S04bsa052_u:5419": "saṃtuṣṭāḥ svena cittena te janāḥ svargagāminaḥ //",
  "S04bsa052_u:5420": "Dhs_32.107 na rātrau na divā yeṣāṃ kausīdyadyutiriṣyate /",
  "S04bsa052_u:5421": "nityodyuktavihārā ye te janāḥ svargagāminaḥ //",
  "S04bsa052_u:5422": "Dhs_32.108 kaukṛtyaṃ styānamiddhaṃ ca kausīdyaṃ ca viśeṣataḥ /",
  "S04bsa052_u:5423": "varjayanti sadā dhanyāste janāḥ svargagāminaḥ //",
  "S04bsa052_u:5424": "Dhs_32.109 dauḥśīlyaṃ pañcarandhrebhyaḥ pariśuddhamanekadhā /",
  "S04bsa052_u:5425": "saṃkṣipanti sadā duḥkhaṃ te janāḥ svargagāminaḥ //",
  "S04bsa052_u:5426": "Dhs_32.110 upādānacatuṣṭvajñāḥ satyāni ca tathaiva ca /",
  "S04bsa052_u:5427": "ye paśyanti budhāḥ prajñāṃ te janāḥ svargagāminaḥ //",
  "S04bsa052_u:5428": "Dhs_32.111 duḥkhaṃ duḥkhavipākaśca duḥkheṣu ca manaśca yat /",
  "S04bsa052_u:5429": "paśyanti ye sadā tattvaṃ te janāḥ svargagāminaḥ //",
  "S04bsa052_u:5430": "Dhs_32.112 tīvravyasanamāpannā ye (ca)",
  "S04bsa052_u:5431": "dharmāvimuñcakāḥ /",
  "S04bsa052_u:5432": "śāntāśca dharmamatayaste janāḥ svargagāminaḥ //",
  "S04bsa052_u:5433": "Dhs_32.113 śuklāvadātaṃ ye vastraṃ pāṃsukūlaṃ tathaiva ca /",
  "S04bsa052_u:5434": "piṇḍapātaratā nityaṃ te janāḥ svargagāminaḥ //",
  "S04bsa052_u:5435": "Dhs_32.114 adaṇḍāḥ śāntamanaso nityaṃ dhyānavihāriṇaḥ /",
  "S04bsa052_u:5436": "naiṣkarmyaniratāḥ sarve te janāḥ svargagāminaḥ //",
  "S04bsa052_u:5437": "Dhs_32.115 mṛṣṭaṃ ca yadi vāṅmṛṣṭaṃ yathecchāvidhimāgatam /",
  "S04bsa052_u:5438": "santuṣyanti na kupyanti te janāḥ svargagāminaḥ //",
  "S04bsa052_u:5439": "Dhs_32.116 śuklāvadātaṃ ye vastraṃ pāṃsukūlaṃ tathaiva ca /",
  "S04bsa052_u:5440": "saṃvṛtau caiva saṃtuṣṭāste janāḥ svargagāminaḥ //",
  "S04bsa052_u:5441": "Dhs_32.117 śayyātale yathā bhūmau harmyāgre vā tathāpare /",
  "S04bsa052_u:5442": "na duṣyanti (na hṛṣyanti)",
  "S04bsa052_u:5443": "te janāḥ svargagāminaḥ //",
  "S04bsa052_u:5444": "Dhs_32.118 cakṣurviṣayamāpannaṃ yatkarma sāmparāyikam /",
  "S04bsa052_u:5445": "tattvato ye prapaśyanti te janāḥ svargagāminaḥ //",
  "S04bsa052_u:5446": "Dhs_32.119 apriyaṃ vā priyaṃ vāpi ye śrutvā tīvrasambhramāt /",
  "S04bsa052_u:5447": "akṣubdhamatayo muktāste janāḥ svargagāminaḥ //",
  "S04bsa052_u:5448": "Dhs_32.120 ṣaḍindriyāṇi sarvāṇi viṣayāṃstu tathaiva ca /",
  "S04bsa052_u:5449": "saṃkṣipanti na rakṣanti te janāḥ svargagāminaḥ //",
  "S04bsa052_u:5450": "Dhs_32.121 yathā karma kṛtaṃ sarvamaviśeṣeṇa tattvataḥ /",
  "S04bsa052_u:5451": "paśyantyamanaso dhanyāste janāḥ svargagāminaḥ //",
  "S04bsa052_u:5452": "Dhs_32.122 karmaṇāṃ ca vipākaṃ ca kṛtaṃ (ye dhīracetasā) /",
  "S04bsa052_u:5453": "bibhyatīha sadā duḥkhete janāḥ svargagāminaḥ //",
  "S04bsa052_u:5454": "Dhs_32.123 ityetāni mahārthāni nityaṃ duḥkhakarāṇi ca /",
  "S04bsa052_u:5455": "kurvanti vidhivat sarva te janāḥ svargagāminaḥ //",
  "S04bsa052_u:5456": "// iti devavargo dvātriṃśaḥ //",
  "S04bsa052_u:5457": "(33) sukhavargaḥ",
  "S04bsa052_u:5458": "sukhasvarūpanirūpaṇam",
  "S04bsa052_u:5459": "Dhs_33.1 anuttareṣu saukhyeṣu dhyānopātteṣu ye ratāḥ /",
  "S04bsa052_u:5460": "teṣāṃ sukhaṃ yathāvat syāt nirvāṇapuradarśakam //",
  "S04bsa052_u:5461": "Dhs_33.2 navena sukhaduḥkhena purāṇamabhihanyate /",
  "S04bsa052_u:5462": "devasyaitannavenaiva purāṇamabhihanyate //",
  "S04bsa052_u:5463": "Dhs_33.3 dhū(ma) miśraṃ yathā kāṣṭhaṃ vi(ṣṭhā)",
  "S04bsa052_u:5464": "miśraṃ yathodanam /",
  "S04bsa052_u:5465": "tathā sukhamidaṃ sarvamasvatvaṃ nāvagamyate //",
  "S04bsa052_u:5466": "nirvāṇapuragāmināṃ sukham",
  "S04bsa052_u:5467": "Dhs_33.4 tat sukhaṃ yad vitṛṣṇānāmekāntasukhacāriṇām /",
  "S04bsa052_u:5468": "nirmohiṇāmarāgāṇāṃ nirvāṇapuragāminām //",
  "S04bsa052_u:5469": "Dhs_33.5 teṣāṃ vimalamādyantaṃ saukhyānāmapi tat sukham /",
  "S04bsa052_u:5470": "yeṣāṃ tṛṣṇānugā cāśā sarvathā naiva cetasi //",
  "S04bsa052_u:5471": "Dhs_33.6 saṅgṛhītasya cittasya nirātmasya ca sarvataḥ /",
  "S04bsa052_u:5472": "kāryākāryeṣu mūḍhasya sukhaṃ nityamupasthitam //",
  "S04bsa052_u:5473": "kaḥ śreṣṭhaḥ sukhī?",
  "S04bsa052_u:5474": "Dhs_33.7 sā bahirnihatā yena nandisaṃsārahetukī /",
  "S04bsa052_u:5475": "sa dhīraḥ pāragaḥ śreṣṭhaḥ sukhī nirvāṇamāśritaḥ //",
  "S04bsa052_u:5476": "Dhs_33.8 naitat sukhena tṛṣṇānāṃ yad rāgadveṣasaṃyutam /",
  "S04bsa052_u:5477": "yatra rāgādinirmuktaṃ tat sukhaṃ nirmalaṃ matam //",
  "S04bsa052_u:5478": "kutra tṛṣṇā na bādhate?",
  "S04bsa052_u:5479": "Dhs_33.9 devaloke samāsādya yaḥ suro nāvamanyate /",
  "S04bsa052_u:5480": "sa sukhāt sukhatāṃ yāti yatra tṛṣṇā na bādhate //",
  "S04bsa052_u:5481": "tadantyasukhi śreyo yatra mṛtyurna vidyate /",
  "S04bsa052_u:5482": "Dhs_33.10 mṛtyupāśairna baddhasya na sukhaṃ vidyate kvacit /",
  "S04bsa052_u:5483": "yat sukhaṃ kāmajanakaṃ na tat saukhyaṃ satāṃ matam //",
  "S04bsa052_u:5484": "Dhs_33.11 yatra kāmavinirmuktastatsukhāt sukhamuttamam /",
  "S04bsa052_u:5485": "yat sukhaṃ janayet śreyaḥ (payomiśraṃ)",
  "S04bsa052_u:5486": "yathodanam //",
  "S04bsa052_u:5487": "Dhs_33.12 yatra tṛṣṇāvinirmuktiḥ payomiśraṃ yathodanam /",
  "S04bsa052_u:5488": "yathā padmavane gṛddhā yānti(te)",
  "S04bsa052_u:5489": "kravyabhakṣiṇaḥ //",
  "S04bsa052_u:5490": "Dhs_33.13 evaṃ śānteṣvaraṇyeṣu na bhāntyaśubhacāriṇaḥ /",
  "S04bsa052_u:5491": "kvacicchāntaṃ vanaṃ ramyaṃ kvacid devāḥ pramādinaḥ //",
  "S04bsa052_u:5492": "kaḥ paramaṃ sukhaṃ prāpnoti?",
  "S04bsa052_u:5493": "Dhs_33.14 viparītaṃ na sadṛśaṃ bhānoḥ śītā yathā prabhā /",
  "S04bsa052_u:5494": "gatatṛṣṇasya yat saukhyaṃ muktaduḥkhasya tāyinaḥ //",
  "S04bsa052_u:5495": "Dhs_33.15 tasyāntareṇa saukhyasya sukhametanna gaṇyate /",
  "S04bsa052_u:5496": "dhyāyinastvapramattasya muktapāpasya sarvadā //",
  "S04bsa052_u:5497": "Dhs_33.16 tat sukhaṃ tat paraṃ saukhyaṃ nedaṃ tṛṣṇāvidāṃ matam /",
  "S04bsa052_u:5498": "munisevyaṃ vanamidaṃ sevitaṃ ca subhāṣitaiḥ //",
  "S04bsa052_u:5499": "Dhs_33.17 nārhā (yūyaṃ)",
  "S04bsa052_u:5500": "rāgagaṇaṃ sevituṃ bho surottamāḥ /",
  "S04bsa052_u:5501": "yadetad bhavatāṃ saukhyametanna khalu śāśvatam //",
  "S04bsa052_u:5502": "Dhs_33.18 tat sukhaṃ paramaṃ śāntaṃ vītatṛṣṇai niṣevyate /",
  "S04bsa052_u:5503": "niḥsevitaṃ vanamidaṃ ye gatāḥ paramaṃ padam //",
  "S04bsa052_u:5504": "Dhs_33.19 yat prāpya sarvaduḥkhasyacchedo bhavati sarvathā /",
  "S04bsa052_u:5505": "brahmacaryādanirmuṣṭāḥ śīlālāpena vañcitāḥ //",
  "S04bsa052_u:5506": "bhikṣūṇāṃ vane vāsa eva sukhāvahaḥ",
  "S04bsa052_u:5507": "Dhs_33.20 nārhanti sevituṃ ramyaṃ vanaṃ śāntaṃ subhāṣitam /",
  "S04bsa052_u:5508": "śāntaṃ ca bhāvitaṃ (caiva)",
  "S04bsa052_u:5509": "ramate śubhagocare //",
  "S04bsa052_u:5510": "Dhs_33.21 na rāgacāriṇāṃ cittaṃ ramate vanagocare /",
  "S04bsa052_u:5511": "na rāgavyākulaṃ cittaṃ vaneṣu labhate dhṛtim //",
  "S04bsa052_u:5512": "kaḥ puruṣottamaḥ?",
  "S04bsa052_u:5513": "Dhs_33.22 śravyāmūḍhā matiryasya nityaṃ tribhuvanaṃ kare /",
  "S04bsa052_u:5514": "sa ratiṃ labhate śāntiṃ vane puruṣasattamaḥ //",
  "S04bsa052_u:5515": "sukhāya vanaṃ sevyam",
  "S04bsa052_u:5516": "Dhs_33.23 sa kalparāgakuṭilo nityaṃ rāgādibhirvṛtaḥ /",
  "S04bsa052_u:5517": "sa śāntiṃ naiva labhate vane śānte sukhāvahe //",
  "S04bsa052_u:5518": "Dhs_33.24 yeṣāṃ tu manasā nityaṃ vane dhyānaniyoginām /",
  "S04bsa052_u:5519": "vanaṃ teṣāṃ sadāramyaṃ na tu rāgagaveṣiṇām //",
  "S04bsa052_u:5520": "Dhs_33.25 vaneṣu bhāvitaṃ cittaṃ nagareṣu na kupyate /",
  "S04bsa052_u:5521": "tasmād vanaṃ sadā sevyaṃ nagaraṃ naiva śasyate //",
  "S04bsa052_u:5522": "Dhs_33.26 vikṣipyate hi nagare nṛṇāṃ rāgādibhirvṛtaḥ /",
  "S04bsa052_u:5523": "vikṣipta mohakuṭilaṃ vanaṃ bhūyaḥ prasīdati //",
  "S04bsa052_u:5524": "Dhs_33.27 tasmād vanaṃ paraṃ śāntaṃ yogināmālayaṃ mahat /",
  "S04bsa052_u:5525": "saṃsevyaṃ vītamanasā yasya tad vītakalmaṣam //",
  "S04bsa052_u:5526": "ratiṃ mā kṛthā",
  "S04bsa052_u:5527": "Dhs_33.28 praśāntendriyacittasya yā ratiryogino hṛdi /",
  "S04bsa052_u:5528": "nāsau śaktiḥ sahasrasya (mānavānāṃ)",
  "S04bsa052_u:5529": "bhaviṣyati //",
  "S04bsa052_u:5530": "Dhs_33.29 yā dhyāyino ratirdṛṣṭā vyavadānāya sarvadā /",
  "S04bsa052_u:5531": "na yāmeṣvapi sā dṛṣṭā nityaṃ rāgānurāgiṇī //",
  "S04bsa052_u:5532": "Dhs_33.30 ratiryā kāmavaśagā sā nityaṃ duḥkhasambhavā /",
  "S04bsa052_u:5533": "yā tu kleśavaśāt prītiḥ (sā prītiḥ)",
  "S04bsa052_u:5534": "śāśvatā nahi //",
  "S04bsa052_u:5535": "kaḥ śreyaspadaṃ prāpnoti?",
  "S04bsa052_u:5536": "Dhs_33.31 śreyo vaneṣu caritaṃ tattaduccaritaṃ nṛbhiḥ /",
  "S04bsa052_u:5537": "yasmāt tat pratibaddhaṃ hi śreyasāṃ padamucyate //",
  "S04bsa052_u:5538": "Dhs_33.32 susambhṛtena dharmeṇa rakṣiteneva cetasā /",
  "S04bsa052_u:5539": "sudṛṣṭaṃ labhate sthānaṃ yatra doṣo na vidyate //",
  "S04bsa052_u:5540": "Dhs_33.33 yaḥ kṣiptamanasā nityaṃ na ca dharmaparāyaṇaḥ /",
  "S04bsa052_u:5541": "teṣāṃ vṛthā sukhamidaṃ gacchati na nivartate //",
  "S04bsa052_u:5542": "tattvajñā duḥkhaṃ na paśyanti",
  "S04bsa052_u:5543": "Dhs_33.34 ye tu tattvavido dhīrāḥ paśyanti jagataḥ sthitim /",
  "S04bsa052_u:5544": "anityaduḥkhaśūnyānāṃ teṣāṃ duḥkhaṃ na vidyate //",
  "S04bsa052_u:5545": "Dhs_33.35 sukhadharmasya caraṇaṃ jñānasya ca niṣevaṇam /",
  "S04bsa052_u:5546": "ahiṃsā satyavacanaṃ tadapyekāntataḥ sthitam //",
  "S04bsa052_u:5547": "kaḥ svarga yāti?",
  "S04bsa052_u:5548": "Dhs_33.36 ekadharmavyatītā ye ye 'dharmaparivañcakāḥ /",
  "S04bsa052_u:5549": "tristhānalakṣaṇāviṣṭāste janāḥ svargagāminaḥ //",
  "S04bsa052_u:5550": "sukhasya svarūpam",
  "S04bsa052_u:5551": "Dhs_33.37 udayavyayadharmāṇāmanityaṃ karmajaṃ hi tat /",
  "S04bsa052_u:5552": "tat sukhaṃ sāstravaṃ nityaṃ na bhūtaṃ na bhaviṣyati //",
  "S04bsa052_u:5553": "Dhs_33.38 tat sukhaṃ tadvitṛṣṇasya nīrāgasya hi dehinaḥ /",
  "S04bsa052_u:5554": "muktirbhavati doṣasya pārasthasya hi tāpinaḥ //",
  "S04bsa052_u:5555": "Dhs_33.39 tat kiñcit sāsravaṃ saukhyaṃ tat sarva kṣaṇikaṃ matam /",
  "S04bsa052_u:5556": "rāgabandhād vinirmuktaṃ tat sarva niścalaṃ sukham //",
  "S04bsa052_u:5557": "Dhs_33.40 ye na kṣipanti duḥkhena sukhe yeṣāṃ na saṅgatiḥ /",
  "S04bsa052_u:5558": "te duḥkhasukhanirmuktā nirvāṇasukhagāminaḥ //",
  "S04bsa052_u:5559": "Dhs_33.41 anupāyena ye mūḍhāḥ prārthayanti sukhaṃ sadā /",
  "S04bsa052_u:5560": "bālukābhiryathā tailaṃ yallabhyaṃ nityameva tat //",
  "S04bsa052_u:5561": "Dhs_33.42 na cetasā naraḥ prājño manorathaśatairapi /",
  "S04bsa052_u:5562": "śakro 'pi tat sukhaṃ kartu yathā karma kṛtaṃ mahat //",
  "S04bsa052_u:5563": "sukhāya dharmamācaret",
  "S04bsa052_u:5564": "Dhs_33.43 sasukhaṃ yasya tu manaḥ saddharmānucaro bhavet /",
  "S04bsa052_u:5565": "duḥkhairmuktyabhilāṣo 'yaṃ sa dharme kurute matim //",
  "S04bsa052_u:5566": "Dhs_33.44 nāhetukaṃ sukhaṃ dṛṣṭaṃ duḥkhaṃ vā trividhātmakam /",
  "S04bsa052_u:5567": "sukhe duḥkhe pṛthagbhāve tasmānnu sukṛta caret //",
  "S04bsa052_u:5568": "Dhs_33.45 nedaṃ saukhyaṃ sadā śastamadhruvaṃ vipralopi ca /",
  "S04bsa052_u:5569": "tṛṣṇāviṣeṇa sammiśraṃ viṣamiśraṃ yathodanam //",
  "S04bsa052_u:5570": "Dhs_33.46 tat saukhyaṃ (hi)",
  "S04bsa052_u:5571": "satāṃ śastaṃ yatra mṛtyurna vidyate /",
  "S04bsa052_u:5572": "na ca priyeṇa viśleṣo nāpriyeṇa samāgamaḥ //",
  "S04bsa052_u:5573": "kīdṛśaṃ sukhaṃ duḥkhajanakam?",
  "S04bsa052_u:5574": "Dhs_33.47 yadetat strīmayaṃ saukhyametad duḥkhāya kalpyate /",
  "S04bsa052_u:5575": "tadbījavartakā dṛṣṭā narakeṣūpapattaye //",
  "S04bsa052_u:5576": "Dhs_33.48 yat sukhaṃ duḥkhajanakaṃ kathaṃ tat sukhamiṣyate?",
  "S04bsa052_u:5577": "duḥkhād duḥkhataraṃ jñeyaṃ pariṇāmavaśena tat //",
  "S04bsa052_u:5578": "Dhs_33.49 yadetad bhujyate saukhyametat kālena naśyati /",
  "S04bsa052_u:5579": "sūryastāstaṅgatasyaivaṃ raśmayaḥ saha cāriṇaḥ //",
  "S04bsa052_u:5580": "Dhs_33.50 vikṛtiṃ yasya (ca)",
  "S04bsa052_u:5581": "manaḥ sukhaduḥkhairna gacchati /",
  "S04bsa052_u:5582": "sa dhīmān suraloke ca gatvānyallabhate sukham //",
  "S04bsa052_u:5583": "Dhs_33.51 bhuktaṃ sukhaṃ purāṇaṃ tu hīnakarma karoti ca /",
  "S04bsa052_u:5584": "purāṇaṃ sukṛtaṃ śīrṇa mṛtyukāle na budhyate //",
  "S04bsa052_u:5585": "sarva sukhamanityaṃ bhavati",
  "S04bsa052_u:5586": "Dhs_33.52 yadidaṃ dṛśyate saukhyaṃ manovākkāmajaṃbhṛśam /",
  "S04bsa052_u:5587": "anityaṃ tad vināśatvamacireṇa bhaviṣyati //",
  "S04bsa052_u:5588": "Dhs_33.53 phenabudbudasaṅkāśaṃ marīcyudakasannibham /",
  "S04bsa052_u:5589": "cañcalormi sukhaṃ sarva vinipāto bhavārṇave //",
  "S04bsa052_u:5590": "Dhs_33.54 niṣpratīkāraviṣamaḥ sarvabhūtabhayāvahaḥ /",
  "S04bsa052_u:5591": "cakravātapravego (vai)",
  "S04bsa052_u:5592": "mṛtyurājaiṣa dhāvati //",
  "S04bsa052_u:5593": "Dhs_33.55 nāśayitvā sukhaṃ sarva nāśayitvā ca jīvitam /",
  "S04bsa052_u:5594": "karmasaṅkalpavāhyeṣu lokamanyatra neṣyati //",
  "S04bsa052_u:5595": "Dhs_33.56 yadatīva sukhaṃ nṛṇāṃ taddhi saukhyāya kalpyate /",
  "S04bsa052_u:5596": "yannaiṣyati sukhaṃ kiñcit taddhi naiva vigaṇyate //",
  "S04bsa052_u:5597": "Dhs_33.57 vartamānaṃ tu yat saukhyaṃ tṛṣṇāviṣavivarjitam /",
  "S04bsa052_u:5598": "sarva hyanātmajaṃ duḥkhamanityaṃ saṃskṛtaṃ balam //",
  "S04bsa052_u:5599": "laukikaṃ sukhaṃ na sukham",
  "S04bsa052_u:5600": "Dhs_33.58 yad sukhaṃ triṣu lokeṣu na śastaṃ tattvadarśibhiḥ /",
  "S04bsa052_u:5601": "tena matvā kathaṃ devā bhavanti vigatajvarāḥ? //",
  "S04bsa052_u:5602": "Dhs_33.59 aviṣṭovatakālo 'yaṃ bhairavo yāti sattvaram /",
  "S04bsa052_u:5603": "yo bhokṣyate surān sarvān śuṣkendhanamivānalaḥ //",
  "S04bsa052_u:5604": "Dhs_33.60 atiyāti sukhaṃ sarva kriyatāṃ śraiyasaṃ manaḥ /",
  "S04bsa052_u:5605": "mā paścāt saṃbhavo yoge mṛtyukālo bhaviṣyati //",
  "S04bsa052_u:5606": "sukhamasthiraṃ bhavati",
  "S04bsa052_u:5607": "Dhs_33.61 janmāntarasahasreṣu yad muktaṃ karmajaṃ sukham /",
  "S04bsa052_u:5608": "taraṅgasannibhaḥ kvāyaṃ(jānīyād)",
  "S04bsa052_u:5609": "bāliśo 'sthiram //",
  "S04bsa052_u:5610": "kaḥ sukhena prasīdati?",
  "S04bsa052_u:5611": "Dhs_33.62 na sukhaistṛpyate bālastathā kāṣṭhairyathānalaḥ /",
  "S04bsa052_u:5612": "tasmānna (sukha)",
  "S04bsa052_u:5613": "saktasya sukhaṃ bhavati naiṣṭhikam //",
  "S04bsa052_u:5614": "Dhs_33.63 viṣasya doṣamuktasya kāmadoṣānudarśinaḥ /",
  "S04bsa052_u:5615": "dhyāyinaścāpramatasya tat sukhaṃ yadanāvilam //",
  "S04bsa052_u:5616": "Dhs_33.64 sukhī bhavati tat prāpya na sukhaṃ bhavajanmanaḥ /",
  "S04bsa052_u:5617": "bandhamiśraṃ viṣaṃ yadvad dharmasaukhyodayastathā //",
  "S04bsa052_u:5618": "kāmavirahitaḥ sukhamaśnuvate",
  "S04bsa052_u:5619": "Dhs_33.65 tasmāt tatsukhasaktānāṃ nityaṃ kāmagaveṣiṇām /",
  "S04bsa052_u:5620": "bhavantyanekasaukhyā(ni)",
  "S04bsa052_u:5621": "tasmāt kāmo na jāyate //",
  "S04bsa052_u:5622": "jñānenaivendriyāṇi svagocare nivartante",
  "S04bsa052_u:5623": "Dhs_33.66 nendriyāṇāṃ jayaḥ śakyaḥ karttu viṣayagocare /",
  "S04bsa052_u:5624": "jñānena hi nivartante indriyāṇi svagocare //",
  "S04bsa052_u:5625": "bālā eva gatipañcake bhramanti",
  "S04bsa052_u:5626": "Dhs_33.67 duḥkhe sukhābhisaṃsaktā nityaṃ bālā (haya)medhasaḥ /",
  "S04bsa052_u:5627": "viparyayā paribhrāntā bhramanti gatipañcake //",
  "S04bsa052_u:5628": "kutra sukhaṃ duḥkhasadṛśaṃ bhavati?",
  "S04bsa052_u:5629": "Dhs_33.68 yadatyantasukhaṃ dṛṣṭaṃ tat sukhaṃ satyamucyate /",
  "S04bsa052_u:5630": "yatra duḥkhaṃ vipākaṃ syāt tat sukhaṃ duḥkhameva tat //",
  "S04bsa052_u:5631": "pāpasyākaraṇameva sukham",
  "S04bsa052_u:5632": "Dhs_33.69 anyāgatasya duḥkhasya pratighātayate budhaḥ /",
  "S04bsa052_u:5633": "pāpasya hetujaṃ duḥkhaṃ pāpasyākaraṇaṃ sukham //",
  "S04bsa052_u:5634": "// iti sukhavargo trayastriṃśaḥ //",
  "S04bsa052_u:5635": "(34) mitravargaḥ",
  "S04bsa052_u:5636": "kaḥ pāpānnivārayati?",
  "S04bsa052_u:5637": "Dhs_34.1 tanmitraṃ mitramityuktaṃ yanmitraṃ sāmparāyikam /",
  "S04bsa052_u:5638": "nivartayati yaḥ pāpād vyasanāccāpi rakṣati //",
  "S04bsa052_u:5639": "Dhs_34.2 praveśayati yannityaṃ taddhitaṃ sāmparāyikam /",
  "S04bsa052_u:5640": "mitraṃ bhavati tannṛṇāṃ na mitraṃ pāpakārakam //",
  "S04bsa052_u:5641": "saṃsargajā doṣaguṇā bhavanti",
  "S04bsa052_u:5642": "Dhs_34.3 apūtiḥ pūtisaṃśleṣāt pūtirevopajāyate /",
  "S04bsa052_u:5643": "na pūtiḥ pūtasaṃśleṣamapūtiṃ karttumarhati //",
  "S04bsa052_u:5644": "Dhs_34.4 yādṛśena (hi)",
  "S04bsa052_u:5645": "saṃśleṣaṃ kurute puruṣaḥ sadā /",
  "S04bsa052_u:5646": "taddoṣāt sadṛśo dṛṣṭaḥ śubho vā yadi vāśubhaḥ //",
  "S04bsa052_u:5647": "na śubhaṃ duḥkhakārakam",
  "S04bsa052_u:5648": "Dhs_34.5 śubhārthī puruṣaḥ sarvānaśubhānnaiva sevate /",
  "S04bsa052_u:5649": "tenāsau duḥkhamāpnoti na śubhaṃ duḥkhakāraṇam //",
  "S04bsa052_u:5650": "guṇadoṣayorlakṣaṇam",
  "S04bsa052_u:5651": "Dhs_34.6 saṃśleṣajā guṇāḥ dṛṣṭā doṣāḥ saṃśleṣajātayaḥ /",
  "S04bsa052_u:5652": "lakṣaṇaṃ guṇadoṣāṇāmidamuktaṃ svabhāvajam //",
  "S04bsa052_u:5653": "Dhs_34.7 yaśasā yujyate yo hi nityaṃ sādhusamāgamāt /",
  "S04bsa052_u:5654": "asādhu'saṅgamācchrīghraṃ prayāti puruṣādhamaḥ //",
  "S04bsa052_u:5655": "satsaṅgatiphalam",
  "S04bsa052_u:5656": "Dhs_34.8 etat sāraṃ sadā kārya yadasādhuvivarjanam /",
  "S04bsa052_u:5657": "sādhubhiśca sadā vāso duṣṭāṇāṃ ca vivarjanam //",
  "S04bsa052_u:5658": "Dhs_34.9 doṣān samuddhareddhīmān guṇavṛddhiṃ samācaret /",
  "S04bsa052_u:5659": "(sādhu) mitraṃ prakurvīta kausīdyavimukho bhavet //",
  "S04bsa052_u:5660": "Dhs_34.10 na māninaṃ kusīdaṃ vā nityaṃ sarvānuśaṅkinam /",
  "S04bsa052_u:5661": "liptapāpamatikrūraṃ mitraṃ kuryānna paṇḍitaḥ //",
  "S04bsa052_u:5662": "Dhs_34.11 udyuktaṃ mṛdujātīyaṃ dharmiṣṭhaṃ doṣavarjitam /",
  "S04bsa052_u:5663": "samyagdṛṣṭiracapalaṃ mitraṃ seveta paṇḍitaḥ //",
  "S04bsa052_u:5664": "Dhs_34.12 na pāpakaṃ bhavenmitraṃ bhaveduttamapauruṣaḥ /",
  "S04bsa052_u:5665": "uttamaṃ bhajamānasya na doṣebhyo bhayaṃ bhavet //",
  "S04bsa052_u:5666": "kaḥ laghutāṃ yāti?",
  "S04bsa052_u:5667": "Dhs_34.13 rūpaiśvaryakulādīni bhidyante (yasya) dehinaḥ /",
  "S04bsa052_u:5668": "bhayapradaṃ taṃ mātaṅgaḥ prayāntaṃ naiva paśyati //",
  "S04bsa052_u:5669": "Dhs_34.14 udvṛttaḥ puruṣo nityaṃ pramādākulitendriyaḥ /",
  "S04bsa052_u:5670": "laghutāṃ yāti loke 'smin pretyapāpeṣu pacyate //",
  "S04bsa052_u:5671": "Dhs_34.15 rūpaiśvaryamadārthā ye te narāḥ pāpakāriṇaḥ /",
  "S04bsa052_u:5672": "teṣāṃ na suśamaṃ (karma)",
  "S04bsa052_u:5673": "pretyapāpeṣu pacyate //",
  "S04bsa052_u:5674": "Dhs_34.16 rūpaiśvaryakulārthā ye na te tattvasya bhāginaḥ /",
  "S04bsa052_u:5675": "atattvabuddhayo bālā na taranti bhavārṇavam //",
  "S04bsa052_u:5676": "jñānaśīlādiyutaṃ kulaṃ śreṣṭham",
  "S04bsa052_u:5677": "Dhs_34.17 etatkulaṃ ye vibhavā yaccānyat sukhamiṣyate /",
  "S04bsa052_u:5678": "sarvāṇyetānyanityāni tasmātteṣu na viśramet //",
  "S04bsa052_u:5679": "Dhs_34.18 na jñānaśīlanirmuktaṃ kuśalaṃ yānti paṇḍitāḥ /",
  "S04bsa052_u:5680": "yeṣāṃ jñānaṃ ca śīlaṃ ca te kule mahati sthitāḥ //",
  "S04bsa052_u:5681": "Dhs_34.19 carituṃ cāmalaṃ śīlaṃ śīlameva mahādbhutam /",
  "S04bsa052_u:5682": "mahākulaprasūtāste (paṇḍitāḥ)",
  "S04bsa052_u:5683": "vaśamāninaḥ //",
  "S04bsa052_u:5684": "Dhs_34.20 dānaśīlatapodhyānasatyaiśvaryaparākramaiḥ /",
  "S04bsa052_u:5685": "saṃyuktā ye kulīnāste ye na dharmavivarjitāḥ //",
  "S04bsa052_u:5686": "Dhs_34.21 naiśvaryajñānahīnasya na kulaṃ nāpi saṅgatiḥ /",
  "S04bsa052_u:5687": "tasmātkulaṃ jñānamayaṃ jñānahīnaṃ na tat kulam //",
  "S04bsa052_u:5688": "// iti mitravargaścatustriṃśaḥ //",
  "S04bsa052_u:5689": "(35) rājāvavādavargaḥ",
  "S04bsa052_u:5690": "dhārmiko rājā svarga yāti",
  "S04bsa052_u:5691": "Dhs_35.1 bhuvaṃ parijano paśyan dharmacārī jitendriyaḥ /",
  "S04bsa052_u:5692": "sa rājā dhārmiko dhīmān svargalokopapattaye //",
  "S04bsa052_u:5693": "kaḥ lobhanirmukto rājā?",
  "S04bsa052_u:5694": "Dhs_35.2 niyataṃ yaḥ karaṃ kāle dharmeṇa paribhujyate /",
  "S04bsa052_u:5695": "sa rājā lobhanirmukto yāmānāmadhipo bhavet //",
  "S04bsa052_u:5696": "rājñaḥ svarūpam",
  "S04bsa052_u:5697": "Dhs_35.3 kṣamāvān priyavākyo yaḥ krodhaharṣādidhārakaḥ /",
  "S04bsa052_u:5698": "sa mahīṃ pālayettvenāṃ loke hi śreṣṭhatāṃ gataḥ //",
  "S04bsa052_u:5699": "Dhs_35.4 apakṣapātinaḥ śraddhā mitreṇa ca (vi)hanyate /",
  "S04bsa052_u:5700": "sa rājanyasabhājetā devalokāya kalpyate //",
  "S04bsa052_u:5701": "Dhs_35.5 baddhadarśī mahātmā yo gurupūjaka eva ca /",
  "S04bsa052_u:5702": "alolo yo dṛḍhamatirdevānāmantikaṃ vrajet //",
  "S04bsa052_u:5703": "Dhs_35.6 pūrve yat pitṛbhirdattaṃ devānupadiśanti ca /",
  "S04bsa052_u:5704": "na ca hiṃsati bhūtāni sa deveṣūpapadyate //",
  "S04bsa052_u:5705": "Dhs_35.7 dānaśīle sadā dakṣo dharmavādī jitendriyaḥ /",
  "S04bsa052_u:5706": "sa matvāryāṃ mahīṃ kṛtsnāṃ devalokaṃ mahīyate //",
  "S04bsa052_u:5707": "Dhs_35.8 nādhārmikaṃ dhārayati dhārmikeṣu ca rakṣati /",
  "S04bsa052_u:5708": "sa dharmaśīlasaṃśuddho devānāmantikaṃ vrajet //",
  "S04bsa052_u:5709": "Dhs_35.9 na strīṇāṃ vaśago rājā sādhūnāṃ ca vaset sadā /",
  "S04bsa052_u:5710": "sa nirmalamatirdhīraḥ suralokopapattaye //",
  "S04bsa052_u:5711": "Dhs_35.10 na sarvasya vacogrāhī priyaḥ sādhujanasya tu /",
  "S04bsa052_u:5712": "so 'mṛtastattvadarśīvā nākṛṣṭa iva rohati //",
  "S04bsa052_u:5713": "ko yāmānāmadhipo?",
  "S04bsa052_u:5714": "Dhs_35.11 yo dharmalobhamāyāti draviṇaṃ naiva lapsyate /",
  "S04bsa052_u:5715": "sa lobhamalanirmukto yāmānāmadhipo bhavet //",
  "S04bsa052_u:5716": "Dhs_35.12 na mithyādarśanenāpi strītvadarśanatatparaḥ /",
  "S04bsa052_u:5717": "sa śuddha eva vimalo yāmānāmadhipo bhavet //",
  "S04bsa052_u:5718": "kaḥ rājā devapriyo bhavati?",
  "S04bsa052_u:5719": "Dhs_35.13 prājñaḥ śīle sadāyukto dānenābhīkṣṇatāṃ gataḥ /",
  "S04bsa052_u:5720": "pravijitya mahīṃ kṛtsnāṃ pretya devapriyo bhavet //",
  "S04bsa052_u:5721": "Dhs_35.14 priyasya tu bhaved vākyaṃ stotrotsavakaraṃ param /",
  "S04bsa052_u:5722": "āhlādayitvā vasudhāmante devopapattaye //",
  "S04bsa052_u:5723": "Dhs_35.15 avisaṃvādakaṃ vākyaṃ yasya merurivācalam /",
  "S04bsa052_u:5724": "satyasopānamāruhya devānāmantike gataḥ //",
  "S04bsa052_u:5725": "Dhs_35.16 hrāsavṛddhī ca bhūtānāmakasmāt kurute hi yaḥ /",
  "S04bsa052_u:5726": "sa rājā vai paro devairdevaloke ca tiṣṭhati //",
  "S04bsa052_u:5727": "Dhs_35.17 manuṣyāntaratattvajño yo vetti hi balābalam /",
  "S04bsa052_u:5728": "sa dhībalābhyāṃ saṃyukto yāmānāmadhipo bhavet //",
  "S04bsa052_u:5729": "Dhs_35.18 traidhātukapadaṃ yacca ratnatrayamihocyate /",
  "S04bsa052_u:5730": "yastat pūjayate rājā sa deveṣūpajāyate //",
  "S04bsa052_u:5731": "Dhs_35.19 kālaṃ niyatadarśī yaḥ prajānāṃ ca hite rataḥ /",
  "S04bsa052_u:5732": "sarvato bhadrakāntāro devānāmadhipaḥ smṛtaḥ //",
  "S04bsa052_u:5733": "Dhs_35.20 nindāmalavinirmuktaḥ saṅgadoṣavivarjitaḥ /",
  "S04bsa052_u:5734": "jñānagocarasampūjyo niyataṃ deva eva saḥ //",
  "S04bsa052_u:5735": "kaḥ svarga yāti?",
  "S04bsa052_u:5736": "Dhs_35.21 kausīdyadoṣarahito nityaṃ dṛḍhaparākramaḥ /",
  "S04bsa052_u:5737": "nāśayitvā sa doṣaughān pretya svargeṣu jāyate //",
  "S04bsa052_u:5738": "sanmitraiḥ parivārito rājā devādhipo bhavati",
  "S04bsa052_u:5739": "Dhs_35.22 hitāni yasya mitrāṇi karmakartṛṇi nityaśaḥ /",
  "S04bsa052_u:5740": "sa mitraiḥ samparivṛto nṛpo devādhipo bhavet //",
  "S04bsa052_u:5741": "Dhs_35.23 nānuseveta durvṛttān vākkṣepeṇa ca varjitaḥ /",
  "S04bsa052_u:5742": "sa sadyo viṣanirmuktaḥ surāṇāmadhipo bhavet //",
  "S04bsa052_u:5743": "Dhs_35.24 krodhaharṣavighātāya na ca pāpeṣu rakṣyate /",
  "S04bsa052_u:5744": "sa pāpapaṅkanidhautaḥ suralokādhipaḥ sadā //",
  "S04bsa052_u:5745": "Dhs_35.25 na śaktaḥ pānabhojyeṣu saṃsaktastu śubhe sadā /",
  "S04bsa052_u:5746": "sa śuddhadharmasandarśī vibudho 'dhikatāṃ vrajet //",
  "S04bsa052_u:5747": "kaḥ padamuttamaṃ prāpnoti?",
  "S04bsa052_u:5748": "Dhs_35.26 sucintitaṃ cintayati (yo)",
  "S04bsa052_u:5749": "dharmeṣu ca vartate /",
  "S04bsa052_u:5750": "dharmodayena dṛṣṭena yathā yāti triviṣṭapam //",
  "S04bsa052_u:5751": "Dhs_35.27 saṃsārād dīrghasūtrād yastvaritaṃ dharmamācaret /",
  "S04bsa052_u:5752": "sa dīrghasūtranirmuktaḥ prayāti padamuttamam //",
  "S04bsa052_u:5753": "dharmeṇa prajāpālakaḥ svargasukhaṃ yāti",
  "S04bsa052_u:5754": "Dhs_35.28 dharmeṇaiva prajā nityaṃ prapālayati (yo) nṛpaḥ /",
  "S04bsa052_u:5755": "sa dhārmikaḥ praśastātmā suraloke mahīyate //",
  "S04bsa052_u:5756": "Dhs_35.29 daśeme kuśalā dharmā ihoktāstattvadarśinā /",
  "S04bsa052_u:5757": "yaste prakurute dharmān sa surādhipatāṃ vrajet //",
  "S04bsa052_u:5758": "Dhs_35.30 hetupratyayasandarśī mārgāmārgau tathaiva ca /",
  "S04bsa052_u:5759": "sa dṛṣṭimalanirmukto vibudho 'dhikatāṃ gataḥ //",
  "S04bsa052_u:5760": "kīdṛśairguṇayutaiḥ rājā devānāmadhipo bhavati",
  "S04bsa052_u:5761": "Dhs_35.31 yo devatāṃ pūjayati yathā cāhni mahīpatiḥ /",
  "S04bsa052_u:5762": "sa devapūjito bhūyo devānāmadhipo bhavet //",
  "S04bsa052_u:5763": "Dhs_35.32 anāvilena manasā prasannaścādhidārakaḥ /",
  "S04bsa052_u:5764": "svasvadāraiśca santuṣṭo devānāmadhipo bhavet //",
  "S04bsa052_u:5765": "kaḥ śīlavān?",
  "S04bsa052_u:5766": "Dhs_35.33 hīyate yo na viṣayaiḥ sarvabālāpahāribhiḥ /",
  "S04bsa052_u:5767": "sa śīlavān divaṃ yāti nityaṃ śīlena rakṣitaḥ //",
  "S04bsa052_u:5768": "Dhs_35.34 avidyāvarjakān nityaṃ sevate yaḥ sudhārmikān /",
  "S04bsa052_u:5769": "saddharmacintakaḥ saukhyaṃ kalpate sura(saṃ)sadi //",
  "S04bsa052_u:5770": "Dhs_35.35 (vyāpāraiḥ svasthacitto yaḥ)",
  "S04bsa052_u:5771": "pārṣadālāpahāribhiḥ /",
  "S04bsa052_u:5772": "sa śīlavān divaṃ yāti nityaṃ śīlena rakṣitaḥ //",
  "S04bsa052_u:5773": "saddharmī rājā eva vasudhādhipatiḥ",
  "S04bsa052_u:5774": "Dhs_35.36 sadvyāpārāddharmamimaṃ pālayan vasudhādhipaḥ /",
  "S04bsa052_u:5775": "praśāsti ca mahīṃ kṛtsnāṃ yāmānāmadhipo bhavet //",
  "S04bsa052_u:5776": "satkarmaniratasya rājño bhṛtyo 'pi śobhate",
  "S04bsa052_u:5777": "Dhs_35.37 satkarmanirato bhṛtyo nṛpe sadguṇaśālini /",
  "S04bsa052_u:5778": "jano nirmalatāṃ yāti śaraccandra ivāmbare //",
  "S04bsa052_u:5779": "kaḥ rājā devatulyo bhavati?",
  "S04bsa052_u:5780": "Dhs_35.38 hetulakṣyavidhijñā ye aviruddhāḥ parasparam /",
  "S04bsa052_u:5781": "samyaksvāmyarthakarttāraḥ devānāṃ vaśamāgatāḥ //",
  "S04bsa052_u:5782": "// iti rājāvavādavargaḥ pañcatriṃśaḥ //",
  "S04bsa052_u:5783": "(36) stutivargaḥ",
  "S04bsa052_u:5784": "buddhastutiḥ",
  "S04bsa052_u:5785": "Dhs_36.1 samasattvāgravedāya sarvasattveṣu bandhave /",
  "S04bsa052_u:5786": "sanmārgasārthavāhāya bhavabandhanabhedine //",
  "S04bsa052_u:5787": "Dhs_36.2 (nā)nādṛṣṭivibhedāya sarvasaṃśayamocine /",
  "S04bsa052_u:5788": "samyagdṛṣṭiniveśāya namaḥ sañjñānacakṣuṣe //",
  "S04bsa052_u:5789": "Dhs_36.3 sarvasaṅkaṭabhedāya tridoṣamalaśodhine /",
  "S04bsa052_u:5790": "namo nakṣatrabhūtāya sarvabījaphaloruhe //",
  "S04bsa052_u:5791": "Dhs_36.4 sarvaprajñākarāgrāya sarvadhyānāgravedine /",
  "S04bsa052_u:5792": "sarvaratnottamāryāya namo 'lānāgradarśine //",
  "S04bsa052_u:5793": "Dhs_36.5 iyaṃ sā lokanāśasya viprayuktasya tāpinaḥ /",
  "S04bsa052_u:5794": "pratimā dṛśyate śāntā mokṣamudghāṭyakārikā //",
  "S04bsa052_u:5795": "Dhs_36.6 samarcatīmāṃ nityaṃ (yaḥ)",
  "S04bsa052_u:5796": "puruṣaḥ śāntamānasaḥ /",
  "S04bsa052_u:5797": "sa mucyate bhavabhayānnivṛttiṃ cādhigacchati //",
  "S04bsa052_u:5798": "Dhs_36.7 etacchāntapadaṃ ramyametannaiṣṭhikamucyate /",
  "S04bsa052_u:5799": "yadayaṃ bhāṣate dharma nirvāṇapuradeśikaḥ //",
  "S04bsa052_u:5800": "Dhs_36.8 asya vākyaṃ samālambya puruṣādhīnavikramāḥ /",
  "S04bsa052_u:5801": "ākarṣanti padaṃ nityaṃ yadanantasukhāvaham //",
  "S04bsa052_u:5802": "Dhs_36.9 etat pūrva samāruhaya puruṣāstattvacintakāḥ /",
  "S04bsa052_u:5803": "trilokaughārṇavaṃ ghoraṃ taranti bhavasāgaram //",
  "S04bsa052_u:5804": "Dhs_36.10 ayaṃ sa cakṣurlokasya samantāddhi vicakṣuṣaḥ /",
  "S04bsa052_u:5805": "ayaṃ jyotiḥ paraṃ jyotiryajjyotiḥkāṣṭhasambhavam //",
  "S04bsa052_u:5806": "Dhs_36.11 kalpāntaṃ prāṇināṃ citte nṛṇāṃ rāgādibhirmalaiḥ /",
  "S04bsa052_u:5807": "jñānatoyena mahatā śodhayatyeva vāṅnṛpaḥ //",
  "S04bsa052_u:5808": "Dhs_36.12 yanna dṛṣṭaṃ padaṃ sarvaistīrthikairjñānapāṇibhiḥ /",
  "S04bsa052_u:5809": "tatpadaṃ vimalairvākyaistvayā nṛṇāṃ pradarśitam //",
  "S04bsa052_u:5810": "Dhs_36.13 pramādaparamo 'nātho jano 'yaṃ tāritastvayā /",
  "S04bsa052_u:5811": "tīrṇaḥ pāragato nāthastārayatyaghanāśanāt //",
  "S04bsa052_u:5812": "Dhs_36.14 hitārtha sarvajagatastvamevaiko vyavasthitaḥ /",
  "S04bsa052_u:5813": "ahitānāṃ hitāyaiva tvameva puruṣottamaḥ //",
  "S04bsa052_u:5814": "Dhs_36.15 anādimati saṃsāre nṛṇāṃ kleśāpahārakaiḥ /",
  "S04bsa052_u:5815": "tvayā viśodhito vākyaistamaḥ sūryodaye yathā //",
  "S04bsa052_u:5816": "Dhs_36.16 akṣayaḥ sarvadharmāṇāṃ jñānalokakaro mahān /",
  "S04bsa052_u:5817": "tvamevaiko jagannātha lokottaraguṇārṇavaḥ //",
  "S04bsa052_u:5818": "// iti stutivargaḥ ṣaṭtriṃśaḥ //",
  "S04bsa052_u:5819": "puṇyadevasukhairmitrarājastutibhiranvitāḥ /",
  "S04bsa052_u:5820": "saddharmasmṛtivaipulyai gṛhīto 'yaṃ samuccayaḥ //",
  "S04bsa052_u:5821": "// iti caturtham udānam //",
  "S04bsa052_u:5822": "ye ca dharmā hetubhavā teṣāṃ tathāgato 'vadat /",
  "S04bsa052_u:5823": "teṣāṃ ca yo nirodhaścaivaṃvādīmahāśramaṇaḥ //",
  "S04bsa052_u:5824": "puṇyamavāptamantrakleśaṃ vibhidyājanavalāśrīkam /",
  "S04bsa052_u:5825": "yāvajjagadvyākulaṃ tarkaniṣṭhaiḥ samākulaṃ vetti satyavacanaiḥ //",
  "S04bsa052_u:5826": "vaipulyamahāgambhīrodadhisūtravarād bhikṣu(ṇā)",
  "S04bsa052_u:5827": "avalokitasiṃhenoddhṛtamiti /",
  "S04bsa052_u:5828": "mohāśivādirahitasya vākyavidyasya vipulārjanasya 'dharmasamuccayo' nāma dharmaparyāyaḥ samāptaḥ /",
  "S04bsa052_u:5829": "// iti śubham //"
}