{
  "S06bsu054_u:0": "[Vaidya_97]",
  "S06bsu054_u:1": "Prajñāpāramitāhṛdayasūtram /",
  "S06bsu054_u:2": "[saṃkṣiptamātṛkā //]",
  "S06bsu054_u:3": "namaḥ sarvajñāya //",
  "S06bsu054_u:4": "āryāvalokiteśvarabodhisattvo gambhīrāyāṃ prajñāpāramitāyāṃ caryāṃ caramāṇo vyavalokayati sma /",
  "S06bsu054_u:5": "pañca skandhāḥ,",
  "S06bsu054_u:6": "tāṃśca svabhāvaśūnyān paśyati sma //",
  "S06bsu054_u:7": "iha śāriputra rūpaṃ śūnyatā,",
  "S06bsu054_u:8": "śūnyataiva rūpam /",
  "S06bsu054_u:9": "rūpānna pṛthak śūnyatā,",
  "S06bsu054_u:10": "śūnyatāyā na pṛthag rūpam /",
  "S06bsu054_u:11": "yadrūpaṃ sā śūnyatā,",
  "S06bsu054_u:12": "yā śūnyatā tadrūpam //",
  "S06bsu054_u:13": "evameva vedanāsaṃjñāsaṃskāravijñānāni //",
  "S06bsu054_u:14": "ihaṃ śāriputra sarvadharmāḥ śūnyatālakṣaṇā anutpannā aniruddhā amalā na vimalā nonā na paripūrṇāḥ /",
  "S06bsu054_u:15": "tasmācchāriputra śūnyatāyāṃ na rūpam,",
  "S06bsu054_u:16": "na vedanā,",
  "S06bsu054_u:17": "na saṃjñā,",
  "S06bsu054_u:18": "na saṃskārāḥ,",
  "S06bsu054_u:19": "na vijñānāni /",
  "S06bsu054_u:20": "na cakṣuḥśrotraghrāṇajihvākāyamanāṃsi,",
  "S06bsu054_u:21": "na rūpaśabdagandharasaspraṣṭavyadharmāḥ /",
  "S06bsu054_u:22": "na cakṣurdhāturyāvanna manodhātuḥ //",
  "S06bsu054_u:23": "na vidyā nāvidyā na vidyākṣayo nāvidyākṣayo yāvanna jarāmaraṇaṃ na jarāmaraṇakṣayo na duḥkhasamudayanirodhamārgā na jñānaṃ na prāptitvam //",
  "S06bsu054_u:24": "bodhisattvasya(śca?)",
  "S06bsu054_u:25": "prajñāpāramitāmāśritya viharati cittāvaraṇaḥ /",
  "S06bsu054_u:26": "cittāvaraṇanāstitvādatrasto viparyāsātikrānto niṣṭhanirvāṇaḥ /",
  "S06bsu054_u:27": "tryadhvavyavasthitāḥ sarvabuddhāḥ prajñāpāramitāmāśritya anuttarāṃ samyaksaṃbodhimabhisaṃbuddhāḥ //",
  "S06bsu054_u:28": "tasmājjñātavyaḥ prajñāpāramitāmahāmantro mahāvidyāmantro 'nuttaramantro 'samasamamantraḥ sarvaduḥkhapraśamanaḥ satyamamithyatvāt prajñāpāramitāyāmukto mantraḥ /",
  "S06bsu054_u:29": "tadyathā - gate gate pāragate pārasaṃgate bodhi svāhā //",
  "S06bsu054_u:30": "iti prajñāpāramitāhṛdayasūtraṃ samāptam //"
}