{
  "S04bsu035_u:0": "Suvarṇaprabhāsasūtram",
  "S04bsu035_u:1": "// suvarṇaprabhāsottamasūtrendrarājaḥ //",
  "S04bsu035_u:2": "// nidānaparivartaḥ //",
  "S04bsu035_u:3": "om namaḥ śrīsarvabuddhabodhisattvebhyaḥ /",
  "S04bsu035_u:4": "om namaḥ śrībhagavatyai āryaprajñāpāramitāyai // tadyathā /",
  "S04bsu035_u:5": "om śrutismṛtigativijaye svāhā //",
  "S04bsu035_u:6": "yasmin pāramitā daśottamaguṇāstaistairnayaiḥ sūcitāḥ",
  "S04bsu035_u:7": "sarvajñena jagaddhitāya daśa ca prakhyāpitā bhūmayaḥ /",
  "S04bsu035_u:8": "ucchedadhruvavarjitā ca vimalā proktā gatirmadhyamā",
  "S04bsu035_u:9": "Suv_1.1 śrutaṃ mayaikasamaye gṛdhrakūṭe tathāgataḥ //",
  "S04bsu035_u:10": "vijahāra dharmadhātau gambhīre buddhagocare //",
  "S04bsu035_u:11": "bodhisattvasamuccayayā mahākuladevatayā,",
  "S04bsu035_u:12": "sarasvatyā ca mahādevatayā,",
  "S04bsu035_u:13": "śriyā ca mahādevatayā,",
  "S04bsu035_u:14": "dṛḍhayā ca mahāpṛthivīdevatayā,",
  "S04bsu035_u:15": "hārītyā ca mahādevatayā,",
  "S04bsu035_u:16": "evaṃ pramukhābhirmahādevatābhiranekadevanāgayakṣarākṣasagandharvāsuragaruḍakinnaramahoragamanuṣyāmanuṣyaiḥ sārdham /",
  "S04bsu035_u:17": "athāyuṣmānānando bhagavantametadavocat /",
  "S04bsu035_u:18": "kiṃ tāsāṃ bhagavandharmavinayaṃ bhaviṣyatīti?",
  "S04bsu035_u:19": "bhagavānāha gāthābhiḥ /",
  "S04bsu035_u:20": "bhāvanaṃ ca na duḥpṛcchayā virajaskaṃ samādhiṃ dharmasāraṃ pratiṣṭhitam /",
  "S04bsu035_u:21": "Suv_1.2 śuddheṣu virajaskeṣu bodhisattvottameṣu ca /",
  "S04bsu035_u:22": "nidānaṃ sūtrarājendraṃ svarṇaprabhāsottamamidam //",
  "S04bsu035_u:23": "Suv_1.3 tato gambhīraśravaṇena gambhīravyupaparīkṣaṇena /",
  "S04bsu035_u:24": "dikṣu catasṛṣu buddhairadhiṣṭhānamadhiṣṭhitam //",
  "S04bsu035_u:25": "Suv_1.4 akṣobhyarājaḥ pūrvasmindakṣiṇe ratnaketunā /",
  "S04bsu035_u:26": "paścimāyāmamitābha uttare dundubhisvaraḥ //",
  "S04bsu035_u:27": "Suv_1.5 taṃ pravakṣyāmyadhiṣṭhānaṃ māṅgalyadeśanottamam /",
  "S04bsu035_u:28": "sarvapāpavināśārthaṃ sarvapāpakṣayaṃkaram //",
  "S04bsu035_u:29": "Suv_1.6 sarvasaukhyapradātāraṃ sarvaduḥkhavināśanam /",
  "S04bsu035_u:30": "mūlaṃ sarvajñatattvasya sarvaśrīsamalaṅkṛtam //",
  "S04bsu035_u:31": "Suv_1.7 upahatendriyā ye hi sattvā naṣṭā hatāyuṣaḥ /",
  "S04bsu035_u:32": "alakṣmyā pariviṣṭā hi devatāsu parāṅmukhāḥ //",
  "S04bsu035_u:33": "Suv_1.8 kāntayā te janā dviṣṭāḥ kuṭumbādiṣvapadrutāḥ /",
  "S04bsu035_u:34": "parasparaviruddhā vā arthanāśairupadrutāḥ //",
  "S04bsu035_u:35": "Suv_1.9 śokāyāseṣvanarthe ca bhaye vyasana eva ca /",
  "S04bsu035_u:36": "grahanakṣatrapīḍāyāṃ kākhordadāruṇagrahaiḥ //",
  "S04bsu035_u:37": "Suv_1.10 pāpakaṃ paśyati svapnaṃ śokāyāsasamucchritam /",
  "S04bsu035_u:38": "tena ca snānaśucinā śrotavyaṃ sūtramuttamam //",
  "S04bsu035_u:39": "Suv_1.11 śṛṇvanti ya idaṃ sūtraṃ gambhīraṃ buddhagocaram /",
  "S04bsu035_u:40": "prasannacittāḥ sumanasaḥ śucivastrairalaṅkṛtāḥ //",
  "S04bsu035_u:41": "Suv_1.12 teṣāṃ sarve tathā nityamupasargāḥ sudāruṇāḥ /",
  "S04bsu035_u:42": "tejasā cāsya sūtrasya śāmyante sarvaprāṇinām //",
  "S04bsu035_u:43": "Suv_1.13 svayaṃ te lokapālāśca sāmātyāḥ sagaṇeśvarāḥ /",
  "S04bsu035_u:44": "teṣāṃ rakṣāṃ kariṣyanti hyanekairyakṣakoṭibhiḥ //",
  "S04bsu035_u:45": "Suv_1.14 sarasvatī mahādevī tathā nairañjanavāsinī /",
  "S04bsu035_u:46": "hārītī bhūtamātā ca dṛḍhā pṛthivīdevatā //",
  "S04bsu035_u:47": "Suv_1.15 brahmendraistridaśendraiśca maharddhikinnareśvaraiḥ /",
  "S04bsu035_u:48": "garuḍendraistathā sārdhaṃ yakṣagandharvapannagaiḥ //",
  "S04bsu035_u:49": "Suv_1.16 te ca tatropasaṃkramya sasainyabalavāhanāḥ /",
  "S04bsu035_u:50": "teṣāṃ rakṣāṃ kariṣyanti divārātrau samāhitāḥ //",
  "S04bsu035_u:51": "Suv_1.17 idaṃ sūtraṃ prakāśiṣye gambhīraṃ buddhagocaram /",
  "S04bsu035_u:52": "rahasyaṃ sarvabuddhānāṃ durlabhaṃ kalpakoṭibhiḥ //",
  "S04bsu035_u:53": "Suv_1.18 śṛṇvanti ya idaṃ sūtraṃ ye cānye śrāvayanti ca /",
  "S04bsu035_u:54": "ye kecidanumodante ye ca pūjāṃ karonti hi //",
  "S04bsu035_u:55": "Suv_1.19 te pūjitā bhaviṣyanti hyanekaiḥ kalpakoṭibhiḥ /",
  "S04bsu035_u:56": "devanāgamanuṣyaiśca kinnarāsuraguhyakaiḥ //",
  "S04bsu035_u:57": "puṇyaskandhamaparyantamasaṃkhyeyamacintitam /",
  "S04bsu035_u:58": "Suv_1.20 te pūjitā bhaviṣyanti hyanekaiḥ kalpakoṭibhiḥ /",
  "S04bsu035_u:59": "devanāgamanuṣyaiśca kinnarāsuraguhyakaiḥ //",
  "S04bsu035_u:60": "puṇyaskandhamaparyantamasaṃkhyeyamacintitam /",
  "S04bsu035_u:61": "yatteṣāṃ prasṛtaṃ bhoti kṛtapuṇyāna prāṇinām //",
  "S04bsu035_u:62": "Suv_1.21 pragṛhītā bhaviṣyanti sarvabuddhairdiśo daśa /",
  "S04bsu035_u:63": "gambhīracaritebhiśca bodhisattvaistathaiva ca //",
  "S04bsu035_u:64": "Suv_1.22 caukṣacīvaraprāvṛtya sugandhajalapāvanaiḥ /",
  "S04bsu035_u:65": "maitrīcittaṃ samutthāpya pūjitavyamatandritaiḥ //",
  "S04bsu035_u:66": "Suv_1.23 vipulaṃ vimalaṃ cittamātmānaṃ prakariṣyati /",
  "S04bsu035_u:67": "prasādayaṃśca cetāṃsi śṛṇudhvaṃ sūtramuttamam //",
  "S04bsu035_u:68": "Suv_1.24 svāgataṃ ca manuṣyeṣu sulabdhaṃ manuṣaṃ phalam /",
  "S04bsu035_u:69": "sujīvitāśca jīvanti sūtraṃ śṛṇvanti ye tvidam //",
  "S04bsu035_u:70": "Suv_1.25 uptakuśalamūlāste bahubuddhaprakāśitāḥ /",
  "S04bsu035_u:71": "yeṣāmidaṃ karṇapuṭe deśitaṃ saṃpraviśyatīti //",
  "S04bsu035_u:72": "iti śrīsuvarṇaprabhāsottamasūtrendrarāje nidānaparivartto nāma prathamaḥ //",
  "S04bsu035_u:73": "_______________________________________________________________________",
  "S04bsu035_u:74": "[Bagchi_4]",
  "S04bsu035_u:75": "// Tathāgatāyuḥpramāṇanirdeśaparivartaḥ //",
  "S04bsu035_u:76_0": "tena khalu punaḥ kālena tena samayena rājagṛhe mahānagare ruciraketurnāma bodhisattvo",
  "S04bsu035_u:76_1": "mahāsattvaḥ prativasati pūrvajinakṛtādhikāro 'varopitakuśalamūlo bahubuddhakoṭiniyutaśatasahasraparyupāsitaḥ /",
  "S04bsu035_u:77": "tasyaitadabhavat,",
  "S04bsu035_u:78": "ko hetu kaḥ pratyayo yadbhagavataḥ śākyamunerevaṃ parīttamāyuḥ pramāṇaṃ yadutāśītivarṣāṇīti /",
  "S04bsu035_u:79": "punastasyaitadabhavat,",
  "S04bsu035_u:80": "uktaṃ caiva bhagavatā dvau hetū dvau ca pratyayau dīrghāyuṣkatāyām /",
  "S04bsu035_u:81": "katamau dvau prāṇātipātaviramaṇaṃ bhojanapradānaṃ ca /",
  "S04bsu035_u:82": "atha bahunyasaṃkhyeyakalpakoṭiniyutaśatasahasrāṇi bhagavāñchākyamuniḥ prāṇātipātavirato babhūva /",
  "S04bsu035_u:83": "yāvaddaśakuśalakarmapathaṃ samādāpayet,",
  "S04bsu035_u:84": "tāvadbhagavatā bhojanamādhyātmikaṃ bāhyāni ca vastūni sattvānāṃ parityaktāni /",
  "S04bsu035_u:85": "antaśaḥ svaśarīramāṃsarudhirāsthimajjayā bubhukṣitāḥ sattvāḥ saṃtarpitāḥ prāgevānyena bhojanena /",
  "S04bsu035_u:86": "atha tasya puruṣasya buddhānusmṛtimanasikārasyemāmevaṃrūpāṃ cintāṃ cintayamānasya gṛhaṃ vipulaṃ vistīrṇaṃ saṃpravṛttamabhavat /",
  "S04bsu035_u:87": "vaiḍūryamayamanekadivyaratnapratyuptaṃ tathāgatavigrahaṃ divyātikrāntena gandhena sphuṭam /",
  "S04bsu035_u:88": "tasmiṃśca gṛhe caturdiśi catvāri divyaratnamayānyāsanāni prādurbhutānyabhūvan /",
  "S04bsu035_u:89": "teṣu cāsaneṣu divyāni paryaṅkāni divyaratnapuṣpapatraiḥ prajñaptāni prādurbhūtāni babhūvaḥ /",
  "S04bsu035_u:90": "teṣu paryaṅkeṣu divyānyanekaratnapratyuptāni tathāgatavigrahāṇi padmāni prādurbhūtāni /",
  "S04bsu035_u:91": "teṣu ca padmeṣu catvāro buddhā bhagavantaḥ prādurbhūtāḥ babhuvuḥ /",
  "S04bsu035_u:92": "purāntikena tvakṣobhyastathāgataḥ prādurbhūto dakṣiṇena ratnaketustathāgataḥ prādurbhūtaḥ paścimenāmitāyustathāgataḥ prādurbhūta uttareṇa dundubhisvarastathāgataḥ prādurbhūtaḥ /",
  "S04bsu035_u:93": "samanantaraprādurbhūtāśca te buddhā bhagavantasteṣu siṃhāsaneṣu /",
  "S04bsu035_u:94": "atha tāvadeva rājagṛhaṃ mahānagaraṃ mahatāvabhāsenāvabhāsitaṃ sphuṭaṃ babhūvu /",
  "S04bsu035_u:95": "yāvatrisāhasramahāsāhasralokadhāturyāvatsamantāddaśasu dikṣu gaṅgānadīvālukāsamā lokadhātavastenāvabhāsena sphuṭā babhūvaḥ /",
  "S04bsu035_u:96": "divyāni ca puṣpāṇi prāvarṣurdivyāni ca tūryāṇi pravādayāmāsuḥ /",
  "S04bsu035_u:97": "sarve cāsmiṃstrisāhasramahāsāhasralokadhātau sattvā buddhānubhāvena divyasukhena samanvāgatā babhūvuḥ /",
  "S04bsu035_u:98": "jātyandhāśca sattvā rūpāṇi paśyanti sma /",
  "S04bsu035_u:99": "vadhirāśca sattvāḥ sattvebhyaḥ śabdāni śṛṇvanti /",
  "S04bsu035_u:100": "unmattāśca sattvāḥ smṛtiṃ pratilabhante 'vikṣiptacittāśca smṛtimanto babhūvuḥ /",
  "S04bsu035_u:101": "nagnāśca sattvāścīvaraprāvṛtā [Bagchi_5] babhūvuḥ /",
  "S04bsu035_u:102": "jighatsitāśca sattvāḥ paripūrṇagātrā babhūvuḥ /",
  "S04bsu035_u:103": "tṛṣitāśca sattvā vigatatṛṣṇā babhūvaḥ /",
  "S04bsu035_u:104": "rogaspṛṣṭāśca sattvā vigatarogā babhūvuḥ /",
  "S04bsu035_u:105": "hīnakāyāśca sattvāḥ paripūrṇendriyā babhūvuḥ /",
  "S04bsu035_u:106": "vistareṇa bahūnāmāścaryādbhutadharmāṇāṃ loke prādurbhāvo 'bhūt /",
  "S04bsu035_u:107": "atha khalu ruciraketurbodhiosattvo mahāsattvastānbuddhānbhagavato dṛṣṭvāścaryaprāpto babhūva /",
  "S04bsu035_u:108_0": "kathametaditi santuṣṭa udagra āttamanāḥ pramuditaḥ prītisaumanasyajāto yena te buddhā",
  "S04bsu035_u:108_1": "bhagavantastenāñjāliṃ praṇāmyakāratastānbuddhānbhagavato 'nusmaramāṇo bhagavataḥ",
  "S04bsu035_u:108_2": "śākyamunerguṇānanusmaramāṇo bhagavataḥ śākyamunerāyuḥpramāṇasaṃśayaprāptastāṃ cintāṃ",
  "S04bsu035_u:108_3": "cintayamānaḥ sthito babhuva /",
  "S04bsu035_u:109": "kathametat,",
  "S04bsu035_u:110": "kimetad yadbhagavataḥ śākyamunerevaṃ parīttamāyuḥpramāṇaṃ yadutāśīti varṣāṇi /",
  "S04bsu035_u:111": "atha khalu te buddhā bhagavantaḥ smṛtāḥ saṃprajānāstaṃ ruciraketuṃ bodhisattvametadavocan /",
  "S04bsu035_u:112": "mā tvaṃ kulaputraivaṃ cintaya evaṃ parīttaṃ bhagavataḥ śākyamunerāyuḥpramāṇam /",
  "S04bsu035_u:113": "tatkasya hetoḥ /",
  "S04bsu035_u:114_0": "na ca vai kulaputra taṃ samanupaśyāmaḥ sadevake loke samārake sabrahmake saśramaṇabrāhmaṇikāyāṃ",
  "S04bsu035_u:114_1": "prajāyāṃ sadevamānuṣāsurāyāṃ yaḥ samarthaḥ syādbhagavataḥ śākyamunestathāgatasyāyuḥpramāṇaparyantamadhigantuṃ",
  "S04bsu035_u:114_2": "yāvadaparāntakoṭibhiḥ sthāpayitvā tathāgatairarhadbhiḥ samyaksambuddhaiḥ /",
  "S04bsu035_u:115": "samanantarodāhṛte tairbuddhairbhagavadbhistathāgatāyuḥpramāṇanirdeśe /",
  "S04bsu035_u:116_0": "atha tāvadbuddhānubhāvena kāmāvacarā rūpāvacarāśca devaputrāḥ saṃnipatitā yāvannāgayakṣagandharvāsuragaruḍakinnaramahoragā",
  "S04bsu035_u:116_1": "anekāni ca bodhisattvakoṭiniyutaśatasahasrāṇi tasmin ruciraketubodhisattvasya gṛhe samāgatā āsan /",
  "S04bsu035_u:117": "atha te tathāgatāḥ sarvaparṣado bhagavataḥ śākyamunerāyuḥpramāṇanirdeśaṃ gāthābhirabhyabhāṣan /",
  "S04bsu035_u:118": "Suv_2.1 jalārṇaveṣu sarveṣu śakyante bindubhirgaṇayitum /",
  "S04bsu035_u:119": "na tu śākyamunerāyuḥ śakyaṃ gaṇayituṃ kvacit //",
  "S04bsu035_u:120": "Suv_2.2 sumeruṃ paramāṇavaḥ kṛtvā śakyaṃ ca saṃkhyayā /",
  "S04bsu035_u:121": "na tu śākyamunerāyuḥ śakyaṃ gaṇayituṃ kvacit //",
  "S04bsu035_u:122": "Suv_2.3 yāḥ kāścit pṛthivīḥ santi yāvantaḥ paramāṇavaḥ /",
  "S04bsu035_u:123": "śakyaṃ gaṇayituṃ sarvā na tu cāyurjinasya vai //",
  "S04bsu035_u:124": "Suv_2.4 ākāśaṃ yadi vā kaścidicchetpramituṃ kenacit /",
  "S04bsu035_u:125": "na tu śākyamunerāyuḥ śakyaṃ gaṇayituṃ kvacit //",
  "S04bsu035_u:126": "Suv_2.5 ityuktāni ca kalpāni kalpakoṭiśatāni ca /",
  "S04bsu035_u:127": "eṣa tiṣṭhecca saṃbuddhaḥ saṃkhyāto na hi labhyate //",
  "S04bsu035_u:128": "Suv_2.6 yasmād dve kāraṇe tasya tathaiva dvau ca pratyayau /",
  "S04bsu035_u:129": "virataḥ parahiṃsāyā bahu dattaṃ ca bhojanam //",
  "S04bsu035_u:130": "Suv_2.7 yasmāttasya mahātmasya hyāyuḥsaṃkhyā na labhyate /",
  "S04bsu035_u:131": "ityuktāni ca kalpāni saṃkhyāyāṃ na tathaiva ca //",
  "S04bsu035_u:132": "Suv_2.8 tasmānna saṃśayo bho hi mā kiñcit kuru saṃśayam /",
  "S04bsu035_u:133": "na jinasyāyuḥparyantaṃ kācitsaṃkhyopalabhyate //",
  "S04bsu035_u:134_0": "atha khalu tasminsamaye tatra parṣadyācāryavyākaraṇaprāptaḥ kauṇḍinyo nāma brāhmaṇo",
  "S04bsu035_u:134_1": "'nekairbrāhmaṇasahasraiḥ sārdhaṃ bhagavataḥ pūjākarma kṛtvā tathāgatasya mahāparinirvāṇaśabdaṃ",
  "S04bsu035_u:134_2": "śrutvā sahasotthāya bhagavataścaraṇayornipatya bhagavantamevamāha /",
  "S04bsu035_u:135": "sacetkila bhagavansarvasattvānukampako mahākāruṇiko hitaiṣī sarvasattvānāṃ mātāpitṛbhūto 'samasamabhūtaścandrabhūta ālokakaro mahāprajñājñānasūryasamudgataḥ /",
  "S04bsu035_u:136": "yadi tvaṃ sarvasattvān rāhulaṃ svaṃ saṃpaśyasi mahyamekaṃ varaṃ dehi /",
  "S04bsu035_u:137": "bhagavāṃstūṣṇīmbhūto 'bhūt /",
  "S04bsu035_u:138": "atha buddhānubhāvena tasyāṃ parṣadi sarvasattvapriyadarśano nāma litsavikumāraḥ /",
  "S04bsu035_u:139": "tasya pratibhānamutpannam /",
  "S04bsu035_u:140": "sa ācāryavyākaraṇaprāptaṃ kauṇḍinyaṃ brāhmaṇamevamāha /",
  "S04bsu035_u:141": "kiṃ nu tvaṃ mahābrāhmaṇa bhagavantamekaṃ varaṃ yācase /",
  "S04bsu035_u:142": "ahaṃ te varaṃ dadāmi /",
  "S04bsu035_u:143": "brāhmaṇa āha /",
  "S04bsu035_u:144_0": "ahamasmiṃllitsavikumāra [Bagchi_7] bhagavataḥ pūjopasthānāya bhagavataḥ sarṣapaphalamātraṃ",
  "S04bsu035_u:144_1": "dhātumicchāmi nikṣepituṃ cūrṇaṃ dhātumabhiprayojanāyainaṃ sarṣapaphalamātraṃ dhātumabhipūjayitvā",
  "S04bsu035_u:144_2": "tridaśādhipatyaṃ labhyata ityevaṃ śrūūyate /",
  "S04bsu035_u:145": "śṛṇu tvaṃ litsavikumāra suvarṇaprabhāsottamasūtraṃ durvijñeyaṃ sarvaśrāvakapratyekabuddhānāṃ tādṛśairlakṣaṇaguṇaiḥ samanvāgataṃ kila suvarṇaprabhāsottamasūtraṃ bhāvayiṣyati /",
  "S04bsu035_u:146": "evaṃ bho litsavikumāra durvijñeyaṃ duranubodhaṃ suvarṇaprabhāsottamasūtram /",
  "S04bsu035_u:147": "asmākameva pratyantadvīpikānāṃ brāhmaṇānāṃ sarṣapaphalamātraṃ dhātuṃ karaṇḍake nikṣipya dhāraṇamucitam /",
  "S04bsu035_u:148": "ahaṃ te varaṃ yāce yena sattvāḥ kṣiprameva tridaśādhipatyaṃ pratilambhino bhaviṣyanti /",
  "S04bsu035_u:149": "tvaṃ kila bho litsavikumāra sarṣapaphalamātraṃ dhātuṃ tathāgatasya yācitum /",
  "S04bsu035_u:150": "dhātuṃ ratnakaraṇḍake nikṣipya dhāraṇāt sarvasattvānāṃ tridaśādhipatyeśvaralābha itīcchase /",
  "S04bsu035_u:151": "evaṃ mayā ca litsavikumāra iṣṭaṃ varam /",
  "S04bsu035_u:152": "atha sarvasattvapriyadarśano nāma litsavikumāra ācāryavyākaraṇaprāptaṃ kauṇḍinyabrāhmaṇaṃ gāthābhirabhyabhāṣata /",
  "S04bsu035_u:153": "Suv_2.9 yadā strotaḥsu gaṅgāyā roheyuḥ kumudāni ca /",
  "S04bsu035_u:154": "raktāḥ kākā bhaviṣyanti śaṅkhavarṇāśca kokilāḥ //",
  "S04bsu035_u:155": "Suv_2.10 jambustālaphalaṃ dadyāt kharjūraścāmramañjarīm /",
  "S04bsu035_u:156": "tadā sarṣapamātraṃ ca vyaktaṃ dhāturbhaviṣyati //",
  "S04bsu035_u:157": "Suv_2.11 yadā kacchapalomānāṃ prāvāraiḥ suvṛto bhavet /",
  "S04bsu035_u:158": "hemante śītaharaṇo tadā dhāturbhaviṣyati //",
  "S04bsu035_u:159": "Suv_2.12 yadā maśakapādānāmaṭṭakālambanaṃ bhavet /",
  "S04bsu035_u:160": "dṛḍhaṃ cāpyaprakampi ca tadā dhāturbhaviṣyati //",
  "S04bsu035_u:161": "Suv_2.13 yadā tīkṣṇā mahāntaśca dantā jāyanti pāṇḍurāḥ /",
  "S04bsu035_u:162": "jalaukānāṃ hi sarveṣāṃ tadā dhāturbhaviṣyati //",
  "S04bsu035_u:163": "Suv_2.14 yadā śaśaviṣāṇena niḥśreṇī sudṛḍhā bhavet /",
  "S04bsu035_u:164": "svargasyārohaṇārthāya tadā dhāturbhaviṣyati //",
  "S04bsu035_u:165": "Suv_2.15 tāṃ niśreṇīṃ yadāruhya candraṃ bhakṣati mūṣikaḥ /",
  "S04bsu035_u:166": "rāhuṃ ca paridhāveta tadā dhāturbhaviṣyati //",
  "S04bsu035_u:167": "Suv_2.16 yadā madyaghaṭaṃ pītvā makṣikā grāmacāriṇyaḥ /",
  "S04bsu035_u:168": "agāre vāsaṃ kalpeyustadā dhāturbhaviṣyati //",
  "S04bsu035_u:169": "Suv_2.17 yadā bimboṣṭhasampanno gardabhaḥ sukhito bhavet /",
  "S04bsu035_u:170": "kuśalaṃ nṛtyagīteṣu tadā dhāturbhaviṣyati //",
  "S04bsu035_u:171": "Suv_2.18 yadā hyulūkakākāśca ramayeyuḥ sahāgatāḥ /",
  "S04bsu035_u:172": "anyonyamanukūlena tadā dhāturbhaviṣyati //",
  "S04bsu035_u:173": "Suv_2.19 yadā palāśapatrāṇāṃ chatraṃ hi vipulaṃ bhavet /",
  "S04bsu035_u:174": "varṣasya pratipātāya tadā dhāturbhaviṣyati //",
  "S04bsu035_u:175": "Suv_2.20 yadā sāmudrikā nāvaḥ sayantrāḥ sapatākikāḥ /",
  "S04bsu035_u:176": "sthalamāruhya gaccheyustadā dhāturbhaviṣyati //",
  "S04bsu035_u:177": "Suv_2.21 yadā hyulūkaśakunāḥ parvataṃ gandhamādanam /",
  "S04bsu035_u:178": "tuṇḍenādāya gaccheyustadā dhāturbhaviṣyati //",
  "S04bsu035_u:179": "etāśca gāthāḥ śrutvācāryavyākaraṇaprāptaḥ kauṇḍinyo brāhmaṇaḥ sarvalokapriyadarśanaṃ litsavikumāraṃ gāthābhiḥ pratyabhāṣata /",
  "S04bsu035_u:180": "Suv_2.22 sādhu sādhu kumārāgra jinaputra mahāgira /",
  "S04bsu035_u:181": "upāyakuśalo vīraḥ prāptavyākaraṇottamaḥ //",
  "S04bsu035_u:182": "Suv_2.23 mama kumāra śṛṇohi lokanāthasya tāyinaḥ /",
  "S04bsu035_u:183": "tathāgatasya māhātmyaṃ yathākramamacintitam //",
  "S04bsu035_u:184": "Suv_2.24 acintyaṃ buddhaviṣayamasamāśca tathāgatāḥ /",
  "S04bsu035_u:185": "sarvabuddhāḥ śivā nityaṃ sarvabuddhāḥ samācarāḥ //",
  "S04bsu035_u:186": "Suv_2.25 sarvabuddhāḥ samavaṇā eṣā buddheṣu dharmatā /",
  "S04bsu035_u:187": "na kṛtrimo 'sau bhagavānnotpannaśca tathāgataḥ //",
  "S04bsu035_u:188": "Suv_2.26 vajrasaṃhananakāyo nirmitakāyadarśakaḥ /",
  "S04bsu035_u:189": "nāpi sarṣapamātraṃ ca dhāturnāma maharṣiṇām //",
  "S04bsu035_u:190": "Suv_2.27 anasthirudhire kāye kuto dhāturbhaviṣyati /",
  "S04bsu035_u:191": "upāyadhātunikṣepaḥsattvānāṃ hitakāraṇam //",
  "S04bsu035_u:192": "Suv_2.28 dharmakāyo hi sambuddho dharmadhātustathāgataḥ /",
  "S04bsu035_u:193": "idṛśo bhagavatkāya īdṛśī dharmadeśanā //",
  "S04bsu035_u:194": "Suv_2.29 etacchrutaṃ mayā jñātvābhiyācitaṃ varaṃ mayā /",
  "S04bsu035_u:195": "tattvavyākaraṇārthāya varotpādaṃ muneḥ kṛtam //",
  "S04bsu035_u:196_0": "atha khalu dvātriṃśaddevaputrasahasrāṇi tathāgatasya yaṃ gambhīramāyuḥpramāṇanirdeśaṃ",
  "S04bsu035_u:196_1": "śrutvā sarvairanuttarāyāṃ samyaksambodhau cittānyutpāditāni te prahṛṣṭamanaḥsaṃkalpā",
  "S04bsu035_u:196_2": "ekasvaranirghoṣeṇa gāthāmabhāṣan /",
  "S04bsu035_u:197": "Suv_2.30 na buddhaḥ parinirvāti na dharma parihīyate /",
  "S04bsu035_u:198": "sattvānāṃ paripākāya parinirvāṇaṃ nidarśayet //",
  "S04bsu035_u:199": "Suv_2.31 acintyo bhagavānbuddho nityakāyastathāgataḥ /",
  "S04bsu035_u:200": "deśeti vividhānvyūhānsattvānāṃ hitakāraṇāt //",
  "S04bsu035_u:201_0": "atha khalu ruciraketurbodhisattvasteṣāṃ buddhānāṃ bhagavatāṃ tayośca dvayoḥ satpuruṣayorantikādbhagavataḥ",
  "S04bsu035_u:201_1": "śākyamunerāyuḥpramāṇanirdeśaṃ śrutvā tuṣṭa udagra āttamanāḥ pramuditaḥ prītisaumanasyajātaścodāreṇa",
  "S04bsu035_u:201_2": "prītiprāmodyena sphuṭo 'bhūt /",
  "S04bsu035_u:202": "asmiṃstathāgatāyuḥpramāṇanirdeśe nirdiśyamāne 'prameyāṇāmasaṃkhyeyānāṃ sattvānāmanuttarāyāṃ samyaksaṃbodhau cittamutpāditam /",
  "S04bsu035_u:203": "te ca tathāgatā antaritā iti /",
  "S04bsu035_u:204": "iti śrīsuvarṇaprabhāsoottamasūtrendrarāje tathāgatāyuḥpramāṇa nirdeśaparivarto nāma dvitīyaḥ //",
  "S04bsu035_u:205": "_______________________________________________________________________",
  "S04bsu035_u:206": "[Bagchi_10]",
  "S04bsu035_u:207": "// Svapnaparivartaḥ //",
  "S04bsu035_u:208": "atha khalu ruciraketurnāma bodhisattvaḥ svuptaḥ svapnāntaragataḥ suvarṇāṃ suvarṇamayīṃ bherīmadrākṣīt /",
  "S04bsu035_u:209_0": "samantādavabhāsamānāṃ tadyathāpi nāma sūryamaṇḍalaṃ sarvāsu dikṣvaprameyānasaṃkhyeyānbuddhānadrākṣīdratnavṛkṣamūle",
  "S04bsu035_u:209_1": "siṃhāsane vaiḍūryamaye pratiniṣaṇṇānanekaśatasahasrikāyāṃ pariṣadāyāṃ parivṛtāyāṃ",
  "S04bsu035_u:209_2": "puraskṛtāyāṃ dharmadeśayamānān /",
  "S04bsu035_u:210": "tatra ca brāhmaṇarūpeṇa puruṣamadrākṣīt tāṃ bherīṃ parāhantam /",
  "S04bsu035_u:211": "tatra bherīśabdādimāmevaṃrūpāṃ gāthāṃ niścaramāṇāmaśrauṣīt /",
  "S04bsu035_u:212": "atha khalu ruciraketurbodhisattvaḥ prativibuddhaḥ samanantaraṃ tāṃ dharmadeśanāgāthāmanusmarati sma /",
  "S04bsu035_u:213_0": "anusmaramāṇastasyā rātryā atyayena rājagṛhānmahānagarānniṣkramyānekaiḥ prāṇisahasraiḥ",
  "S04bsu035_u:213_1": "sārdhaṃ yena gṛdhrakūṭaḥ parvatarājo yena bhagavāṃstenopasaṃkrānta upasaṃkramya bhagavataḥ",
  "S04bsu035_u:213_2": "pādau śirasā vanditvā bhagavantaṃ tripradakṣiṇīkṛtyaikānte nyaṣīdat /",
  "S04bsu035_u:214": "atha khalu ruciraketurbodhisattvo yena bhagavāṃstenāñjaliṃ praṇamya yāścaiva tāḥ svapnāntare dundubhiśabdena deśanāgāthāḥ śrutāstā uvāca /",
  "S04bsu035_u:215": "iti śrīsuvarṇaprabhāsottamasūtrendrarāje svapnaparivarto nāma tṛtīyaḥ //",
  "S04bsu035_u:216": "_______________________________________________________________________",
  "S04bsu035_u:217": "[Bagchi_11]",
  "S04bsu035_u:218": "// Deśanāparivartaḥ //",
  "S04bsu035_u:219": "Suv_4.1 ekarātramatandreṇa svapnāntaragataṃ mayā /",
  "S04bsu035_u:220": "dundubhī rucirā dṛṣṭā samantakanakaprabhā //",
  "S04bsu035_u:221": "Suv_4.2 jvalamānaṃ yathā sūryaṃ samantena virocitam /",
  "S04bsu035_u:222": "prabhāsitā daśa diśo dṛṣṭā buddhāḥ samantataḥ //",
  "S04bsu035_u:223": "Suv_4.3 niṣaṇṇā ratnavṛkṣeṣu vaiḍūrye ca prabhāsvare /",
  "S04bsu035_u:224": "anekaśatasāhasryā pariṣadā prabhāskṛtāḥ //",
  "S04bsu035_u:225": "Suv_4.4 dṛṣṭā brāhmaṇarūpeṇa parāhanyantī dundubhī /",
  "S04bsu035_u:226": "tenāsyāstāḍyamānāyā ime ślokā abhiśrutāḥ //",
  "S04bsu035_u:227": "Suv_4.5 suvarṇaprabhāsottamadundubhena śāmyantu duḥkhā trisahasraloke /",
  "S04bsu035_u:228": "apāyaduḥkhā yamalokaduḥkhā dāridraduḥkhāni tathaiva loke //",
  "S04bsu035_u:229": "Suv_4.6 anena co dundubhiśabdanādinā śāmyantu sarvavyasanāni loke /",
  "S04bsu035_u:230": "samantasattvā hṛdayāhatā tathā tathābhayā śāntabhayā munīndra //",
  "S04bsu035_u:231": "Suv_4.7 yathaiva sarvāryaguṇopapannaḥ saṃsārasarvajñamahāmunīndraḥ /",
  "S04bsu035_u:232": "tathaiva bhontu guṇasāgarāḥ prajāḥ samādhibodhyaṅgaguṇairupetāḥ //",
  "S04bsu035_u:233": "Suv_4.8 anena co dundubhighoṣanādinā bhavantu brahmasvara sarvasattvāḥ /",
  "S04bsu035_u:234": "spṛśantu buddhatvavarāṅgabodhiṃ pravartayantū śubhadharmacakram //",
  "S04bsu035_u:235": "Suv_4.9 tiṣṭhantu kalpāni acintiyāni deśentu dharmaṃ jagato hitāya /",
  "S04bsu035_u:236": "hanantu kleśānvidhamantu duḥkhāṃ śamentu rāgaṃ tatha doṣamoham //",
  "S04bsu035_u:237": "Suv_4.10 ye sattva tiṣṭhinti apāyabhūmau ādīptasaṃprajvalitāgnigātrāḥ /",
  "S04bsu035_u:238": "śṛṇvantu te dundubhisaṃpravāditāṃ namo 'stu buddhāya vaco labhantu //",
  "S04bsu035_u:239": "Suv_4.11 jātismarāḥ sattva bhavantu sarve jātīśatā jātisahasrakoṭyaḥ /",
  "S04bsu035_u:240": "anusmarantaḥ satataṃ munīndraṃ śṛṇvantu teṣāṃ vacanaṃ hyudāram //",
  "S04bsu035_u:241": "Suv_4.12 anena co dundibhi ghoṣanādinā labhantu buddhehi sadā samāgamam /",
  "S04bsu035_u:242": "vivarjayantū khalu pāpakarma carantu kuśalāni śubhakriyāṇi //",
  "S04bsu035_u:243": "Suv_4.13 narāsurāṇāmapi sarvaprāṇīnāṃ yācantu tāṃ deśanaprārthanāya /",
  "S04bsu035_u:244": "anena co dundubhighoṣanādinā tatsarvi teṣāṃ paripūrayeyam //",
  "S04bsu035_u:245": "Suv_4.14 ye ghoranarake upapannasattvā ādīptasaṃprajvalitāgnigātrāḥ /",
  "S04bsu035_u:246": "nistīrṇaśokāśca paribhramanti nirvāpaṇaṃ bheṣyati teṣu cāmunā //",
  "S04bsu035_u:247": "Suv_4.15 ye duḥkhasattvāḥ sudāruṇārśca ghorā narakeṣu preteṣu manuṣyaloke /",
  "S04bsu035_u:248": "anena ca dundubhighoṣanādinā sarve ca teṣāṃ praśamantu duḥkhāḥ //",
  "S04bsu035_u:249": "Suv_4.16 nisrāṇamaparitrāṇamaśaraṇyaṃ kṛtāni ca /",
  "S04bsu035_u:250": "trātā teṣāṃ bhaveyaṃ ca śaraṇyaḥ śaraṇottamaḥ //",
  "S04bsu035_u:251": "Suv_4.17 samanvāharantu māṃ buddhāṃ kṛpākāruṇyacetasaḥ /",
  "S04bsu035_u:252": "atyayaṃ pratigṛhṇantu daśadikṣu vyavasthitāḥ //",
  "S04bsu035_u:253": "Suv_4.18 yacca me pāpakaṃ karma kṛtapūrvaṃ sudāruṇam /",
  "S04bsu035_u:254": "tatsarvaṃ deśayiṣyāmi sthito daśabalāgrataḥ //",
  "S04bsu035_u:255": "Suv_4.19 mātāpitṝnavajānantā buddhānāmaprajānatā /",
  "S04bsu035_u:256": "kuśalaṃ cāprajānantā yattu pāpaṃ kṛtaṃ mayā //",
  "S04bsu035_u:257": "Suv_4.20 eścaryamadamattena kularūpamadena ca /",
  "S04bsu035_u:258": "tāruṇyamadamattena yattu pāpaṃ kṛtaṃ mayā //",
  "S04bsu035_u:259": "Suv_4.21 duścintitaṃ daruktaṃ ca duṣkṛtenāpi karmaṇā /",
  "S04bsu035_u:260": "anādīnavadṛṣṭena yattu pāpaṃ kṛtaṃ mayā //",
  "S04bsu035_u:261": "Suv_4.22 bālabuddhipracāreṇa ajñānāvṛtacetasā /",
  "S04bsu035_u:262": "pāpamitravaśāccaiva kleśavyākulacetasā //",
  "S04bsu035_u:263": "Suv_4.23 krīḍāratiśāccaiva śokarogavaśena ca /",
  "S04bsu035_u:264": "atṛptadhanadoṣeṇa yattu pāpaṃ kṛtaṃ mayā //",
  "S04bsu035_u:265": "Suv_4.24 anāryajanasaṃsargādīrṣyāmātsaryahetunā /",
  "S04bsu035_u:266": "śāṭhyadāridradoṣeṇa yattu pāpaṃ kṛtaṃ mayā //",
  "S04bsu035_u:267": "Suv_4.25 vyasanāgamakāle 'sminkāmānāṃ bhayahetunā /",
  "S04bsu035_u:268": "anaiśvaryagatenāpi yattu pāpaṃ kṛtaṃ mayā //",
  "S04bsu035_u:269": "Suv_4.26 calacittavaśenaiva kāmakrodhavaśena vā /",
  "S04bsu035_u:270": "kṣuptipāsārditenāpi yattu pāpaṃ kṛtaṃ mayā //",
  "S04bsu035_u:271": "Suv_4.27 pānarthāṃ bhojanārthaṃ ca vastrārthaṃ strīpsuhetunā /",
  "S04bsu035_u:272": "vividhakleśasaṃtāpairyattu pāpaṃ kṛtaṃ mayā //",
  "S04bsu035_u:273": "Suv_4.28 kāyavāṅbhānasaṃ pāpaṃ tridhātucaritaṃ ca tat /",
  "S04bsu035_u:274": "yatkṛtmīdṛśaiḥ rūpaistatsarvaṃ deśayāmyaham //",
  "S04bsu035_u:275": "Suv_4.29 yattadbuddheṣu dharmeṣu śrāvakeṣu tathaiva ca /",
  "S04bsu035_u:276": "agauravaṃ kṛtaṃ syāddhi tatsarvaṃ deśayāmyaham //",
  "S04bsu035_u:277": "Suv_4.30 yattatpratyekabuddheṣu bodhisattveṣu vā punaḥ /",
  "S04bsu035_u:278": "agauravaṃ kṛtaṃ syāddhi tatsarvaṃ deśayāmyaham //",
  "S04bsu035_u:279": "Suv_4.31 saddharmaḥ pratikṣiptaḥ syādajānantena me sadā /",
  "S04bsu035_u:280": "mātāpitṛṣvagauravaṃ tatsarvaṃ deśayāmyaham //",
  "S04bsu035_u:281": "Suv_4.32 mūrkhatvenāpi bālatvānmānadarpāvṛtena ca /",
  "S04bsu035_u:282": "rāgadveṣeṇa mohena tatsarvaṃ deśayāmyaham //",
  "S04bsu035_u:283": "Suv_4.33 pūjayitvā daśadiśi loke daśabalāñjinān /",
  "S04bsu035_u:284": "uddhariṣyāmyahaṃ sattvānsarvaduḥkhāddaśaddiśi //",
  "S04bsu035_u:285": "Suv_4.34 sthāpayiṣye daśabhuvi sarvasattvānacintiyān /",
  "S04bsu035_u:286": "daśabhūmau hi sthitvā ca sarve bhontu tathāgatāḥ //",
  "S04bsu035_u:287": "Suv_4.35 ekaikasya hi sattvasya careyaṃ kalpakoṭayaḥ /",
  "S04bsu035_u:288": "yāvacchakyaṃ hi tatsarvaṃ mokṣituṃ duḥkhasāgarāt //",
  "S04bsu035_u:289": "Suv_4.36 teṣāṃ sattvānāṃ deśeyaṃ gambhīrāṃ deśanāmimām /",
  "S04bsu035_u:290": "svarṇaprabhottamāṃ nāma sarvakarmakṣayaṃkarīṃ //",
  "S04bsu035_u:291": "Suv_4.37 yena kalpasahasreṣu kṛtaṃ pāpaṃ sudāruṇam /",
  "S04bsu035_u:292": "ekavelaṃ prakāśantu sarve vrajantu saṃkṣayam //",
  "S04bsu035_u:293": "Suv_4.38 deśayiṣye imāṃ dharmāṃ svarṇaprabhāmanuttarām /",
  "S04bsu035_u:294": "ye śṛṇvanti śubhāṃ teṣāṃ saṃyāntu pāpasaṃkṣayam //",
  "S04bsu035_u:295": "Suv_4.39 sthāsyāmi daśabhūmau tāndaśaratnākare vare /",
  "S04bsu035_u:296": "ābhāsayanbuddhaguṇaistareyaṃ bhavasāgarāt //",
  "S04bsu035_u:297": "Suv_4.40 yacca buddhasamudaughaṃ gambhīraṃ guṇasāgaram /",
  "S04bsu035_u:298": "acintiyabudhaguṇaiḥ sarvajñatvaṃ prapūraye //",
  "S04bsu035_u:299": "Suv_4.41 samādhiśatasāhasrairdhāraṇībhiracintitaiḥ /",
  "S04bsu035_u:300": "indriyabalabodhyaṅgairbhave daśabalottamaḥ //",
  "S04bsu035_u:301": "Suv_4.42 vyavalokaya māṃ buddha samanvāhṛtacetasā /",
  "S04bsu035_u:302": "atyayaṃ pratigṛhṇātu vimocayatu māṃ bhayāt //",
  "S04bsu035_u:303": "Suv_4.43 yattu pāpaṃ kṛtaṃ pūrvaṃ mayā kalpaśateṣu ca /",
  "S04bsu035_u:304": "tasyārthe śokacitto 'haṃ kṛpaṇastṛṣṇayārditaḥ //",
  "S04bsu035_u:305": "Suv_4.44 vibhemi pāpakarmo 'haṃ satataṃ hīnamānasaḥ /",
  "S04bsu035_u:306": "yatra yatra cariṣyāmi na cāsti maṅgalaṃ kvacit //",
  "S04bsu035_u:307": "Suv_4.45 sarve kāruṇikā buddhāḥ sattvabhayaharāḥ jināḥ /",
  "S04bsu035_u:308": "atyayaṃ pratigṛhṇantu mocayantu ca māṃ bhayāt //",
  "S04bsu035_u:309": "Suv_4.46 kleśakarmaphalaṃ mahyaṃ pravāhantu tathāgatāḥ /",
  "S04bsu035_u:310": "snāpayantu ca māṃ buddhāḥ kāruṇyavimalodakaiḥ //",
  "S04bsu035_u:311": "Suv_4.47 sarvapāpaṃ deśayāmi yattu pūrvaṃ kṛtaṃ mayā /",
  "S04bsu035_u:312": "yacca hyetarhi me pāpaṃ tatsarvaṃ deśayāmyaham //",
  "S04bsu035_u:313": "Suv_4.48 āyatyā sarvamāpadyansarvaduṣkṛtakarmaṇā /",
  "S04bsu035_u:314": "na cchādayāmi tatpāpaṃ yadbhavenmama duṣkṛtam //",
  "S04bsu035_u:315": "Suv_4.49 trividhaṃ kāyikaṃ karma vācikaṃ tu caturvidham /",
  "S04bsu035_u:316": "mānasaṃ triprakāraṃ ca tatsarvaṃ deśayāmyaham //",
  "S04bsu035_u:317": "Suv_4.50 kāyakṛtaṃ ca vākkṛtaṃ manasā ca vicintitam /",
  "S04bsu035_u:318": "kṛtaṃ daśavidhaṃ karma tatsarvaṃ deśayāmyaham //",
  "S04bsu035_u:319": "Suv_4.51 daśākuśala varjitvā sevitvā kuśalāndaśa /",
  "S04bsu035_u:320": "sthāsyāmi daśabhūmau ca paśye daśabalottamam //",
  "S04bsu035_u:321": "Suv_4.52 yacca me pāpakaṃ karma aniṣṭaphalavāhakam /",
  "S04bsu035_u:322": "tatsarvaṃ deśayiṣyāmi buddhānāṃ purataḥ sthitaḥ //",
  "S04bsu035_u:323": "Suv_4.53 ye cāpi jambudvīpe 'sminye cānyalokadhātuṣu /",
  "S04bsu035_u:324": "kurvanti kuśalaṃ karma tatsarvamanumodaye //",
  "S04bsu035_u:325": "Suv_4.54 yacca puṇyārjitaṃ mahyaṃ kāyavāṅbhanasāpi ca /",
  "S04bsu035_u:326": "tena kuśalamūlena spṛśeyaṃ bodhimuktamām //",
  "S04bsu035_u:327": "Suv_4.55 bhavagatisaṃkaṭabālabuddhinā pāpaṃ hyapi yacca kṛtaṃ sudāruṇam /",
  "S04bsu035_u:328": "daśabalasaṃmukhamagrataḥ sthitastatsarvapāpaṃ pratideśayāmi ca //",
  "S04bsu035_u:329": "Suv_4.56 tatpāpaṃ samuccitaṃ janmasaṃkaṭe vividhakāmapracārasaṃkaṭe /",
  "S04bsu035_u:330": "lokasaṃkaṭe bhavasaṃkaṭe ca sarvamūrkhakṛtakleśasaṃkaṭe //",
  "S04bsu035_u:331": "Suv_4.57 cāpalyamadanacittasaṃkaṭe pāpamitrāgamasaṃkaṭairapi /",
  "S04bsu035_u:332": "saṃsārasaṃkaṭarāgasaṃkaṭe dveṣamohatamasaṃkaṭairapi //",
  "S04bsu035_u:333": "Suv_4.58 akṣayasaṃkaṭakālasaṃkaṭe puṇyamapārjanasaṃkaṭairapi /",
  "S04bsu035_u:334": "atuliyajinasaṃmukhasthitaḥ tatsarvapāpaṃ pratideśayāmi ca //",
  "S04bsu035_u:335": "Suv_4.59 vandāmi buddhān guṇasāgaropamān suvarṇavarṇānavabhāsitadigantān /",
  "S04bsu035_u:336": "teṣāṃ jinānāṃ śaraṇaṃ vrajāmi mūrdhrā ca tānsarvajinānnamāmi //",
  "S04bsu035_u:337": "Suv_4.60 suvarṇavarṇaṃ ---- kanakācalābham vaiḍūryanirmalaviśuddhasulocanāṅgam /",
  "S04bsu035_u:338": "śrītejakīrtijvalanākarabuddhasūryaṃ karuṇāprabhaṃ vidhamakaṃ tamasāndhakānām //",
  "S04bsu035_u:339": "Suv_4.61 sunirmalaṃ suruciraṃ suvirājitāṅgaṃ saṃbuddhasūryakanakāmalaniḥsṛtāṅgam /",
  "S04bsu035_u:340": "kleśāgnitaptamanasāṃ jvalanāgnikalpaṃ prahlādanaṃ muniniśākararaśmijālam //",
  "S04bsu035_u:341": "Suv_4.62 sunirmalaṃ suruciraṃ suvirājitāṅgaṃ saṃbuddhasūryakanakāmalaniḥsṛtāṅgam /",
  "S04bsu035_u:342": "kleśāgnitaptamanasāṃ jvalanāgnikalpaṃ prahlādanaṃ muniniśākararaśmijālam //",
  "S04bsu035_u:343": "dvātriṃśalakṣaṇadharaṃ lalitendriyāṅgam anuvyañjanaḥ suruciraṃ suvirājitāṅgam /",
  "S04bsu035_u:344": "śrīpuṇyatejajvalanākularaśmijālaṃ saṃtiṣṭhase tamasi sūrya iva triloke //",
  "S04bsu035_u:345": "Suv_4.63 vaiḍūryanirmalaviśālavicitravarṇastāmrāruṇai rajatasphaṭikalohitāṅgam /",
  "S04bsu035_u:346": "nānāvicitrasamalaṅkṛtaraśmijālaṃ tvaṃ saṃvirocasi mahāmuni sūryakalpaḥ //",
  "S04bsu035_u:347": "Suv_4.64 saṃsāranadyapatitavyasanaughamadhye śokākule maraṇatoyajarātaraṅge /",
  "S04bsu035_u:348": "duḥkhārṇave paramakampitacaṇḍavege saṃtāraya sugatabhāskararaśmijālaiḥ //",
  "S04bsu035_u:349": "Suv_4.65 vandāmi buddhān kanakojvalāṅgān suvarṇavarṇavyavabhāsitāṅgān /",
  "S04bsu035_u:350": "jñānākarān sarvatrilokasārān vicitrarūpān śubhalakṣaṇāṅgān //",
  "S04bsu035_u:351": "Suv_4.66 yathā samudre jalamaprameyaṃ yathā mahī cāṇurajairanantā /",
  "S04bsu035_u:352": "yathopalairmeruranantatulyo yathaiva cākāśamanantapāram //",
  "S04bsu035_u:353": "tathaiva buddhasya guṇā anantāḥ na śakya jñātuṃ khalu sarvasattvaiḥ /",
  "S04bsu035_u:354": "Suv_4.67 tathaiva buddhasya guṇā anantāḥ na śakya jñātuṃ khalu sarvasattvaiḥ /",
  "S04bsu035_u:355": "[Bagchi_18]",
  "S04bsu035_u:356": "anekakalpāni tu cintayante na śakya paryantaguṇāni jñātum //",
  "S04bsu035_u:357": "Suv_4.68 mahī saśailā sagiriḥ sasāgarā gaṇaṃ tu kalpairapi śakya jānitum /",
  "S04bsu035_u:358": "jalaṃ ca vālāgramapi pramāṇaṃ na śakya buddhasya guṇāgrapāram //",
  "S04bsu035_u:359": "Suv_4.69 etādṛśī sattva bhavantu sarve guṇena varṇena yaśena koṭyā /",
  "S04bsu035_u:360": "gātreṇa te śobhitalakṣaṇena aśītyanuvyañjanamaṇḍitena //",
  "S04bsu035_u:361": "Suv_4.70 anena cāhaṃ kuśalena karmaṇā bhaveya buddho na cireṇa loke /",
  "S04bsu035_u:362": "deśeya dharmaṃ jagato hitāya moceya sattvānbahuduḥkhapīḍitān //",
  "S04bsu035_u:363": "Suv_4.71 jayeya māraṃ sabalaṃ sasainyaṃ pravartayeyaṃ śubhadharmacakram /",
  "S04bsu035_u:364": "tiṣṭheya kalpāni acintiyāni tarpeya sattvānamṛtena pāṇinā //",
  "S04bsu035_u:365": "Suv_4.72 pūreya ṣaṭpāramitā anuttarā yathaiva pūrvaṃ jinapūrvakānām /",
  "S04bsu035_u:366": "haneya kleśānvidhameya duḥkhān śameya rāgāṃstatha dveṣamohān //",
  "S04bsu035_u:367": "Suv_4.73 jātismaro nitya bhaveya cāhaṃ jātiśatā jātisahasrakoṭyaḥ /",
  "S04bsu035_u:368": "anusmareyaṃ satataṃ munīndraṃ śṛṇvīya teṣāṃ vacanaṃ hyudāram //",
  "S04bsu035_u:369": "Suv_4.74 anena cāhaṃ kuśalena karmaṇā labheya buddhehi sadā samāgamam /",
  "S04bsu035_u:370": "vivarjayeyaṃ khalu pāpakarma careya puṇyāni śubhākarāṇi //",
  "S04bsu035_u:371": "Suv_4.75 sarvatra kṣetreṣu ca sarvaprāṇināṃ sarve ca pāpāḥ praśamantu loke /",
  "S04bsu035_u:372": "ye sattvā vikalendriya aṅgahīnāḥ te sarvi kuśalendriya bhontu sāṃpratam //",
  "S04bsu035_u:373": "Suv_4.76 ye vyādhinā durbalakṣīṇagātrā niśrāṇabhūtāśca daśodiśāsu /",
  "S04bsu035_u:374": "te sarvi mucyantu ca vyādhito laghu labhantu cārogyabalendriyāni //",
  "S04bsu035_u:375": "Suv_4.77 kurājacaurasamārjitabadhyaprāptā nānāvidhairmayaśatairvyasanopapannāḥ /",
  "S04bsu035_u:376": "te sarvi sattvā vyasanāgataduḥkhitā hi mucyantu te bhayaśataiḥ paramaiḥ sughoraiḥ //",
  "S04bsu035_u:377": "Suv_4.78 ye pīḍitā bandhanabaddhapīḍitā vividheṣu vyasaneṣu saṃsthitā hi /",
  "S04bsu035_u:378": "anekaāyāsasahasravyākulā vicitrabhayadāruṇaśokaprāptāḥ //",
  "S04bsu035_u:379": "Suv_4.79 te sarve mucyantu ca bandhanebhyaḥ saṃtāḍitā mucyantu ca tāḍanebhyaḥ /",
  "S04bsu035_u:380": "vadhyāśca mucyantu jīvitebhyo vyasanāgatā nirbhayā bhontu sarve //",
  "S04bsu035_u:381": "ye sattva kṣuttarṣanipīḍitāśca labhantu te bhojanapānacitram /",
  "S04bsu035_u:382": "Suv_4.80 ye sattva kṣuttarṣanipīḍitāśca labhantu te bhojanapānacitram /",
  "S04bsu035_u:383": "[Bagchi_20]",
  "S04bsu035_u:384": "andhāśca paśyantu vicitrarūpān vadhirāśca śṛṇvantu manojñaghoṣān //",
  "S04bsu035_u:385": "Suv_4.81 nagnāśca vastrāṇi labhantu citrā daridrasattvāśca dhanāṃllabhantu /",
  "S04bsu035_u:386": "prabhūtadhanadhānyavicitraratnāḥ sarve ca sattvāḥ sukhino bhavantu //",
  "S04bsu035_u:387": "Suv_4.82 mā kasyaciddhāvatu duḥkhavedanā sudarśanāḥ sattva bhavantu sarve /",
  "S04bsu035_u:388": "abhirūpaprāsādikasaumyarūpā anekasukhasaṃcita nitya bhontu //",
  "S04bsu035_u:389": "Suv_4.83 manaḥśāntapaurāḥ susamṛddhapuṇyāḥ vīṇā mṛdaṅgā paṭahā sughoṣā /",
  "S04bsu035_u:390": "utsāḥ sarāḥ puṣkariṇī taḍāgāḥ suvarṇapadmotpalapadminībhiḥ //",
  "S04bsu035_u:391": "Suv_4.84 sahacittamātreṇa tu teṣa bhontu annaṃ ca pānaṃ ca tathaiva vastram /",
  "S04bsu035_u:392": "dhanaṃ hiraṇyaṃ maṇimuktibhūṣaṇaṃ suvarṇavaiḍūryavicitraratnam //",
  "S04bsu035_u:393": "Suv_4.85 mā duḥkhaśabdāḥ kvaci loki bhontu bhā caikasattvaḥ pratikūladarśī /",
  "S04bsu035_u:394": "sarve ca te bhontu udāravarṇāḥ prabhākarā bhontu paraspareṇa //",
  "S04bsu035_u:395": "yā kāci saṃpatti manuṣyaloke sā teṣu bhotū manasopapattiḥ /",
  "S04bsu035_u:396": "Suv_4.86 yā kāci saṃpatti manuṣyaloke sā teṣu bhotū manasopapattiḥ /",
  "S04bsu035_u:397": "[Bagchi_21]",
  "S04bsu035_u:398": "sarvābhiprāyā sahacittamātraiḥ puṇyena phalena paripūrayantu //",
  "S04bsu035_u:399": "Suv_4.87 gandhaṃ ca mālyaṃ ca vilepanaṃ ca dhūpaṃ ca cūrṇaṃ kusumaṃ ca pūrṇam /",
  "S04bsu035_u:400": "trikāle vṛkṣehi pravarṣayantu gṛhṇantu te sattva bhavantu tuṣṭāḥ //",
  "S04bsu035_u:401": "Suv_4.88 kurvantu pūjāṃ daśasū diśāsu acintiyāṃ sarvatathāgatānām /",
  "S04bsu035_u:402": "sabodhisattvān saśrāvakāṇāṃ dharmasya bodhipratisaṃsthitasya //",
  "S04bsu035_u:403": "Suv_4.89 nīcāṃ gatiṃ sarvi vivarjayantu tarantu aṣṭāṅgikavīcivṛttāḥ /",
  "S04bsu035_u:404": "āsādayantu jinarājamūrti labhantu buddhehi sadā samāgamam //",
  "S04bsu035_u:405": "Suv_4.90 uccaiḥ kulīnā hi bhavantu nityaṃ prabhūtadhanadhānyasamṛddhakośāḥ /",
  "S04bsu035_u:406": "rūpeṇa śauryeṇa yaśena kīrtyā samalaṅkṛtā bhontu anekakalpān //",
  "S04bsu035_u:407": "Suv_4.91 sarvā striyo nitya narā bhavantu śūrāśca vīrāśca vijñapaṇḍitāśca /",
  "S04bsu035_u:408": "te sarvi bodhāya carantu nityaṃ carantu te pāramitāsu ṣaṭsu //",
  "S04bsu035_u:409": "paśyantu buddhān daśasū diśāsu ratnottamavṛkṣasukhopaviṣṭān /",
  "S04bsu035_u:410": "Suv_4.92 paśyantu buddhān daśasū diśāsu ratnottamavṛkṣasukhopaviṣṭān /",
  "S04bsu035_u:411": "[Bagchi_22]",
  "S04bsu035_u:412": "vaiḍūryasiṃhāsani saṃniṣaṇṇān śṛṇvantu dharmāṃśca prakāśyamānān //",
  "S04bsu035_u:413": "Suv_4.93 pāpāni karmāṇi mayā jitāni pūrvārjitā yadbhavasaṃkaṭeṣu /",
  "S04bsu035_u:414": "ye pāpakarmābhiratā vahante te sarvi kṣīyantu ca nirviśeṣāḥ //",
  "S04bsu035_u:415": "Suv_4.94 te sarvasattvā bhavabandhanasthāḥ saṃsārapāśairdṛḍhabandhabaddhāḥ /",
  "S04bsu035_u:416": "prajñākarairbhāsita bhontu bandhanānmucyantu duḥkhairupajā bhavantu //",
  "S04bsu035_u:417": "Suv_4.95 ye cāpi sattvā iha jāmbudvīpe ye cāpi anyaṣu ca lokadhātuṣu /",
  "S04bsu035_u:418": "kurvantu gambhīravicitrapuṇyaṃ tatsarvapuṇyaṃ hyanumodayāmi //",
  "S04bsu035_u:419": "Suv_4.96 tenaiva puṇyābhyanumodanena kāyena vācā manasārjitena /",
  "S04bsu035_u:420": "praṇidhānasiddhiḥ saphalā mayāstu spṛśeya bodhiṃ virajāmanuttarām //",
  "S04bsu035_u:421": "Suv_4.97 yo vandate toṣyati daśabalān sadā ca prasannaśuddhāmalamānasena /",
  "S04bsu035_u:422": "imāya pariṇāmanadeśanāya ṣaṣṭiṃ ca kalpān jahate apāyān //",
  "S04bsu035_u:423": "etebhi ślokebhi ca varṇitebhiḥ puruṣāḥ striyo brahmaṇakṣatriyā ca /",
  "S04bsu035_u:424": "Suv_4.98 etebhi ślokebhi ca varṇitebhiḥ puruṣāḥ striyo brahmaṇakṣatriyā ca /",
  "S04bsu035_u:425": "[Bagchi_23]",
  "S04bsu035_u:426": "yastoṣyate muniṃ sa kṛtāñjalibhiḥ sthihitva sarvatra jātismaru śatajātiṣu //",
  "S04bsu035_u:427": "Suv_4.99 sarvāṅga sarvendriya śobhitāṅgo vicitrapūrṇebhirguṇairupetaḥ /",
  "S04bsu035_u:428": "narendrarājaiśca supūjitaḥ sadā etādṛśo bheṣyati tatra tatra //",
  "S04bsu035_u:429": "Suv_4.100 na tairekasya buddhasya cāntike kuśalaṃ kṛtam /",
  "S04bsu035_u:430": "na dvayorapi trayeṣu na pañcasu na daśasu //",
  "S04bsu035_u:431": "Suv_4.101 tathā buddhasahasrāṇāmāntike kuśalaṃ kṛtam /",
  "S04bsu035_u:432": "yeṣāmidaṃ karṇapuṭe deśanaṃ praviṣyatīti //",
  "S04bsu035_u:433": "iti śrīsuvarṇaprabhāsottamasūtrendrarāje deśanāparivarto nāma caturthaḥ //",
  "S04bsu035_u:434": "_______________________________________________________________________",
  "S04bsu035_u:435": "[Bagchi_24]",
  "S04bsu035_u:436": "// kamalākarasarvatathāgatastavaparivartaḥ //",
  "S04bsu035_u:437": "atha khalu bhagavāṃstāṃ bodhisattvasamuccayāṃ kuladevatāmetadavocat /",
  "S04bsu035_u:438": "tena khalu punaḥ kuladevate kālena tena samayena rājā suvarṇabhujendro nāmāsīt /",
  "S04bsu035_u:439": "etena kamalākareṇa sarvatathāgatastavenātītānāgatapratyutpannān buddhān bhagavato 'bhyastāvīt //",
  "S04bsu035_u:440": "Suv_5.1 ye jina pūrvaka ye ca bhavanti ye ca dhriyanti daśodiśi loke /",
  "S04bsu035_u:441": "teṣa jināna karomi praṇāmaṃ taṃ jinasaṃghamahaṃ praśayiṣye //",
  "S04bsu035_u:442": "Suv_5.2 śāntapraśāntaviśuddhamunīndraṃ suvarṇavarṇaprabhāsitagātram /",
  "S04bsu035_u:443": "sarvasurāsurasusvarabuddhaṃ brahmarute svaragarjitaghoṣam //",
  "S04bsu035_u:444": "Suv_5.3 ṣaṭpadamaulamahīruhakeśaṃ nīlasukuñcitakāśanikāśam /",
  "S04bsu035_u:445": "śaṅkhatuṣārasupāṇḍaladantaṃ hemavirājitabhāsitanābham //",
  "S04bsu035_u:446": "Suv_5.4 nīlaviśālaviśuddhasunetraṃ nīlamivitpalapracyutibhāsam /",
  "S04bsu035_u:447": "padmasuvarṇaviśālasujihvaṃ padmaprabhāsitapadmamukhābham //",
  "S04bsu035_u:448": "Suv_5.5 śaṅkhamṛṇālanibhāmukhatorṇaṃ dakṣiṇavartitaverulivarṇam /",
  "S04bsu035_u:449": "sūkṣmaniśākarakṣīṇaśaśīva gātra munermramarājvalanābham //",
  "S04bsu035_u:450": "Suv_5.6 kāñcanakoṭi suvarṇamṛduraṃ nāsamukhonnata pīvaraghrāṇam /",
  "S04bsu035_u:451": "agradharāgraviśiṣṭasunāsaṃ mṛduka sarvajināṃśa satatam //",
  "S04bsu035_u:452": "Suv_5.7 ekasame cittaromamukhāgraṃ vālasuromapradakṣiṇavartam /",
  "S04bsu035_u:453": "nīlanibhā jvalakuṇḍalajātaṃ nīlavirājitamaulisugrīvam //",
  "S04bsu035_u:454": "Suv_5.8 jātasamānaprabhāsitagātraṃ pūjitasarvi deśodiśi loke /",
  "S04bsu035_u:455": "duḥkhamanantapraśāntatriloke sarvasukhena ca tarpitasattvam //",
  "S04bsu035_u:456": "Suv_5.9 narakagātiṣvatha tiryaggatīṣu pretasurāsuramanuṣyagatīṣu /",
  "S04bsu035_u:457": "teṣu ca sarvasukhārpitasattvaṃ sarvapraśānta apāyagatīṣu //",
  "S04bsu035_u:458": "Suv_5.10 varṇasuvarṇakanākanibhāsaṃ kāñcanataptaprabhāsitagātram /",
  "S04bsu035_u:459": "saumyaśaśāṅkasuvimalavakraṃ vikāsitarājitasuvimalavadanam //",
  "S04bsu035_u:460": "Suv_5.11 taruṇatanūruhakomalagātraṃ siṃhamivākramavikramanāgam /",
  "S04bsu035_u:461": "lambitahasta pralambitabāhuṃ mārutapreritaśālalateva //",
  "S04bsu035_u:462": "Suv_5.12 vyomaprabhājvalamuñcitaraśmiṃ sūryasahasramiva pratapantam /",
  "S04bsu035_u:463": "nirmalagātravarebhi munīndraṃ sarvaprabhāsita kṣetramanantam //",
  "S04bsu035_u:464": "Suv_5.13 candraniśākarabhāskarajālaṃ kṣetramanantasahasraśateṣu /",
  "S04bsu035_u:465": "te 'pi ca niṣṭhita sarvamabhūṣi buddhaprabhāsavirocanatāyai //",
  "S04bsu035_u:466": "Suv_5.14 buddhadivākaralokapradipaṃ buddhadivākaraśatasahasram /",
  "S04bsu035_u:467": "kṣetramanantasahasraśateṣu paśyatu sattva tathāgatasūryam //",
  "S04bsu035_u:468": "Suv_5.15 puṇyasahasraśatāccitakāyaṃ sarvaguṇebhiralaṅkṛtagātram /",
  "S04bsu035_u:469": "śauṇḍagajendranibhaṃ jinabāhuṃ vimalasulakṣaṇamaṇḍitahastam //",
  "S04bsu035_u:470": "Suv_5.16 bhūmitalopamarajasamatulyaṃ sūkṣmarajopama ye gatabuddhāḥ //",
  "S04bsu035_u:471": "sūkṣmarajopama ye ca bhavanti sūkṣmarajopama ye ca sthihanti //",
  "S04bsu035_u:472": "Suv_5.17 teṣa jināna karomi praṇāmaṃ kāyatu vācamanena prasannaḥ /",
  "S04bsu035_u:473": "puṣpapradānasugandhapradānairvarṇaśatena sucetasi cāpi //",
  "S04bsu035_u:474": "jihvaśatairapi buddhaguṇāni kalpasahasraśate na hi vaktum /",
  "S04bsu035_u:475": "Suv_5.18 jihvaśatairapi buddhaguṇāni kalpasahasraśate na hi vaktum /",
  "S04bsu035_u:476": "[Bagchi_27]",
  "S04bsu035_u:477": "ye guṇasādhunivṛtti jinānāṃ sā ca varāgravicitra anekaiḥ //",
  "S04bsu035_u:478": "Suv_5.19 ekajinasya guṇā na hi śakyā jihvaśatairapi bhāṣitu kaścit /",
  "S04bsu035_u:479": "kāmamaśakti hi sarvajinānāṃ ekaguṇasya hi vistara vaktum //",
  "S04bsu035_u:480": "Suv_5.20 sarvasadevakuloktasamūhaḥ sarvabhavāgrabhave jalapūrṇā /",
  "S04bsu035_u:481": "keśagrahaṇena tu śakya pramātuṃ naiva ca ekaguṇā sugatānām //",
  "S04bsu035_u:482": "Suv_5.21 varṇita saṃstuta me jinasarvaṃ kāyatu vāca prasannamanena /",
  "S04bsu035_u:483": "yanmama sañcitapuṇyaphalāgraṃ tena ca sattva prabhotu jinatvam //",
  "S04bsu035_u:484": "Suv_5.22 evaṃ stavitva narapati buddhaṃ evaṃ karoti nṛpaḥ praṇidhānam /",
  "S04bsu035_u:485": "yatra ca kutraci mahya bhaveta jāti anāgatakalpamanantā //",
  "S04bsu035_u:486": "Suv_5.23 īdṛśi bheri mi paśyami svapne īdṛśa deśana tatra śṛṇomi /",
  "S04bsu035_u:487": "īdṛśa jīnastutikamalākara jātiṣu tatra labhe smaraṇatvam //",
  "S04bsu035_u:488": "buddhaguṇāni anantamatulyā ye 'pi ca durlabha kalpasahasraiḥ /",
  "S04bsu035_u:489": "Suv_5.24 buddhaguṇāni anantamatulyā ye 'pi ca durlabha kalpasahasraiḥ /",
  "S04bsu035_u:490": "[Bagchi_28]",
  "S04bsu035_u:491": "amu śruṇeya ca svapnagato 'pi teṣu ca deśayi divasagato 'pi //",
  "S04bsu035_u:492": "Suv_5.25 duḥkhasamudra vimocayi sattvā pūrayi ṣaḍabhi pi pāramitābhiḥ /",
  "S04bsu035_u:493": "bodhimanuttara paśca labheyaṃ kṣetra bhaveta mamā asamarthyam //",
  "S04bsu035_u:494": "Suv_5.26 bheripradānavipākaphalena sarvajināna ca saṃstutihetoḥ /",
  "S04bsu035_u:495": "saṃmukha paśyami śākyamunīndraṃ vyākaraṇaṃ hyahu tatra labheyam //",
  "S04bsu035_u:496": "Suv_5.27 ye ima dāraka dvau mama putrau kanakendra kanakaprabhāsvaraḥ /",
  "S04bsu035_u:497": "te ubhi dāraka tatra labheyaṃ bodhimanuttara vyākaraṇaṃ ca //",
  "S04bsu035_u:498": "Suv_5.28 ye 'pi ca sattva arakṣa atrāṇā śaraṇavihīna viyāsagatāśca /",
  "S04bsu035_u:499": "teṣu bhaveya anāgata sarva trāṇaparāyaṇaśaraṇebhiśca //",
  "S04bsu035_u:500": "Suv_5.29 duḥkhasamudbhavasaṃkṣayakartā sarvasukhasya ca ākarabhūtaḥ /",
  "S04bsu035_u:501": "kalpa anāgata bodhi careyaṃ yattaka pūrvakakoṭigatāśca //",
  "S04bsu035_u:502": "svarṇaprabhottamadeśanatāya pāpasamudra śoṣatu mahyam /",
  "S04bsu035_u:503": "Suv_5.30 svarṇaprabhottamadeśanatāya pāpasamudra śoṣatu mahyam /",
  "S04bsu035_u:504": "[Bagchi_29]",
  "S04bsu035_u:505": "karmasamudra vikīryatu mahyaṃ kleśasamudra vicchidyatu mahyam //",
  "S04bsu035_u:506": "Suv_5.31 puṇyasamudra prapūryatu mahyaṃ jñānasamudra viśodhyatu mahyam /",
  "S04bsu035_u:507": "vimalajñānaprabhāsabalena sarvaguṇāna samudra bhaveyā //",
  "S04bsu035_u:508": "Suv_5.32 bodhiguṇairguṇaratna prapūrṇā deśanasvarṇa prabhāsabalena /",
  "S04bsu035_u:509": "puṇyaprabhāsa bhaviṣyati mahyaṃ bodhiprabhāsa viśodhyatu mahyam //",
  "S04bsu035_u:510": "Suv_5.33 kāyaprabhāsa bhaviṣyati mahyaṃ puṇyaprabhāsa virocanatā ca /",
  "S04bsu035_u:511": "sarvatriloki viśiṣṭa bhaveyaṃ pūṇyabalena samanvita nityam //",
  "S04bsu035_u:512": "Suv_5.34 duḥkhasamudra uttārayitā sarvasukhasya ca sāgarakalpya /",
  "S04bsu035_u:513": "kalpamanāgata bodhi careyaṃ yattakapūrvakakoṭigatāśca //",
  "S04bsu035_u:514": "Suv_5.35 yādṛśakṣetraviśiṣṭa triloke sarvajinānamananta guṇena /",
  "S04bsu035_u:515": "tādṛśakṣetramanantaguṇaṃ bheṣyati mahyamanāgatasarvam //",
  "S04bsu035_u:516": "iti śrīsuvarṇaprabhāsottamasūtrendrarāje kamalākarasarvatathāgatastavaparivarto nāma pañcamaḥ //",
  "S04bsu035_u:517": "_______________________________________________________________________",
  "S04bsu035_u:518": "[Bagchi_30]",
  "S04bsu035_u:519": "// Śūnyatāparivartaḥ //",
  "S04bsu035_u:520": "atha khalu bhagavāṃstasyāṃ velāyāmimā gāthā abhāṣata //",
  "S04bsu035_u:521": "Suv_6.1 anyeṣu sūtreṣu acintiyeṣu ativistaraṃ deśitaśūnyadharmāḥ /",
  "S04bsu035_u:522": "tasmādime sūtravarottame vaḥ saṃkṣepato deśita śūnyadharmāḥ //",
  "S04bsu035_u:523": "Suv_6.2 sattvo 'lpabuddhiravijānamāno na śakya jñātuṃ khalu sarvadharmā /",
  "S04bsu035_u:524": "paśyeha sūtrendravarottamena saṃkṣepato deśita śūnyadharmāḥ //",
  "S04bsu035_u:525": "Suv_6.3 anyairupāyairnayahetubhiśca sattvāna kāruṇyavaśodayārtham /",
  "S04bsu035_u:526": "prakāśitaṃ sūtravarendrametaṃ yathābhijānanti hi sarvasattvāḥ //",
  "S04bsu035_u:527": "Suv_6.4 ayaṃ ca kāyo yatha śūnyagrāmaḥ ṣaḍgrāma coropama indriyāṇi /",
  "S04bsu035_u:528": "tānyekagrāme nivasanti sarve na te vijānanti paraspareṇa //",
  "S04bsu035_u:529": "Suv_6.5 cakṣurindriyaṃ rūpameteṣu dhāvati śrotrendriyaṃ śabdavicāraṇena /",
  "S04bsu035_u:530": "ghrāṇendriyaṃ gandhavicitrahāri jihvandriyaṃ nitya raseṣu dhāvati //",
  "S04bsu035_u:531": "Suv_6.6 kāyendriyaṃ sparśagato 'bhidhāvati manendriyaṃ dharmavicāraṇena /",
  "S04bsu035_u:532": "ṣaḍindriyāṇīti paraspareṇa svakaṃ svakaṃ viṣayamabhidhāvati //",
  "S04bsu035_u:533": "Suv_6.7 cittaṃ hi māyopama cañcalaṃ ca ṣaḍindriyaṃ viṣayavicāraṇaṃ ca /",
  "S04bsu035_u:534": "yathā naro dhāvati śūnyagrāme saṃgrāma caurebhi samāśritaśca //",
  "S04bsu035_u:535": "Suv_6.8 cittaṃ yathā ṣaḍviṣayāśritaṃ ca prajānate indriya gocaraṃ ca /",
  "S04bsu035_u:536": "rūpaṃ ca śabdaṃ ca tathaiva gandhaṃ rasaṃ ca sparśa tatha dharmagocaram //",
  "S04bsu035_u:537": "Suv_6.9 cittaṃ ca sarvatra ṣaḍindriyeṣu śakuniriva cañcalaṃ indriyasaṃpraviṣṭam /",
  "S04bsu035_u:538": "yatra yatrendriyasaṃśritaṃ ca na cendriyaṃ kurvatu jānamātmakam //",
  "S04bsu035_u:539": "Suv_6.10 kāyaśca niśceṣṭa nirvyāpāraṃ ca asārakaḥ pratyayasaṃbhavaśca /",
  "S04bsu035_u:540": "abhūtavikalpasamutthitaśca sthitakarmayantraṃ ivaṃ śūnyagrāmaḥ //",
  "S04bsu035_u:541": "Suv_6.11 kṣityambhatejo 'nilāni yathā cauragrāmāntaḥ sthita deśadeśe /",
  "S04bsu035_u:542": "paraspareṇaiva sadā viruddhā yathaiva āśīviṣa ekaveśmani //",
  "S04bsu035_u:543": "Suv_6.12 dhātūragāste ca caturvidhāni dve ūrdhvagāmī dvaya heṣṭagāmī /",
  "S04bsu035_u:544": "dvayādvayaṃ diśi vidiśāsu sarvaṃ naśyanti tā dhātubhujaṅgamāni //",
  "S04bsu035_u:545": "Suv_6.13 kṣityuragaśca saliloragaśca imau ca heṣṭā kṣayatāṃ vrajete /",
  "S04bsu035_u:546": "tejoragaścānilamārutoraga imau hi dve ūrdhvagatau nabho 'nte //",
  "S04bsu035_u:547": "Suv_6.14 cittaṃ ca vijñānamadhyasthitaṃ ca gatvā yathā pūrvakṛtena karmāṇā /",
  "S04bsu035_u:548": "deve manuṣyaeṣu ca triṣvapāyā yathākṛtaṃ pūrvabhave pravarttyā //",
  "S04bsu035_u:549": "Suv_6.15 śleṣmānilapittakṣayāntaprāptaḥ kāyaḥ śakṛnmūtraparīṣapūrṇaḥ /",
  "S04bsu035_u:550": "nirābhirāmaḥ kṛmikṣudrapūrṇaḥ kṣiptaḥ śmaśāne yatha kāṣṭhabhūtaḥ //",
  "S04bsu035_u:551": "paśyāhi tvaṃ devata ebhi evaṃ katyatra sattvastatha pudgalo vā /",
  "S04bsu035_u:552": "Suv_6.16 paśyāhi tvaṃ devata ebhi evaṃ katyatra sattvastatha pudgalo vā /",
  "S04bsu035_u:553": "[Bagchi_33]",
  "S04bsu035_u:554": "śūnyā hi ete khalu sarvadharmā avidyataḥ pratyayasaṃbhavāśca //",
  "S04bsu035_u:555": "Suv_6.17 ete mahābhūta abhūta sarvāśca yasmānmahābhūtaprakṛtyabhāvā /",
  "S04bsu035_u:556": "tasmācca bhūtā hi asaṃbhavāśca avidyamānā na kadāci vidyate //",
  "S04bsu035_u:557": "Suv_6.18 avidyataḥ pratyayasaṃbhavāśca avidyamānaiva avidyavācaḥ /",
  "S04bsu035_u:558": "tasmānmayā ukta avidya eṣā saṃskāravijñāna sanāmarūpam //",
  "S04bsu035_u:559": "Suv_6.19 ṣaḍāyatanasparśa tathaiva vedanā tṛṣṇā upādāna tathā bhavaśca /",
  "S04bsu035_u:560": "jātijarāmaraṇaśoka upadravāṇāṃ duḥkhāni saṃskāra acintiyāni //",
  "S04bsu035_u:561": "Suv_6.20 saṃsāracakre ca yathā sthitāni abhūta saṃbhūta asaṃbhavāśca /",
  "S04bsu035_u:562": "ayoniśaścittavicāraṇaṃ tathā dṛṣṭīgataṃ chetsyatha ātmanaiva //",
  "S04bsu035_u:563": "Suv_6.21 jñānāsinā chindatha kleśajālaṃ skandhālayaṃ paśyatha śūnyabhūtam /",
  "S04bsu035_u:564": "sparśetha taṃ bodhiguṇaṃ hyudāraṃ vivarta ca me amṛtapurasya dvāram //",
  "S04bsu035_u:565": "saṃdarśi taṃ amṛtapurasya bhājanaṃ pravekṣya taṃ amṛtapurālayaṃ śubham /",
  "S04bsu035_u:566": "Suv_6.22 saṃdarśi taṃ amṛtapurasya bhājanaṃ pravekṣya taṃ amṛtapurālayaṃ śubham /",
  "S04bsu035_u:567": "[Bagchi_34]",
  "S04bsu035_u:568": "tarpiṣya ha amṛtatarasena ātmanāṃ parāhatā me varadharmabherīḥ //",
  "S04bsu035_u:569": "Suv_6.23 āpūrito me varadharmaśaṅkhaḥ prajvālitā me varadharma ulkā /",
  "S04bsu035_u:570": "suvarṣitaṃ me varadharmavarṣaṃ parājitā me parakleśaśatravaḥ //",
  "S04bsu035_u:571": "Suv_6.24 ucchrepitaṃ me varadharmadhvajaṃ pratāritā me bhavasattvasamudrāḥ /",
  "S04bsu035_u:572": "pidhitāni me 'pāyapathāni trīṇi kleśāgnidāhaṃ śamayitva prāṇinām //",
  "S04bsu035_u:573": "Suv_6.25 yasmāddhi pūrvamahamanekakalpān acintiyā pūjitva nāyakā hi /",
  "S04bsu035_u:574": "caritva bodhāya dṛḍhavratena saddharmakāyaṃ pariveṣamāṇaḥ //",
  "S04bsu035_u:575": "Suv_6.26 hastau ca pādau ca parityajitvā dhanaṃ hiraṇyaṃ maṇimuktabhūṣaṇam /",
  "S04bsu035_u:576": "nayanottamāṅgaṃ priyadāraputraṃ suvarṇavaiḍūryavicitraratnāni //",
  "S04bsu035_u:577": "Suv_6.27 chinditvā trisāhasrāyāṃ sarvavṛkṣavanaspatīm /",
  "S04bsu035_u:578": "sarvaṃ ca cūrṇayitvā tat kuryāt sūkṣmarajopamam //",
  "S04bsu035_u:579": "Suv_6.28 cūrṇarāśiṃ karitvā tu yāvadākāśagocaram /",
  "S04bsu035_u:580": "aśakadbhabhāgabhinnāya dharaṇīrajaḥsamāni vā //",
  "S04bsu035_u:581": "Suv_6.29 sarvasattvā aneke hi jñānavata tathaiva ca /",
  "S04bsu035_u:582": "sarvaṃ gaṇayituṃ śakyaṃ na tu jñātaṃ jinasya ca //",
  "S04bsu035_u:583": "Suv_6.30 ekakṣaṇapravṛttaṃ tu yajjñānaṃ ca mahāmuneḥ /",
  "S04bsu035_u:584": "anekakalpakoṭīṣu na śakyaṃ gaṇayituṃ kvacit //",
  "S04bsu035_u:585": "iti śrīsuvarṇaprabhāsottamasūtrendrarāje śūnyatāparivarto nāma ṣaṣṭhaḥ //",
  "S04bsu035_u:586": "_______________________________________________________________________",
  "S04bsu035_u:587": "[Bagchi_36]",
  "S04bsu035_u:588": "// Caturmahārājaparivartaḥ //",
  "S04bsu035_u:589_0": "atha khalu vaiśravaṇo mahārājo dhṛtarāṣṭro mahārājo virūḍhako mahārājo virūpākṣo",
  "S04bsu035_u:589_1": "mahārāja utthāyasanebhya ekāṃsena cīvarāṇi prāvṛtya dakṣiṇajānumaṇḍalāni pṛthivyāṃ",
  "S04bsu035_u:589_2": "pratiṣṭhāpya yena bhagavāṃstenāñjaliṃ praṇamya bhagavantametadavocan /",
  "S04bsu035_u:590": "ayaṃ bhagavan,",
  "S04bsu035_u:591_0": "suvarṇaprabhāsottamasūtrendrarājaḥ sarvatathāgatabhāṣitaḥ sarvatathāgatāvalokitaḥ",
  "S04bsu035_u:591_1": "sarvatathāgatasamanvāgataḥ sarvabodhisattvagaṇanamaskṛtaḥ sarvadevagaṇapūjitaḥ sarvedevendragaṇasaṃpraharṣakaḥ",
  "S04bsu035_u:591_2": "sarvalokapālastutaḥ stavito varṇitaḥ praśaṃsitaḥ sarvadevabhavanāvabhāsitaḥ sarvasattvānāṃ",
  "S04bsu035_u:591_3": "paramasukhapradāyakaḥ sarvanarakatiryagyoniyamalokaduḥkhasaṃśodhakaḥ sarvabhayapratiśamanaḥ",
  "S04bsu035_u:591_4": "sarvaparacakrapratinivartako durbhikṣakāntārapraśamano vyādhikāntārapraṇāśako jñānaprakāśakaḥ",
  "S04bsu035_u:591_5": "paramaśāntikaraḥ śokāyāsapraśamano vividhanānopadravyapraśamayitopadravaśatasahasrapraṇāśayitā /",
  "S04bsu035_u:592": "imamasya bhadanta bhagavan suvarṇaprabhāsottamasūtrendrarājasya vistareṇa parṣadi saṃprakāśyamānasyāsmākaṃ catūrṇāṃ mahārājānāṃ sabalaparivārāṇām /",
  "S04bsu035_u:593": "etena ca dharmaśravaṇena dharmāmṛtarasena ca divyātmabhāvamahātejasā vivardhayiṣyanti //",
  "S04bsu035_u:594": "asmākaṃ kāyeṣu vīryaṃ ca balaṃ sthāma ca saṃjanitaṃ bhaviṣyanti /",
  "S04bsu035_u:595": "tejaśca śriyaṃ ca lakṣmīṃ cāsmākaṃ kāyeṣvāviśanti /",
  "S04bsu035_u:596": "vayaṃ bhagavaṃścatvāro mahārājā dhārmikāśca dharmavādinaśca dharmarājā dharmeṇa vayaṃ bhadanta bhagavan devanāgayakṣagandharvāsuragaruḍanaramahoragāṇāṃ rājatvaṃ kārayiṣyāmaḥ /",
  "S04bsu035_u:597": "te vayaṃ bhagavan,",
  "S04bsu035_u:598_0": "catvāro mahārājāḥ sārdhamaṣṭāviṃśatiyakṣasenāpatibhiranekaiśca yakṣaśatasahasraiḥ",
  "S04bsu035_u:598_1": "satatasamitaṃ sarve jambudvīpaṃ divyena viśuddhenātikrāntamānuṣyakeṇa vyavalokayiṣyāma",
  "S04bsu035_u:598_2": "ārakṣayiṣyāmaḥ paripācayiṣyāmaḥ /",
  "S04bsu035_u:599": "tena hetunā bhadanta bhagavannasmākaṃ caturṇāṃ mahārājānāṃ lokapāla iti saṃjñotpāditā //",
  "S04bsu035_u:600": "[Bagchi_37]",
  "S04bsu035_u:601": "ye kecidbhadanta bhagavannasmin jambudvīpe viparyāsāḥ paracakreṇa copahatā bhaviṣyanti,",
  "S04bsu035_u:602": "durbhikṣakāntareṇa vā nānāvidhairupadravaśatairupadravasahasrairupadravaśatasahasrairupahatā bhaviṣyanti,",
  "S04bsu035_u:603": "te vayaṃ bhadanta bhagavan catvāro mahārājā idamasya suvarṇaprabhāsoottamasūtrendrarājasya teṣāṃ ca sūtredradhāriṇāṃ bhikṣūṇāṃ saṃcodanāṃ kariṣyāmaḥ /",
  "S04bsu035_u:604_0": "yadā ceme bhadanta bhagavan dharmabhāṇakā bhikṣavo 'smākaṃ caturṇāṃ mahārājānāṃ saṃcodanayā",
  "S04bsu035_u:604_1": "buddhādhiṣṭhānena ca yeṣu viṣayeṣūpasaṃkrameyusteṣu te viṣayeṣuḥ cemaṃ suvarṇaprabhāsottamasūtrendrarājaṃ",
  "S04bsu035_u:604_2": "vistareṇa saṃprakāśayeyuḥ /",
  "S04bsu035_u:605": "ya imānyevaṃrūpāṇi viṣayagatāti nānāvidhānyupadravaśatānyupadravasahasrānyupadravaśatasahasrāṇi ca praśamayiṣyanti //",
  "S04bsu035_u:606": "yasya ca bhadanta bhagavan manuṣyarājasya viṣaye te sūtrendradhārakā bhikṣavā dharmabhāṇākā upasaṃkrāntā bhaviṣyanti /",
  "S04bsu035_u:607": "ayaṃ ca manuṣyarāja imaṃ suvarṇaprabhāsasūtrendrarājaṃ śṛṇyāt /",
  "S04bsu035_u:608": "śrutvā ca teṣāṃ sūtrendradhārakāṇāṃ bhikṣūṇāṃ sarvapratyarthikebhya ārakṣāṃ kuryāt paritrāṇaṃ parigrahaṃ paripālanaṃ kuryāt /",
  "S04bsu035_u:609": "te vayaṃ bhadanta bhagavan catvāro mahārājāstasya manuṣyarājasya sarvaviṣayagatānāṃ ca sattvānāmārakṣāṃ kariṣyāmaḥ paritrāṇaṃ parigrahaṃ paripālanaṃ śāntisvastyayanaṃ kariṣyāmaḥ /",
  "S04bsu035_u:610": "yadā ca bhadanta bhagavan sarvamanuṣyarājaḥ sūtrendradhārakāṇāṃ bhikṣubhikṣuṇyupāsakopāsikānāṃ sarvasukhopadhānaiḥ sukhatāṃ kuryāt /",
  "S04bsu035_u:611_0": "te vayaṃ bhadanta bhagavan catvāro mahārājāstaṃ manuṣyarājaṃ sarvarājebhyaḥ satkṛtataraṃ",
  "S04bsu035_u:611_1": "kariṣyāmo gurukṛtaṃ ca kariṣyāmo mānitaṃ ca pūjitaṃ ca sarvaviṣayeṣu ca prasaṃśanīyaṃ kariṣyāmaḥ /",
  "S04bsu035_u:612": "atha khalu bhagavāṃścaturṇāṃ mahārājānāṃ sādhukāramadāt /",
  "S04bsu035_u:613": "sādhu sādhu mahārājāḥ sādhu sādhu yuṣmākaṃ mahārājāḥ /",
  "S04bsu035_u:614_0": "yathāpi te yūyaṃ pūrvajinakṛtādhikārā avaropitakuśalamūlā bahubuddhakoṭīniyutaśatasahasraparyupāsitā",
  "S04bsu035_u:614_1": "dharmikāśca dharmavādinaśca dharmeṇa devānāṃ ca manuṣyāṇāṃ ca rājatvaṃ kārayadhvam /",
  "S04bsu035_u:615_0": "yathāpi pūrvadīrgharātraṃ sarvasattvānāṃ hitacittāḥ sukhamaitrīcittāḥ sarvasattvahitasukhādhyāśayapratipannāḥ",
  "S04bsu035_u:615_1": "[Bagchi_38] sarvāhitapratiṣedhikāḥ sarvasattvānāṃ sarvahitopasaṃhārābhiyuktāḥ /",
  "S04bsu035_u:616_0": "te yūyaṃ catvāro mahārājāsteṣāṃ manuṣyarājasya ca suvarṇaprabhāsottamasūtrendrarājasya",
  "S04bsu035_u:616_1": "pūjāsatkārābhiyuktānāmārakṣāṃ kariṣyata paritrāṇaṃ parigrahaṃ paripālanaṃ śāntisvastyayanaṃ kariṣyata /",
  "S04bsu035_u:617_0": "tena yuṣmābhiścaturmahārājaiḥ sabalaparivārairanekaiśca yakṣaśatasahasrairatītānāgatapratyutpannānāṃ",
  "S04bsu035_u:617_1": "buddhānāṃ bhagavatāṃ dharmanetryārakṣitā bhaviṣyati paripālitā ca parigṛhītā ca bhaviṣyati /",
  "S04bsu035_u:618": "tena yuṣmākaṃ caturṇāṃ mahārājānāṃ sabalaparivārāṇamanekeṣāṃ yakṣaśatasahasrāṇāṃ devānāṃ devāsurasaṃgrāme jayo bhaviṣyati,",
  "S04bsu035_u:619": "asurāṇāṃ ca parijayo bhaviṣyati /",
  "S04bsu035_u:620_0": "sarvaparacakrapramardakasya suvarṇaprabhāsottamasūtrendrarājasyārthāya teṣāṃ sūtrendradhārakāṇāṃ",
  "S04bsu035_u:620_1": "bhikṣubhikṣuṇyupāsakopāsikānāmārakṣāṃ kariṣyata paritrāṇaṃ parigrahaṃ paripālanaṃ",
  "S04bsu035_u:620_2": "śāntisvastyayanaṃ kariṣyata //",
  "S04bsu035_u:621_0": "atha vaiśravaṇo mahārājo dhṛtarāṣṭro mahārājo viruḍhako mahārājo virūpākṣo mahārāja",
  "S04bsu035_u:621_1": "utthāyāsanebhya ekāṃsāni cīvaraiḥ prāvṛtya dakṣiṇāni jānumaṇḍalāni pṛthivyāṃ pratiṣṭhāpya",
  "S04bsu035_u:621_2": "yena bhagavāṃstenāñjaliṃ praṇamya bhagavantametadavocan /",
  "S04bsu035_u:622": "ayaṃ bhadanta bhagavan,",
  "S04bsu035_u:623": "suvarṇaprabhāsottamasūtrendrarājo 'nāgate 'dhvani yatra grāmanagaranigamajanapadarāṣṭrarājadhānīṣu pracariṣyati yasya yasya manuṣyarājasya viṣayamanuprāpto bhaviṣyati /",
  "S04bsu035_u:624": "kaścidbhadanta bhagavanmanuṣyarājo bhagavan yenānena devendrasamayena rājaśāsreṇa rājatvaṃ kārayet /",
  "S04bsu035_u:625_0": "asya suvarṇaprabhāsottamasya sūtrendrarājasya śrotā bhavaṃstāśca sūtrendradhārakā",
  "S04bsu035_u:625_1": "bhikṣubhikṣuṇyupāsakopāsikāḥ satkuryādgurukuryānmānayetpūjayetsatatasamitaṃ suvarṇaprabhāsottamasūtrendrarājaṃ śṛṇuyāt /",
  "S04bsu035_u:626_0": "anena dharmaśravaṇena saṃcodanadharmāmṛtapuṇyātmakānāmasmākaṃ caturṇāṃ mahārājānāṃ",
  "S04bsu035_u:626_1": "sakalaparivārāṇāmanekeṣāṃ ca yakṣarākṣasaśatasahasrāṇāmimān divyātmabhāvān mahataujasā vivardhayet /",
  "S04bsu035_u:627": "mahāntaṃ vīryaṃ ca sthāma ca balaṃ cāsmākaṃ kāyeṣu tejaḥśriyaśca lakṣmī cāsmākaṃ vivardhayet /",
  "S04bsu035_u:628_0": "tena vayaṃ bhadanta bhagavaṃścatvāro mahārājāḥ sabalaparivārā anekaiḥ [Bagchi_39]",
  "S04bsu035_u:628_1": "yakṣaśatasahasrairadṛśyadbhiḥ kāyātmabhāvairetarhi cānāgate 'dhvani yatra grāmanagaranigamajanapadarāṣṭrarājadhānīṣūpasaṃkramiṣyāmaḥ",
  "S04bsu035_u:628_2": "tatrāyaṃ suvarṇaprabhāsottamaḥ sūtrendrarājaḥ pracariṣyati /",
  "S04bsu035_u:629": "teṣāṃ ca manuṣyarājānāmasya suvarṇaprabhāsottamasya sūtrendrarājasya śrotṝṇāṃ mātāpitṝṇāṃ cārakṣāṃ kariṣyāmaḥ /",
  "S04bsu035_u:630": "paritrāṇaṃ paripālanaṃ daṇḍaparihāraṃ śasraparihāraṃ śāntisvastyayanaṃ ca kariṣyāmaḥ /",
  "S04bsu035_u:631": "teṣāṃ ca rājakulānāṃ teṣāṃ ca rāṣṭrāṇāṃ teṣāṃ ca viṣayāṇāmārakṣāṃ kariṣyāmaḥ /",
  "S04bsu035_u:632": "paritrāṇaṃ parigrahaṃ paripālanaṃ daṇḍaparihāraṃ śasraparihāraṃ śāntisvastyayanaṃ kariṣyāmaḥ /",
  "S04bsu035_u:633": "tāṃśca viṣayān sarvabhayopāyāsebhyaḥ parimocayiṣyāmaḥ paracakrāṇi ca pratinivartayiṣyāmaḥ /",
  "S04bsu035_u:634": "yaḥ kaścit tasya manuṣyarājasya suvarṇaprabhāsottamasya sūtrendrarājasya śroturmānayituḥ pūjayituranyaḥ sāmantakaḥ pratiśatrurājā bhavet /",
  "S04bsu035_u:635": "yadā ca bhadanta bhagavaṃstasya sāmantakasya pratiśatro rājña evaṃ cittamutpādet /",
  "S04bsu035_u:636": "so 'haṃ caturaṅgena balakāyena sārdhamasya viṣayamupasaṃkrameyaṃ vināśayitum /",
  "S04bsu035_u:637_0": "tena khalu punarbhadanta bhagavān kālena tena samayenāsya suvarṇaprabhāsottamasya",
  "S04bsu035_u:637_1": "sūtrendrarājasya tejo 'nubhāvena tasya sāmantakasya pratiśatrurājasyānyai rājabhiḥ",
  "S04bsu035_u:637_2": "sārdhaṃ saṃgrāme bhaviṣyati /",
  "S04bsu035_u:638": "svaviṣayagatāśca viṣayavilopāśca bhaviṣyanti /",
  "S04bsu035_u:639": "dāruṇāśca rājasaṃkṣobhā bhaviṣyanti /",
  "S04bsu035_u:640": "graharogāśca viṣaye prādubhūtā bhaviṣyanti /",
  "S04bsu035_u:641": "nānāvyākṣepaśatāni viṣaye prādurbhūtāni bhaviṣyanti /",
  "S04bsu035_u:642": "yadā ca bhadanta bhagavaṃstasya sāmantakasya pratiśatrurājasya svaviṣayagatānyevaṃrūpāṇi nānopadravaśatāni nānāvyakṣepaśatāni bhaveyuḥ /",
  "S04bsu035_u:643": "sa ca bhadanta bhagavan sāmantakapratiśatrurājaścaturaṅgīṇīṃ senāṃ yojayitvā paracakragamanāya svaviṣayānniṣkrānto bhavet /",
  "S04bsu035_u:644": "yatrāyaṃ suvarṇaprabhāsottamaḥ sutrendrarājo bhavet sa pratiśatrurājaḥ sārdhaṃ caturaṅgabalakāyena taṃ viṣayamupasaṃkramitukāmo bhavet /",
  "S04bsu035_u:645": "taṃ vināśitukāmo bhavet /",
  "S04bsu035_u:646_0": "te vayaṃ bhadanta bhagavañcatvāro mahārājāḥ sabalaparivārā anekairyakṣarākṣasaśatasahasrairadṛśyairātmabhāvaistatropasaṃkramiṣyāmaḥ",
  "S04bsu035_u:646_1": "taṃ paracakramadhvānaṃ mārgapratipannaṃ [Bagchi_40] tathaiva pratinivartayiṣyāmo",
  "S04bsu035_u:646_2": "nānāvyākṣepaśatāni copasaṃhariṣyāmo vighnāṃśca kariṣyāmaḥ /",
  "S04bsu035_u:647": "yathā ca tatparacakraṃ na śakṣyati tatra viṣaya upasaṃkramitum /",
  "S04bsu035_u:648": "kutaḥ punarvināśaṃ kariṣyati //",
  "S04bsu035_u:649": "atha khalu bhagavāṃsteṣāṃ caturṇāṃ mahārājānāṃ sādhukāramadāt /",
  "S04bsu035_u:650": "sādhu sādhu mahārājāḥ sādhu khalu punaryuṣmākaṃ mahārājānām /",
  "S04bsu035_u:651_0": "yadyūyamatyā asaṃkhyeyakalpakoṭīniyutaśatasahasrasamudānītāyā anuttarāyāḥ samyaksaṃbodherarthāya",
  "S04bsu035_u:651_1": "teṣāṃ manuṣyarājānāmasya ca suvarṇaprabhāsottamasya sūtrendrarājasya śrotṝṇāmārakṣāṃ kariṣyatha /",
  "S04bsu035_u:652": "paritrāṇaṃ parigrahaṃ paripālanaṃ śāntisvastyayanaṃ kariṣyatha /",
  "S04bsu035_u:653": "tāni ca rājakulāni tāni nagarāṇi tāni ca rāṣṭrāṇi tāni ca viṣayāṇyārakṣayiṣyatha /",
  "S04bsu035_u:654": "paritrāṇaṃ parigrahaṃ paripālanaṃ daṇḍaparihāraṃ śasraparihāraṃ śāntisvastyayanaṃ kariṣyatha /",
  "S04bsu035_u:655": "tāni ca viṣayāṇi sarvamayopadravopasargāpāyāsebhyaḥ parimocayiṣyatha /",
  "S04bsu035_u:656": "paracakrāṇi ca nivartayiṣyatha /",
  "S04bsu035_u:657": "sarvajambudvīpagatānāṃ cāsya manuṣyarājasyākalahayābhaṇḍanayāvigrahayā vivādayautsukyamapapadyatha /",
  "S04bsu035_u:658_0": "yathā ca te yuṣmākaṃ caturṇāṃ mahārājānāṃ sabalaparivārāṇāmasmiñjambudvīpe teṣu caturṣu",
  "S04bsu035_u:658_1": "nagarasahasreṣu tāni caturaśītinagarasahasrāṇi teṣu teṣu viṣayeṣvabhirameyustena",
  "S04bsu035_u:658_2": "ca rājyaiśvaryeṇābhirameyustena ca dhanaskandhena parasparaṃ na viheṭhayeyuḥ /",
  "S04bsu035_u:659": "na parasparaṃ viheṭhaṃ janayeyuḥ /",
  "S04bsu035_u:660": "svena ca yathā pūrvakarmopacayena rājatvaṃ pratilabheyuḥ /",
  "S04bsu035_u:661": "svena ca rājyaiśvaryeṇa ca tuṣṭā bhaveyuḥ /",
  "S04bsu035_u:662": "na ca paraspareṇa vināśayeyuḥ /",
  "S04bsu035_u:663": "na viṣeya vināśāya parakrameyuḥ //",
  "S04bsu035_u:664_0": "yathā cāsmiñjambudvīpe teṣu caturaśītiṣu viṣayanagarasahasreṣu tāni caturaśītirāja",
  "S04bsu035_u:664_1": "sahasrāṇi paraspareṇa hitacittāni maitrīcittāni sukhacittāni paraspareṇa kalahayābhaṇḍanayāvigrahayāvivādayā",
  "S04bsu035_u:664_2": "sveṣu sveṣu viṣayeṣvabhiramerantena puṇyena caturṇāṃ mahārājānāṃ sabalaparivārāṇāmayaṃ",
  "S04bsu035_u:664_3": "ca jambudvīpaḥ sphīto bhaviṣyati /",
  "S04bsu035_u:665": "subhikṣaśca ramaṇīyaśca bahujanasamākīrṇaścarddhaścaujovataraśca bhaviṣyati /",
  "S04bsu035_u:666": "ṛtumāsārdhamāsasaṃvatsarāṇi ca sarvāṇi samācārayuktāni bhaviṣyanti /",
  "S04bsu035_u:667": "ahorātraṃ grahanakṣatracandrasūryāśca samāgrahiṣyanti /",
  "S04bsu035_u:668": "kālena ca varṣadhārāḥ pṛthivyāṃ nipatiṣyanti /",
  "S04bsu035_u:669": "sarvajamdudvīpagatāni ca sattvāni sarvadhanadhānyasamṛddhāni bhaviṣyanti /",
  "S04bsu035_u:670": "mahābhogāni cāmatsarāṇi ca bhaviṣyanti /",
  "S04bsu035_u:671": "parityāgavanti daśakuśalakarmapathasamanvāgatāni ca bhaviṣyanti /",
  "S04bsu035_u:672": "yadbhūyasā sugatau svargaloka upapatsyante /",
  "S04bsu035_u:673": "devabhuvanāni cākīrṇāni bhaviṣyanti devairdevaputraiśca //",
  "S04bsu035_u:674": "[Bagchi_41]",
  "S04bsu035_u:675_0": "yatkaścinmahārājo bhaved ya itthamasya suvarṇaprabhāsattamasya sūtrendrarājasya śrotā",
  "S04bsu035_u:675_1": "bhavenmānayitā ca pūjayitā ca teṣāṃ ca sūtrendradhārakāṇāṃ bhikṣubhikṣuṇyupāsakopāsikānāmautsukyaṃ",
  "S04bsu035_u:675_2": "satkuryād gurukuryānmānayetpūjayet /",
  "S04bsu035_u:676": "yuṣmākaṃ caturṇāṃ mahārājānāṃ sabalaparivārāṇāmanekeṣāṃ ca yakṣaśatasahasrāṇāmanukampārthāya satatasamitaṃ suvarṇaprabhāsottamaṃ sūtrendrarājendraṃ śṛṇvan /",
  "S04bsu035_u:677": "anena dharmaśravaṇasalilodakena yuṣmākametānyātmabhāvāni saṃtarpayet /",
  "S04bsu035_u:678": "mahataujasā yuṣmākametāni śarīrāṇi vivardhayet /",
  "S04bsu035_u:679": "mahacca yuṣmākaṃ vīryaṃ ca sthāma balaṃ ca vapuṣaḥ saṃjanayet /",
  "S04bsu035_u:680": "tejaśca śriyaśca lakṣmīśca yuṣmākaṃ vivardhayet /",
  "S04bsu035_u:681": "tena ca manuṣyarājena mama śākyamunestathāgatasyārhataḥ samyaksaṃbuddhasyācintyā mahāvipulavistīrṇā pūjā kṛtā bhaviṣyati /",
  "S04bsu035_u:682": "tena tasya manuṣyarājenātītānāgatapratyutpannānāṃ buddhānāmanekeṣāṃ tathāgatānāṃ koṭīniyutaśatasahasrāṇāmacintyā mahatī vistīrṇā sarvopakaraṇaiḥ pūjā kṛtā bhaviṣyati /",
  "S04bsu035_u:683": "tena tasya manuṣyarājasya mahatyārakṣā kṛtā bhaviṣyati /",
  "S04bsu035_u:684": "tena ca tasya rājño rakṣāṃ paritrāṇaṃ parigrahaṃ paripālanaṃ daṇḍaparihāraṃ śasraparihāraṃ śāntisvastyayanaṃ kṛtaṃ bhaviṣyati /",
  "S04bsu035_u:685": "agramahiṣyāśca rājaputrāṇāṃ ca sarvāntaḥpurasya ca rājakulasya ca sarvasya mahatyārakṣā kṛtā bhaviṣyati /",
  "S04bsu035_u:686": "paritrāṇaṃ parigrahaṃ paripālanaṃ śāntisvastyayanaṃ kṛtaṃ bhaviṣyati /",
  "S04bsu035_u:687": "rājakulanivāsanyaśca sarvadevatā ojovattarāśca cittena sukhasaumanasyena samanvāgatā bhavitāro ratimanubhaviṣyanti /",
  "S04bsu035_u:688": "tāni ca rāṣṭrāṇi tāni ca viṣayāṇi cārakṣitāni bhaviṣyanti /",
  "S04bsu035_u:689": "paripācitāni cānutpīḍitāni cākaṇṭakāni bhaviṣyanti /",
  "S04bsu035_u:690": "sarvaparacakrānyavamarditāni cānupasargāṇi cānupāyāsāni ceti //",
  "S04bsu035_u:691": "evamukte vaiśravaṇo mahārājo dhṛtarāṣṭro mahārājo virūḍhako mahārājo virūpākṣo mahārājaste sarve bhagavantametadavocan /",
  "S04bsu035_u:692": "tena ca bhagavanmanuṣyarājena susnātagātreṇa bhavitavyaṃ sugandhavāsanadhāriṇā navaruciravastraprāvṛtena nānālaṃkāravibhūṣitena bhavitavyam /",
  "S04bsu035_u:693": "ātmanaśca nīcataramāsanaṃ prajñapayitavyam /",
  "S04bsu035_u:694": "tatrāsane niṣīditvā rājyamadamattena na bhavitavyam /",
  "S04bsu035_u:695": "na coccai rājñā svayaṃ prajñapayitavyam /",
  "S04bsu035_u:696": "śāṭhyamānamadadarpavivarjitena cittenāyaṃ suvarṇaprabhāsottamaḥ sūtrendrarājaḥ śrotavyaḥ /",
  "S04bsu035_u:697": "tasya ca dharmabhāṇakasya bhikṣorantike śāstṛsaṃjñotpādayitavyā /",
  "S04bsu035_u:698": "tena manuṣyarājena tasminkāle tasmitsamaye 'gramahiṣī rājaputrāśca rājaduhitaraśca sarvāntaḥpuragaṇāśca [Bagchi_42] priyahitābhyāṃ prekṣitavyāḥ /",
  "S04bsu035_u:699": "priyavacanaiścāgramahiṣī rājaputrāśca rājaduhitaraśca sarvāntaḥpuragaṇāśca ālapayitavyāḥ /",
  "S04bsu035_u:700": "nānāvicitrāśca dharmaśravaṇapūjā ājñāpayitavyāḥ /",
  "S04bsu035_u:701": "acintyayātulyayā prītyātmānaṃ saṃtarpayitavyam /",
  "S04bsu035_u:702": "acintyena prītisukhena sukhāpayitavyam /",
  "S04bsu035_u:703": "sukhendriyeṇa ca bhavitavyam /",
  "S04bsu035_u:704": "ātmanaśca mahābalena bhavitavyam /",
  "S04bsu035_u:705": "mahatā praharṣeṇātmā praharṣayitavyaḥ /",
  "S04bsu035_u:706": "mahatā premajātena dharmabhāṇakaḥ pratyutthātavyaḥ //",
  "S04bsu035_u:707": "evamukte bhagavāṃstāṃścaturo mahārājānetadavocat /",
  "S04bsu035_u:708": "tasmiṃśca khalu pugarmahārajāḥ kāle tasminsamaye tena manuṣyarājena sarvaśvetāni pāṇḍurāṇi navarucivastrāṇi prāvaritavyāni /",
  "S04bsu035_u:709": "nānāvibhūṣaṇālaṃkārairātmā samalaṃkartavyaṃ /",
  "S04bsu035_u:710": "mahatā rājānubhāvena mahatā rājavyūhena nānāvicitraratnamaṅgalaparigṛhītaistato rājakulādabhiniṣkramitavyam /",
  "S04bsu035_u:711": "tasya ca dharmabhāṇakasya bhikṣoḥ pratyudgamanāya gantavyam /",
  "S04bsu035_u:712": "tatkasya hetoḥ?",
  "S04bsu035_u:713": "yāvanti manuṣyarājastatra padāni bhāvayati tāvanti kalpakoṭīniyutaśatasahasrāṇi saṃsārātparāṅmukhāni kariṣyati tāvatāṃ cakravartirājakulakoṭīniyutaśatasahasrāṇāṃ lābhī bhaviṣyati /",
  "S04bsu035_u:714": "yāvanti sa tatra padānyatikramiṣyati tāvatāṃ caiva dṛṣṭadhārmikeṇācintyena mahatā rājyaiśvaryeṇa vivardhiṣyate /",
  "S04bsu035_u:715": "anekakalpakoṭīniyutaśatasahasrāṇāmudārodārāṇāṃ cāvasthānānāṃ saptaratnamayānāṃ divyavimānānāṃ lābhī bhaviṣyati /",
  "S04bsu035_u:716": "anekeṣāṃ ca divyodārāṇāṃ mānuṣyakāṇāṃ rājakulaputraśatasahasrāṇāṃ lābhī bhaviṣyati /",
  "S04bsu035_u:717": "sarvatra ca jātiṣu mahaiśvaryaprāpto bhaviṣyati /",
  "S04bsu035_u:718": "dīrghāyuṣkaśca bhaviṣyati /",
  "S04bsu035_u:719": "ciraṃjīvī ca bhaviṣyati /",
  "S04bsu035_u:720": "pratibhāṇavāṃścādeyavacanaśca yaśasvī ca suviśālakīrtiśca bhaviṣyati /",
  "S04bsu035_u:721": "sadevamānuṣāsurasya lokasya sukhitaśca bhaviṣyati /",
  "S04bsu035_u:722": "udārodārāṇāṃ ca divyamānuṣyakāṇāṃ sukhānāṃ lābhī bhaviṣyati /",
  "S04bsu035_u:723": "mahābalaśca mahānagnabalavegadhārī cābhirūpaḥ prāsādiko darśanīyaḥ paramayā śubhavarṇapuṣkaratayā samanvāgataśca bhaviṣyati /",
  "S04bsu035_u:724": "sarvatra jātiṣu tathāgatasamavadhānagato bhaviṣyati /",
  "S04bsu035_u:725": "sarvakalyāṇamitrāṇi ca pratilapsyate /",
  "S04bsu035_u:726": "aparimitapuṇyaskandhasya parigṛhīto bhaviṣyati //",
  "S04bsu035_u:727": "imanyevaṃrūpāṇi mahārājaguṇānuśaṃsāni saṃpaśyamānena tena rājñā dharmabhāṇako yojanātpratyutthātavyaḥ /",
  "S04bsu035_u:728": "tasya dharmabhāṇakasyāntike śāstṛsaṃjñotpādayitavyā /",
  "S04bsu035_u:729": "evaṃ cittamutpādayitavyam /",
  "S04bsu035_u:730": "adya mama śākyamunistathāgato 'rhansamyaksaṃbuddha iha rājakule pravekṣyati /",
  "S04bsu035_u:731": "adya mama śākyamunistathāgato 'rhansamyaksaṃbuddha iha rājakule svajanamanuśasiṣyate /",
  "S04bsu035_u:732": "sarvalokavipratyayanīyaṃ dharmaśravaṇaṃ śroṣyāmi /",
  "S04bsu035_u:733": "[Bagchi_43] adyāhamanena dharmaśravaṇenāvaivartiko bhaviṣyāmyanuttarāyāṃ samyaksaṃbodhau /",
  "S04bsu035_u:734": "adya mayā tathāgatakoṭīniyutaśataśasrāṇyārāgitāni bhaviṣyanti /",
  "S04bsu035_u:735": "adya mayātītānāgatapratyutpannānāṃ buddhānāṃ bhagavatāmacintyā mahatī vipulā vistīrṇā pūjā kṛtā bhaviṣyati /",
  "S04bsu035_u:736": "adya mama narakagatitiryagyoniyamalokaduḥkhānyantaśaḥ samucchinnāni bhaviṣyanti /",
  "S04bsu035_u:737": "adya mayānekānāṃ brahmendrarājatvakoṭīniyutaśatasahasrātmabhāvapratilabdhānāṃ kuśalamūlabījānyavaropitāni bhaviṣyanti /",
  "S04bsu035_u:738": "adya mayānekānāṃ śakrakoṭīniyutaśatasahasrātmabhāvapratilabdhānāṃ kuśalamūlānyavaropitāni bhaviṣyanti /",
  "S04bsu035_u:739": "adya mayānekāni cakravartirājakoṭīniyutaśatasahasrātmabhāvapratilabdhānāṃ kuśalamūlabījānyavaropitāni bhaviṣyanti /",
  "S04bsu035_u:740": "adya mayā sattvakoṭīniyutaśatasahasrāṇi saṃsārātparimocitāni bhaviṣyanti /",
  "S04bsu035_u:741": "adya mayācintyasuvipulavistīrṇāpāramitapuṇyaskandhaḥ parigṛhīto bhaviṣyanti /",
  "S04bsu035_u:742": "adya mama sarvāntaḥpurasya mahatyārakṣā kṛtā bhaviṣyanti /",
  "S04bsu035_u:743": "adya mama rājakule 'cintyā samabiśiṣṭānuttarā mahatī śāntiḥ kṛtā bhaviṣyati svastyayanaṃ ca /",
  "S04bsu035_u:744": "adya mamāyaṃ sarvaviṣaya ārakṣito bhaviṣyati /",
  "S04bsu035_u:745": "paripālitaścānutpīḍitaścānutkaṇṭhikaśca sarvaparacakrānavamarditaścānupasargaścānupāyāsaśca bhaviṣyati //",
  "S04bsu035_u:746_0": "yadā ca mahārājāḥ sa manuṣyarājo 'nenaivaṃrūpeṇa saddharmagauraveṇa suvarṇaprabhāsottamasūtrendrarājadhārakā",
  "S04bsu035_u:746_1": "bhikṣubhikṣuṇyupāsakopāsikāḥ satkuryādgurukuryānmānayedyuṣmākaṃ caturṇāṃ mahārājānāṃ",
  "S04bsu035_u:746_2": "sabalaparivārāṇāṃ teṣāṃ ca devagaṇānāmanekeṣāṃ ca yakṣaśatasahasrāṇāṃ mahā tathā",
  "S04bsu035_u:746_3": "dharmāṅgapratyakṣaṃ dadyāt yena caivāsau manuṣyarājaḥ puṇyabhisaṃskāreṇa kuśalābhisaṃskāreṇa",
  "S04bsu035_u:746_4": "ca tenaiva cātmabhāvena ca dṛṣṭadhārmikeṇācintyena mahatā rājyaiśvaryeṇa vivardhayiṣyati /",
  "S04bsu035_u:747": "dṛṣṭadhārmikeṇācintyena mahatā rājatejasā samanvāgato bhaviṣyati /",
  "S04bsu035_u:748": "śriyā ca tejasā ca lakṣmyā cālaṃkṛto bhaviṣyati /",
  "S04bsu035_u:749": "sarvapratyarthikāśca sarvaśatravaśca sahadharmeṇa sunigṛhītā bhaviṣyanti //",
  "S04bsu035_u:750": "[Bagchi_44]",
  "S04bsu035_u:751": "evamukte catvāro mahārājā bhagavantametadavocan /",
  "S04bsu035_u:752": "yaḥ kaścidbhadanta bhagavanmanuṣyarājo bhavet so 'nenaivaṃrūpeṇa dharmagauraveṇemaṃ suvarṇaprabhāsottamaṃ sūtrendrarājaṃ śṛṇuyāt /",
  "S04bsu035_u:753": "tāśca sūtrendradhārakā bhikṣubhikṣuṇyupāsakopāsikāḥ satkuryādgurukuryānmānayetpūjayet /",
  "S04bsu035_u:754": "asmākaṃ caturṇāṃ mahārājānāmarthāya tadrājakulaṃ suśodhitaṃ śodhayet /",
  "S04bsu035_u:755": "nānāgandhodakasaṃsiktaṃ kuryāt /",
  "S04bsu035_u:756": "taṃ ca dharmaśrāvaṇamasmābhiścaturbhiśca mahārājaiḥ sārdhaṃ sādhāraṇaṃ śṛṇyādātmano 'rthāya sarvadevatā ca kiṃcinmātraṃ kuśalaṃ pratyakṣaṃ dadyāt /",
  "S04bsu035_u:757": "samantaraniṣaṇṇasya ca bhadanta bhagavaṃstasya bhikṣordhamāsanagatasya tena manuṣyarājenāsmākaṃ caturṇāṃ mahārājānāmarthāya nānāgandhā dhūpayitavyāḥ /",
  "S04bsu035_u:758": "sahadhūpiteṣu bhadanta bhagavaṃstasya suvarṇaprabhāsottamasya sūtrendrarājasya pūjārthāya nānāgandheṣu nānāgandhadhūpalatā niścaranti /",
  "S04bsu035_u:759": "tasminneva kṣaṇalavamuhūrte 'smākaṃ caturṇāṃ mahārājānāṃ svakasvakabhavanagatānyuparyantarīkṣe nānāgandhadhūpalatāchatrāṇi saṃsthāsyanti /",
  "S04bsu035_u:760": "udārāṃśca gandhānāghrāsyanti /",
  "S04bsu035_u:761": "suvarṇavarṇamayāścāvabhāsāḥ prādurbhaviṣyanti /",
  "S04bsu035_u:762": "tena cāvabhāsenāsmākaṃ bhavanānyavabhāsitāni bhaviṣyanti /",
  "S04bsu035_u:763_0": "brahmaṇaḥ sahāṃpateḥ śakrasya ca devānāmindrasya sarasvatyāśca mahādevyā dṛḍhāyāśca",
  "S04bsu035_u:763_1": "mahādevyāḥ śriyaśca mahādevyāḥ saṃjayasya ca mahāyakṣasenāpateraṣṭāviṃśatīnāṃ ca",
  "S04bsu035_u:763_2": "mahāyakṣasenāpatīnaṃ maheśvarasya ca devaputrasya vajrapāṇeśca mahāyakṣasenāpatermāṇibhadrasya",
  "S04bsu035_u:763_3": "ca mahāyakṣasenāpaterhārītyāśca pañcaputraśataparivārāṇāmanavataptasya ca nāgarājasya",
  "S04bsu035_u:763_4": "caiteṣāṃ bhadanta bhagavansvakasvakabhavanagatānām /",
  "S04bsu035_u:764": "tena kṣaṇalavamuhūrtenoparyantarīkṣe nānāgandhadhūpalatāchatrāṇi saṃsthāsyanti /",
  "S04bsu035_u:765": "udārāṃśca nānāgandhānāghrāsyanti /",
  "S04bsu035_u:766": "suvarṇavarṇamayāścāvabhāsāḥ prādurbhaviṣyanti /",
  "S04bsu035_u:767": "tayā cāvabhāsayā sarvabhavanānyavabhāsitāni bhaviṣyanti //",
  "S04bsu035_u:768": "evamukte bhagavāṃścaturo mahārājānetadavocat /",
  "S04bsu035_u:769": "na kevalaṃ yuṣmākaṃ caturṇāṃ mahārājānāṃ svakasvakabhavanagatānāmuparyantarīkṣagatāti nānāgandhadhūpalatāchatrāṇi saṃsthāsyanti /",
  "S04bsu035_u:770": "tatkasya hetoḥ?",
  "S04bsu035_u:771": "sahapradhūpitāśca mahārājāstena manuṣyarājena nānāgandhā asya suvarṇaprabhāsottamasya sūtrendrarājasya pūjopasthānāya /",
  "S04bsu035_u:772": "tataścaiva dhūpakuṇḍahastaparigṛhītā nānāgandhadhūpalatā niścariṣyanti /",
  "S04bsu035_u:773_0": "tena kṣaṇalavamuhūrtena sarvasyāmasyāṃ trisāhasramahāsāhasrāyāṃ lokadhātau yatra",
  "S04bsu035_u:773_1": "koṭīśataṃ candrāṇāṃ [Bagchi_45] koṭīśataṃ sumerūṇāṃ parvatarājānāṃ koṭīśataṃ cakravāḍamahācakravāḍānāṃ",
  "S04bsu035_u:773_2": "parvatarājānāṃ koṭīśataṃ caturmahādvīpānāṃ koṭīśataṃ caturmahārājakāyikānāṃ devānāṃ",
  "S04bsu035_u:773_3": "koṭīśataṃ trayastriṃśānāṃ devānāṃ koṭīśataṃ yāvannaivasaṃjñāyatanopagānāṃ devānām /",
  "S04bsu035_u:774_0": "sarvatra ca teṣu trisāhasramahāsāhasralokadhātukoṭīśateṣu trayastriṃśeṣu devanikāyeṣu",
  "S04bsu035_u:774_1": "sarveṣāṃ ca devanāgayakṣagandharvāsuragaruḍakiṃnaramahoragāṇāṃ ca bhavanagatānāṃ",
  "S04bsu035_u:774_2": "coparyantarīkṣagatāni nānāgandhadhūpalatāchatrāṇi saṃsthāsyanti /",
  "S04bsu035_u:775": "udārāṃśca nānāgandhānāghrāsyanti /",
  "S04bsu035_u:776": "suvarṇavarṇamayāścāvabhāsāḥ prādurbhaviṣyanti /",
  "S04bsu035_u:777": "tābhiścāvabhāsābhiḥ sarvabhavanānyavabhāsitāni bhaviṣyanti /",
  "S04bsu035_u:778": "ratnacchatrāṇi saṃsthāsyanti /",
  "S04bsu035_u:779": "udārodārāñca gandhānāghrāsyanti sarvadevabhavaneṣu suvarṇavarṇāvabhāsāḥ prādurbhaviṣyanti /",
  "S04bsu035_u:780": "tena cāvabhāsena sarvadevabhavanānyavabhāsitāni bhaviṣyanti /",
  "S04bsu035_u:781": "yathā trisāhasramahāsāhasrāyāṃ lokadhātau sarvadevabhavanānyuparyantarīkṣe tāni nānāgandhadhūpalatāchatrāṇi saṃsthāsyanti /",
  "S04bsu035_u:782_0": "tathā cāsya mahārājāḥ suvarṇaprabhāsottamasya sūtrendrarājasya tejasā kuṇḍahastena",
  "S04bsu035_u:782_1": "dhūpitāstena manuṣyarājena nānāgandhā asya suvarṇaprabhāsottamasya sūtrendrarājasya",
  "S04bsu035_u:782_2": "pūjārthāya nānāgandhadhūpalatāchatrāṇi saṃsthāsyanti /",
  "S04bsu035_u:783_0": "tena kṣaṇalavamuhūrtena samantāddaśasu dikṣvanekeṣu gaṅgānadīvālukopameṣu buddhakṣetrakoṭīniyutaśatasahasreṣvanekeṣāṃ",
  "S04bsu035_u:783_1": "gaṅgānadīvālukāsamānāṃ tathāgatakoṭīniyutaśatasahasrāṇāmuparyantarīkṣe tāni nānāgandhadhūpalatāchatrāṇi saṃsthāsyanti /",
  "S04bsu035_u:784": "teṣu vālukopameṣu buddhakoṭīniyutaśatasahasreṣvudārodārānnānāgandhadhūpānāghrāsyanti /",
  "S04bsu035_u:785": "suvarṇavarṇamayāvabhāsāḥ prādurbhaviṣyanti /",
  "S04bsu035_u:786": "tena cāvabhāsena tānyanekāni gaṅgānadīvālukopamāni buddhakṣetrakoṭīniyutaśatasahasrāṇyabhāsitāni bhaviṣyanti /",
  "S04bsu035_u:787_0": "samanantaraprādurbhūtāni ca mahārājā imānyevaṃrūpāṇi mahāprātihāryāṇi tānyanekāni",
  "S04bsu035_u:787_1": "gaṅgānadīvālukāsamāni buddhakṣetrakoṭīniyutaśatasahasrāṇi pratiṣṭhitāstathāgatāstaṃ",
  "S04bsu035_u:787_2": "ca dharmabhāṇakaṃ samanvāhariṣyanti /",
  "S04bsu035_u:788": "sādhukārāṇi ca pradāsyanti sādhu sādhu satpuruṣa sādhu punastvaṃ satpuruṣa /",
  "S04bsu035_u:789": "yastvamimamevaṃrūpaṃ gambhīramevaṃ gambhīrārthamevaṃ gambhīrāvabhāsamevamacintyaguṇadharmasamanvāgataṃ suvarṇaprabhāsottamaṃ sūtrendrarājaṃ vistareṇa saṃprakāśayitukāmaḥ /",
  "S04bsu035_u:790": "[Bagchi_46] na caite sattvā itareṇa kuśalamūlena samanvāgatā bhaviṣyanti /",
  "S04bsu035_u:791": "ya imaṃ suvarṇaprabhāsottamaṃ sūtrendrarājamantaśaḥ śroṣyanti,",
  "S04bsu035_u:792": "prāgevodgrahīṣyanti dhārayiṣyanti likhiṣyanti likhāpayiṣyanti vācayiṣyanti paryavāpsyanti /",
  "S04bsu035_u:793": "vistareṇa parṣadi saṃprakāśayiṣyanti deśayiṣyantyuddekṣyanti svādhyāyiṣyanti yoniśo manasi bhāvayiṣyanti /",
  "S04bsu035_u:794": "tatkasya hetoḥ?",
  "S04bsu035_u:795": "sahaśravaṇenāsya puruṣasya suvarṇaprabhāsottamasya sūtrendrarājasyānekāni bodhisattvakoṭīniyutaśatasahasrāṇyavaivartikāni bhaviṣyantyanuttarāyāḥ samyaksabodheḥ //",
  "S04bsu035_u:796_0": "atha khalu tāni samantāddaśasu dikṣu gaṅgānadīvālukopameṣu buddhakṣetrakoṭīniyutaśatasahasreṣvanekāni",
  "S04bsu035_u:796_1": "tathāgatakoṭīniyutaśatasahasrāṇi svakasvakeṣu buddhakṣetreṣu pratiṣṭhitāni tena kālena",
  "S04bsu035_u:796_2": "tena samayenaikapādenaikavācaikasvaranirghoṣeṇa tasya dharmabhāṇakasya bhikṣordharmāsanagatasyaitadūcuḥ /",
  "S04bsu035_u:797": "upasaṃkramiṣyasi tvaṃ satpuruṣānāgate 'dhvani bodhimaṇḍam /",
  "S04bsu035_u:798_0": "pradarśayiṣyasi tvaṃ satpuruṣa bodhimaṇḍavarāgragato drumarājamūlopaviṣṭaḥ sarvatrailokyaprativiśiṣṭāni",
  "S04bsu035_u:798_1": "sarvasattvāṃstrikālāntarāṇi vratatapaścaraṇabalādhānānyadhiṣṭhānānyadhiṣṭhitānyanekāni",
  "S04bsu035_u:798_2": "duṣkarakalpakoṭīniyutaśatasahasrāṇi samalaṃkariṣyasi tvaṃ satpuruṣa bodhimaṇḍam /",
  "S04bsu035_u:799": "paritrāyiṣyasi tvaṃ satpuruṣa sarvāṃstrisāhasramahāsāhasralokadhātūn /",
  "S04bsu035_u:800": "parājayiṣyasi tvaṃ satpuruṣa drumarājamūlopaviṣṭaḥ kṛtimarūpaparamabībhatsadarśanaṃ nānāvikṛtarūpamacintyamārasainyam /",
  "S04bsu035_u:801": "abhisaṃbhotsyasi tvaṃ satpuruṣa bodhimaṇḍavarāgragato 'nupamapraśāntavirajaskagambhīrāmanuttarāṃ samyaksaṃbodhim /",
  "S04bsu035_u:802": "pravartayiṣyasi tvaṃ satpuruṣāryasāradṛḍhavajrāsanopaviṣṭaḥ sarvajanābhisaṃstutaṃ paramagambhīraṃ dvādaśākāramanuttaradharmacakram /",
  "S04bsu035_u:803": "parāhaniṣyasi tvaṃ satpuruṣānuttaraṃ dharmagañjavādyam /",
  "S04bsu035_u:804": "āpūrayiṣyasi tvaṃ satpuruṣānuttaraṃ mahādharmaśaṅkham /",
  "S04bsu035_u:805": "ucchrayiṣyasi tvaṃ satpuruṣa mahādharmadhvajam /",
  "S04bsu035_u:806": "prajvalayiṣyasi tvaṃ satpuruṣānuttarāṃ dharmolkām /",
  "S04bsu035_u:807": "pravarṣayiṣyasi tvaṃ satpuruṣānuttaraṃ mahādharmavarṣam /",
  "S04bsu035_u:808": "parājayiṣyasi tvaṃ satpuruṣanekāni kleśaśatasahasrāṇi /",
  "S04bsu035_u:809": "pratārayiṣyasi tvaṃ satpuruṣānekāni sattvakoṭīniyutaśatasahasrāṇi subhīmānmahābhayasamudrāt /",
  "S04bsu035_u:810": "parimocayiṣyasi tvaṃ satpuruṣānekāni sattvakoṭīniyutaśatasahasrāṇi saṃsāracakrāt /",
  "S04bsu035_u:811": "ārāgayiṣyasi tvaṃ satpuruṣānekāni tathāgatakoṭīniyutaśatasahasrāṇi //",
  "S04bsu035_u:812": "[Bagchi_47]",
  "S04bsu035_u:813": "evamukte catvāro mahārājā bhagavantametadavocan /",
  "S04bsu035_u:814_0": "asya bhadanta bhagavansuvarṇaprabhāsottamasya sūtrendrarājasyemānyevaṃrūpāṇi dṛpdhārmikāṇi",
  "S04bsu035_u:814_1": "māraparājayikāni ca guṇāni saṃpaśyamānasya buddhasahasrāvaruptakuśalamūlasya manuṣyarājasyānukampāccāparimitapuṇyaskandhaparigrahaṃ",
  "S04bsu035_u:814_2": "saṃpaśyamānāste vayaṃ bhadanta bhagavaṃścatvāro mahārājāḥ sabalaparivārā anekairyakṣaśatasahasraiḥ",
  "S04bsu035_u:814_3": "sārdhaṃ svabhavanagatā nānāgandhadhūpalatāchatrāḥ saṃcoditāḥ samānā adṛśyairātmabhāvairyena",
  "S04bsu035_u:814_4": "tasya manuṣyarājasyopagatasaṃskārakūṭasuśodhitaṃ nānāgandhodakasusaṃsiktaṃ nānālaṃkārasamalaṃkṛtaṃ",
  "S04bsu035_u:814_5": "rājakulaṃ tenopasaṃkramiṣyāmo dharmaśravaṇāya /",
  "S04bsu035_u:815_0": "brahmā ca sahāṃpatiḥ śakraśca devānāmindraḥ sarasvatī ca mahādevī śrīśca mahādevī",
  "S04bsu035_u:815_1": "dṛḍhā ca pṛthivīdevatā saṃjayaśca mahāyakṣasenāpatiraṣṭāviṃśatimahāyakṣasenāpatayaśca",
  "S04bsu035_u:815_2": "maheśvaraśca devaputro vajrapāṇiśca guhyakādhipatirmāṇibhadraśca mahāyakṣasenāpatirhārītī",
  "S04bsu035_u:815_3": "ca pañcaputraśataparivārā anavataptaśca nāgarājaḥ sāgaraśca nāgarājaḥ /",
  "S04bsu035_u:816_0": "anekāni ca devakoṭīniyutaśatasahasrāṇyadṛśyairātmabhāvairyena tasya manuṣyarājasya",
  "S04bsu035_u:816_1": "tatra ta nānālaṃkārasamalaṃkṛtaṃ rājakulaṃ yatra tasya dharmabhāṇakasya bhikṣoḥ puṣpābhikīrṇāyāṃ",
  "S04bsu035_u:816_2": "dharaṇyāṃ śaucapragṛhītaṃ nānālaṃkārasamalaṃkṛtaṃ yatra yatra dharmabhāṇakasya bhikṣoḥ",
  "S04bsu035_u:816_3": "puṣpābhikīrṇāyaṃ dharaṇyāṃ śaucapragṛhītaṃ nānālaṃkārasamalaṃkṛtaṃ yatra yatra dharmāsanaṃ",
  "S04bsu035_u:816_4": "prajñaptaṃ tatra bhaviṣyanti dharmaśravaṇāya //",
  "S04bsu035_u:817_0": "te vayaṃ bhadanta bhagavaṃścatvāro mahārājā anekairyakṣaśatasahasrairebhiśca sarvaiḥ",
  "S04bsu035_u:817_1": "sārdhaṃ samagrā bhaviṣyāmastasya manuṣyarājasya kalyāṇamitrasahāyakasya kalyāṇasaṃprāpakasyānuttaramahārasodāradāturanena",
  "S04bsu035_u:817_2": "dharmāmṛtarasena saṃtarpitāḥ saṃtarpya tasya manuṣyarājasyārakṣāṃ kariṣyāmaḥ /",
  "S04bsu035_u:818": "paritrāṇaṃ parigrahaṃ paripālanaṃ śāntisvastyayanaṃ kariṣyāmaḥ /",
  "S04bsu035_u:819": "tasya rājakulasya ca nagarasya ca viṣayasya ca rakṣāṃ kariṣyāmaḥ /",
  "S04bsu035_u:820": "paritrāṇaṃ parigrahaṃ paripālanaṃ śāntisvastyayanaṃ kariṣyāmaṃ /",
  "S04bsu035_u:821": "tacca viṣayaṃ sarvopadravopasargopāyāsebhyaḥ parimocayiṣyāma iti //",
  "S04bsu035_u:822": "yaḥ kaścidbhadanta bhagavanmanuṣyarājo bhavet /",
  "S04bsu035_u:823": "yasya ca manuṣyarājasya viṣaye 'yaṃ sūtrendrarājaṃ saṃpracaret /",
  "S04bsu035_u:824": "yadā cāsau bhadanta bhagavanmanuṣyarājaḥ suvarṇaprabhāsottamasya sūtrendrarājasya [Bagchi_48] dhārakān bhikṣubhikṣuṇyupāsakopāsikā na satkuryānna gurukuryānna mānayenna pūjayet /",
  "S04bsu035_u:825": "asmākaṃ caturṇāṃ mahārājānāmanekāni yakṣakoṭīniyutaśatasahassrāṇyanena dharmaśravaṇenainena dharmāmṛtarasena na saṃtarpayeranna pratimānayeran /",
  "S04bsu035_u:826": "imāni divyātmabhāvāni mahatā tejasā na vivardhayenna cāsmākaṃ vīryaṃ ca balaṃ ca saṃjanayet /",
  "S04bsu035_u:827": "tejaśca śriyaśca lakṣmīṃ cāsmākaṃ kāyeṣu na vivardhayet /",
  "S04bsu035_u:828": "na te 'pi vayaṃ bhadanta bhagavaṃścatvāro mahārājāḥ sabalaparivārā anekairyakṣakoṭīniyutaśatasahasraistasya ca viṣaye rakṣāṃ kariṣyāmaḥ /",
  "S04bsu035_u:829": "bhadanta bhagavanviṣayamasmākamupekṣantaḥ sarvaviṣayavāsino devagaṇāstaṃ viṣayamupekṣyanti /",
  "S04bsu035_u:830": "devatāśca bhadanta bhagavantaṃ viṣayamupekṣyante //",
  "S04bsu035_u:831": "tatra tatra viṣaye nānāvidhā viṣayalopā bhaviṣyanti /",
  "S04bsu035_u:832": "dāruṇāni ca rājasaṃkṣobhāni bhaviṣyanti /",
  "S04bsu035_u:833": "sarvaviṣayagatāni ca sattvāni kalahajātāni bhaviṣyanti /",
  "S04bsu035_u:834": "bhaṇḍanajātāni vigṛhītāni vivādamāpannāni nānāvidhāśca graharogā viṣaye prādurbhāviṣyanti /",
  "S04bsu035_u:835": "nānādigabhya āgatāścolkāpātāḥ prādurbhaviṣyanti /",
  "S04bsu035_u:836": "grahanakṣatrāṇi ca paraspareṇa viruddhāni bhaviṣyanti /",
  "S04bsu035_u:837": "sūryapratirūpakāṇi śaśina utpādayiṣyanti /",
  "S04bsu035_u:838": "candragrahāśca bhaviṣyanti /",
  "S04bsu035_u:839": "sūryagrahāśca satatasamitaṃ gaganāntaragatau sūryacandramasau no dṛkyathagatau bhaviṣyataḥ /",
  "S04bsu035_u:840": "ulkāpātasadṛśavarṇāni pariveśakāni gaganāntare kālena kālaṃ prādurbhaviṣyanti /",
  "S04bsu035_u:841": "pṛthivīkampāśca bhaviṣyanti /",
  "S04bsu035_u:842": "kūpāśca pṛthivīgatāḥ saṃkṣepantaḥ śokṣyanti /",
  "S04bsu035_u:843": "viṣamavātāśca vāsyanti /",
  "S04bsu035_u:844": "viṣamavarṣāśca bhaviṣyanti /",
  "S04bsu035_u:845": "durbhikṣakāntāraśca sarvaviṣaye bhaviṣyati /",
  "S04bsu035_u:846": "paracakrāṇi ca tadviṣayaṃ vekṣyanti /",
  "S04bsu035_u:847": "āyāsabahulaṃ bhaviṣyati /",
  "S04bsu035_u:848_0": "teṣāmasmākaṃ bhadanta bhagavaṃścaturṇāṃ mahārājānāṃ sabalaparivārāṇāmanekeṣāṃ ca",
  "S04bsu035_u:848_1": "yakṣaśatasahasrāṇāṃ viṣayavāsināṃ ca devanāgānāṃ taṃ viṣayamupekṣatastatra viṣaya",
  "S04bsu035_u:848_2": "imānyevaṃ rūpāṇi nānāvidhānyupadravaśatāni bhaviṣyantyupadrasahasrāṇi vā //",
  "S04bsu035_u:849": "[Bagchi_49]",
  "S04bsu035_u:850": "yaḥ kaścidbhadanta bhagavanmanuṣyarājo bhavet /",
  "S04bsu035_u:851": "ya ātmano mahatīmārakṣāṃ kartukāmo bhavet /",
  "S04bsu035_u:852": "ciraṃ ca nānāvidhāni rājasaukhyānyanubhavitukāmo bhavet /",
  "S04bsu035_u:853": "sarvasukhasamarpito na cireṇa rājatvaṃ kartukāmo bhavet /",
  "S04bsu035_u:854": "sarvaviṣayavāsināṃ ca sattvānāṃ sukhāpayitukāmo bhavet /",
  "S04bsu035_u:855": "sarvaparacakrāṇi ca parājayitukāmo bhavet /",
  "S04bsu035_u:856": "sarvasukhena viṣayaṃ paripālayitukāmo bhavet /",
  "S04bsu035_u:857": "dharmeṇa rājatvaṃ kārayitukāmo bhavet /",
  "S04bsu035_u:858": "svaviṣayaṃ ca sarvabhayopadravopasargopāyāsebhyaḥ parimocayitukāmo bhavet //",
  "S04bsu035_u:859": "tena ca bhadanta bhagavanmanuṣyarājenāyaṃ suvarṇaprabhāsottamaḥ sūtrendrarājaḥ śrotavyaḥ /",
  "S04bsu035_u:860": "śrutvā caitāstaddhārakā bhikṣubhikṣuṇyupāsakopāsikāḥ satkartavyā gurukartavyā mānayitavyāḥ pūjayitavyāḥ /",
  "S04bsu035_u:861": "vayaṃ catvāro mahārājāḥ sabalaparivārā anenaiva dharmaśravaṇakuśalamūlopacayenānena dharmākṛtarasena saṃtarpayitavyāḥ /",
  "S04bsu035_u:862": "asmākaṃ cemāni divyātmabhāvāni mahātejasā vivardhayitavyāni /",
  "S04bsu035_u:863": "tatkasya hatoḥ?",
  "S04bsu035_u:864": "yadbhadanta bhagavaṃstena manuṣyarājenāvaśyamayaṃ suvarṇaprabhāsottamaḥ sūtrendrarājaḥ śrotavyaḥ //",
  "S04bsu035_u:865": "yāvanti bhadanta bhagavanbrahmendreṇa laukikalokottarāṇi ca nānāvidhāni śāstrāṇyupadarśitāni /",
  "S04bsu035_u:866": "yāvanti ca śakreṇa devendreṇa nānāvidhāni śāstrāṇyupadarśitāni /",
  "S04bsu035_u:867": "yāvanti ca nānāvidhaiḥ pañcabhijñai ṛṣirbhirlaukikalokottarāṇi ca sattvānāmarthāya śāstrāṇyupadarśitāni /",
  "S04bsu035_u:868_0": "bhadanta bhagavaṃstebhyo brahmendraśatasahasrebhyo 'nekebhyaśca śakrakoṭīniyutaśatasahasrebhyaḥ",
  "S04bsu035_u:868_1": "sarvebhyaśca pañcābhijñebhya ṛṣikoṭīniyutaśatasahasrebhyastathāgato 'grataraśca viśiṣṭataraścemaṃ",
  "S04bsu035_u:868_2": "suvarṇaprabhāsottamasūtrendrarājaṃ vistareṇa sattvānāmarthāya saṃprakāśayitaḥ //",
  "S04bsu035_u:869": "yathāyaṃ sarvajambudvīpagatānāṃ manuṣyarājānāṃ rājatvaṃ kārayitavyam /",
  "S04bsu035_u:870": "yathā ca sarvasattvāni sukhārpitāni bhaviṣyanti /",
  "S04bsu035_u:871": "yathā ca sarvaviṣayānutpīḍitāśca bhaviṣyantyakaṇṭakāḥ /",
  "S04bsu035_u:872": "yathā paracakrāṇi parājitāni bhaviṣyanti /",
  "S04bsu035_u:873": "parāṅmukhībhūtāni /",
  "S04bsu035_u:874": "yathā ca te viṣayā anupāyāsāśca /",
  "S04bsu035_u:875": "yathā ca sarvaviṣayadharmā anupāyāsāśca bhaviṣyantyanupadrutāśca /",
  "S04bsu035_u:876": "yathā ca tairmanuṣyarājaiḥ sveṣu viṣayeṣu mahatī dharmolkāḥ prajvalitā bhaviṣyantyādīpitāśca /",
  "S04bsu035_u:877": "yathā ca sarvadevatābhavanāni",
  "S04bsu035_u:878": "[Bagchi_50] ādīpitāni bhaviṣyanti devairdevaputraiśca /",
  "S04bsu035_u:879": "yatha ca vayaṃ catvāro mahārājāḥ sabalaparivārā anekāni yakṣaśatasahasrāṇi sarvajambudvīpagatāśca devagaṇāḥ saṃtarpitā bhaviṣyanti saṃprasāditāśca /",
  "S04bsu035_u:880": "yathā cāsmākaṃ kāye mahāntaṃ vīryaṃ ca balaṃ ca sthāma ca saṃjanitaṃ bhaviṣyanti /",
  "S04bsu035_u:881": "yathā cāsmākaṃ kāye tejaśca śrīśca lakṣmīśca bhūyasyā mātrayābhiniciśanti /",
  "S04bsu035_u:882": "yathā ca sarvajambudvīpaḥ subhikṣo bhaviṣyati ramaṇīyaśca bahujanākīrṇamanuṣyaśca /",
  "S04bsu035_u:883": "yathā ca sarvajambudvīpagatāni sattvāni sarvasukhāni bhaviṣyanti /",
  "S04bsu035_u:884": "nānāratimanubhaviṣyanti /",
  "S04bsu035_u:885": "yathā ca sattvānyanekakalpakoṭīniyutaśatasahasrāṇyayintyānyudārodārāṇi sukhānyanubhaviṣyanti /",
  "S04bsu035_u:886": "buddhaiśca bhagavadbhiḥ sārdhaṃ samavadhānagatāni bhaviṣyanti /",
  "S04bsu035_u:887": "anāgate 'dhvanyanuttarāṃ samyaksaṃbodhimabhisaṃbhotsyante /",
  "S04bsu035_u:888_0": "tatsarvametarhi bhagavatā tathāgatenārhatā samyaksaṃbuddhena mahatā kāruṇyabalādhiṣṭhānena",
  "S04bsu035_u:888_1": "śakrakoṭīniyutaśatasahasrāṇi divyātirekatare 'nuttare tathāgatajñāne nānāvidhānekasarvapañcābhijñarṣigaṇakoṭīniyutaśatasahasrāṇi",
  "S04bsu035_u:888_2": "cātirekasamyaksaṃbuddhena brahmendrakoṭīniyutaśatasahasrāṇi cātirekavratatapo 'dhiṣṭhānena",
  "S04bsu035_u:888_3": "sa bhagavatā tathāgatonārhatā samyaksaṃbuddhenāyaṃ suvarṇaprabhāsottamaḥ sūtrendrarājo",
  "S04bsu035_u:888_4": "vistareṇa sarvasattvānāmarthāyeha jambudvīpe saṃprakāśitaḥ //",
  "S04bsu035_u:889": "tena manuṣyarājena sarvajambudvīpagatāni laukikalokottarāṇi rājakāryāṇi rājaśāsrāṇi rājakaraṇāni niryātāni /",
  "S04bsu035_u:890": "yairime sattvāḥ sukhino bhaviṣyanti /",
  "S04bsu035_u:891": "tāni sarvāṇi bhagavatā tathāgatenārhatā samyaksaṃbuddhenāyaṃ suvarṇaprabhāsottamasūtrendrarāja upadarśitaḥ paridīpitaḥ saṃprakāśitaḥ /",
  "S04bsu035_u:892": "tena bhadanta bhagavanhetunā tena pratyayena ca tena manuṣyarājenāvaśyamāyaṃ suvarṇaprabhāsottamaḥ sūtrendrarājaḥ satkṛtya śrotavyaḥ satkṛtya mānayitavyaḥ satkṛtya pūjayitavyaḥ //",
  "S04bsu035_u:893": "evamukte bhagavāṃścaturo mahārājānetadavocat /",
  "S04bsu035_u:894_0": "tena hi catvāro mahārājāḥ sabalaparivārā avaśyaṃ teṣāṃ manuṣyarājānāmasya suvarṇaprabhāsottamaya",
  "S04bsu035_u:894_1": "sūtrendrarājasya śrotṝṇāṃ pūjayitṝṇāṃ mahāntamautsukyaṃ kariṣyanti rakṣārtham etāśca",
  "S04bsu035_u:894_2": "mahārājāḥ sūtrendradhārakā bhikṣubhikṣuṇyupāsakopāsikā buddhakṣetramārātpradarśante",
  "S04bsu035_u:894_3": "devamānuṣāsurasya lokasya buddhakṛtyāni [Bagchi_51] kariṣyanti /",
  "S04bsu035_u:895": "imaṃ suvarṇaprabhāsottamaṃ sūtrendrarājaṃ vistareṇa saṃprakāśayiṣyanti /",
  "S04bsu035_u:896": "avaśyaṃ yuṣmābhiścaturbhirmahārājaisteṣāṃ sūtrendredhārakāṇāṃ bhikṣubhikṣuṇyupāsakopāsikānāmārakṣā kartavyā /",
  "S04bsu035_u:897": "paripālanaṃ paritrāṇaṃ parigrahaṃ daṇḍaparihāraṃ śastraparihāraṃ śāntisvastyayanaṃ kartavyam /",
  "S04bsu035_u:898": "yathā ca sūtrendradhārakā bhikṣubhikṣuṇyupāsakopāsikā ārakṣitā bhaveyuranutpīḍitā anusargopāyāsāṃ sukhacittāḥ /",
  "S04bsu035_u:899": "imaṃ suvarṇaprabhāsottamasūtrendrarājaṃ vistareṇa sattvānāṃ saṃprakāśayitum //",
  "S04bsu035_u:900_0": "atha khalu vaiśravaṇo mahārājo dhṛtarāṣṭro mahārājo virūḍhako mahārājo virūpākṣo",
  "S04bsu035_u:900_1": "mahārājotthāyāsanebhya ekāṃsāni cīvarāṇi prāvṛtyottarāsaṅgaṃ kṛtvā dakṣiṇaṃ jānumaṇḍalaṃ",
  "S04bsu035_u:900_2": "pṛthivyāṃ pratiṣṭhāpya yena bhagavāṃstenāñjaliṃ praṇamya tasyāṃ velāyāmabhimukhaṃ",
  "S04bsu035_u:900_3": "sārūpyābhirgāthābhirbhagavantamabhituṣṭuvuḥ //",
  "S04bsu035_u:901": "Suv_7.1 jinacandravimalavapuṣaṃ jinasūryasahasrakiraṇābham /",
  "S04bsu035_u:902": "jinakamalavimalanetraṃ jinakumudatuṣāravirajadaśanāgram //",
  "S04bsu035_u:903": "Suv_7.2 jinaguṇasāgarakalpa anekaratnākara jinasamudram /",
  "S04bsu035_u:904": "jñānāmbusalilapūrṇaṃ samādhiśatasahasrasaṃkīrṇam //",
  "S04bsu035_u:905": "Suv_7.3 jinacaraṇacakracitraṃ samantanebhistathā sahasrābham /",
  "S04bsu035_u:906": "karacaraṇajālacitraṃ haṃsendra yathā caraṇajālam //",
  "S04bsu035_u:907": "Suv_7.4 kāñcanagiriprakāśaṃ suvarṇakanakāmalaṃ jinagirīndram /",
  "S04bsu035_u:908": "sarvaguṇamerukalpaṃ buddhagirīndrajina namasyāmaḥ //",
  "S04bsu035_u:909": "Suv_7.5 ākāśacandrasadṛśamudakacandranibhaṃ tathāgataśaśāṅkam /",
  "S04bsu035_u:910": "māyāmarīcikalpa vimalajina namasyāmaḥ //",
  "S04bsu035_u:911": "atha khalu bhagavāṃścaturo mahārājāngāthābhirbabhāṣe //",
  "S04bsu035_u:912": "[Bagchi_52]",
  "S04bsu035_u:913": "Suv_7.6 sutrendrarājapravaraḥ suvarṇaprabhāsottamo daśabalānām /",
  "S04bsu035_u:914": "yuṣmābhi lokapālaiḥ pālayitavyam ---------- //",
  "S04bsu035_u:915": "Suv_7.7 yenāyaṃ sūtraratanagambhīraḥ sarvasattva sukhadātā /",
  "S04bsu035_u:916": "sattvāna hitasukhārthaṃ ciraṃ ca pracarejjambūdvīpe 'smin //",
  "S04bsu035_u:917": "Suv_7.8 ye ca tṛsāhasramahāsāhasre lokadhātau hi /",
  "S04bsu035_u:918": "sattvā apāyaduḥkhā śamayitvā narakaduḥkhāni //",
  "S04bsu035_u:919": "Suv_7.9 ye ceha jambudvipe gatā hi sarve rājānastu mahataḥ praharṣajātā /",
  "S04bsu035_u:920": "dharmeṇa ca pālayantu viṣayā yenāyaṃ jambūdvīpaḥ kṣemaśca bhavet //",
  "S04bsu035_u:921": "Suv_7.10 sūbhikṣo ramaṇīyaḥ sarve jambūdvīpe sukhitāni bhavanti sarvasattvāni /",
  "S04bsu035_u:922": "yasyā nāsti narapaterviṣaye priyātmasaukhya prayatā ca rājatvam //",
  "S04bsu035_u:923": "Suv_7.11 aiśvaryaṃ priyatā ca śrotavyastena sūtrarājaḥ paramaśatrukṣayakaram /",
  "S04bsu035_u:924": "paracakranivartanakaraparamabhayavyasahāraḥ paramaśubhakaro 'yaṃ sūtrendrarāja //",
  "S04bsu035_u:925": "Suv_7.12 yathā ratnavṛkṣaḥ surucirastu sarvaguṇasaṃbhavaḥ sugṛhaḥ saṃsthaḥ /",
  "S04bsu035_u:926": "tathaivāyaṃ sūtrendrarāja draṣṭavyo rājaguṇādīnām //",
  "S04bsu035_u:927": "Suv_7.13 yathā śītalahimasalilaṃ dharmataṃ pratilabhata uṣṇa apaharaṇam /",
  "S04bsu035_u:928": "tathaivāyaṃ sūtravarendro guṇasukhadātā bhavati narapatīnām //",
  "S04bsu035_u:929": "Suv_7.14 yathaiva hi ratnakaraṇḍaḥ sarvaratnākaraḥ karatalasthaḥ /",
  "S04bsu035_u:930": "tathaivāyaṃ sūtrendrarāja svarṇaprabhāsottamo nṛpagaṇānām //",
  "S04bsu035_u:931": "Suv_7.15 devagaṇa arcito 'yaṃ devendranamaskṛtaśca sūtrendraḥ /",
  "S04bsu035_u:932": "ārakṣitaścaturbhirmaharddhikairlokapālaiśca //",
  "S04bsu035_u:933": "Suv_7.16 buddhaihi daśadiśasthaiḥ sadā samanvāhṛto 'yaṃ sūtrendraḥ /",
  "S04bsu035_u:934": "sūtramidaṃ deśayataḥ sādhūkāra dadanti saṃbuddhāḥ //",
  "S04bsu035_u:935": "Suv_7.17 yakṣaśatasahasrāṇī rakṣanti ca viṣayaṃ daśasu diśāsu /",
  "S04bsu035_u:936": "śṛṇvanti sūtrendramimaṃ pramuditacittāḥ prahṛṣṭāśca //",
  "S04bsu035_u:937": "Suv_7.18 jambudvīpagatāni viviktāni devagaṇāni /",
  "S04bsu035_u:938": "te sarve devagaṇāḥ śṛṇvantu sūtramidaṃ pramuditāśca //",
  "S04bsu035_u:939": "Suv_7.19 tejobalaṃ vīryabalaṃ ca labhante tena dharmaśravaṇena /",
  "S04bsu035_u:940": "mahataujasā ca devāṃ kāyānvivardhayiṣyanti //",
  "S04bsu035_u:941_0": "atha khalu catvāro mahārājā bhagavato 'ntikādimā evaṃrūpā gāthāḥ śrutvāścaryaprāptā",
  "S04bsu035_u:941_1": "babhūvuradbhutaprāptā udvilyaprāptāstaddharmavegena muhūrtamātraṃ praruditā ivāśrūṇi",
  "S04bsu035_u:941_2": "ca pravartayāmāsuḥ /",
  "S04bsu035_u:942": "te ca saṃmānaiḥ śarīrai praphullibhiraṅgapratyaṅgairacintyena prītisukhasaumanasyena samanvāgatā bhūtvā punarapi bhagavantaṃ divyamāndāravaiḥ kusumairavakiranti sma /",
  "S04bsu035_u:943": "avakiritvā prakiritvotthāyāsanebhya ekāṃsāni cīvarāṇi prāvaritvā dakṣiṇāni jānumaṇḍalāni pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantametadavocan /",
  "S04bsu035_u:944_0": "vayamapi bhadanta bhagavaṃścatvāro mahārājā ekaiko mahārājo vayaṃ pañcayakṣaśataparivārā",
  "S04bsu035_u:944_1": "dharmamāṇakasya bhikṣoḥ sadānubaddhā bhaviṣyāmastaṃ dharmabhāṇakaṃ mānayanāya paripālanāya ceti //",
  "S04bsu035_u:945": "iti śrīsuvarṇaprabhāsottamasūtrendrarājo caturmahārāja parivarto nāma saptamaḥ //",
  "S04bsu035_u:946": "_______________________________________________________________________",
  "S04bsu035_u:947": "[Bagchi_55]",
  "S04bsu035_u:948": "// Sarasvatīdevīparivartaḥ //",
  "S04bsu035_u:949": "atha khalu sarasvatī mahādevyekāṃsaṃ cīvaraṃ prāvṛtya dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantametadavocat /",
  "S04bsu035_u:950": "ahamapi bhadanta bhagavan sarasvatī mahādevī tasya dharmabhāṇakasya bhikṣorvākparibhūṣaṇārthāya pratibhāṇakamupasaṃhariṣyāmi /",
  "S04bsu035_u:951": "dhāraṇīṃ cānupradāsyāmi /",
  "S04bsu035_u:952": "suniruktatavarāṇāṃ bhāvaṃ saṃbhāvayiṣyāmi /",
  "S04bsu035_u:953": "mahāntaṃ ca dharmabhāṇakasya bhikṣorjñānāvabhāsaṃ kariṣyāmi /",
  "S04bsu035_u:954": "yāni kāni citpadavyañjanānītaḥ suvarṇaprabhāsottamasūtrendrarājātparibhraṣṭāni bhaviṣyanti /",
  "S04bsu035_u:955": "vismaritāni ca tānyahaṃ sarvāṇi tasya dharmabhāṇakasya bhikṣoḥ suniruktatapadavyañjanānyupasaṃhariṣyāmi /",
  "S04bsu035_u:956": "dhāraṇīṃ cānupradāsyāmi smṛtyasaṃpramoṣaṇāya /",
  "S04bsu035_u:957": "yathā cāyaṃ suvarṇaprabhāsottamaḥ sūtrendrarājasteṣāṃ buddhasahasrāvaruptakuśalamūlānāṃ sattvānāmarthāya ciraṃ jambudvīpe pracaret /",
  "S04bsu035_u:958": "na ca kṣipramantardhāpayet /",
  "S04bsu035_u:959": "anekāni ca sattvānīmaṃ suvarṇaprabhāsottamaṃ sūtrendrarājaṃ śrutvā cintya tīkṣṇaprajñā bhaveyuḥ /",
  "S04bsu035_u:960": "acintyaṃ ca jñānaskandhaṃ pratilabhante ca na duṣṭameva cāyuḥ /",
  "S04bsu035_u:961": "sampattiṃ pratilabheyuḥ /",
  "S04bsu035_u:962": "jātyanugrahaṃ cāparimitaṃ ca puṇyaskandhaṃ pratigṛhṇīyuḥ /",
  "S04bsu035_u:963": "sarvaśāstrakuśalāśca bhaveyurnānāśilpavidhijñāśca //",
  "S04bsu035_u:964": "tadidaṃ saṃyuktaṃ snānakarma bhāṣiṣyāmi tasya dharmabhāṇakasya bhikṣosteṣāṃ ca dharmaśravaṇikānāṃ sattvānāmarthāya /",
  "S04bsu035_u:965": "sarvagrahanakṣatrajanmamaraṇapīḍā kalikalahakaluṣaḍimbaḍamaraduḥkhapnaviṣodakapīḍāḥ /",
  "S04bsu035_u:966": "sarvakākhordavetālāḥ praśamaṃ yāsyanti /",
  "S04bsu035_u:967": "Suv_8.1 auṣadhayo mantrā yena snāpayanti ca paṇḍitāḥ /",
  "S04bsu035_u:968": "vacā gorocanā spṛkā śirīṣaṃ śyābhyakaṃ śamī /",
  "S04bsu035_u:969": "indrahastā mahābhāgā vyāmakamagaruḥ tvacam //",
  "S04bsu035_u:970": "Suv_8.2 nīveṣṭakaṃ sarjarasaṃ sihlakaṃ gulgulūrasam /",
  "S04bsu035_u:971": "tagaraṃ patraśaileyaṃ candanaṃ ca manaḥśilā //",
  "S04bsu035_u:972": "Suv_8.3 samocakaṃ turuṣkaṃ ca kuṅkumaṃ musta sarṣapāḥ /",
  "S04bsu035_u:973": "naradaṃ cavya sūkṣmelā uśīraṃ nāgakeśaram //",
  "S04bsu035_u:974": "Suv_8.4 etāni samabhāgāni puṣyanakṣatreṇa pīṣayet /",
  "S04bsu035_u:975": "imairmantrapadadaiścūrṇaṃ śatadhā cābhimantrayet //",
  "S04bsu035_u:976": "tadyathā / sukṛte karajātabhāge haṃsaraṇḍe indrajālamalilaka upasade avatāsike kutra kukalavimalamati śīlamati saṃdhibudhamati śiśiri satyasthita svāhā //",
  "S04bsu035_u:977": "Suv_8.5 gomayamaṇḍalaṃ kṛtvā muktapuṣpāṇi sthāpayet /",
  "S04bsu035_u:978": "suvarṇabhāṇḍe rūpyabhāṇḍe madhureṇa sthāpayet //",
  "S04bsu035_u:979": "Suv_8.6 varmitāśca puruṣāste catvāri tatra sthāpayet /",
  "S04bsu035_u:980": "kanyāḥ subhūṣitāḥ nyastāścatvāro ghaṭadhāriṇyaḥ //",
  "S04bsu035_u:981": "Suv_8.7 gugguluṃ dhūpayannityaṃ pañcatūryāṇi yojayet /",
  "S04bsu035_u:982": "chatradhvajapatākaiśca sā devī samalaṅkṛtā //",
  "S04bsu035_u:983": "Suv_8.8 ādarśanaparyantāśca śaraśaktīrniyojayet /",
  "S04bsu035_u:984": "sīmābandhaṃ tataḥ kuryātpaścātkāryaṃ samārabhet /",
  "S04bsu035_u:985": "anena mantrapadakrameṇa sīmābandhaṃ samārabhet //",
  "S04bsu035_u:986": "syādyathedam /",
  "S04bsu035_u:987": "ane nayane hili hili gili khile svāhā //",
  "S04bsu035_u:988": "bhagavataḥ pṛṣṭhataḥ snātvānena mantrajāpena snānaśāntiṃ yojayet /",
  "S04bsu035_u:989": "tadyathā /",
  "S04bsu035_u:990": "sugate vigate vigatāvati svāhā /",
  "S04bsu035_u:991": "Suv_8.9 ye prasthitā nakṣatrā āyuḥ pālayantu caturdiśe /",
  "S04bsu035_u:992": "nakṣatrajanmapīḍā vā rāśikarmabhayāvaham /",
  "S04bsu035_u:993": "dhātusaṃkṣobhasaṃbhūtā śāmyantu bhayadāruṇā //",
  "S04bsu035_u:994": "same viṣame svāhā /",
  "S04bsu035_u:995": "sugate svāhā /",
  "S04bsu035_u:996": "sāgarasaṃbhūtāya svāhā //",
  "S04bsu035_u:997": "skandhamārutāya svāhā /",
  "S04bsu035_u:998": "nīlakaṇṭhāya svāhā /",
  "S04bsu035_u:999": "aparāhitavīryāya svāhā /",
  "S04bsu035_u:1000": "himavatsaṃbhūtāya svāhā /",
  "S04bsu035_u:1001": "animiṣacakrāya",
  "S04bsu035_u:1002": "[Bagchi_57] svāhā /",
  "S04bsu035_u:1003": "namo bhagavatyai brāhmaṇyai namaḥ sarasvatyai devyai sidhyantu mantrapadāstaṃ brahma namasyantu svāhā /",
  "S04bsu035_u:1004_0": "etena snānakarmaṇā tasya dharmabhāṇakasya bhakṣorarthāya teṣāṃ ca dharmaśravaṇikānāṃ",
  "S04bsu035_u:1004_1": "lekhakānāmārthāya svayamevāhaṃ tatra gagaṇasiddhayakṣadevagaṇaiḥ sārdhaṃ tatra ca",
  "S04bsu035_u:1004_2": "grāme vā nagare vā nigame vā vihāre vā sarvato rogapraśamanaṃ kariṣyāmi /",
  "S04bsu035_u:1005": "sarvagrahakalikaluṣanakṣatrajanmapīḍānvā duḥkhasvapnavināyakapīḍānsarvakākhordavetālānpraśamayiṣyāmi /",
  "S04bsu035_u:1006": "yathā teṣāṃ sūtrendradhārakāṇāṃ bhikṣubhikṣuṇyupāsakopāsikānāṃ jīvitānugraho bhavet /",
  "S04bsu035_u:1007": "saṃsāranirvāṇaṃ pratilabheyuḥ /",
  "S04bsu035_u:1008": "avaivartikāśca bhaveyuranuttarāyāḥ samyak saṃbodheḥ //",
  "S04bsu035_u:1009": "atha khalu bhagavānsarasvatyai mahādevyai sādhukāramadāt /",
  "S04bsu035_u:1010": "sādhu sādhu sarasvati mahādevi bahujanahitāya bahujanasukhāya pratipanno yattvayā hīmāni mantroṣadhisaṃyuktāni bhāṣitāni /",
  "S04bsu035_u:1011": "sā ca sarasvatī mahādevī bhagavataḥ pādāvabhivandanāṃ kṛtvaikānte niṣaṇṇā //",
  "S04bsu035_u:1012": "atha khalvācāryavyākaraṇaprāptaḥ kauṇḍinyo mahābrāhmaṇastāṃ sarasvatīmāvāhayati sma //",
  "S04bsu035_u:1013": "Suv_8.10 sarasvatī mahādevī pūjanīyā mahattapāḥ /",
  "S04bsu035_u:1014": "vikhyātā sarvalokeṣu varadātā mahāguṇā //",
  "S04bsu035_u:1015": "Suv_8.11 śikhare samāśritā kāntā darbhacīvaravāsinī /",
  "S04bsu035_u:1016": "śubhavastraṃ dhārayati ekapādena tiṣṭhati //",
  "S04bsu035_u:1017": "Suv_8.12 sarvadevāḥ samāgamya tāṃ sūtravacanaṃ tvidam /",
  "S04bsu035_u:1018": "jihvābhimukhaṃ ca sattvānāṃ bhāṣantu vacanaṃ śubham //",
  "S04bsu035_u:1019": "syādyathedam /",
  "S04bsu035_u:1020_0": "sure vire araje arajavati hi gule piṅgale piṅgale vatimukhe marīcisumati diśamati",
  "S04bsu035_u:1020_1": "agrāmagrītalavitale ca vaḍivicarī mariṇipāṇaye lokajyeṣṭhake priyasiddhivrate bhīmamukhiśacivarī",
  "S04bsu035_u:1020_2": "apratihate apratihatabuddhi namuci namuci mahādevi pratigṛhṇa namaskāra /",
  "S04bsu035_u:1021": "sarvasattvānāṃ buddhirapratihatā bhavatu vidyā me siddhyatu śāsralokatantrapiṭakakāvyādiṣu /",
  "S04bsu035_u:1022": "[Bagchi_58] tadyathā /",
  "S04bsu035_u:1023": "mahāprabhāve hili hili mili mili /",
  "S04bsu035_u:1024_0": "vicaratu mama vicaratu me māyā sarvasattvānāṃ ca bhagavatyā devyāḥ sarasvatyā anubhāvena",
  "S04bsu035_u:1024_1": "kadārake yuvati hili mili āvāhayāmi mahādevi buddhasatyena dharmasatyena saṃghasatyena",
  "S04bsu035_u:1024_2": "indrasatyena varuṇasatyena ye loke satyavādinaḥ santi /",
  "S04bsu035_u:1025": "tena teṣāṃ satyavacena āvāhayāmi mahādevi /",
  "S04bsu035_u:1026": "hili hili mili vicarantu mama mantrino māyā sarvasattvānām /",
  "S04bsu035_u:1027": "namo bhagavatyai sarasvatyai siddhyantu mantrapadāḥ svāhā //",
  "S04bsu035_u:1028": "athācāryavyākaraṇaprāptaḥ kauḍinyo mahābrāhmaṇaḥ sarasvatīṃ mahādevīmimābhirgāthābhirabhyastāvīt //",
  "S04bsu035_u:1029": "Suv_8.13 śṛṇvantu me bhūtagaṇā hi sarve stoṣyāmi devīṃ pravarottamacāruvaktrām /",
  "S04bsu035_u:1030": "yā mātṛgrāme pravarāgradevī /",
  "S04bsu035_u:1031": "sadevagandharvasurendraloke //",
  "S04bsu035_u:1032": "Suv_8.14 nānāvicitrā samalaṃkṛtāṅgā sarasvatī nāma viśālanetrā /",
  "S04bsu035_u:1033": "puṇyojjvalā jñānaguṇairvikīrṇā nānāvicitrottamadarśanīyā //",
  "S04bsu035_u:1034": "Suv_8.15 stoṣyāmi tāṃ vākyaguṇairviśiṣṭaiḥ siddhikarāyai pravarottamāyai /",
  "S04bsu035_u:1035": "praśastabhūtāya guṇākarāyai vimalottamāyai kamalojjvalāyai //",
  "S04bsu035_u:1036": "Suv_8.16 sulocanāyai nayanottamāyai śubhāaśrayāyai śubhadeśanāyai /",
  "S04bsu035_u:1037": "guṇairacintyaiḥ samalaṃkṛtāyai /",
  "S04bsu035_u:1038": "candropamāyai vimalaprabhāyai //",
  "S04bsu035_u:1039": "jñānākarāyai smṛtisamagratāyai siṃhottamāyai naravāhanāyai /",
  "S04bsu035_u:1040": "Suv_8.17 jñānākarāyai smṛtisamagratāyai siṃhottamāyai naravāhanāyai /",
  "S04bsu035_u:1041": "[Bagchi_59]",
  "S04bsu035_u:1042": "ratnamaṇibāhusamalaṃkṛtāyai pūrṇaśaśāṅkopamadarśanāyai //",
  "S04bsu035_u:1043": "Suv_8.18 manojñavākyāya mṛdusvarāyai gambhīraprajñāya samanvitāyai /",
  "S04bsu035_u:1044": "kāryāgrasādhanasusattvatāyai devāsurairvanditapūjitāyai /",
  "S04bsu035_u:1045": "sarvasurāsuragaṇālayavanditāyai bhūtagaṇaiḥ sadā saṃpūjitāyai //",
  "S04bsu035_u:1046": "namaḥ svāhā //",
  "S04bsu035_u:1047": "he 'haṃ devi namaste sā me prayacchatu guṇa augham //",
  "S04bsu035_u:1048": "Suv_8.19 sarve sattvā viśiṣṭasiddhiṃ pradadātu sarvakāryā /",
  "S04bsu035_u:1049": "nityaṃ ca rakṣatū māṃ sarvānsattvāṃśca śatrumadhye //",
  "S04bsu035_u:1050": "Suv_8.20 etān samāptākṣarapūrṇavākyān kalyaṃ samutthāya paṭhetsuvīryaḥ /",
  "S04bsu035_u:1051": "sarvābhiprāye dhanadhānyalābhī siddhiṃ ca prāpnoti śivāmudārāmiti //",
  "S04bsu035_u:1052": "iti śrīsuvarṇaprabhāsottamasūtrendrarāje sarasvatīdevīparivarto nāmāṣṭamaḥ /",
  "S04bsu035_u:1053": "_______________________________________________________________________",
  "S04bsu035_u:1054": "[Bagchi_60]",
  "S04bsu035_u:1055": "// Śrīmahādevīparivartaḥ //",
  "S04bsu035_u:1056": "atha khalu śrīrmahādevī bhagavantaṃ praṇamyaitadavocat /",
  "S04bsu035_u:1057": "ahamapi bhadanta bhagavanbhagavatī śrīrmahādevī tasya dharmabhāṇakasya bhikṣorautsukyatāṃ kariṣyāmi /",
  "S04bsu035_u:1058": "yadidaṃ cīvarapiṇḍapātaśayanāsanaglānapratyayabhaiṣajyapariṣkārairanyaiścopakaraṇairyathā sa dharmabhāṇakaḥ sarvopakaraṇasaṃpanno bhaviṣyati /",
  "S04bsu035_u:1059": "avaikalpatāṃ ca pratilapsyate /",
  "S04bsu035_u:1060": "svasthacitto bhaviṣyati /",
  "S04bsu035_u:1061": "sukhacitto rātriṃ divā pratināmayiṣyati /",
  "S04bsu035_u:1062": "itaśca suvarṇaprabhāsottamātsūtrendrarājānnānāvidhāni padavyañjanānyupanāmayiṣyati /",
  "S04bsu035_u:1063": "vyupaparīkṣiṣyati /",
  "S04bsu035_u:1064": "yenāyaṃ suvarṇaprabhāsottamaḥ sūtrendrarājasteṣāṃ buddhasahasrāvaruptakuśalamūlānāṃ sattvānāmarthāya ciraṃ jambudvīpe pracatiṣyati /",
  "S04bsu035_u:1065": "na ca kṣipramantardhāsyati /",
  "S04bsu035_u:1066": "santi sattvāḥ suvarṇaprabhāsottamaṃ sūtrendrarājaṃ śṛṇuyuḥ /",
  "S04bsu035_u:1067": "anekāni ca kalpakoṭīniyutaśatasahasrāṇyacintyāni divyamānuṣyakāni sukhāni pratyanubhaveyuḥ /",
  "S04bsu035_u:1068": "durbhikṣaścāntardhāpayet /",
  "S04bsu035_u:1069": "subhikṣaśca prādurbhavet /",
  "S04bsu035_u:1070": "sattvāśca manuṣyasukhopadhānena sukhitā bhaveyuḥ /",
  "S04bsu035_u:1071": "tathāgatasamavadhānagatāśca bhaveyuḥ /",
  "S04bsu035_u:1072": "anāgate 'dhvati cānuttarāṃ samyaksaṃbodhimabhisaṃbodhayeyuḥ /",
  "S04bsu035_u:1073": "sarvanarakatiryagyoniyamalokaduḥkhānyatyantasamucchinnāni bhaveyuriti //",
  "S04bsu035_u:1074": "raktakusumaguṇasāgaravaiḍūryakanakagirisuvarṇakāñcanaprabhāsaśrīrnāma tathāgato 'rhan samyaksaṃbuddhaḥ /",
  "S04bsu035_u:1075": "yatra śriyā mahādevyā mayā kuśalamūlamavaruptam /",
  "S04bsu035_u:1076": "yenaitarhi yāṃ yāṃ diśaṃ sattvānāṃ viharati /",
  "S04bsu035_u:1077": "yāṃ yāṃ diśaṃ sattvānyavalokayati /",
  "S04bsu035_u:1078": "yāṃ yāṃ diśamupasaṃkramati /",
  "S04bsu035_u:1079": "tasyāṃ tasyāṃ diśyanekāni sattvakoṭīniyutaśatasahasrāṇi sarvasukhopadhānena sukhitāni bhaviṣyanti /",
  "S04bsu035_u:1080": "avaikalpatāṃ ca pratilapsyante /",
  "S04bsu035_u:1081_0": "annena vā pānena vā dhanena vā dhānyena vā hiraṇyasuvarṇamaṇimuktavaiḍūryaśaṅkhaśilāpravālajātarūparajatādibhiranyaiścopakaraṇaiḥ",
  "S04bsu035_u:1081_1": "sarvopakaraṇasamṛddhāni sattvāni bhaviṣyanti śriyo mahādevyāḥ prabhāvena /",
  "S04bsu035_u:1082": "tasya ca tathāgatasya pūjā kartavyā /",
  "S04bsu035_u:1083": "gandhāśca puṣpāśca dhūpāśca dīpāśca dātavyāḥ /",
  "S04bsu035_u:1084": "śriyo devyāstriṣkṛto nāmadheyamuccārayitavyam /",
  "S04bsu035_u:1085": "tasyāśca gandhaṃ puṣpaṃ dhūpaṃ dīpaṃ dātavyam /",
  "S04bsu035_u:1086": "rasavihārā nikṣeptavyāni /",
  "S04bsu035_u:1087": "tasya mahādravyarāśirvivardhate /",
  "S04bsu035_u:1088": "tatredamucyate //",
  "S04bsu035_u:1089": "Suv_9.1 vivardhata dharaṇī raso dharaṇyā praharṣitā /",
  "S04bsu035_u:1090": "[Bagchi_61] bhonti ca devatā sadā phalaśasyacitopamam /",
  "S04bsu035_u:1091": "vṛkṣadevatā rohanti śasyāni sucitrabhāvāḥ //",
  "S04bsu035_u:1092": "suvarṇaprabhāsottamasya sūtrendrarājasya nāmadheyamuccārayitavyam /",
  "S04bsu035_u:1093": "tānsattvāñchrīrmahādevīsamanvāhariṣyati /",
  "S04bsu035_u:1094": "teṣāṃ ca mahatīṃ śriyaṃ kariṣyati //",
  "S04bsu035_u:1095": "alakāvatyāṃ rājadhānyāṃ puṇyakusumaprabhodyānavane suvarṇavarṇadhvajanāmni saptaratnaprabhavane śrīrmahādevī prativasati sma /",
  "S04bsu035_u:1096": "yaḥ kaścitpuruṣo dhānyarāśiṃ vivardhayitukāmo bhavet /",
  "S04bsu035_u:1097": "tena svagṛhaṃ suśodhayitavyam /",
  "S04bsu035_u:1098": "śuciśvetavasraprāvṛtena sugandhavasanadhāriṇā bhavitavyam /",
  "S04bsu035_u:1099": "namastasya bhagavato ratnakusumaguṇasāgaravaiḍūryakanakagirisuvarṇakāñcanaprabhāsaśriyastathāgatasyārhataḥ samyaksambuddhasya triṣkṛtvo nāmadheyamuccārayitavyam /",
  "S04bsu035_u:1100": "śriyā mahādevyā hastena tasya pūjā kartavyā /",
  "S04bsu035_u:1101": "puṣpadhūpagandhāśca dātavyāḥ /",
  "S04bsu035_u:1102": "nānārasavihārāśca nikṣeptavyāḥ /",
  "S04bsu035_u:1103": "tasya ca suvarṇaprabhāsottamasya sūtrendrarājasyānubhāvena tena kālena śrīrmahādevī tasya gṛha samanvāhariṣyati /",
  "S04bsu035_u:1104": "tasya ca mahādhānyarāśiṃ vivardhayiṣyati /",
  "S04bsu035_u:1105": "tena śrīrmahādevīmāvāhayitukāmeneme vidyāmantrāḥ smarayitavyāḥ /",
  "S04bsu035_u:1106": "tadyathā /",
  "S04bsu035_u:1107": "namaḥ sarvabuddhānāmatītānāgatapratyutpannānām /",
  "S04bsu035_u:1108": "namaḥ sarvabuddhabodhisattvānām /",
  "S04bsu035_u:1109": "namo maitreyaprabhṛtīnāṃ bodhisattvānām /",
  "S04bsu035_u:1110": "teṣāṃ namaskṛtya vidyāṃ prayojayāmi iyaṃ me vidyā samṛdhyatu /",
  "S04bsu035_u:1111": "syādyathedam /",
  "S04bsu035_u:1112": "pratipūrṇavare samantagate /",
  "S04bsu035_u:1113": "mahākāryapratiprāpaṇe sattvārthasamatānuprapure /",
  "S04bsu035_u:1114": "āyānadharmitā mahābhāgine /",
  "S04bsu035_u:1115": "mahātejopamaṃ hite /",
  "S04bsu035_u:1116": "ṛṣisaṃgṛhīte /",
  "S04bsu035_u:1117": "samayānupālane //",
  "S04bsu035_u:1118": "ime mūrdhābhiṣekadharmatā mantrapadāḥ /",
  "S04bsu035_u:1119": "ekā śaśipadā avisaṃvādanā mantrapadāḥ /",
  "S04bsu035_u:1120": "samavadhāribhiravaruptakuśalamūlaiḥ prāvṛtadhārayamāṇaiḥ sa saptavarṣā aṣṭāṅgopetā sapañcāsina pūrvāhṇe /",
  "S04bsu035_u:1121": "aparāhṇe /",
  "S04bsu035_u:1122": "sarvabuddhānāṃ bhagavatāṃ puṣpadhūpagandhapūjāṃ kṛtvātmanaśca sarvasattvānāṃ ca sarvajñajñānasya paripūraṇāya /",
  "S04bsu035_u:1123": "tena sarve cābhiprāyāḥ samṛdhyantu //",
  "S04bsu035_u:1124": "kṣipraṃ samṛdhyantu /",
  "S04bsu035_u:1125": "tadgṛhaṃ sa caukṣaṃ kṛtvā vihāraṃ cāraṇyāyatanaṃ vāṃ gomayena maṇḍalakaṃ kṛtvā gandhapuṣpadhūpaṃ ca dātavyam /",
  "S04bsu035_u:1126": "caukṣamāsanaṃ [Bagchi_62] prajñapayitavyam /",
  "S04bsu035_u:1127": "puṣpā avakīrṇantu mitavyam /",
  "S04bsu035_u:1128": "tatastatkṣaṇaṃ śrīrmahādevī praviśitvā tatra sthāsyati /",
  "S04bsu035_u:1129": "tadupādāya tatra gṛhe vā grāme vā nagare vā nigame vā vihāre vāraṇyāyatane vā na jātu kenacidvaikalpaṃ kariṣyati /",
  "S04bsu035_u:1130": "hiraṇyena vā suvarṇena vā ratnena vā dhanena vā dhānyādisarvopakaraṇasamṛddhābhioḥ sarvasukhopadhānena sukhitāni bhaviṣyanti /",
  "S04bsu035_u:1131": "kuśalamūlaśca dhriyate /",
  "S04bsu035_u:1132": "tena sarvaṃ śriyo mahādevyāḥ premaprabhāvapreṣaṇaṃ dātavyaṃ yāvajjīvaṃ tatropasthāsyati na vilambiṣyati /",
  "S04bsu035_u:1133": "sarvābhiprāyāṃścaiṣāṃ paripūrayiṣyatīti //",
  "S04bsu035_u:1134": "iti śrīsuvarṇaprabhāsottamasūtrendrarāje śrīmahādevīparivarto nāma navamaḥ //",
  "S04bsu035_u:1135": "_______________________________________________________________________",
  "S04bsu035_u:1136": "[Bagchi_63]",
  "S04bsu035_u:1137": "// Sarvabuddhabodhisattvanāmasaṃdhāraṇiparivartaḥ //",
  "S04bsu035_u:1138": "om namo bhagavate ratnaśikhinaḥ tathāgatasya /",
  "S04bsu035_u:1139": "namaḥ suvarṇaratnākaracchatraskūṭasya tathāgatasya /",
  "S04bsu035_u:1140": "namaḥ suvarṇapuṣpajvalaraśmiketostathāgatasya /",
  "S04bsu035_u:1141": "namo mahāpradīpasya tathāgatasya /",
  "S04bsu035_u:1142": "ruciraketurnāma bodhisattvaḥ /",
  "S04bsu035_u:1143": "suvarṇaprabhāsottamo nāma bodhisattvaḥ /",
  "S04bsu035_u:1144": "suvarṇagandho nāma bodhisattvaḥ /",
  "S04bsu035_u:1145": "sadāprarudito nāma bodhisattvaḥ /",
  "S04bsu035_u:1146": "dharmodgato nāma bodhisattvaḥ /",
  "S04bsu035_u:1147": "purasthimenākṣobhyonāma tathāgataḥ /",
  "S04bsu035_u:1148": "dakṣiṇena ratnaketurnāma tathāgataḥ /",
  "S04bsu035_u:1149": "paścimenāmitāyurnāma tathāgataḥ /",
  "S04bsu035_u:1150": "uttare dundubhisvaro nāma tathāgataḥ /",
  "S04bsu035_u:1151": "suvarṇaprabhāsottamasūtrendrarāja imāni bodhisattvanāmāni ye dhārayanti vācayanti te bodhisattvā nityaṃ jātismarā bhontīti //",
  "S04bsu035_u:1152": "iti śrīsuparṇaprabhāsottamasūtrendrarāje sarvabuddhabodhisattvanāma saṃdhāraṇioparivarto nāma daśamaḥ //",
  "S04bsu035_u:1153": "_______________________________________________________________________",
  "S04bsu035_u:1154": "[Bagchi_64]",
  "S04bsu035_u:1155": "// Dṛḍhāpṛthivīdevatāparivartaḥ //",
  "S04bsu035_u:1156": "atha khalu dṛḍhā pṛthivīdevatā bhagavantametadavocat /",
  "S04bsu035_u:1157_0": "ayaṃ bhadanta bhagavansuvarṇaprabhāsottamaḥ sūtrendrarāja etarhi cānāgate 'dhvani",
  "S04bsu035_u:1157_1": "yatra grāme vā nagare vā nigame vā janapade vāraṇyapradeśe vā girikandare vā rājakule vopasaṃkramiṣyati /",
  "S04bsu035_u:1158": "yatrāyaṃ suvarṇaprabhāsottamaḥ sūtrendrarājo vistareṇa saṃprakāśayiṣyati /",
  "S04bsu035_u:1159": "yatra yatra bhagavanpṛthivīpradeśe tasya dharmabhāṇakasya bhikṣo ṛjukāyagatasya dharmāsanaprajñaptaṃ bhaviṣyati /",
  "S04bsu035_u:1160": "yatra yatrāsane dharmabhāṇako niṣadyemaṃ suvarṇaprabhāsottamaṃ sūtrendrarājaṃ vistareṇa saṃprakāśayiṣyati /",
  "S04bsu035_u:1161": "tatrāhaṃ bhadanta bhagavandṛḍhā pṛthivīdevatā teṣu pṛthivīpradeśeṣvāgamiṣyāmi /",
  "S04bsu035_u:1162": "atra dharmāsanagato 'smyadṛśyamānenātmabhāvenottamāṅgena ca tasya dharmabhāṇakasya bhikṣoḥ pādatalau pratisaṃhariṣyāmi /",
  "S04bsu035_u:1163": "ātmānaṃ cānena dharmaśravaṇena dharmāmṛtarasena saṃtarpayiṣyāmi /",
  "S04bsu035_u:1164": "saṃpratimānayiṣyāmi saṃpūjayiṣyāmi /",
  "S04bsu035_u:1165_0": "ātmānaṃ ca saṃtarpayitvā pratimānayitvā saṃpraharṣayitvemamaṣṭaṣaṣṭiyojanasahasrāṇi",
  "S04bsu035_u:1165_1": "pṛthivīskandhamātmānaṃ cānena dharmaśravaṇena dharmāmṛtarasena yāvadvajramayaṃ pṛthivītalamupādāya",
  "S04bsu035_u:1165_2": "pṛthivīrasenavivardhayiṣyāmi saṃpratimānayiṣyāmi paripūrayiṣyāmi /",
  "S04bsu035_u:1166": "uparitaścemaṃ samudraparyantaṃ pṛthivītalamupādāya pṛthivīmaṇḍalaṃ snigdhena pṛthivīrasena snehayiṣyāmi /",
  "S04bsu035_u:1167": "ojasvitarāṃ cemāṃ mahāpṛthivīṃ kariṣyāmi /",
  "S04bsu035_u:1168": "yenāsmiñjambudvīpe nānātṛṇagulmauṣadhivanaspataya ojasvitarāḥ prarohayiṣyanti /",
  "S04bsu035_u:1169": "sarvārāmanavṛkṣasasyāni ca nānāvidhānyojasvitarāṇi bhaviṣyanti /",
  "S04bsu035_u:1170": "gandhatarāṇi snigdhatarāṇyāsvadanīyāni darśanīyatarāṇi mahottarāṇi ca bhaviṣyanti /",
  "S04bsu035_u:1171": "te ca sattvāstāni pānabhojanāni nānāvidhānyupabhuktvā āyurbalavarṇendriyāṇi vivardhayiṣyanti /",
  "S04bsu035_u:1172": "tejobalavarṇarūpasamanvāuatāśca bhūtvā nānāvidhāni pṛthivīgatānyanekāni nānākāryaśatasahasrāṇi kariṣyantyutthāsyanti vyāpayiṣyanti /",
  "S04bsu035_u:1173": "balakaraṇīyāni karmāṇi kariṣyanti //",
  "S04bsu035_u:1174": "tena hetunā bhadanta bhagavansarvajambudvīpaḥ kṣemaśca bhaviṣyati /",
  "S04bsu035_u:1175": "subhikṣaśca sphītaścarddhaśca ramaṇīyaśca bahujanākīrṇamanuṣyaśca bhaviṣyati /",
  "S04bsu035_u:1176": "sarvajambudvīpe ca sattvāni sukhitāni bhaviṣyanti /",
  "S04bsu035_u:1177": "[Bagchi_65] nānāvicitrāṃ ratimanubhaviṣyanti /",
  "S04bsu035_u:1178": "tāni sattvāni tejobalavarṇarūpasamanvāgatāni ca bhaviṣyanti /",
  "S04bsu035_u:1179": "asya suvarṇaprabhāsottamasya sūtrendrarājasyārthāya teṣāṃ sūtrendradhārakāṇāṃ bhikṣubhikṣuṇyupāsakopāsikānaṃ dharmāsanagatānāmantikamupasaṃkrameyuḥ /",
  "S04bsu035_u:1180": "upasaṃkramitvā tāni prasannacittāni sarvasattvānāmarthāya hitāya sukhāya tāndharmabhāṇakānadhyeṣayeyusya suvarṇaprabhāsottamasya sūtrendrarājasya prakāśataḥ /",
  "S04bsu035_u:1181": "ahaṃ dṛḍhā pṛthivīdevatā saparivāraujasvitarā ca bhaviṣyāmi /",
  "S04bsu035_u:1182": "tena bhadanta bhagavaṃścāsmākaṃ kāye mahābalavī ryasthāmasaṃjanitaṃ bhaviṣyati /",
  "S04bsu035_u:1183": "tejaśca śrīśca lakṣmīścāsmākaṃ kāyamāvekṣyanti /",
  "S04bsu035_u:1184_0": "mayi ca bhadanta bhagavandṛḍhāyāṃ pṛthivīdevatāyāmanena dharmāmṛtarasena saṃtarpitāyāṃ",
  "S04bsu035_u:1184_1": "mahātejobalavīryasthāmavegapratilabdhāyāmiyaṃ mahāpṛthivī saptayojanasāhasrikāyaṃ",
  "S04bsu035_u:1184_2": "jambudvīpo mahatā pṛthivīrasena vivardhayiṣyati /",
  "S04bsu035_u:1185": "ojasvitarā ca mahāpṛthivī bhaviṣyati /",
  "S04bsu035_u:1186": "imāni ca bhadanta bhagana sarvasattvāni pṛthivīsaṃniśritāni vṛddhivirūḍhivaipulyatāṃ ca gamiṣyanti /",
  "S04bsu035_u:1187": "mahanti ca bhaviṣyanti /",
  "S04bsu035_u:1188": "mahanti ca bhūtvā sarvasattvāni pṛthivīgatāni nānopabhogaparibhogānyupabhokṣyanti sukhāni cānubhaviṣyanti /",
  "S04bsu035_u:1189_0": "tāni ca sarvāṇi nānāvicitrānnapānabhojyavastraśayanāsanavasanabhavanavimānodyānanadīpuṣkariṇyutsarohradataḍāgādīnīmānyevaṃrūpāṇi",
  "S04bsu035_u:1189_1": "nānāvidhānyupakaraṇasukhāni pṛthivīsaṃsthitāni pṛthivyāṃ prādurbhūtāni pṛthivyāṃ",
  "S04bsu035_u:1189_2": "pratiṣṭhitānyupabhujantu /",
  "S04bsu035_u:1190": "tena bhadanta bhagavanhetunā sarvasattvairasmākaṃ kṛtajñatā kartavyā /",
  "S04bsu035_u:1191": "avaśyamayaṃ suvarṇaprabhāsottamaḥ sūtrendrarājaḥ satkṛtya śrotavyaḥ satkartavyo gurukartavyo mānayitavyaḥ pūjayitavyaḥ /",
  "S04bsu035_u:1192": "yadā ca bhadanta bhagavaṃste sarve sattvā nānākulebhyo nānāgṛhebhyo niṣkrameyusteṣāṃ dharmabhāṇakānāmupasakramaṇāya /",
  "S04bsu035_u:1193": "upasaṃkramya cemaṃ suvarṇaprabhāsottamaṃ sūtrendrarājaṃ śṛṇuyuḥ /",
  "S04bsu035_u:1194": "śrutvā ca punareva te sattvāḥ svakasvakeṣu nānākuleṣu gṛhagrāmanagaranigameṣu praviṣṭāḥ svagṛhagatāṃ paraspareṇaivaṃ kathayeyuḥ /",
  "S04bsu035_u:1195": "gambhīro 'smābhiradya dharmaśravaṇaḥ śrutaḥ /",
  "S04bsu035_u:1196": "acintyo 'smābhiradya puṇyaskandhaḥ parigṛhītaḥ /",
  "S04bsu035_u:1197": "tena dharmaśravaṇena narakāḥ pratimuktāḥ syuḥ /",
  "S04bsu035_u:1198": "tiryagyoniyamalokapretaviṣayāḥ parimuktā adyāsmābhiḥ /",
  "S04bsu035_u:1199": "anena dharmaśravanenānāgate 'dhvanyanekeṣu jātiśatasahasreṣu devamanuṣyopapattiparigṛhītā [Bagchi_66] bhaviṣyanti /",
  "S04bsu035_u:1200_0": "tena ca nānāgṛhagatā bhūtvā teṣāṃ sattvānāmitaḥ suvarṇaprabhāsottamātsūtrendrarājādantaśa",
  "S04bsu035_u:1200_1": "ekadṛṣṭāntamapyārocayeyurantaśa ekaparivartaṃ vā ekapūrvayogaṃ vāntaśaścatuṣpādikāmapi",
  "S04bsu035_u:1200_2": "gāthāmantaśa ekapadamapi suvarṇaprabhāsottamātsūtrendrarājādanyeṣāṃ sattvānāṃ saṃśrāvayeyurantaśaḥ",
  "S04bsu035_u:1200_3": "suvarṇaprabhāsottamasya sūtrendrarājasya nāmadheyamapi pareṣāṃ sattvānā saṃśrāvayeyuḥ /",
  "S04bsu035_u:1201": "yatra yatra bhadanta bhagavaṃstāni nānāvidhāni sattvāni nānāvidheṣu pṛthivīpradeśaṣvimānyevaṃrūpāṇi nānāvidhāni sūtrāntahetūni paraspareṇārocayeyuḥ saṃśrāvayeyuśca /",
  "S04bsu035_u:1202": "kathāsaṃbandhaṃ ca kurvīran /",
  "S04bsu035_u:1203": "sarve te bhadanta bhagavanpṛthivīpradeśā ojasvitarāśca bhaviṣyanti /",
  "S04bsu035_u:1204": "snigdhatarāśca bhaviṣyanti /",
  "S04bsu035_u:1205": "sarveṣāṃ sattvānāṃ teṣu teṣu pṛthivīpradeśeṣu nānāvidhāni pṛthivīrasāni sarvopakaraṇāni bhūyiṣṭhataramutpatsyante vivardhayiṣyante vaipulyatāṃ gamiṣyanti /",
  "S04bsu035_u:1206": "sarvāṇi tāni sattvāni mahādhanāni mahābhogāni ca dānādhimuktāni ca bhaviṣyanti /",
  "S04bsu035_u:1207": "triṣu ratneṣvabhiprasannāni bhaviṣyanti //",
  "S04bsu035_u:1208": "evamukte bhagavandṛḍhāṃ pṛthivīdevatāmetadavocat /",
  "S04bsu035_u:1209_0": "ye kecitpṛthivīdevate sattvā itaḥ suvarṇaprabhāsottamātsūtrendrarājādantaśa ekapadamapi",
  "S04bsu035_u:1209_1": "śṛṇuyuste ta ito manuṣyalokāccavitvā trayastriṃśatsu devanikāyeṣvanyatarānyatareṣu",
  "S04bsu035_u:1209_2": "devanikāyeṣūpapatsyante /",
  "S04bsu035_u:1210": "ye kecitpṛthivī devate sattvā asya suvarṇaprabhāsottamasya sūtrendrarājāsyārthāya tāni sthānāni samalaṃkurvīrannantaśa ekacchatraṃ vā ekadūṣyaṃ vā samalaṃkṛtāni ca devatāsthānāni /",
  "S04bsu035_u:1211_0": "teṣu saptasu kāmāvacareṣu devanikāyeṣu saptaratnamayāni divyāni vimānāni sarvālaṃkārasamalaṃkṛtāni",
  "S04bsu035_u:1211_1": "saṃsthāsyanti te sattvā ito manuṣyalokāccyāvitvā teṣu saptaratnamayeṣu divyavimāneṣūpapatsyante /",
  "S04bsu035_u:1212": "te caikaikasminpṛthivīdevate saptaratnamaye divyavimāne saptavarā anupapatsyante acintyāni divyāni sukhāni pratyanubhaviṣyanti //",
  "S04bsu035_u:1213": "evamukte dṛḍhā pṛthivīdevatā bhagavantametadavocat /",
  "S04bsu035_u:1214": "tenāhaṃ bhadanta bhagavandṛḍhā pṛthivīdevatā tasya dharmabhāṇakasya bhikṣordharmāsanagatasya teṣu pṛthivīpradeśeṣvavāsiṣyāmi /",
  "S04bsu035_u:1215": "adṛśyamānenātmabhāvena [Bagchi_67] tasya dharmabhāṇakasya bhikṣoruttamāṅgena pādatalau pratisaṃhariṣyāmi /",
  "S04bsu035_u:1216": "yathāpyayaṃ suvarṇaprabhasottamaḥ sūtrendrarājasteṣāṃ buddhasahasrāvaruptakuśalamūlānāṃ sattvānāmarthāya ciraṃ jambudvīpe pracaret /",
  "S04bsu035_u:1217": "na ca kṣipramantardhāpayeet /",
  "S04bsu035_u:1218": "sattvāni cemaṃ suvarṇaprabhāsottamaṃ sūtrendrarājaṃ śṛṇuyuḥ /",
  "S04bsu035_u:1219": "anāgato 'dhvanyanekāni kalpakoṭīniyutaśatasahasrāṇyacintyāni divyamānuṣyakāni sukhānyanubhaveyuḥ /",
  "S04bsu035_u:1220": "tathāgatasamavadhānagatāni ca bhaveyuḥ /",
  "S04bsu035_u:1221": "anāgate 'dhvanyanuttarāṃ samyaksaṃbodhimabhisaṃbudhyeyuḥ /",
  "S04bsu035_u:1222": "sarvanarakatiryagyoniyamalokaduḥkhāni cātyantasamucchinnāni bhaveyuriti //",
  "S04bsu035_u:1223": "iti śrīsuvarṇaprabhāsottasūtrendrarāje dṛḍhāpṛthivī devatāparivarto nāmaikādaśaḥ //",
  "S04bsu035_u:1224": "_______________________________________________________________________",
  "S04bsu035_u:1225": "[Bagchi_68]",
  "S04bsu035_u:1226": "// Saṃjñeyamahāyakṣasenāpatiparivartaḥ //",
  "S04bsu035_u:1227_0": "atha khalu saṃjñeyo nāma mahāyakṣasenāpatiraṣṭāviṃśatibhirmahāyakṣasenāpatibhiḥ sārdhamutthāyāsanādekāṃsaṃ",
  "S04bsu035_u:1227_1": "cīvaraṃ prāvṛtya dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāñjaliṃ",
  "S04bsu035_u:1227_2": "praṇamya bhagavantametadavocat /",
  "S04bsu035_u:1228_0": "ayaṃ bhadanta bhagavansuvarṇaprabhāsottamaḥ sūtrendrarāja etarhi cānagate 'dhvani",
  "S04bsu035_u:1228_1": "yatra grāme vā nagare vā nigame vā janapade vā janapadapradeśe vāraṇyāyatane vā girikandare",
  "S04bsu035_u:1228_2": "vā rājakule vā gṛhe vā pracariṣyati /",
  "S04bsu035_u:1229_0": "tatrāhaṃ bhadanta bhagavansaṃjñeyo nāma mahāyakṣasenāpatiḥ sārdhamaṣṭāviṃśati bhirmahāyakṣasenāpatibhistatra",
  "S04bsu035_u:1229_1": "grāme vā nagare vā nigame vā janapade vāraṇye vā girikandare vā rājakule vopasaṃkramiṣyāmi /",
  "S04bsu035_u:1230": "adṛśyamānenātmabhāvena tasya dharmabhāṇakasya bhikṣo rakṣāṃ kariṣyāmi /",
  "S04bsu035_u:1231": "paritrāṇaṃ parigrahaṃ paripālanaṃ daṇḍaparihāraṃ śastraparihāraṃ śāntisvaratyayanaṃ kariṣyami /",
  "S04bsu035_u:1232_0": "teṣāṃ ca sarveṣāṃ dharmaśravaṇikānāṃ strīpuruṣadārakadārikāṇāṃ yeṣāṃ keṣāṃciditaḥ",
  "S04bsu035_u:1232_1": "suvarṇaprabhāsottamātsūtrendrarājādantaśa ekā catuṣpādikāpi gāthā śrutā bhavedantaśa",
  "S04bsu035_u:1232_2": "ekapadamapi suvarṇaprabhāsottamātsūtrendrarājādekabodhisattvanāmadheyamapi śrutaṃ",
  "S04bsu035_u:1232_3": "bhavedudgṛhītaṃ vaikatathāgatanāmadheyaṃ vāntaśaścāsya suvarṇaprabhāsottamasya sūtrendrarājasya",
  "S04bsu035_u:1232_4": "nāmadheyaṃ śrutaṃ bhavedudgṛhītaṃ vā teṣāṃ sarveṣāmārakṣāṃ kariṣyāmi /",
  "S04bsu035_u:1233": "paritrāṇaṃ parigrahaṃ paripālanaṃ daṇḍaparihāraṃ śastraparihāraṃ śāntisvastyayanaṃ ca kariṣyāmi /",
  "S04bsu035_u:1234": "teṣāṃ ca kulānāṃ teṣāṃ ca gṛhāṇāṃ teṣāṃ ca nagarāṇāṃ teṣāṃ ca grāmāṇāṃ teṣāṃ ca nigamānāṃ teṣāṃ cāraṇyānāṃ teṣāṃ ca rājakulānāmārakṣāṃ kariṣyāmi /",
  "S04bsu035_u:1235": "paritrāṇaṃ parigrahaṃ paripālanaṃ daṇḍaparihāraṃ śastraparihāraṃ śāntisvastyayanaṃ kariṣyāmi //",
  "S04bsu035_u:1236": "tatkatamena hetunā /",
  "S04bsu035_u:1237": "sarvadharmāḥ parijñātāḥ sarvadharmā avabuddhāḥ /",
  "S04bsu035_u:1238": "yāvantaśca sarvadharmāḥ /",
  "S04bsu035_u:1239": "yathā ca sarvadharmāḥ /",
  "S04bsu035_u:1240": "saṃsthitā ye ca sarvadharmāḥ /",
  "S04bsu035_u:1241": "samyagjñātāśca sarvadharmāḥ /",
  "S04bsu035_u:1242": "sarvadharmeṣvahaṃ bhadanta bhagavanpratyakṣaḥ /",
  "S04bsu035_u:1243": "acintyā me bhadanta bhagavañjñānāvabhāsāḥ /",
  "S04bsu035_u:1244": "acintyo jñānālokaḥ /",
  "S04bsu035_u:1245": "acintyo jñānapracāraḥ /",
  "S04bsu035_u:1246": "acintyo jñānaskandhaḥ /",
  "S04bsu035_u:1247": "acintyo me bhadanta bhagavansarvadharmeṣu jñānaviṣayaḥ pravartate /",
  "S04bsu035_u:1248": "yathā ca me bhadanta bhagavansarvadharmāḥ samamyagjñātāḥ /",
  "S04bsu035_u:1249": "samyakparīkṣitāḥ samyakparijñātāḥ [Bagchi_69] samyagvyavalokitāḥ samyagavabuddhāḥ /",
  "S04bsu035_u:1250": "tena hetunā mama bhadanta bhagavansaṃjñeyasya mahāyakṣasenāpateḥ saṃjñeya iti nāmadheyaṃ samudapādi //",
  "S04bsu035_u:1251": "ahaṃ bhadanta bhagavandharmabhāṇakasya bhikṣorvākyavibhūṣaṇārthāya pratibhānamupasaṃhariṣyāmi /",
  "S04bsu035_u:1252": "romāntareṣu ca tasyaujaḥ prakṣepsyāmi /",
  "S04bsu035_u:1253": "mahāntaṃ ca tasya sthāma ca balaṃ vīryaṃ ca kāye saṃjanayiṣyāmi /",
  "S04bsu035_u:1254": "acintyaṃ tasya jñānāvabhāsaṃ kariṣyāmi /",
  "S04bsu035_u:1255": "smṛtiṃ ca tasya bodhayiṣyāmi /",
  "S04bsu035_u:1256": "mahantaṃ ca tasyotsahaṃ dāsyāmi /",
  "S04bsu035_u:1257": "yathā ca sa dharmabhāṇako na klāntakāyo bhavet /",
  "S04bsu035_u:1258": "sukhendriyakāyo bhavet /",
  "S04bsu035_u:1259": "praharṣajātaśca bhavet /",
  "S04bsu035_u:1260": "yenāyaṃ suvarṇaprabhāsottamaḥ sūtrendrarājasteṣāṃ buddhasahasrāvaruptakuśalamūlānāṃ sattvānāmarthāya ciraṃ jambudvīpe pracaret /",
  "S04bsu035_u:1261": "na kṣipramantardhāpayet /",
  "S04bsu035_u:1262": "sattvāścemaṃ suvarṇaprabhāsottamaṃ sūtrendrarājaṃ śṛṇuyuḥ /",
  "S04bsu035_u:1263": "acintyaṃ ca jñānaskandhaṃ pratilabheyuḥ /",
  "S04bsu035_u:1264": "prajñāvantaśca bhaveyuḥ /",
  "S04bsu035_u:1265": "aparimitaṃ ca puṇyaskandhaṃ parigṛhṇīyuḥ /",
  "S04bsu035_u:1266": "anāgate 'dhvanyanekakalpakoṭīniyutaśatasahasrāṇyacintyāni divyamānuṣyakāni sukhānyanubhaveyuḥ /",
  "S04bsu035_u:1267": "tathāgatasamavadhānagatāśca bhaveyuranāgate 'dhvanyanuttarāṃ samyaksaṃbodhimabhisaṃbudhyeran /",
  "S04bsu035_u:1268": "sarvanarakatiryagyoniyamalokaduḥkhāni cātyantena samucchinnāni bhaveyuriti //",
  "S04bsu035_u:1269": "iti śrīsuvarṇaprabhāsottamasūtrendrarāje saṃjñeyamahāyakṣasenāpati parivarto nāma dvādaśaḥ //",
  "S04bsu035_u:1270": "_______________________________________________________________________",
  "S04bsu035_u:1271": "[Bagchi_70]",
  "S04bsu035_u:1272": "// Devendrasamayarājaśāstraparivartaḥ //",
  "S04bsu035_u:1273": "namastasya bhagavato ratnakusumaguṇasāgaravaiḍūryakanakagirisuvarṇakāñcanaprabhāsaśriyastathāgatasyārhataḥ samyaksaṃbuddhasya /",
  "S04bsu035_u:1274": "namasyasyānekaguṇakoṭīniyutaśatasahasrasamalaṃkṛtaśarīrasya śākyamunestathāgatasya yasyeyaṃ dharmolkā jvalati /",
  "S04bsu035_u:1275": "namastasyā aparimitapuṇyadhānyamāṅgalyasampannāyāḥ śriyo mahādevyāḥ /",
  "S04bsu035_u:1276": "namastasyā aparimitaguṇaprajñāsamuditāyāḥ sarasvatyā devyāḥ //",
  "S04bsu035_u:1277": "tena khalu punaḥ kālena tena samayena rājā baladaketuḥ putrasya ruciraketoracirābhiṣiktasya ca rājyapratiṣṭhitasyaitadavocat /",
  "S04bsu035_u:1278": "asti putra devendrasamayaṃ nāma rājaśāstram /",
  "S04bsu035_u:1279": "yanmayā pūrvamacirābhiṣiktena ca rājyapratiṣṭhitena pitū rājño balendraketoḥ sakāśādudgṛhītam /",
  "S04bsu035_u:1280": "tena mayā devendrasamayena rājaśāstreṇa viṃśativarṣasahasrāṇi rājatvaṃ kāritaṃ babhūva /",
  "S04bsu035_u:1281": "nābhijānāmyahamantaśa ekacittakṣaṇapramāṇamātreṇāpi kasyacidadharmasthitapūrvam /",
  "S04bsu035_u:1282": "katamattatra devendrasamayaṃ nāma rājaśāstram //",
  "S04bsu035_u:1283": "atha khalu kuladevate rājā baladaketustena kālena tena samayena putrasya rājño ruciraketorimābhirgāthābhirdevendrasamayaṃ nāma rājaśāstraṃ vistareṇa saṃprakāśayati sma //",
  "S04bsu035_u:1284": "Suv_13.1 rājaśāstraṃ pravakṣyāmi sarvasattvahitaṃ karam /",
  "S04bsu035_u:1285": "sarvasaṃśayacchettāraṃ sarvaduṣkṛtanāśanam //",
  "S04bsu035_u:1286": "Suv_13.2 hṛṣṭacittā bhavitveha sarve nṛpatayaḥ pṛthak /",
  "S04bsu035_u:1287": "sarvadevendrasamayaṃ śṛṇudhvaṃ prāñjalikṛtāḥ //",
  "S04bsu035_u:1288": "Suv_13.3 vajraprākāragirīndre 'smindevendrāṇāṃ samāgamaiṃ /",
  "S04bsu035_u:1289": "utthitairlokapālebhirbrahmendraḥ paripṛcchitaḥ //",
  "S04bsu035_u:1290": "Suv_13.4 tvaṃ naḥ suragururbrahmā devatānāṃ tvamīśvaraḥ /",
  "S04bsu035_u:1291": "chettā tvaṃ saṃśayānāṃ ca cchindayāsmākaṃ saṃśayam //",
  "S04bsu035_u:1292": "Suv_13.5 kathaṃ manuṣyasaṃbhūto rājā devaḥ sa procyate /",
  "S04bsu035_u:1293": "yadiha mānuṣe loke jāyate ca bhavannṛpaḥ //",
  "S04bsu035_u:1294": "Suv_13.6 kathaṃ devamanuṣyeṣu rājatvaṃ ca kariṣyate /",
  "S04bsu035_u:1295": "evaṃ hi lokapālibhirbrahmemdraḥ paripṛcchataḥ //",
  "S04bsu035_u:1296": "Suv_13.7 sarvā suragururbrahmā lokapālānihābravīt /",
  "S04bsu035_u:1297": "yadiha lokapālebhiretarhi mama pṛcchitaḥ /",
  "S04bsu035_u:1298": "sarvasattvahitārthāya vakṣye 'haṃ śāstramuttamam //",
  "S04bsu035_u:1299": "Suv_13.8 nārāṇāṃ saṃbhavaṃ vakṣye yuktvāhaṃ manujālaye /",
  "S04bsu035_u:1300": "hetunā yena rājāno bhavanti viṣayeṣu ca //",
  "S04bsu035_u:1301": "Suv_13.9 devendrāṇāmadhiṣṭhāne mātuḥ kukṣau pravekṣyati /",
  "S04bsu035_u:1302": "pūrvamadhiṣṭhito devaiḥ paścād garbhe prapadyate //",
  "S04bsu035_u:1303": "Suv_13.10 kiṃ cāpi mānuṣe loke jāyate śrīyate nṛpaḥ /",
  "S04bsu035_u:1304": "api vai devasaṃbhūto devaputraḥ sa ucyate //",
  "S04bsu035_u:1305": "Suv_13.11 trāyastriṃśairdevarājendrairbhāgo datto nṛpasya hi /",
  "S04bsu035_u:1306": "putrastvaṃ saha devānāṃ nirmito manujeśvaraḥ //",
  "S04bsu035_u:1307": "Suv_13.12 adharmaśamanārthāya duṣkṛtānāṃ nivārakaḥ /",
  "S04bsu035_u:1308": "sukṛtau sthāpayetsattvānpreṣaṇārthaṃ surālaye //",
  "S04bsu035_u:1309": "Suv_13.13 manuṣyo vātha devo vā gandharvo vā narādhipaḥ /",
  "S04bsu035_u:1310": "rākṣaso vātha caṇḍālo duṣkṛtānāṃ nivārakaḥ //",
  "S04bsu035_u:1311": "Suv_13.14 mātā pitā vā nṛpatiḥ sukṛtau karmakāriṇām /",
  "S04bsu035_u:1312": "vipākaphaladarśī tvaṃ devarājairadhiṣṭhitaḥ //",
  "S04bsu035_u:1313": "Suv_13.15 sukṛtaduṣkṛtānāṃ ca karmaṇāṃ dṛṣṭadhārmikaḥ /",
  "S04bsu035_u:1314": "vipākaphaladarśī tvaṃ devarājairadhiṣṭhitaṃ //",
  "S04bsu035_u:1315": "Suv_13.16 yadā hyupekṣate rājā duṣkṛtaṃ viṣaye sthitam /",
  "S04bsu035_u:1316": "nānārūpaṃ na kurvīta daṇḍaṃ pāpajanasya ca /",
  "S04bsu035_u:1317": "duṣkṛtānāmupekṣāyāmadharmo vardhate bhṛśam //",
  "S04bsu035_u:1318": "Suv_13.17 śāṭhyāni kalahāścaiva bhūyo rāṣṭre bhavanti ca /",
  "S04bsu035_u:1319": "prakupyanti ca devendrāstrāyatriṃśadbhavaneṣu ca //",
  "S04bsu035_u:1320": "Suv_13.18 yadā hyupekṣate rājā duṣkṛtaṃ viṣaye sthiram /",
  "S04bsu035_u:1321": "hanyate viṣayo ghoraiḥ śaṭhyairapi sudāruṇaiḥ //",
  "S04bsu035_u:1322": "Suv_13.19 vinaśyati ca tadrāṣṭraṃ paracakrasya cākrame /",
  "S04bsu035_u:1323": "bhogāni ca balānyeva dhanaṃ yasyāsti saṃcitam //",
  "S04bsu035_u:1324": "Suv_13.20 vividhāni ca śāṭhyāni haranti ca parasparam /",
  "S04bsu035_u:1325": "yena kāryeṇa rājatvaṃ naitatkāryaṃ kariṣyati /",
  "S04bsu035_u:1326": "vilopayati svaṃ rāṣṭraṃ gajendra iva padminīm //",
  "S04bsu035_u:1327": "Suv_13.21 viṣamā vāyavo vānti viṣamā jalavṛṣṭayaḥ /",
  "S04bsu035_u:1328": "viṣamā grahanakṣatrāścandrasūryau tathaiva ca //",
  "S04bsu035_u:1329": "Suv_13.22 sasyaṃ puṣpaṃ phalaṃ bījaṃ va samyakparipacyate /",
  "S04bsu035_u:1330": "durbhikṣaṃ bhavate tatra yatra rājā hyupekṣakaḥ /",
  "S04bsu035_u:1331": "anāttamānaso devā bhavanti bhavaneṣu ca //",
  "S04bsu035_u:1332": "Suv_13.23 yadā hyupekṣate rājā duṣkṛtaṃ vicaretparam /",
  "S04bsu035_u:1333": "te sarve devarājāśca vakṣyanti ca parasparam //",
  "S04bsu035_u:1334": "Suv_13.24 adhārmiko hyayaṃ rājā hyadharmapakṣamāśritaḥ /",
  "S04bsu035_u:1335": "na cireṇa hyayaṃ rājā devatāṃ kopayiṣyati //",
  "S04bsu035_u:1336": "Suv_13.25 devatānāṃ parikopādviṣayo 'sya vinakṣyati /",
  "S04bsu035_u:1337": "śasrāṇi ca adharmaśca viṣaye 'tra bhaviṣyanti //",
  "S04bsu035_u:1338": "Suv_13.26 śāṭhyānāṃ kalahānāṃ ca rogāṇāṃ ca samudbhavaḥ /",
  "S04bsu035_u:1339": "prakupyati ca devendra upekṣyanti ca devatāḥ //",
  "S04bsu035_u:1340": "Suv_13.27 pralupyate ca yadrāṣṭraṃ sa nṛpaḥ śokamṛcchati /",
  "S04bsu035_u:1341": "iṣṭaviyogaṃ prāpnoti bhrātrā vātha sutena vā //",
  "S04bsu035_u:1342": "Suv_13.28 priyabhāryāviyogo vā prāpyate duhitātha vā /",
  "S04bsu035_u:1343": "ulkāpātā bhaviṣyanti pratisūryāstathaiva ca //",
  "S04bsu035_u:1344": "Suv_13.29 paracakrabhayaṃ vāpi durbhikṣaṃ vardhati bhṛśam /",
  "S04bsu035_u:1345": "priyāmātyaśca mriyate 'priyastu garjate vacaḥ //",
  "S04bsu035_u:1346": "Suv_13.30 sutābhīṣṭaṃ priyāśvāsaṃ bālābhāryāvirodhinaḥ /",
  "S04bsu035_u:1347": "parasparaṃ hariṣyanti kulabhogaṃ dhanāni ca //",
  "S04bsu035_u:1348": "Suv_13.31 deśe deśe haniṣyanti śastreṇa ca parasparam /",
  "S04bsu035_u:1349": "vivādāḥ kalahāḥ śāṭhyā bhavanti viṣayeṣu ca //",
  "S04bsu035_u:1350": "Suv_13.32 grahaḥ praviśate rāṣṭre vyādhirbhavati dāruṇaḥ /",
  "S04bsu035_u:1351": "adhārmikā bhaviṣyanti dikṣaṇīyāstadantaram //",
  "S04bsu035_u:1352": "Suv_13.33 amātyāḥ pariṣadyāśca bhavantyasyāpyadhārmikāḥ /",
  "S04bsu035_u:1353": "adhārmikajane pūjā bhaviṣyanti tadantaram //",
  "S04bsu035_u:1354": "Suv_13.34 dhārmikānāṃ ca sattvānāṃ nigraho bhavati dhruvam /",
  "S04bsu035_u:1355": "adhārmikajane mānaṃ dhārmikānāṃ ca nigraham /",
  "S04bsu035_u:1356": "trayastatra prakupyante nakṣatrajalavāyavaḥ //",
  "S04bsu035_u:1357": "Suv_13.35 trayo bhāvā vinaśyanti adhārmikajano grahe /",
  "S04bsu035_u:1358": "saddharmarasanojaśca sattvojaḥ pṛthivīrasaḥ //",
  "S04bsu035_u:1359": "Suv_13.36 asatyajanasaṃmānaṃ satyajanavimānatā /",
  "S04bsu035_u:1360": "trayastatra bhaviṣyanti durbhikṣamatha nirbharam /",
  "S04bsu035_u:1361": "phalasasyarasaujaśca na bhavati tadantare //",
  "S04bsu035_u:1362": "Suv_13.37 glānena bahulāḥ sattvā bhavanti viṣayeṣu ca /",
  "S04bsu035_u:1363": "madhurāṇi mahānti ca phalāni viṣaye 'pi hi /",
  "S04bsu035_u:1364": "parītā ca bhaviṣyanti tiktaḥ kaṭuka eva ca //",
  "S04bsu035_u:1365": "Suv_13.38 pūrvā ramyāṇi bhāvāni krīḍāhāsyaratīni ca /",
  "S04bsu035_u:1366": "sabhā ramyā bhaviṣyanti āyāsaśatavyākulāḥ //",
  "S04bsu035_u:1367": "Suv_13.39 dhānyānāṃ ca phalānāṃ ca snigghabhāvo rasaḥ kṣayet /",
  "S04bsu035_u:1368": "na tathā prīṇayiṣyanti śarīrendriyadhātavaḥ //",
  "S04bsu035_u:1369": "Suv_13.40 durvarṇāḥ sattvā bhaviṣyanti svalpasthāmāḥ sudurbalāḥ /",
  "S04bsu035_u:1370": "bahu ca bhojanaṃ bhuktvā tṛptiṃ nāsādayanti te //",
  "S04bsu035_u:1371": "Suv_13.41 balaṃ ca sthāma vīryaṃ ca na labhanti tadantare /",
  "S04bsu035_u:1372": "hīnavīryāṇi sattvāni bhavanti viṣayeṣu ca //",
  "S04bsu035_u:1373": "Suv_13.42 sattvā bhaviṣyanti rogārtā nānāvyādhiprapīḍitāḥ /",
  "S04bsu035_u:1374": "grahā bhaviṣyanti nakṣatrā nānārākṣasasaṃbhavāḥ //",
  "S04bsu035_u:1375": "Suv_13.43 adhārmiko bhavedrājā adharmapakṣasaṃsthitaḥ /",
  "S04bsu035_u:1376": "traidhātuke viruddho 'sti sarvatrailokyamaṇḍalam /",
  "S04bsu035_u:1377": "aneke īdṛśā doṣā bhavanti viṣayeṣu ca //",
  "S04bsu035_u:1378": "Suv_13.44 yadā pakṣasthito rājā duṣkṛtaṃ samupekṣate /",
  "S04bsu035_u:1379": "yena kāryeṇa rājā vai devendrebhiradhiṣṭhitaḥ /",
  "S04bsu035_u:1380": "na tatkaroti rājatvaṃ duṣkṛtaṃ samupekṣataḥ //",
  "S04bsu035_u:1381": "Suv_13.45 sukṛtenopapadyante sarvadevasurālaye /",
  "S04bsu035_u:1382": "duṣkṛtena ca gacchanti pretatiryagnarakeṣu ca /",
  "S04bsu035_u:1383": "trāyastriṃśaddevasthāne pratāpayanti duṣkṛtāt //",
  "S04bsu035_u:1384": "Suv_13.46 yadā hyupakṣate rājā duṣkṛtaṃ viṣaye sthitam /",
  "S04bsu035_u:1385": "pitṝṇāṃ devarājānāṃ bhavena sāparādhikaḥ /",
  "S04bsu035_u:1386": "na tadbhavati putratvaṃ na rajatvaṃ kṛtaṃ bhavet //",
  "S04bsu035_u:1387": "Suv_13.47 yadāpi naśyate kāryaṃ śāṭhyairapi sudāruṇaiḥ /",
  "S04bsu035_u:1388": "tasmādadhiṣṭhito rājā devendrarmanujālaye //",
  "S04bsu035_u:1389": "Suv_13.48 duṣkṛtānāṃ śamanārthāya sukṛtānāṃ pravartakaḥ /",
  "S04bsu035_u:1390": "dṛṣṭadhārmikaḥ sattvānāṃ vipākajanako nṛpaḥ //",
  "S04bsu035_u:1391": "[Bagchi_75]",
  "S04bsu035_u:1392": "Suv_13.49 sukṛtaduṣkṛtānāṃ ca karmaṇāṃ yaḥ pṛthagvidhaḥ /",
  "S04bsu035_u:1393": "vipākaphaladarśārthaṃ karttā rājā hi procyate /",
  "S04bsu035_u:1394": "adhiṣṭhito devagaṇairdevendrairanumoditaḥ //",
  "S04bsu035_u:1395": "Suv_13.50 ātmano 'rthaṃ parārthāya dharmārthaṃ viṣayasya ca /",
  "S04bsu035_u:1396": "damanārthāya rāṣṭreṣu śaṭhapāpajanasya ca //",
  "S04bsu035_u:1397": "Suv_13.51 tyajecca jīvitaṃ rājyaṃ dharmārthaṃ viṣayasya ca /",
  "S04bsu035_u:1398": "mā cādharmamapṛcchitvā jānantaṃ samupekṣata //",
  "S04bsu035_u:1399": "Suv_13.52 na cānyastādṛśo nāśo viṣaye 'smin sudāruṇaḥ /",
  "S04bsu035_u:1400": "yadā śāṭhyasamutpannaḥ śāṭhyakāntāranigrahaḥ //",
  "S04bsu035_u:1401": "Suv_13.53 bhūyo bhavanti śāṭhyāni viṣaye 'smin sudāruṇā /",
  "S04bsu035_u:1402": "vilupyate ca tadrāṣṭraṃ gajairiva mahāsaraḥ //",
  "S04bsu035_u:1403": "Suv_13.54 prakupyanti ca devendrā vilumpate surālayam /",
  "S04bsu035_u:1404": "viṣamāḥ sarvabhāvāśca bhavanti viṣayasya hi //",
  "S04bsu035_u:1405": "Suv_13.55 tasmāddoṣānurūpaṃ syāddamanaṃ pāpakāriṇām /",
  "S04bsu035_u:1406": "dharmeṇa pālayedrāṣṭaṃ mā cādharmaṃ samācaret //",
  "S04bsu035_u:1407": "Suv_13.56 jīvitaṃ ca parityajya mā pāpe patito bhavet /",
  "S04bsu035_u:1408": "bandhujane parajane sarvarāṣṭrajaneṣu ca /",
  "S04bsu035_u:1409": "ekāpekṣo bhavedrājā mā pakṣe patito bhavet //",
  "S04bsu035_u:1410": "Suv_13.57 trailokyamāpūrayate yaśasā dhārmiko nṛpaḥ /",
  "S04bsu035_u:1411": "harṣayiṣyanti devendrāstrāyastriṃśadbhaveṣu ca //",
  "S04bsu035_u:1412": "Suv_13.58 jambūdvīpe tathāsmākaṃ putro dharmātmako nṛpaḥ /",
  "S04bsu035_u:1413": "dharmeṇa śāsyate rāṣṭraṃ sukṛte sthāpyate janam //",
  "S04bsu035_u:1414": "Suv_13.59 sukṛtena ca rājā taṃ iha preṣayate janam /",
  "S04bsu035_u:1415": "devairdevasutaiḥ pūrṇaṃ karoti ca surālayam //",
  "S04bsu035_u:1416": "Suv_13.60 dharmeṇa śāsyate rāṣṭraṃ rājā naḥ supraharṣitāḥ /",
  "S04bsu035_u:1417": "prasannā bhonti devendrā rakṣante tānnarādhipān //",
  "S04bsu035_u:1418": "Suv_13.61 samyagvahanti nakṣatrā candrasūryau tathaiva ca /",
  "S04bsu035_u:1419": "kālena vāyavo vānti kāle caivaṃ pravarṣati //",
  "S04bsu035_u:1420": "Suv_13.62 subhikṣaṃ kurvate rāṣṭre tathā devasurālaye /",
  "S04bsu035_u:1421": "amarāmaraputreṇa pūrṇaṃ bhoti surālayam //",
  "S04bsu035_u:1422": "Suv_13.63 tasmāttyajyennarapatiḥ priyaṃ jīvitamātmanaḥ /",
  "S04bsu035_u:1423": "āvartayeddharmaratnaṃ yena lokaḥ sukhī bhavet //",
  "S04bsu035_u:1424": "Suv_13.64 / dhārmikīṃ ca nayet sevāṃ yo guṇaiḥ samalaṃkṛtaḥ /",
  "S04bsu035_u:1425": "sa nityaṃ sevate tuṣṭaṃ sadā pāpavivarjitaḥ //",
  "S04bsu035_u:1426": "Suv_13.65 dharmeṇa pālayedrāṣṭraṃ dharme samanuśāsayet /",
  "S04bsu035_u:1427": "sukṛte sthāpayet sattvānduṣkṛte ca vivārayet //",
  "S04bsu035_u:1428": "Suv_13.66 subhikṣaṃ bhavate rāṣṭre tejasvī bhavate nṛpaḥ /",
  "S04bsu035_u:1429": "yathānurūpaṃ kurute damanaṃ pāpakāriṇām /",
  "S04bsu035_u:1430": "yaśasvī bhavate rājā sukhaṃ pālayate prajāmiti //",
  "S04bsu035_u:1431": "iti śrīsuvarṇaprabhāsoottamasūtrendrarāje devendrasamayaṃ nāma rājaśāstraparivartastrayodaśamaḥ //",
  "S04bsu035_u:1432": "_______________________________________________________________________",
  "S04bsu035_u:1433": "[Bagchi_77]",
  "S04bsu035_u:1434": "// Susaṃbhavaparivartaḥ //",
  "S04bsu035_u:1435": "Suv_14.1 sasāgarā tyakta vasuṃdharā tadā yadā babhūva nṛpa cakravartī /",
  "S04bsu035_u:1436": "catvāri dvīpāni saratnapūrṇaniryāti tā pūrvajineṣu mahyam //",
  "S04bsu035_u:1437": "Suv_14.2 na cāsti tadvastu priyaṃ manāpaṃ pūrvaṃ ca mahyaṃ na va tyaktamāsīt /",
  "S04bsu035_u:1438": "taṃ dharmakāyaṃ parimārgaṇārthaḥ priyajīvitaṃ tyaktamanekakalpān //",
  "S04bsu035_u:1439": "Suv_14.3 yatha pūrvakalpeṣu acintiyeṣu ratnaśikhisya sugatasya śāsane /",
  "S04bsu035_u:1440": "parinirvṛtasya sugatasya tasya susaṃbhavo nāma babhūva rājā //",
  "S04bsu035_u:1441": "Suv_14.4 sa cakravartī caturdvīpa īśvaraḥ samudraparyantamahī praśāsyate /",
  "S04bsu035_u:1442": "jinendraghoṣāya ca rājadhānīya supto babhūvā tada rājakuñjaraḥ //",
  "S04bsu035_u:1443": "Suv_14.5 svapnāntare buddhaguṇāñca śrutvā ratnoccayaṃ paśyati dharmabhāṇakam /",
  "S04bsu035_u:1444": "sthita sūryamadhye va virocamānaṃ prakāśayantaṃ ima sūtrarājam //",
  "S04bsu035_u:1445": "Suv_14.6 svapnādvibuddhaśca babhūva rājā pītisphuṭaṃ sarvaśarīramasya /",
  "S04bsu035_u:1446": "abhiniṣkrarma rājakulāni dṛṣṭu upasaṃkramī śrāvakasaṃghamagram //",
  "S04bsu035_u:1447": "karoti pūjāṃ jinaśrāvakāṇāṃ ratnoccayaṃ pṛcchati dharmabhāṇakam /",
  "S04bsu035_u:1448": "Suv_14.7 karoti pūjāṃ jinaśrāvakāṇāṃ ratnoccayaṃ pṛcchati dharmabhāṇakam /",
  "S04bsu035_u:1449": "[Bagchi_78]",
  "S04bsu035_u:1450": "kva cāsti bhikṣūriha cāryasaṃghe ratnoccayo nāma guṇānvitaśca //",
  "S04bsu035_u:1451": "Suv_14.8 tenāntareṇā ratanoccayo hi anyatra gūhāntara saṃniṣaṇaḥ /",
  "S04bsu035_u:1452": "vicitraratnaṃ ima sūtrarājaṃ svadhyāyamānaḥ sukha saṃniṣaṇaḥ //",
  "S04bsu035_u:1453": "Suv_14.9 deśenti rājasya tadantareṇa ratnoccayaṃ bhikṣu sa dharmabhāṇakam /",
  "S04bsu035_u:1454": "anyatra gūhāntarasaṃniṣaṇaṃ /",
  "S04bsu035_u:1455": "taṃ tena raśmīśriyayā jvalantam //",
  "S04bsu035_u:1456": "Suv_14.10 eṣo 'tra ratnoccaya dharmabhāṇako dhāreti gambhīrajinasya gocaram /",
  "S04bsu035_u:1457": "svarṇaprabhāsottamasūtraratnaṃ sūtrendrarājaṃ satataṃ prakāśayet //",
  "S04bsu035_u:1458": "Suv_14.11 vanditva pādau ratanoccayasya susaṃbhavo rāja idaṃ pravīddhi /",
  "S04bsu035_u:1459": "deśe hi me pūrṇaśaśāṅka cakraṃ svarṇaprabhāsottamasūtraratnam //",
  "S04bsu035_u:1460": "Suv_14.12 adhivāsayī so ratanoccayaśca rājñaśca tasyaiva susaṃbhavasya /",
  "S04bsu035_u:1461": "sarvatrisāhasrikalokadhātau praharṣitāssarvi babhūvu devatāḥ //",
  "S04bsu035_u:1462": "Suv_14.13 vasudhāpradeśe parame viśiṣṭe ratnodake gandhajalāmvusikte /",
  "S04bsu035_u:1463": "puṣpāvakīrṇāṃ dharaṇīṃ sa kṛtvā tatrāsanaṃ prāpya tadā narendraḥ //",
  "S04bsu035_u:1464": "samalaṃkṛtaṃ rājña tadāsanaṃ ca cchatrairdhvajairghaṇṭasahasranekaiḥ /",
  "S04bsu035_u:1465": "Suv_14.14 samalaṃkṛtaṃ rājña tadāsanaṃ ca cchatrairdhvajairghaṇṭasahasranekaiḥ /",
  "S04bsu035_u:1466": "[Bagchi_79]",
  "S04bsu035_u:1467": "nānāvicitrairvarapuṣpacandrair abhyokire rājña tadāsanaṃ ca //",
  "S04bsu035_u:1468": "Suv_14.15 devāśca nāgāsurakiṃnarāśca yakṣāśca yakṣendramahoragāśca /",
  "S04bsu035_u:1469": "divyaiśca māndāravapuṣpavarṣair abhyāvakīrṇāśca tadāsanaṃ ca //",
  "S04bsu035_u:1470": "Suv_14.16 acintiyānanta sahasrakoṭiyo ye āgatā devabhavāgrakāmāḥ /",
  "S04bsu035_u:1471": "abhiniṣkramitvā ratanoccayaṃ hi abhyo kiranti sma ca sālapuṣpā //",
  "S04bsu035_u:1472": "Suv_14.17 so cāpi ratnoccaya dharmabhāṇakaḥ śubhābhagātraḥ śucivastraprāvṛtaḥ /",
  "S04bsu035_u:1473": "upasaṃkramitvā ca tadāsanaṃ hi kṛtāñjalībhūtva namasyate ca //",
  "S04bsu035_u:1474": "Suv_14.18 devendradevāni ca devatāni māndārapuṣpaṃ ca pravarṣayanti /",
  "S04bsu035_u:1475": "acintiyā tūryaśatā sahasrā pravādayanti sthita antarīkṣe //",
  "S04bsu035_u:1476": "Suv_14.19 abhīruhitvā ca sa saṃniṣaṇo ratnoccayo bhikṣu sa dharmabhāṇakaḥ /",
  "S04bsu035_u:1477": "anusmaritvā daśasū diśāsu acintiyā buddhasahasrakoṭyaḥ //",
  "S04bsu035_u:1478": "sarveṣa sattvāna kṛpāṃja nitya kāruṇyacittaṃ samupādayet saḥ /",
  "S04bsu035_u:1479": "Suv_14.20 sarveṣa sattvāna kṛpāṃja nitya kāruṇyacittaṃ samupādayet saḥ /",
  "S04bsu035_u:1480": "[Bagchi_80]",
  "S04bsu035_u:1481": "rājñaśca tasyāpi susaṃbhavasya prakāśitaṃ sūtramidaṃ tadantare //",
  "S04bsu035_u:1482": "Suv_14.21 kṛtāñjalībhūtva sthihitva rājā yaḥ kāyavācā manumoditaḥ saḥ /",
  "S04bsu035_u:1483": "saddharmavegāśrupramuktanetraḥ pratisphaṭastasya babhūva kāyaḥ //",
  "S04bsu035_u:1484": "Suv_14.22 imasya sūtrasya ca pūjanārthaṃ susaṃbhavo rāja tadantareṇa",
  "S04bsu035_u:1485": "gṛhṇitva cintāmaṇirājaratnaṃ sarvārthahetoḥ praṇidhiṃ cakāra //",
  "S04bsu035_u:1486": "Suv_14.23 varṣantu adyā iha jambudvipe sasaptaratnāṇi ca bhūṣaṇāni",
  "S04bsu035_u:1487": "ye ceha sattvāḥ khalu jambudvipe sukhitāśca bheṣyanti mahādhanāśca //",
  "S04bsu035_u:1488": "Suv_14.24 caturṣu dvīpeṣu pravarṣitāni saptāni ratnāni tadantareṇa /",
  "S04bsu035_u:1489": "keyūrahārā varakuṇḍalāni tathānnapāne vasanāni caiva //",
  "S04bsu035_u:1490": "Suv_14.25 dṛṣṭvā ca taṃ rāja susaṃbhavaśca ratnapravarṣaṃ khalu jambudvīpe /",
  "S04bsu035_u:1491": "catvāri dvīpāni saratnapūrṇā niryātayī ratnaśikhisya śāsane //",
  "S04bsu035_u:1492": "ahaṃ ca saḥ śākyamunistathāgataḥ susaṃbhavo nāma babhūva rājā /",
  "S04bsu035_u:1493": "Suv_14.26 ahaṃ ca saḥ śākyamunistathāgataḥ susaṃbhavo nāma babhūva rājā /",
  "S04bsu035_u:1494": "[Bagchi_81]",
  "S04bsu035_u:1495": "yeneha me tyakta vasuṃdharā tadā catvāri dvīpāni saratnapūrṇā //",
  "S04bsu035_u:1496": "Suv_14.27 akṣobhya āsīt sa tathāgataśca ratnoccayo bhikṣu sa dharmabhāṇakaḥ /",
  "S04bsu035_u:1497": "yenāsya rājasya susaṃbhavasya prakāśitaṃ sūtramidaṃ tadāntare //",
  "S04bsu035_u:1498": "Suv_14.28 yanme śrutaṃ sūtramidaṃ tadantare ekāgravācāmanumoditaṃ ca /",
  "S04bsu035_u:1499": "tenaiva mahyaṃ kuśalena karmaṇā śrotānumodena śrutena tena //",
  "S04bsu035_u:1500": "Suv_14.29 suvarṇavarṇaṃ śatapuṇyalakṣaṇaṃ labheyi kāyaṃ priyadarśanaṃ sadā /",
  "S04bsu035_u:1501": "nayanābhirāmaṃ janakāntadarśanaṃ ratiṃkaraṃ devasahasrakoṭinām //",
  "S04bsu035_u:1502": "Suv_14.30 navottaraṃ notisahasrakoṭyā kalpānabhūvaṃ nṛpacakravartī /",
  "S04bsu035_u:1503": "aneka kalpāna sahasrakoṭyo trailokyarājatva mayānubhūtam //",
  "S04bsu035_u:1504": "Suv_14.31 acintiyā kalpa babhūva śakraḥ tathaiva brahmendra praśāntamānasaḥ /",
  "S04bsu035_u:1505": "ārāgitā me balāprameyā yeṣāṃ pramāṇaṃ na kadāci vidyate //",
  "S04bsu035_u:1506": "Suv_14.32 tathā pramāṇaṃ bahu puṇyaskandhaṃ yanme śrutaṃ sūtranumoditaṃ ca /",
  "S04bsu035_u:1507": "yathābhiprāyeṇa mi bodhi prāptā saddharmakāyaśca mayā hi labdha //",
  "S04bsu035_u:1508": "iti śrīsuvarṇaprabhāsottamasūtrendrarāje susaṃbhavaparivarto nāma caturdaśamaḥ //",
  "S04bsu035_u:1509": "_______________________________________________________________________",
  "S04bsu035_u:1510": "[Bagchi_83]",
  "S04bsu035_u:1511": "// Yakṣāśrayarakṣāparivartaḥ //",
  "S04bsu035_u:1512": "yaḥ kaścicchrīmahādevi śrāddhaḥ kulaputro vā kuladuhitā vātītānāgatapratyutpannānāṃ buddhānāṃ bhagavatāmacintyāṃ mahatīṃ vipulāṃ vistīrṇāṃ sarvopakaraṇaiḥ pūjāṃ karttukāmaḥ syāt /",
  "S04bsu035_u:1513": "atītānāgatapratyutpannānāṃ buddhānāṃ bhagavatāṃ gambhīraṃ buddhagocaraṃ parijñātukāmo bhavet /",
  "S04bsu035_u:1514": "tenāvaśyaṃ tatra pradeśe vihāre vāraṇyapradeśe vā yatrāyaṃ suvarṇaprabhāsottamaḥ sūtrendrarājaḥ vistareṇa saṃprakāśyate /",
  "S04bsu035_u:1515": "tenāvikṣiptacittenāvirahitaśrotreṇāyaṃ suvarṇaprabhāsottamaḥ sūtrendrarājaḥ śrotavyaḥ //",
  "S04bsu035_u:1516": "atha khalu bhagavānimamevārthaṃ bhūyasyā mātrayā saṃparidīpayamānastasyāṃ velāyāmimā gāthā abhāṣata //",
  "S04bsu035_u:1517": "Suv_15.1 ya icchetsarvabuddhānāṃ pūjāṃ kartumacintiyām /",
  "S04bsu035_u:1518": "gambhīraṃ sarvabuddhānāṃ gocaraṃ ca prajanitum //",
  "S04bsu035_u:1519": "Suv_15.2 sarvadeśopasaṃkramya vihāraṃ layanaṃ tathā /",
  "S04bsu035_u:1520": "yāvaddeśīyate sūtraṃ svarṇabhāsottamaṃ tvidam //",
  "S04bsu035_u:1521": "Suv_15.3 acintiyamidaṃ sūtramanantaguṇasāgaram /",
  "S04bsu035_u:1522": "mocakaṃ sarvasattvānāmanekaduḥkhasāgarāt //",
  "S04bsu035_u:1523": "Suv_15.4 ādiṃ sūtrasya paśyāmi madhyamanidhanaṃ tathā /",
  "S04bsu035_u:1524": "atigambhīrasūtrendra upamānaṃ na vidyate //",
  "S04bsu035_u:1525": "Suv_15.5 na gaṅgārajasā caiva na dharaṇyāṃ na sāgare /",
  "S04bsu035_u:1526": "na cāmbaratalasthasya kiṃcicchakyopamā kṛtum //",
  "S04bsu035_u:1527": "Suv_15.6 dharmadhātupraveśena praveṣṭavyaṃ tadantaram /",
  "S04bsu035_u:1528": "yatra dharmātmakastūpaṃ gambhīraṃ supratiṣṭhitam //",
  "S04bsu035_u:1529": "Suv_15.7 tatra ca stūpamadhye 'sminpaśyecchākyamuniṃ jinam /",
  "S04bsu035_u:1530": "idaṃ sūtraṃ prakāśantaṃ manojñena svareṇa ca //",
  "S04bsu035_u:1531": "Suv_15.8 yāvanti kalpakoṭyo vai asaṃkhyeyā acintiyāḥ /",
  "S04bsu035_u:1532": "divyamānuṣyakāṇyeva sukhāni hyanubhūyate //",
  "S04bsu035_u:1533": "Suv_15.9 yadā sa evaṃ jānīyādyattatra sūtra śrūyate /",
  "S04bsu035_u:1534": "evamacintiyaṃ mahyaṃ puṇyaskandhaṃ samārjitam //",
  "S04bsu035_u:1535": "Suv_15.10 ākramedyojanaśataṃ pūrṇamagnikhadāvṛtam /",
  "S04bsu035_u:1536": "yaḥ sakṛcchuṇituṃ sūtraṃ sahetu vedanāṃ bhṛśam //",
  "S04bsu035_u:1537": "Suv_15.11 samanantarapraviṣṭasya vihāraṃ layanaṃ tathā /",
  "S04bsu035_u:1538": "apagacchati pāpāni sarvaduḥsvapnalakṣaṇā //",
  "S04bsu035_u:1539": "Suv_15.12 grahanakṣatrapīḍā ca kākhordagrahadāruṇā /",
  "S04bsu035_u:1540": "samanantarapraviṣṭasya sarve bhonti parāṅmukhāḥ //",
  "S04bsu035_u:1541": "Suv_15.13 tādṛśamāsanaṃ tatra kurvīta padmasaṃnibham /",
  "S04bsu035_u:1542": "yādṛśaṃ nāgarājaiśca darśitaṃ supināntare //",
  "S04bsu035_u:1543": "Suv_15.14 tatrāsanopaviṣṭasya idaṃ sūtraṃ prakāśayet /",
  "S04bsu035_u:1544": "likhitaṃ vācayeccaiva tathaiva paryavāpnuyāt //",
  "S04bsu035_u:1545": "Suv_15.15 avatīryāsanādeva anyadeśe gato bhavet /",
  "S04bsu035_u:1546": "dṛśyante pratihāryāṇi tatrāsanagatāni ca //",
  "S04bsu035_u:1547": "Suv_15.16 dharmabhāṇakarūpaṃ ca kadācittatra dṛśyate /",
  "S04bsu035_u:1548": "kadācidbuddha rūpaṃ ca bodhisattvaṃ kadācana //",
  "S04bsu035_u:1549": "Suv_15.17 samantabhadrarūpāṇi kvacinmañjuśriyastathā /",
  "S04bsu035_u:1550": "kvacinmaitraiyarupāṇi dṛśyante tatra āsane //",
  "S04bsu035_u:1551": "Suv_15.18 kvacitkevalamābhāsaṃ kvaciddevopadarśanam /",
  "S04bsu035_u:1552": "muhūrtenābhidṛśyante punaścāntarahāyiṣu //",
  "S04bsu035_u:1553": "Suv_15.19 sarvatra saṃsiddhikaraṃ praśastaṃ buddhaśāsanam /",
  "S04bsu035_u:1554": "dhanyamaṅgalasampannaṃ saṃgrāme ca jayāvaham //",
  "S04bsu035_u:1555": "Suv_15.20 jambudvīpamidaṃ sarvaṃ yaśasā pūrayiṣyati /",
  "S04bsu035_u:1556": "sarve ca ripavastasya nirjitā bhonti sarvathā //",
  "S04bsu035_u:1557": "Suv_15.21 nihataśatruḥ sadā bhoti sarvapāpavivarjitaḥ /",
  "S04bsu035_u:1558": "sadā vijitasaṃgrāmaḥ śriyā sa ca pramodati //",
  "S04bsu035_u:1559": "Suv_15.22 brahmendrāstridaśendrāśca lokapālāstathaiva ca /",
  "S04bsu035_u:1560": "vajrapāṇiśca yakṣendraḥ saṃjñeyaśca nararṣabhaḥ //",
  "S04bsu035_u:1561": "Suv_15.23 anavatapta nāgendraḥ sāgaraśca tathaiva ca /",
  "S04bsu035_u:1562": "kiṃnarendrāḥ surendrāśca garuḍendrāstathaiva ca /",
  "S04bsu035_u:1563": "etāṃśca pramukhān kṛtvā sarvāṇi devatāni ca //",
  "S04bsu035_u:1564": "Suv_15.24 te ca tā nityaṃ pūjanti dharmastūpamacintiyam /",
  "S04bsu035_u:1565": "praharṣitā bhaviṣyanti dṛṣṭvā sattvāḥ sa gauravāḥ //",
  "S04bsu035_u:1566": "Suv_15.25 te 'pyevaṃ cintayiṣyanti devendrāḥ sarva uttamāḥ /",
  "S04bsu035_u:1567": "devatāścaiva tāssarvā vakṣyanti ca parasparam //",
  "S04bsu035_u:1568": "Suv_15.26 etā paśyatha sarvāṇi tejaḥ śrīpuṇyasaṃcitā /",
  "S04bsu035_u:1569": "uptakuśalamūlena āgtāste narā iha //",
  "S04bsu035_u:1570": "Suv_15.27 ya imaṃ sūtragambhīraṃ śravaṇārthamihāgatāḥ /",
  "S04bsu035_u:1571": "acintiyaprasādena dharmastūpe sagauravāḥ //",
  "S04bsu035_u:1572": "Suv_15.28 ete kāruṇikā loke ete sattvahitaṃkarāḥ /",
  "S04bsu035_u:1573": "ete gambhīradharmāṇāṃ saddharmarasabhojanam //",
  "S04bsu035_u:1574": "Suv_15.29 dharmadhātupraveśena ya ete praviśanti ca /",
  "S04bsu035_u:1575": "ye śṛṇvanti idaṃ sūtraṃ ye cānyāñśrāvayanti ca //",
  "S04bsu035_u:1576": "Suv_15.30 buddhā śatasahasrāṇi tebhiste pūrvapūjitāḥ /",
  "S04bsu035_u:1577": "etena kuśalamūlena idaṃ sūtraṃ śṛṇvanti ca //",
  "S04bsu035_u:1578": "Suv_15.31 te sarve devarājendrāḥ sarasvatī tathaiva ca /",
  "S04bsu035_u:1579": "śrīśca vaiśravaṇaścaiva tathā caturmahādhipāḥ //",
  "S04bsu035_u:1580": "Suv_15.32 yakṣaśatasahasrebhirṛddhimadbhirmahābalaiḥ /",
  "S04bsu035_u:1581": "teṣāṃ rakṣāṃ kariṣyanti divārātrāvatandritāḥ //",
  "S04bsu035_u:1582": "Suv_15.33 mahābalaiśca yakṣendrairnārāyaṇamaheśvarau /",
  "S04bsu035_u:1583": "aṣṭāviṃśatiścāpyanye saṃjñeyapramukhāṇi ca //",
  "S04bsu035_u:1584": "Suv_15.34 yakṣaśatasahasrebhirṛddhimadbhirmahābalaiḥ /",
  "S04bsu035_u:1585": "teṣāṃ rakṣāṃ kariṣyanti sarvatrāsabhayeṣu ca //",
  "S04bsu035_u:1586": "Suv_15.35 vajrapāṇiśca yakṣendraḥ pañcayakṣaśatairapi /",
  "S04bsu035_u:1587": "sarvebhi bodhisattvebhisteṣāṃ rakṣāṃ kariṣyati //",
  "S04bsu035_u:1588": "Suv_15.36 maṇibhadraśca yakṣendraḥ pūrṇabhadrastathaiva ca /",
  "S04bsu035_u:1589": "kumbhīro 'ṭāvakaścaiva piṅgalaśca mahābalaḥ //",
  "S04bsu035_u:1590": "Suv_15.37 ekaikaścaiva yakṣendraḥ pañcayakṣaśtairvṛtaḥ /",
  "S04bsu035_u:1591": "teṣāṃ rakṣāṃ kariṣyati yebhiḥ sūtramidaṃ śrutam //",
  "S04bsu035_u:1592": "Suv_15.38 citrasenaśca gandharvo jinarājo jinarṣabhaḥ /",
  "S04bsu035_u:1593": "maṇikaṇṭho nīlakaṇṭhaśca varṣādhipatireva ca //",
  "S04bsu035_u:1594": "Suv_15.39 mahāgrāso mahākālaḥ svarṇakeśī tathaiva ca /",
  "S04bsu035_u:1595": "pāñcikaśchagalapādaśca mahābhāgastathaiva ca //",
  "S04bsu035_u:1596": "Suv_15.40 praṇālī mahāpālaśca markaṭo vālireva ca /",
  "S04bsu035_u:1597": "sūciromaḥ sūryamitro ratnakeśastathaiva ca //",
  "S04bsu035_u:1598": "Suv_15.41 mahāpraṇālī nakulaḥ kāmaśreṣṭhaśca candanaḥ /",
  "S04bsu035_u:1599": "nāgāyano haimavataḥ sātāgiristathaiva ca //",
  "S04bsu035_u:1600": "Suv_15.42 sarve ta ṛddhimantaśca mahābalaparākramāḥ /",
  "S04bsu035_u:1601": "teṣāṃ rakṣāṃ kariṣyanti yeṣāṃ sūtramidaṃ priyam //",
  "S04bsu035_u:1602": "Suv_15.43 anavatapto hi nāgendraḥ sāgaro 'pi tathaiva ca /",
  "S04bsu035_u:1603": "mucilinndairelāpatrau ubhau nandopanandakau //",
  "S04bsu035_u:1604": "Suv_15.44 nāgaśatasahasrebhirṛddhimadbhirmahābalaiḥ /",
  "S04bsu035_u:1605": "teṣāṃ rakṣāṃ kariṣyanti sarvato bhayabhairavāt //",
  "S04bsu035_u:1606": "Suv_15.45 valī rāhurnamuciśca vemacitraśca saṃvaraḥ /",
  "S04bsu035_u:1607": "prahrādaḥ kharaskandhaśca tathānye cāsurādhipāḥ //",
  "S04bsu035_u:1608": "Suv_15.46 asuraśatasahasrebhirṛddhimadbhirmahābalaiḥ /",
  "S04bsu035_u:1609": "teṣāṃ rakṣāṃ kariṣyanti utpātabhayabhairavāt //",
  "S04bsu035_u:1610": "Suv_15.47 hārītī bhūtamātā ca pañcaputraśatairapi /",
  "S04bsu035_u:1611": "teṣāṃ rakṣāṃ kariṣyanti saptamātṛsthitāni ca //",
  "S04bsu035_u:1612": "Suv_15.48 caṇḍā caṇḍālikā caiva yakṣiṇī caṇḍikā tathā /",
  "S04bsu035_u:1613": "dantī ca kūṭadantī ca sarvasattvaujahāriṇī //",
  "S04bsu035_u:1614": "Suv_15.49 ete sarva ṛddhimanto mahābalaparākramāḥ /",
  "S04bsu035_u:1615": "teṣāṃ rakṣāṃ kariṣyanti samantena caturdiśaḥ //",
  "S04bsu035_u:1616": "Suv_15.50 sarasvatī ca pramukhā devatā ca acintiyā /",
  "S04bsu035_u:1617": "tathā śrīpramukhāścaiva sarvāṇi devatāni ca //",
  "S04bsu035_u:1618": "Suv_15.51 pṛthivī devatā caiva phalaśasyādhidevatā /",
  "S04bsu035_u:1619": "ārāmavṛkṣacaityāni vāsinyonadi devatā //",
  "S04bsu035_u:1620": "Suv_15.52 te sarve devatāsaṃghāḥ supraharṣitacetasāḥ /",
  "S04bsu035_u:1621": "teṣāṃ rakṣāṃ kariṣyanti yeṣāṃ sūtramidaṃ priyam //",
  "S04bsu035_u:1622": "Suv_15.53 yojayanti ca te sattvā āyurvarṇabalena ca /",
  "S04bsu035_u:1623": "śrīpuṇyatejalakṣmībhiste nityālaṃkaronti ca //",
  "S04bsu035_u:1624": "Suv_15.54 grahanakṣatrapīḍāśca sarvāste śamayanti ca /",
  "S04bsu035_u:1625": "alakṣmīpāpaduḥsvapnaṃ sarve te nāśayanti ca //",
  "S04bsu035_u:1626": "Suv_15.55 pṛthivīdevatā caiva gambhīrā ca mahābalā /",
  "S04bsu035_u:1627": "suvarṇaprabhāsottamasūtrendrarasatarpitā //",
  "S04bsu035_u:1628": "Suv_15.56 aṣṭaṣaṣṭisahasrāṇi śatāni yojanāni ca /",
  "S04bsu035_u:1629": "yāvadvajratalasthānaṃ varghate pṛthivīrasaiḥ //",
  "S04bsu035_u:1630": "Suv_15.57 pūrṇaṃ ca śatayojanaṃ purastātsaṃnivartati /",
  "S04bsu035_u:1631": "ūrdhvaṃ snehayate mahī itaḥ sūtraśravaṇabalāt //",
  "S04bsu035_u:1632": "Suv_15.58 sarvāśca devatāścāpi daśadikṣu vyavasthitāḥ /",
  "S04bsu035_u:1633": "suvarṇaprabhasottamasūtrendrarasatarpitāḥ //",
  "S04bsu035_u:1634": "Suv_15.59 ojovanto varā bhonti lakṣmīvīryavalānvitāḥ /",
  "S04bsu035_u:1635": "sukhena prīṇitā bhonti nānārasasamarpitāḥ //",
  "S04bsu035_u:1636": "Suv_15.60 sarvatra jambudvīpe 'sminphalaśasyavanadevatāḥ /",
  "S04bsu035_u:1637": "praharṣitā bhaviṣyanti iha sūtre prakāśane //",
  "S04bsu035_u:1638": "Suv_15.61 śasyāni ca tṛṇānyeva vicitrakusumāni ca /",
  "S04bsu035_u:1639": "vicitrāḥ phalavṛkṣāśca rohayanti samantataḥ //",
  "S04bsu035_u:1640": "Suv_15.62 sarvāṇi phalavṛkṣāṇi ārāmāṇi vanāni ca /",
  "S04bsu035_u:1641": "supuṣpitaṃ kariṣyanti nānāgandhapramoditam //",
  "S04bsu035_u:1642": "Suv_15.63 vicitrebhiśca puṣpebhirvicitrebhiḥ phalairapi /",
  "S04bsu035_u:1643": "sarvāstṛṇavanaspatyo rohayanti mahītale //",
  "S04bsu035_u:1644": "Suv_15.64 sarvatra jambudvīpe 'sminnāgakanyā acintiyāḥ /",
  "S04bsu035_u:1645": "prahṛṣṭacetasodbhūtāḥ padminīṣūpasaṃkraman //",
  "S04bsu035_u:1646": "Suv_15.65 rohayanti vicitrāṇi sarvāsu padminīṣu ca /",
  "S04bsu035_u:1647": "padmakumudotpalāni ca puṇḍarīkastathaiva ca //",
  "S04bsu035_u:1648": "Suv_15.66 dhūmātra jālinī muktaṃ bhavate gagaṇaṃ śubham /",
  "S04bsu035_u:1649": "tamorajovinirmuktā diśo bhonti prabhāsvarāḥ //",
  "S04bsu035_u:1650": "Suv_15.67 sūryaḥ sahasrakiraṇai raśmijālena suprabhaḥ /",
  "S04bsu035_u:1651": "gambhīreṇāvabhāsena harṣitaścodayiṣyati //",
  "S04bsu035_u:1652": "Suv_15.68 jambūnadasuvarṇasya vimānāntarasaṃsthitaḥ /",
  "S04bsu035_u:1653": "sūryendradevaputrāśca itaḥ sūtrāt sutarpitāḥ //",
  "S04bsu035_u:1654": "Suv_15.69 upayānti jambudvīpe sūtrendrāḥ saṃpraharṣitāḥ /",
  "S04bsu035_u:1655": "anantaraśmijālena bho bhāsyanti samantataḥ //",
  "S04bsu035_u:1656": "Suv_15.70 sahabodhitamātreṇa raśmijālapracodane /",
  "S04bsu035_u:1657": "nānāpadminīsaṃchannā kamalā bodhayiṣyanti //",
  "S04bsu035_u:1658": "Suv_15.71 sarvatra jambudvīpe 'sminnānāśasya phalauṣadhīḥ /",
  "S04bsu035_u:1659": "paripācayanti samyak taṃ cātapayate mahim //",
  "S04bsu035_u:1660": "Suv_15.72 candrasūryau viśeṣeṇa avabhāsetāṃ tadantaram /",
  "S04bsu035_u:1661": "samyagvahanti nakṣatrā vātavarṣaṃ tathaiva ca //",
  "S04bsu035_u:1662": "Suv_15.73 subhikṣaṃ bhavate sarvaṃ jambudvīpe samantataḥ /",
  "S04bsu035_u:1663": "viśeṣeṇa ca tadrāṣṭraṃ yatra sūtramidaṃ bhavet //",
  "S04bsu035_u:1664": "iti śrīsuvarṇaprabhāsottamasūtrendrarāje yakṣāśrayo nāmarakṣāparivartaḥ pañcadaśamaḥ //",
  "S04bsu035_u:1665": "_______________________________________________________________________",
  "S04bsu035_u:1666": "[Bagchi_90]",
  "S04bsu035_u:1667": "// Daśadevaputrasahasravyākaraṇaparivartaḥ //",
  "S04bsu035_u:1668": "evamukte bodhisattvasamuccayā kuladevatā bhagavantametadavocat /",
  "S04bsu035_u:1669_0": "kena bhadanta bhagavan hetunā kena kāraṇena kīdṛśenottaptavīryeṇa kuśalamūlena yasya",
  "S04bsu035_u:1669_1": "kṛtatvādupacitatvādevatāni jvalanāntaratejorājapramukhāni daśadevaputrasahasrāṇyetarhi",
  "S04bsu035_u:1669_2": "trāyastriśaddevabhavanādāgatāni bhagavato 'ntike dharmaśravaṇāyopasaṃkrāmanti /",
  "S04bsu035_u:1670": "eteṣāṃ trayāṇāṃ satpuruṣāṇāṃ bodhisattvavyākaraṇaṃ śrutvā bodhau cittamutpādayanti /",
  "S04bsu035_u:1671_0": "yathāyaṃ ruciraketuḥ satpuruṣo 'nāgate 'dhvani gaṇanāsamatikrānteṣvanekeṣvasaṃkhyeyakalpakoṭīniyutaśatasahasreṣvatikrānteṣu",
  "S04bsu035_u:1671_1": "suvarṇaprabhāsitāyāṃ lokadhātāvanuttarāṃ samyakyaṃbodhimabhisaṃbhotsyate /",
  "S04bsu035_u:1672_0": "suvarṇaratnākaracchatrakūṭo nāma tathāgato 'rhansamyaksaṃbuddho loka utpatsyate vidyācaraṇasaṃpannaḥ",
  "S04bsu035_u:1672_1": "sugato lokavidanuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavan /",
  "S04bsu035_u:1673_0": "yāvattasya bhagavataḥ suvarṇaratnākaracchatrakūṭasya tathāgatasyārhataḥ samyaksaṃbuddhasya",
  "S04bsu035_u:1673_1": "parinirvṛtasya saddharmāntarhite sarveṇa sarve sarvathā sarvaṃ tasya śāsanasyāntarhitasyāyaṃ",
  "S04bsu035_u:1673_2": "rūpyaketurnāma dārakaḥ /",
  "S04bsu035_u:1674": "tasya tathāgatasyānusaṃghau tatra caiva virajadhvajalokadhātau suvarṇajambudhvajakāñcanābho nāma tathāgato 'rhansamyaksaṃbuddho loka utpatsyate /",
  "S04bsu035_u:1675": "yāvattasya suvarṇadhvajakāñcanāvabhāsasya tathāgatasyārhataḥ samyaksaṃbuddhasya parinirvṛtasya sarveṇa sarve sarvathā sarvaṃ tasya śāsanasyāntarhitasyāyaṃ rūpyaprabho dārakaḥ /",
  "S04bsu035_u:1676": "tasya tathāgatasyonusaṃghau tatra caiva virajadhvajalokadhātāvanuttarāṃ samyaksaṃbodhimabhisaṃbhotsyate /",
  "S04bsu035_u:1677_0": "suvarṇaśataraśmiprabhāsagarbho nāma tathāgato 'rhanasamyaksaṃbuddho loka utpasyate",
  "S04bsu035_u:1677_1": "vidyācaraṇasampannaḥ sugato lokavidanuttaraḥ puruṣadamyasārathiḥ śāstā devānāṃ ca",
  "S04bsu035_u:1677_2": "manuṣyāṇāṃ ca buddho bhagavān //",
  "S04bsu035_u:1678": "te sarva etarhi bhagavatānuttarāyāṃ samyak saṃbodhau vyākṛtāḥ //",
  "S04bsu035_u:1679": "na caiteṣāṃ bhadanta bhagavajjvalanāntaratejorājapramukhānāṃ daśānāṃ devaputrasahasrāṇāṃ yāvadvistīrṇā bodhisatvacaryā abhūvan /",
  "S04bsu035_u:1680": "na ṣaṭsu pāramitāsu pūrvaṃ caritavantaḥ śrutapūrvā abhūvan /",
  "S04bsu035_u:1681": "nayanacaraṇottamāṅgapriyaputrabhāryāduhitaraḥ parityaktapūrvā na śrūyante /",
  "S04bsu035_u:1682": "dhanadhānyahiraṇyasuvarṇamaṇimuktāvajravaiḍūryaśaṅkhaśilāpravāḍajātarūparajatamarakataratnāni [Bagchi_91] parityaktapūrvāṇi na śrūyante /",
  "S04bsu035_u:1683": "nānānnapānavastrayānaśayanāsanabhavanavimānārāmapuṣkariṇītaḍāgāḥ parityaktapūrvā na śrūiyante /",
  "S04bsu035_u:1684": "nānāhastigo 'śvavaḍavādāsīdāsāḥ parityaktapūrvā na śrūyante /",
  "S04bsu035_u:1685_0": "yathā tānyanekāni bodhisattvakoṭīniyutaśatasahasrāṇi pūrveṣvasaṃkhyeyakalpakoṭīniyutaśatasahasreṣvanekānāmasaṃkhyeyatathāgatakoṭīniyutaśatasahasrāṇāmanekācintyaiḥ",
  "S04bsu035_u:1685_1": "nānāvicitraiḥ pūjāśatasahasraiḥ sarvopakaraṇaiḥ pūjāṃ kariṣyanti /",
  "S04bsu035_u:1686": "sarvaratnaparityāgāni parityajiṣyanti /",
  "S04bsu035_u:1687": "karacaraṇanayanottamāṅgapriyaputrabhāryāduhitāparityāgāni kariṣyanti /",
  "S04bsu035_u:1688": "dhanadhānyahiraṇyasuvarṇamaṇimuktāvaiḍūryaśaṅkhaśilāpravāḍarajatajātarūpāṇi parityāgāni parityajanti /",
  "S04bsu035_u:1689": "annapānavastraśayanāsanabhavanavimānārāmodyānapuṣkariṇīhastigavāścavaḍavādāsīdāsaparityāgāni parityakṣyanti /",
  "S04bsu035_u:1690": "anupūrveṇa ṣaṭpāramitāḥ paripūrayiṣyanti /",
  "S04bsu035_u:1691": "anupūrveṇa ṣaṭpāramitāḥ paripūrayitvānekāni sukhaśatasahasrāṇyanubhaviṣyanti /",
  "S04bsu035_u:1692": "yāvadbuddhebhyo bhagavadbhayaḥ tathāgatanāmadheye vyākaraṇaṃ pratilapsyante //",
  "S04bsu035_u:1693_0": "tatkena bhadanta bhagavan hetunā kena kāraṇena kīdṛśenoptakuśalamūlena ca tāni jvalanāntarate",
  "S04bsu035_u:1693_1": "jorājapramukhāni daśadevaputrasahasrāṇīha bhagavato 'ntikaṃ dharmaśravaṇāyopasaṃkrāmanti /",
  "S04bsu035_u:1694": "tānyetarhi bhagavatānuttarāyāṃ samyaksaṃbodhau vyākṛtāni /",
  "S04bsu035_u:1695_0": "yadutānāgate 'dhvanyanekeṣvasaṃkhyeyakalpakoṭīniyutaśatasahasreṣvatikrānteṣu tatreva",
  "S04bsu035_u:1695_1": "śālendradhvajāgravatyāṃ lokadhātāvekakulagotraikanāmadheyenānupūrveṇānuttarāṃ samyaksaṃbodhimabhisaṃbhotsyante /",
  "S04bsu035_u:1696_0": "prasannavadanotpalagandhakūṭānāmnā daśasu dikṣu daśabuddhasahasrāṇi loka utpatsyante",
  "S04bsu035_u:1696_1": "vidyācaraṇasaṃpannāḥ sugatā lokavido 'nuttarāḥ puruṣadamyasārathayaḥ śāstāro devānāṃ",
  "S04bsu035_u:1696_2": "ca manuṣyāṇāṃ ca buddhā bhagavantaḥ //",
  "S04bsu035_u:1697": "evamukte bhagavāṃstāṃ bodhisattvasamuccayāṃ kuladevatāmetadavocat /",
  "S04bsu035_u:1698": "asti kuladevate saheturasti tatkāraṇam /",
  "S04bsu035_u:1699_0": "asti taduptaṃ kuśalamūlaṃ yasya kṛtatvādupacitatvādetāni jvalanāntaratejorājapramukhāni",
  "S04bsu035_u:1699_1": "[Bagchi_92] daśadevaputrasahasrāṇyetarhi trāyastriṃśadbhavanādiha dharmaśravaṇāyopasaṃkrāmanti /",
  "S04bsu035_u:1700": "eteṣāṃ trayāṇāṃ satpuruṣāṇāmidaṃ bodhivyākaraṇaṃ śrutvā sahaśravaṇena kuladevate 'sya suvarṇaprabhāsottamasya sūtrendrarājasyāntike citrīkāraprītiprasādapratilabdhā bhavanti /",
  "S04bsu035_u:1701": "tāvadvimalavaiḍuryasadṛśena pariśuddhacittena samanvāgatā bhavanti /",
  "S04bsu035_u:1702": "vimalavipulavistīrṇagagaṇakalpasadṛśena gambhīreṇa cittaprasādena samanvāgatā bhavanti /",
  "S04bsu035_u:1703_0": "aparimitaṃ ca puṇyaskandhaṃ parigṛhītavanto bhavanti tāvaccaityadaivate jvalanāntaratejorājapramukhāni",
  "S04bsu035_u:1703_1": "daśadevaputrasahasrāṇi sahaśravaṇenāsya sūtrendrarājasyāntike citrīkāraprasādapratilabdhā bhavanti /",
  "S04bsu035_u:1704": "tāvadvimalavaiḍūryasadṛśena pariśuddhena cittena samanvāgatā bhavanti yāvadyākaraṇabhūmimanuprāptāḥ /",
  "S04bsu035_u:1705": "anena kuladevate dharmaśravaṇakuśalamūlapracayenāpi pūrvapraṇidhānavaśenaitāni jvalanāntaratejorājapramukhāni daśadevaputrasahasrāṇyetarhyanuttarāyāṃ samyaksaṃbodhau vyākṛtāni /",
  "S04bsu035_u:1706": "katamāni ca kuladevate pūrvapraṇidhānānīti /",
  "S04bsu035_u:1707": "iti śrīsuvarṇaprabhāsottamasūtrendrarāje daśadevaputrasahasravyākaraṇaparivartaḥ ṣoḍaśaḥ //",
  "S04bsu035_u:1708": "_______________________________________________________________________",
  "S04bsu035_u:1709": "[Bagchi_93]",
  "S04bsu035_u:1710": "// Vyādhipraśamanaparivartaḥ //",
  "S04bsu035_u:1711_0": "bhūtapūrvaṃ kuladevate 'tīte 'dhvanyasaṃkhyeyatarairvipulairacintyairaprameyairyadāsīttena",
  "S04bsu035_u:1711_1": "kālena tena samayena ratnaśikhī nāma tathāgato 'rhansamyaksaṃbuddho loka utpanno",
  "S04bsu035_u:1711_2": "vidyācaraṇasaṃpannaḥ sugato lokavidanuttaraḥ puruṣadamyasārathiḥ śāstā devānāṃ ca",
  "S04bsu035_u:1711_3": "manuṣyāṇāṃ ca buddho bhagavān /",
  "S04bsu035_u:1712_0": "tena khalu punaḥ kuladevate kālena tena samayena tasya bhagavato ratnaśikhinastathāgatasyārhataḥ",
  "S04bsu035_u:1712_1": "samyaksaṃbuddhasya parinirvṛtasya saddharmasyāntarhitasya saddharmapratirūpake parivartamāne",
  "S04bsu035_u:1712_2": "sureśvaraprabho nāma rājā babhūva /",
  "S04bsu035_u:1713": "dhārmiko dharmarājo dharmeṇa rājyaṃ pālayamāno nādharmeṇa mātāpitṛkalpaḥ sarvaviṣayavāsināṃ sattvānām //",
  "S04bsu035_u:1714": "tena khalu punaḥ kuladevate kālena tena samayena tasya rājñaḥ sureśvaraprabhasya viṣaye jaṭiṃdharo nāma śreṣṭhī babhūva //",
  "S04bsu035_u:1715": "vaidyaḥ cikitsakaḥ paramadhātukuśalo 'ṣṭāṅgenāyurvaidyaśāsreṇa samanvāgato babhūva /",
  "S04bsu035_u:1716": "tena khalu kuladevate kālena tena samayena tasya jaṭiṃdharasya śreṣṭhino jalavāhano nāmnā śreṣṭhiputra utpanno babhūva /",
  "S04bsu035_u:1717": "abhirūpaḥ prāsādiko darśanīyaḥ paramayā śubhavarṇapuṣkaratayā samanvāgato nānāśāstrakuśalaḥ sarvaśāstragatiṃgato lipisaṃkhyāgaṇanākuśalaḥ sarvaśilpī babhūva /",
  "S04bsu035_u:1718": "tena khalu punaḥ kuladevate kālena tena samayena tasya rājñaḥ sureśvaraprabhasya viṣaye 'nekāni sattvaśatasahasrāṇi nānārogaspṛṣṭānyabhūvan /",
  "S04bsu035_u:1719": "nānāvyādhiparipīḍitāni duḥkhāṃ tīvrāṃ kharāṃ kaṭukāmamanāpāṃ vedanāṃ vedayanti //",
  "S04bsu035_u:1720_0": "tena khalu punaḥ kuladevate kālena tena samayena tasya jalavāhanasya śreṣṭhiputrasya",
  "S04bsu035_u:1720_1": "teṣāmanekeṣāṃ sattvaśatasahasrāṇāṃ nānārogaspṛṣṭānāṃ nānāvyādhiparipiḍitānāmarthāya",
  "S04bsu035_u:1720_2": "paramakāruṇyaṃ cittamutpanno babhūva /",
  "S04bsu035_u:1721": "etānyanekāni sattvaśatasahasrāṇi nānārogaspṛṣṭāni nānāvyādhiparipīḍitānyetarhi duḥkhāṃ tīvrāṃ kharāṃ kaṭukāmamanāpāṃ vedanāṃ vedayanti /",
  "S04bsu035_u:1722_0": "ayaṃ ca mama pitā jaṭiṃdharaḥ śreṣṭhī vaidyavicikitsakaḥ paramadhātukuśalo 'ṣṭāṅgāyurvaidyaśāstreṇa",
  "S04bsu035_u:1722_1": "samanvāgato vṛddho jīrṇo [Bagchi_94] mahallako 'dhvagato vayo 'nuprāpto jīrṇamavasthāpya",
  "S04bsu035_u:1722_2": "pravepamāṇaḥ kāyo yaṣṭimālambya yatra yatra sarvatra grāmanagaranigamarāṣṭrarājadhānīṣūpasaṃkrāmati /",
  "S04bsu035_u:1723_0": "etānyanekāni sattvaśatasahasrāṇi nānārogaspṛṣṭāni nānāvyādhiparipīḍitāni nānāvyādhobhyaḥ",
  "S04bsu035_u:1723_1": "parimocayituṃ yaṃ nūnamahamimameva pitaraṃ jaṭiṃdharamupasaṃkramitvādhikauśalyaṃ paripṛccheyam /",
  "S04bsu035_u:1724": "yena dhātukauśalyena paripṛṣṭenāhaṃ sarvatra grāmanagaranigamajanapadarāṣṭrarājadhānīṣūpasaṃkramiṣyāmi /",
  "S04bsu035_u:1725": "upasaṃkramya tānyanekāni sattvaśatasahasrāṇi nānārogaspṛṣṭāni nānāvyādhiparipīḍitāni nānāvyādhibhyaḥ parimocayiṣyāmi /",
  "S04bsu035_u:1726": "tena khalu punaḥ kuladevate kālena tena samayena jalavāhanaḥ śreṣṭhiputro yena svapitā jaṭiṃdharaḥ śreṣṭhī tenopajagāma /",
  "S04bsu035_u:1727": "upetya svapiturjaṭiṃdharasya pādau śirasā vanditvā kṛtāñjalipuṭo bhūtvaikānte 'sthāt /",
  "S04bsu035_u:1728": "ekānte sthito jalavāhanaḥ śreṣṭhiputraḥ svapitaraṃ jaṭiṃdharaṃ śreṣṭhinamimābhirgāthābhirdhātukauśalyaṃ pṛcchati sma //",
  "S04bsu035_u:1729": "Suv_17.1 tānīndriyāṇi lakṣante parivartanti dhātavaḥ /",
  "S04bsu035_u:1730": "kena kālena jāyante vyādhayaśca śarīriṇām //",
  "S04bsu035_u:1731": "Suv_17.2 bhojanaṃ ca kathaṃ bhuktvā kāle kāle sukhāvaham /",
  "S04bsu035_u:1732": "yenāntaraśarīrasya kāyo 'gninopahanyate //",
  "S04bsu035_u:1733": "Suv_17.3 kathaṃ cikitsā kartavyā vāte pitte śleṣmike tathā /",
  "S04bsu035_u:1734": "saṃnipāte samutpanne kathaṃ vyādhiśāntaye //",
  "S04bsu035_u:1735": "Suv_17.4 kiṃ kāle kupyate vātaḥ pittaṃ kupyate kadā /",
  "S04bsu035_u:1736": "kiṃ kāle kupyate śleṣmā yena pīḍyanti mānavāḥ //",
  "S04bsu035_u:1737": "atha khalu jaṭiṃdharaḥ śreṣṭhī jalavāhanasya śreṣṭhiputrasyābhirgāthābhirdhātukauśalyaṃ viditvā deśayate sma //",
  "S04bsu035_u:1738": "Suv_17.5 varṣā cātra trayo māsāstrayaśca śāradaṃ smṛtam /",
  "S04bsu035_u:1739": "trayastathaiva hemāntastrayaśca grīṣmikastathā //",
  "S04bsu035_u:1740": "Suv_17.6 ityeva māsakramaḥ ṣaḍṛtūni saṃvatsaradvādaśamāsikaṃ smṛtam /",
  "S04bsu035_u:1741": "annaṃ ca pānaṃ ca tathā ca jīryate vaidyāśca kauśalyasmṛtipradarśitāḥ //",
  "S04bsu035_u:1742": "Suv_17.7 te cāpi saṃvatsaraparvamantare parivartantīndriyadhātavo 'pi /",
  "S04bsu035_u:1743": "parivartamānāni ca indriyāṇi vicitravyādhirbhavate śarīriṇām //",
  "S04bsu035_u:1744": "Suv_17.8 tatraiva vaidyasya catuḥ prakāraṃ trimāsaparvāntare ṣaḍṛtūni /",
  "S04bsu035_u:1745": "ṣaḍdhātukauśalyaprajānitavyaṃ yathākramaṃ bhojanamauṣadhaṃ ca //",
  "S04bsu035_u:1746": "Suv_17.9 vātādhikārāḥ prabhavanti varṣe pattiprakopaḥ śaradi prasanne /",
  "S04bsu035_u:1747": "hemantakāle tatha saṃnipātaṃ kaphādhikārāśca bhavanti grīṣme //",
  "S04bsu035_u:1748": "Suv_17.10 snigdhoṣṇalavaṇāmlarasāśca varṣe śaratsu snigdhaṃ madhuraṃ ca śītam /",
  "S04bsu035_u:1749": "madhurāmlasnigdhaṃ ca hemantakāle rūkṣoṣṇakaṭukāni ca grīṣmakāle //",
  "S04bsu035_u:1750": "Suv_17.11 kaphādhikaḥ kupyati bhuktamātre pittādhikaṃ kupyati jīryamāṇe /",
  "S04bsu035_u:1751": "vātādhikaḥ kupyati jīrṇamātre ityeva dhātutritayaprakopaḥ //",
  "S04bsu035_u:1752": "Suv_17.12 saṃbṛhaṇaṃ kurvatu nirātmakasya virecanaṃ pittavivardhanaṃ ca /",
  "S04bsu035_u:1753": "triguṇopapannaṃ tatha saṃnipāte praśamaṃ ca kuryātkaphaparvamantare //",
  "S04bsu035_u:1754": "Suv_17.13 vātādhikaṃ paittikasannipāte kaphādhikaṃ parvasu jānitavyam /",
  "S04bsu035_u:1755": "yatkāla yaddhātu yadāśrayaṃ ca tadannapānauṣadhi darśitavyamiti //",
  "S04bsu035_u:1756": "atha khalu jalavāhanaḥ śreṣṭhiputrastenaivaṃrūpeṇa naimittikena dhātukauśalyena paripṛṣṭena sarvāṣṭāṅgāyurvaidyamadhigato 'bhūt /",
  "S04bsu035_u:1757_0": "tena khalu punaḥ kuladevate kālena tena samayena jalavāhanaḥ śreṣṭhiputro rājñaḥ",
  "S04bsu035_u:1757_1": "sureśvaraprabhasya viṣaye sarvagrāmanagaranigamajanapadarāṣṭrarājadhānīṣūpasaṃkramitvā",
  "S04bsu035_u:1757_2": "sarveṣāmanekeṣāṃ sattvaśatasahasrāṇāṃ nānārogaspṛṣṭānāṃ nānāvyādhiparipīḍitānāmevamāśvāsayāmāsa /",
  "S04bsu035_u:1758": "mā bhaiṣurvaidyo 'smi vaidyo 'smītyātmānaṃ pratijñātavānahaṃ yuṣmākaṃ nānāvyādhibhyaḥ parimocayiṣyāmi /",
  "S04bsu035_u:1759": "sahaśravaṇena kuladevate tasya jalavāhanasya śreṣṭhiputrasyedamevaṃrūpaṃ vacanaṃ vyāharamāṇasya sarvāṇi tānyanekāni sattvakoṭīniyutaśatasahasrāṇi mahāpraharṣajātāni babhūvuḥ /",
  "S04bsu035_u:1760": "āśvāsaprāptānyacintyaprītisaumanasyena samanvāgatāni babhūvuḥ /",
  "S04bsu035_u:1761_0": "tāni tena kālena tena samayena tayā praharṣayānekāni sattvakoṭīniyutaśatasahasrāṇi",
  "S04bsu035_u:1761_1": "nānārogaspṛṣṭāni nānāvyādhiparipīḍitāni nānārogebhyaḥ parimocayitānyarogāṇi ca babhūvurvigatavyādhīni ca /",
  "S04bsu035_u:1762": "yathā paurāṇena sthāmabalavīryeṇa samanvāgatāni babhūvuḥ /",
  "S04bsu035_u:1763": "tena khalu punaḥ kuladevate kālena tena samayena teṣāmanekeṣāṃ ca sattvakoṭīniyutaśatasahasrāṇāṃ nānārogaspṛṣṭānāṃ nānāvyādhiparipīḍitānāṃ ye kecidgāḍhatareṇa spṛṣṭā ca babhūvuḥ /",
  "S04bsu035_u:1764_0": "te sarve yena jalavāhanaḥ śreṣṭhiputrastenopasaṃkrānta upasaṃkramyaiva ye ca kiṃcitteṣāṃ",
  "S04bsu035_u:1764_1": "[Bagchi_97] sattvakoṭīniyutaśatasahasrāṇāṃ nānārogaspṛṣṭānāṃ nānāvyādhiparipīḍitānāmauṣadhividhānānyabhinirdiśanti sma /",
  "S04bsu035_u:1765_0": "tattāsu rājadhānīṣu sarvāṇi tānyanekāni sattvakoṭīniyutaśatasahasrāṇi nānārogaspṛṣṭāni",
  "S04bsu035_u:1765_1": "nānāvyādhiparipīḍitāni jalavāhanena śreṣṭhiputreṇa nānāvyādhibhyaḥ parimocitāni babhūvuriti //",
  "S04bsu035_u:1766": "iti śrīsuvarṇaprabhāsottamasūtrendrarāje vyādhipraśamana parivarto nāma saptadaśaḥ //",
  "S04bsu035_u:1767": "_______________________________________________________________________",
  "S04bsu035_u:1768": "[Bagchi_98]",
  "S04bsu035_u:1769": "// Jalavāhanasya matsyavaineyaparivartaḥ //",
  "S04bsu035_u:1770_0": "punaraparaṃ kuladevate rājñaḥ sureśvaraprabhasya viṣaye jalavāhanena śreṣṭhidārakeṇa",
  "S04bsu035_u:1770_1": "sarvasattvā ārogāḥ kṛtā alpā bādhā yathāpūrveṇotsāhabalakāyena saṃvṛtāḥ sarva utsāhasukhena ramanti sma /",
  "S04bsu035_u:1771": "krīḍanti sma /",
  "S04bsu035_u:1772": "paricārayanti sma /",
  "S04bsu035_u:1773": "dānāni ca dadanti sma /",
  "S04bsu035_u:1774": "puṇyāni ca kurvanti sma /",
  "S04bsu035_u:1775": "jalavāhanaḥ śreṣṭhidārako mahāvaidyadānānāṃ ca sukhānāṃ vyādhivicikitsako niyatapratyakṣeṇa bodhisattvena bhavitavyam /",
  "S04bsu035_u:1776": "sarvenāṣṭāṅgāyurvaidyamadhigato 'bhūt /",
  "S04bsu035_u:1777": "tasya khalu punaḥ jalavāhanasya śreṣṭhidārakasya jalāmbujagarbhā nāma bhāryā 'bhūt /",
  "S04bsu035_u:1778": "tasya khalu punaḥ kuladevate jalāmbujagarbhāyā dvau dārakau putrāvabhūtām /",
  "S04bsu035_u:1779": "eko jalāmbaro nāma dvitīyo jalagarbho nāma //",
  "S04bsu035_u:1780": "atha khalu punaḥ kuladevate jalavāhanaḥ śreṣṭhiputrasyābhyāṃ dārakābhyāṃ sārdhamanupūrveṇa grāmanagaranigamajanapadarāṣṭrarājadhānīṣvanucaṅkramati //",
  "S04bsu035_u:1781_0": "atha khalu punaḥ kuladevate 'pareṇa tena kālena tena samayena jalavāhanaḥ śreṣṭhiputro",
  "S04bsu035_u:1781_1": "'nyataramaṭavīkāntāraprāpto 'dhvani dadarśātrāntare māṃsabhakṣā vṛkaśṛgālakākapakṣiṇastāṃ",
  "S04bsu035_u:1781_2": "diśaṃ dhāvanti yatrāṭavīkāntāre 'ṭavīsaṃbhavā puṣkariṇī /",
  "S04bsu035_u:1782": "tadṛṭaṣṭvā tasyaitadabhūt /",
  "S04bsu035_u:1783": "kasyārthamime māṃsabhakṣā vṛkaśṛgālakākapakṣiṇa imāṃ diśaṃ dhāvanti /",
  "S04bsu035_u:1784": "tasyaitadabhūt /",
  "S04bsu035_u:1785": "yaṃ nūnamahaṃ tāṃ diśamupasaṃkrameyam /",
  "S04bsu035_u:1786": "yasyāṃ diśīme maṃsabhakṣāśca vṛkaśṛgālakākapakṣiṇo dhāvanti //",
  "S04bsu035_u:1787": "atha khalu punaḥ kuladevate jalavāhanaḥ śreṣṭhiputro 'nupūrveṇānucaṅkramannanuvicaranyatrāṭavīsaṃbhavā puṣkariṇī tatra saṃprāptaḥ /",
  "S04bsu035_u:1788": "tatra mahāpuṣkariṇyāṃ daśamatsyasahasrāṇi prativasanti sma /",
  "S04bsu035_u:1789": "sa tatrāpaśyadbahūni matsyaśatāni jalaviprahīṇāni tatrāsya kāruṇyacittamutpannam /",
  "S04bsu035_u:1790": "tatrādrākṣīdardhakāyāṃ devatāṃ niṣkramantīm /",
  "S04bsu035_u:1791": "sā ca devatā jalavāhanaṃ śreṣṭhidārakametadavocat /",
  "S04bsu035_u:1792": "sādhu sādhu [Bagchi_99] kulaputra yastvaṃ jalavāhano nāma matsyānāmudakaṃ prayaccha /",
  "S04bsu035_u:1793": "dvābhyāṃ kāraṇābhyāṃ jalavāhana ityucyate /",
  "S04bsu035_u:1794": "yaścodakaṃ vāhayati tataḥ svanāmānurūpaṃ kula /",
  "S04bsu035_u:1795": "jalavāhanaḥ prāha /",
  "S04bsu035_u:1796": "kiyantīmāni devate matsyāni /",
  "S04bsu035_u:1797": "devatā prāha /",
  "S04bsu035_u:1798": "paripūrṇāni daśamatsyasahasrāṇi //",
  "S04bsu035_u:1799": "atha khalu kuladevate jalavāhanasya śreṣṭhidārakasya bhūyasyā mātrayā paramakāruṇyacittamutpannam /",
  "S04bsu035_u:1800": "tena khalu punaḥ kuladevate samayenāṭavīsaṃbhavāyāṃ puṣkariṇyā kiṃcinmātramavaśiṣṭamudakamabhūt /",
  "S04bsu035_u:1801": "tāni daśamatsyasahasrāṇi mṛtyumukhapraviṣṭāni jalaviprahīṇāni dhāvanti //",
  "S04bsu035_u:1802": "atha khalu kuladevate jalavāhanaḥ śreṣṭhidārakaścaturdiśaṃ dhāvati sma /",
  "S04bsu035_u:1803": "yasyāṃ diśi jalavāhanaḥ śreṣṭhidārako 'nucaṅkamati tasyāṃ diśi daśamtsyasahasrāṇi jalavāhanaṃ karuṇaṃ prekṣante //",
  "S04bsu035_u:1804": "atha khalu kuladevate jalavāhanaḥ śreṣṭhidārakaścaturdiśaṃ dhāvati sma /",
  "S04bsu035_u:1805": "udakaṃ preṣayamāṇo na caivātrodakamupalabhyate /",
  "S04bsu035_u:1806": "caturdiśaṃ prekṣate /",
  "S04bsu035_u:1807": "so 'drākṣīnnātidūre mahāntaṃ vṛkṣasamūhaṃ taṃ vṛkṣamabhiruhya drumaśākhāñchittvā yena sā puṣkariṇī tenopajagāma /",
  "S04bsu035_u:1808": "upagamya teṣāṃ daśānāṃ matsyasahasrāṇāṃ drumaśākhābhiḥ suśītalāñchāyāṃ kṛtavān //",
  "S04bsu035_u:1809": "atha khalu kuladevate jalavāhanaḥ śreṣṭhidārakastasyāṃ puṣkariṇyāmudakāgamaṃ paryeṣate kuta udakasyāgamanaṃ bhavet /",
  "S04bsu035_u:1810": "caturdiśaṃ dhāvati na codakamupalabhyate /",
  "S04bsu035_u:1811": "sa śīghraṃ śīghraṃ tamudakastrotaṃ samanugacchati /",
  "S04bsu035_u:1812": "tasyāḥ khalu punaḥ kuladevate aṭavīsaṃbhavāyāḥ puṣkariṇyā jalāgamā nāma mahānadī yatastasyāmudakasyāgamanam /",
  "S04bsu035_u:1813_0": "tena ca samayena sā ndyanyatareṇa pāpasattvena teṣāṃ daśānāṃ matsyasahasrāṇāmarthena",
  "S04bsu035_u:1813_1": "sā nadītyadṛṣṭe sthāne mahāprapāte pātitā yatteṣāṃ matsyānāṃ na bhūya udakasyāgamanaṃ bhaviṣyati /",
  "S04bsu035_u:1814": "sa taṃ dṛṣṭvā cintayati na śakyata eṣā nadī janasahasreṇāpi tenaiva yathā vāhayituṃ kimaṅga punarmayaikena śakyo bāhayituṃ sa pratinivṛttaḥ //",
  "S04bsu035_u:1815": "atha khalu kuladevate jalavāhanaḥ śreṣṭhiputraḥ śīghraṃ śīghramupasaṃkrānto yena rājā [Bagchi_100] sureśvaprabhastenopajagāma /",
  "S04bsu035_u:1816": "upagamya rājñaḥ sureśvaraprabhasya pādau śirasā natvaikānte niṣaṇṇaḥ /",
  "S04bsu035_u:1817": "imāṃ prakṛtimārocayāti sma /",
  "S04bsu035_u:1818": "mayā khalu devasya viṣaye sarvagrāmanagaranigamajanapadarāṣṭrarājadhānīṣu sattvānāṃ vyādhayaḥ praśamitāḥ /",
  "S04bsu035_u:1819": "tatrāmuṣminsthāne 'ṭavīsaṃbhavā nāma puṣkariṇī /",
  "S04bsu035_u:1820": "tatra daśamatsyasahasrāṇi prativasanti jalaprahīṇānyādityaparitāpitāni /",
  "S04bsu035_u:1821": "taddadātu me devo viṃśatigajā yathā teṣāṃ tiryagyonigatānāṃ jīvitaṃ dadāmīti /",
  "S04bsu035_u:1822": "yathā manuṣyāṇāṃ dattamājñaptaṃ khalu rājñā sureśvaraprabheṇāmātyānāṃ dadata mahāvaidyarājasya viṃśatigajān /",
  "S04bsu035_u:1823": "amātyā āhuḥ /",
  "S04bsu035_u:1824": "upasaṃkrama mahāsattva yena hastiśālā upagṛhṇīṣva viṃśatigajān kuru sattvānāṃ sukham //",
  "S04bsu035_u:1825": "atha khalu kuladevate jalavāhanaḥ sārdhaṃ jalāmbareṇa ca svaputreṇa viṃśatigajān gṛhītvā nāgaśauṇḍikānāṃ sakāśācchataśo dṛśīnāṃ pratigṛhya pratinivṛttaḥ /",
  "S04bsu035_u:1826": "yatra jalāgamā nāma mahānadī pravahati /",
  "S04bsu035_u:1827": "tatropasaṃkramyodakena tā dṛtīḥ pūrayitvā gajapṛṣṭha udakamāropya śīghraṃ śīghraṃ yenāṭavīsaṃbhavā puṣkariṇī tenopasaṃkrāntaḥ /",
  "S04bsu035_u:1828": "upasaṃkramya tadudakaṃ hastipṛṣṭhādavatārya tāṃ puṣkariṇīṃ caturdiśamudakena pūrayitvā caturdiśaṃ ca kramati /",
  "S04bsu035_u:1829": "yena yena jalavāhano 'nucaṅkramati tena tena daśamatsyasahasrāṇyanudhāvanti //",
  "S04bsu035_u:1830": "atha khalu kuladevate jalavāhanasyaitadabhavat /",
  "S04bsu035_u:1831": "kimarthametāni daśamatsyasahasrāṇi yenāhaṃ tena pradhāvanti /",
  "S04bsu035_u:1832": "tasya punaretadabhavat /",
  "S04bsu035_u:1833": "nūnamete matsyāḥ kṣudhāgninā paripīḍitā mama sakāśādbhojanaṃ parimārgayanti /",
  "S04bsu035_u:1834": "yannūnamahaṃ bhojanaṃ prayaccheyam //",
  "S04bsu035_u:1835": "atha khalu kuladevate jalavāhanaḥ svaputraṃ jalāmbarametadavocat /",
  "S04bsu035_u:1836_0": "gaccha kulaputra svakaṃ niveśanaṃ sarvabalataraṃ hastinamabhirūhya ca śīdhraṃ śīghramupasaṃkramya",
  "S04bsu035_u:1836_1": "pitāmahasya śreṣṭhina evaṃ vadeha bho tāta jalavāhana evaṃ vadati yatkiṃcidatra gṛhe",
  "S04bsu035_u:1836_2": "'bhisaṃskṛtaṃ bhojanaṃ syānmātāpitrorbhrātṛbhaginyordāsīdāsakarmakarasya [Bagchi_101]",
  "S04bsu035_u:1836_3": "kṛtaśaḥ sarvamekatra piṇḍīkṛtvā jalāmbarasya hastipṛṣṭamavaropya jalavāhanāya śīghraṃ",
  "S04bsu035_u:1836_4": "śīghraṃ visarjaya //",
  "S04bsu035_u:1837": "atha khalu jalāmbaro dārako hastinamabhiruhya śīghraṃ śīghraṃ dhāvati sma /",
  "S04bsu035_u:1838": "yena svakaṃ niveśanaṃ tenopasaṃkrāmadupasaṃmyaitāṃ prakṛtaṃ pitāmahasyāgra ārocayāmāsa vistareṇa yathā pūrvoktam /",
  "S04bsu035_u:1839": "tatsarvaṃ pitāmahena jalāmbarāya visarjitam //",
  "S04bsu035_u:1840": "atha khalu jalambaro dārakastadbhojanaṃ hastipṛṣṭhamupanāmya hastinamabhiruhya yenāṭavīsaṃbhavā puṣkariṇī tenopasaṃkrāmat //",
  "S04bsu035_u:1841": "atha khalu jalavāhanaḥ svakaṃ putraṃ jalāmbaramāgataṃ dṛṣṭvā hṛṣṭastuṣṭa udagraḥ putrasyāntikādbhojanaṃ pratigṛhya cchittvā tatra puṣkariṇyāṃ prakṣipati sma /",
  "S04bsu035_u:1842": "tenāhāreṇa tāni daśamatsyasahasrāṇi saṃtarpitāni /",
  "S04bsu035_u:1843": "punastasyaitadabhavat /",
  "S04bsu035_u:1844": "śrutaṃ me pareṇa kālasamayenāraṇyāyatane bhikṣurmahāyānadhārayamāna ityāha /",
  "S04bsu035_u:1845": "yo ratnaśikhinastathāgatasyārhataḥ samyaksaṃbuddhasya maraṇakālasamaye nāmadheyaṃ śṛṇuyāt /",
  "S04bsu035_u:1846": "sa svargaloka upapatsyatīti /",
  "S04bsu035_u:1847": "yannūnamahameṣāṃ matsyānāṃ gambhīraṃ pratītyasamutpādaṃ dharmaṃ deśayeyam /",
  "S04bsu035_u:1848": "ratnaśikhinastathāgatasyārhataḥ samyaksaṃbuddhasya nāmadheyaṃ śrāvayeyam /",
  "S04bsu035_u:1849": "tena ca samayena tasmiñjambudvīpe dvighādṛṣṭiḥ sattvānāmabhūt /",
  "S04bsu035_u:1850": "kecinmahāyānamabhiśraddhayanti kecitkleśayanti //",
  "S04bsu035_u:1851": "atha khalu punarjalavāhanaḥ śreṣṭhiputrastasyāṃ velāyāmubhau pādau jānumātraṃ tatra puṣkariṇyāṃ praveśyaivaṃ cidānamudānayāmāsa /",
  "S04bsu035_u:1852": "namastasya bhagavato ratnaśikhinastathāgatasyārhataḥ samyaksaṃbuddhasya purvabodhisattvacaryāṃ caramāṇasya evaṃ praṇidhānamabhūt /",
  "S04bsu035_u:1853": "ye keciddaśasu dikṣu maraṇakālasamaye mama nāmadheyaṃ śṛṇuyuste tataścyutvā devānāṃ trāyastriṃśānāṃ sabhāgatāyāmupapadyeyuḥ //",
  "S04bsu035_u:1854": "[Bagchi_102]",
  "S04bsu035_u:1855": "atha khalu jalavāhanaḥ śreṣṭhidārakasteṣāṃ tiryagyonigatānāmimaṃ dharmaṃ deśayati sma /",
  "S04bsu035_u:1856": "yadutāsmādidaṃ bhavatyasyotpādādidamutpadyate /",
  "S04bsu035_u:1857": "yadutāvidyāpratyayā saṃskārā /",
  "S04bsu035_u:1858": "saṃskārapratyayaṃ vijñānam /",
  "S04bsu035_u:1859": "vijñānapratyayaṃ nāmarūpam /",
  "S04bsu035_u:1860": "nāmarūpapratyayaṃ ṣaḍāyatanam /",
  "S04bsu035_u:1861": "ṣaḍāyatanapratyaya sparśaḥ /",
  "S04bsu035_u:1862": "sparśapratyayā vedanā /",
  "S04bsu035_u:1863": "vedanāpratyayā tṛṣṇā /",
  "S04bsu035_u:1864": "tṛṣṇāpratyayamupādānam /",
  "S04bsu035_u:1865": "upādānapratyayo bhavaḥ /",
  "S04bsu035_u:1866": "bhavapratyayā jātiḥ /",
  "S04bsu035_u:1867": "jātipratyayā jarāmaraṇaśokaparidevaduḥkhadaurmanasyopāyāsā bhavatyevamasya kevalasya mahato duḥkhaskandhasya samudayo bhavati yadutāvidyānirodhātsaṃrakāranirodhaḥ /",
  "S04bsu035_u:1868": "saṃskāranirodhādvijñānanirodhaḥ /",
  "S04bsu035_u:1869": "vijñānanirodhānnāmarūpanirodhaḥ /",
  "S04bsu035_u:1870": "nāmarūpanirodhātṣaḍāyatananirodhaḥ /",
  "S04bsu035_u:1871": "ṣaḍāyatananirodhātsparśanirodhaḥ /",
  "S04bsu035_u:1872": "sparśanirodhādvedanānirodhaḥ /",
  "S04bsu035_u:1873": "vedanānirodhāttṛṣṇānirodhaḥ /",
  "S04bsu035_u:1874": "tṛṣṇānirodhādupādānanirodhaḥ /",
  "S04bsu035_u:1875": "upādānanirodhādbhavanirodhaḥ /",
  "S04bsu035_u:1876": "bhavanirodhājjātinirodhaḥ /",
  "S04bsu035_u:1877": "jātinirodhājjarāmaraṇaśokaparidevaduḥkhadaurmanasyopāyāsā nirudhyate /",
  "S04bsu035_u:1878": "kevalamasya mahato duḥkhaskandhasya nirodho bhavati /",
  "S04bsu035_u:1879": "iti hi kuladevate tena kālena tena samayena jalavāhanaḥ śreṣṭhiputrasteṣāṃ tiryagyonigatānāmimāṃ dhārmikakathāṃ kathayati sma /",
  "S04bsu035_u:1880": "sārdhaṃ putrābhyāṃ jalāmbareṇa jalagarbheṇa ca punarapi svagṛhamanuprāptaḥ //",
  "S04bsu035_u:1881": "athāpareṇa kālena samayena jalavāhanaḥ śreṣṭhiputro mahotsavaṃ paribhujya mahotsavamatto śayane śayitaḥ /",
  "S04bsu035_u:1882": "tena ca kālena tena samayena mahānimittaḥ prādurbhūtaḥ /",
  "S04bsu035_u:1883": "yattasyā rātryāmatyayena tāni daśamatsyasahasrāṇi kālagatāni deveṣu trāyastriṃśatsu sabhāgatāyāmupapannāni /",
  "S04bsu035_u:1884": "sahopapannānāṃ caiṣāmevaṃrūpaścetasaḥ parivitarka utpannaḥ /",
  "S04bsu035_u:1885": "kena vayaṃ kuśalakarmahetuneha deveṣu trāyastriṃśeṣūpapannāḥ /",
  "S04bsu035_u:1886": "teṣāmetadabhūt /",
  "S04bsu035_u:1887": "vayamasmiñjambudvīpe daśamatsyasahasrāṇyabhūvan /",
  "S04bsu035_u:1888": "te vayaṃ tiryagyonigatā jalavāhanena śreṣṭhidārakeṇa prabhūtenodakena saṃtarpitā bhojanavareṇa ca /",
  "S04bsu035_u:1889": "gambhīraścāsmākaṃ pratītyasamutpādadharmo deśitaḥ /",
  "S04bsu035_u:1890": "ratnaśikhinastathāgatasyārhataḥ samyaksaṃbuddhasya nāmadheyaṃ śrāvitāḥ /",
  "S04bsu035_u:1891": "[Bagchi_103] tena kuśaladharmahetunā tena pratyayeneha vayaṃ deveṣūpapannāḥ /",
  "S04bsu035_u:1892": "yannūnaṃ vayaṃ yena jalavāhanaḥ śreṣṭhidārakastenopasaṃkramemaḥ /",
  "S04bsu035_u:1893": "upasaṃkramya tasya pūjāṃ kariṣyāmaḥ /",
  "S04bsu035_u:1894": "atha tāni daśadevaputrasahasrāṇi deveṣu trāyastriṃśatsvantarhitāni jalavāhanasya śriṣṭhino gṛhe tasthuḥ /",
  "S04bsu035_u:1895": "tena khalu punaḥ samayena ca jalavāhanaḥ śreṣṭyupaśayane śayitaḥ /",
  "S04bsu035_u:1896": "tasyaitairdevaputrairdaśamuktāhārasahasrāṇi śīrṣānte sthāpitāni /",
  "S04bsu035_u:1897": "daśamuktāhārasahasrāṇi pādatale sthāpitāni /",
  "S04bsu035_u:1898": "daśamuktāhārasahasrāṇi dakṣiṇapārśve sthāpitāni /",
  "S04bsu035_u:1899": "daśamuktāhārasahasrāṇi vāmapārśve sthāpitāni /",
  "S04bsu035_u:1900": "gṛhāntare jānumātraṃ māndāravapuṣpavarṣaṃ prāvarṣat /",
  "S04bsu035_u:1901": "divyāśca dundubhayaḥ parāhatāḥ /",
  "S04bsu035_u:1902": "yena sarve jambudvītāḥ prativibuddhāḥ /",
  "S04bsu035_u:1903": "atha jalavāhanaḥ śreṣṭhī prativibuddhaṃ //",
  "S04bsu035_u:1904": "atha tāni daśadevaputrasahasrāṇi khagapathenopakrāntāni /",
  "S04bsu035_u:1905_0": "te ca devaputrā rājñaḥ sureśvaraprabhasya viṣaye sthānasthānāntare māndāravapuṣpavarṣaṃ",
  "S04bsu035_u:1905_1": "pravarṣayanto yenāṭavīsaṃbhavā puṣkariṇī tenopasaṃkrāntāḥ te tatra puṣkariṇyāṃ māndāravapuṣpaṃ",
  "S04bsu035_u:1905_2": "pravarṣayantastata evāntarhitāḥ punarapi devālayaṃ gatāḥ /",
  "S04bsu035_u:1906": "tatra pañcabhiḥ kāmaguṇai ramanti sma /",
  "S04bsu035_u:1907": "krīḍanti sma /",
  "S04bsu035_u:1908": "paricālayanti sma /",
  "S04bsu035_u:1909": "mahatīṃ śrīsaubhāgyatāmanubhavanti sma /",
  "S04bsu035_u:1910": "jambudvīpe ca rātrīprabhātābhūt //",
  "S04bsu035_u:1911": "atha khalu rājā sureśvaraprabho gaṇakamahāmātyānpṛcchati /",
  "S04bsu035_u:1912": "kimarthamadya rātrāvetāni nimittāni prādurbhūtāni /",
  "S04bsu035_u:1913": "te 'vocan /",
  "S04bsu035_u:1914": "yatkhalu devo jānīyāt /",
  "S04bsu035_u:1915": "jalavāhanasya śreṣṭhidārakasya catvāriṃśanmuktāhārasahasrāṇi pravarṣitāni divyāni ca māndāravapuṣpāṇi nirgacchanti /",
  "S04bsu035_u:1916": "rājāha /",
  "S04bsu035_u:1917": "bhavanto jalavāhanaṃ śreṣṭhinaṃ dārakaṃ priyavacanena śabdāpayan //",
  "S04bsu035_u:1918": "atha te gaṇakamahāmātyā yena jalavāhanasya gṛhaṃ tenopasaṃkrāntāḥ /",
  "S04bsu035_u:1919": "upasaṃkramya jalavāhanasya śreṣṭhina etadavocan /",
  "S04bsu035_u:1920": "rājā sureśvaraprabhastvāmāmantrayate /",
  "S04bsu035_u:1921": "atha jalavāhanaḥ śreṣṭhī mahāmātyaiḥ sārdhaṃ yena rājā sureśvaraprabhastenopajagāma /",
  "S04bsu035_u:1922": "upasaṃkramyaikānte niṣaṇṇaḥ /",
  "S04bsu035_u:1923": "rājā [Bagchi_104] pṛcchati /",
  "S04bsu035_u:1924": "jalavāhana kiṃ nimittaṃ jānīyā yadadya rātrāvīdṛśāni śubhanimittāni prādurbhūtāni /",
  "S04bsu035_u:1925": "atha jalavāhanaḥ śreṣṭhī sureśvaraprabhasyaitadavocat /",
  "S04bsu035_u:1926": "jānābhi deva niyataṃ daśamatsyasahasrāṇi kālagatāni /",
  "S04bsu035_u:1927": "rājāha /",
  "S04bsu035_u:1928": "kathaṃ jānāsi /",
  "S04bsu035_u:1929": "jalavāhana āha /",
  "S04bsu035_u:1930": "gacchatu deva jalāmbarastāṃ mahāpuṣkariṇīṃ praviśatu /",
  "S04bsu035_u:1931": "kiṃ tāni daśamtsyasahasrāṇi jīvanti atha kālagatāni /",
  "S04bsu035_u:1932": "rājāha / evamastu //",
  "S04bsu035_u:1933": "atha jalavāhanaḥ śreṣṭhidārako jalāmbaraṃ dārakametadavocat /",
  "S04bsu035_u:1934": "gaccha kulaputrāṭavīsaṃbhavāyāṃ puṣkariṇyāṃ paśya /",
  "S04bsu035_u:1935": "kiṃ tāni daśamatsyasahasrāṇi jivanti atha kālagatāni /",
  "S04bsu035_u:1936": "atha jalāmbaro dārakaḥ śīghraṃ śīghraṃ yenāṭavīsaṃbhavā puṣkariṇī tenopajagāma /",
  "S04bsu035_u:1937": "upasaṃkramya dadarśa /",
  "S04bsu035_u:1938": "tāni daśamtsyasahasrāṇi kālagatāni mahāntaṃ ca māndāravapuṣpavarṣaṃ dṛṣṭvā punarapi nivṛttaḥ pituretadavocat /",
  "S04bsu035_u:1939": "kālagatānīti /",
  "S04bsu035_u:1940": "atha jalavāhanaḥ śreṣṭhī dārako jalambarasya dārakasyāntikādidaṃ vacanaṃ śrutvā yena rājā sureśvaraprabhastenopasaṃkramyaitāṃ prakṛtimārocayati sma /",
  "S04bsu035_u:1941": "yatkhalu devo jānīyāttāni daśamtsyasahasrāṇi sarvāṇi kālagatāni deveṣu trāyastriṃśatsvupapannāni /",
  "S04bsu035_u:1942": "teṣāṃ devaputrāṇāmanubhāvenādya rātrāvidṛśāni śubhanimittāni prādurbhūtāni /",
  "S04bsu035_u:1943": "yadasmākaṃ gṛhe catvāriṃśanmuktāhārasahasrāṇi divyāni ca māndāravapuṣpāṇi pravarṣitāni /",
  "S04bsu035_u:1944": "atha sa rājā hṛṣṭastuṣṭa udagrāttamanā babhūva //",
  "S04bsu035_u:1945": "atha khalu bhagavānpunastāṃ bodhisattvasamuccayāṃ kuladevatāmetadavocat //",
  "S04bsu035_u:1946": "syātkhalu punaryuṣmākaṃ kuladevate 'nyaḥ sa tena kālena tena samayena sureśvaraprabho nāma rājā babhūva /",
  "S04bsu035_u:1947": "na khalu punarevaṃ draṣṭavyam /",
  "S04bsu035_u:1948": "tatkasya hetoḥ /",
  "S04bsu035_u:1949": "daṇḍapāṇiḥ śākyastena kālena tena samayena sureśvaraprabho nāma rājā babhūva /",
  "S04bsu035_u:1950": "syātkhalu punaḥ kuladevate 'nyaḥ sa tena kālena tena samayena jaṭiṃdharo nāma śreṣṭhī babhūva /",
  "S04bsu035_u:1951": "na khalu punarevaṃ draṣṭavyam /",
  "S04bsu035_u:1952": "tatkasya hetoḥ /",
  "S04bsu035_u:1953": "rājā śuddhodanaḥ sa tena kālena tena samayena jaṭiṃdharo nāma śreṣṭhyabhūt //",
  "S04bsu035_u:1954": "[Bagchi_105]",
  "S04bsu035_u:1955": "syātkhalu punaste kuladevate 'nyaḥ sa tena kālena tena samayena jalavāhanaḥ śreṣṭhidārako 'bhūt /",
  "S04bsu035_u:1956": "na khalu punarevaṃ draṣṭavyam /",
  "S04bsu035_u:1957": "tatkasya hetoḥ /",
  "S04bsu035_u:1958": "ahaṃ sa tena kālena tena samayena jalavāhanaḥ śreṣṭhidārako 'bhūt //",
  "S04bsu035_u:1959": "syātkhalu punaste kuladevate 'nyā sā tena kālena tena samayena jalavāhanasya jalāmbujagarbhā nāma bhāryābhūt /",
  "S04bsu035_u:1960": "na khalu punarevaṃ draṣṭavyam /",
  "S04bsu035_u:1961": "tatkasya hetoḥ /",
  "S04bsu035_u:1962": "gopā nāma śākyakanyā tena kālena samayena jalavāhanasya jalāmbujagarbhā nāma bhāryābhūt /",
  "S04bsu035_u:1963": "rāhulabhadrastena kalena tena samayena jalāmbaro nāma dārako 'bhūt /",
  "S04bsu035_u:1964": "ānandaḥ sa tena kālena tena samayena jalagarbho nāma dārako 'bhūt /",
  "S04bsu035_u:1965": "syātkhalu punaste kuladevate 'nyāni tāni tena kālena tena samayena daśamatsyasahasrāṇi babhūvaḥ /",
  "S04bsu035_u:1966": "na punarevaṃ draṣṭavyam /",
  "S04bsu035_u:1967": "tatkasya hetoḥ /",
  "S04bsu035_u:1968": "amūni tāni jvalanāntaratejorājapramukhāni daśadevaputrasahasrāṇi tena kālena tena samayena daśamatsyasahasrāṇi babhūvuḥ /",
  "S04bsu035_u:1969": "yāni mayodakena saṃtarpitāni /",
  "S04bsu035_u:1970": "bhojanavareṇa ca gambhīraśca pratītyasamutpādo dharmo deśitaḥ /",
  "S04bsu035_u:1971": "ratnaśikhinastathāgatasyārhataḥ samyaksaṃbuddhasya nāmadheyaṃ śrāvitaḥ /",
  "S04bsu035_u:1972": "tena kuśaladharmahetunā mamāntika ihāgatāni yenaitarhyanuttarāyāṃ samyaksaṃbodhau vyākṛtāni /",
  "S04bsu035_u:1973": "atīva prītiprāsādaprāmodyena dharmaśrutigauraveṇa sarvavyākaraṇanāmadheyāni pratilabdhānīti //",
  "S04bsu035_u:1974": "syātkhalu punaste kuladevate 'nyā sā tena kālena tena samayena vṛkṣadevatābhūt /",
  "S04bsu035_u:1975": "naivaṃ draṣṭavyam /",
  "S04bsu035_u:1976": "tatkasya hetoḥ /",
  "S04bsu035_u:1977": "tvamabhūḥ kuladevate tena kālena tena samayena vṛkṣadevatā /",
  "S04bsu035_u:1978": "anena kuladevate paryāyeṇaivaṃ veditavyam /",
  "S04bsu035_u:1979": "yathā mayā saṃsāre saṃsaratā bahavaḥ sattvāḥ paripācitā bodhau /",
  "S04bsu035_u:1980": "ye te sarve vyākaraṇabhūmiṃ pratilapsyante 'nuttarāyāṃ samyaksaṃbodhāviti //",
  "S04bsu035_u:1981": "iti śrīsuvarṇaprabhāsottamasūtrendrarāje jalavāhanasya matsyavaineyaparivarto 'ṣṭādaśaḥ /",
  "S04bsu035_u:1982": "_______________________________________________________________________",
  "S04bsu035_u:1983": "[Bagchi_106]",
  "S04bsu035_u:1984": "// vyāghrīparivartaḥ //",
  "S04bsu035_u:1985": "punaraparaṃ kuladevate parahitārthāyātmaparityāgamapi bodhisattvabhūtena bhavitavyam /",
  "S04bsu035_u:1986": "tatkathamidam /",
  "S04bsu035_u:1987_0": "divi bhuvi ca visṛtavipulavimalavividhaguṇaśatakiraṇo 'pratihatajñānadarśanabalaparākramo",
  "S04bsu035_u:1987_1": "bhagavānbhikṣuśatasahasraparivṛtaḥ pañcavidhacakṣuprāptaḥ prañcāleṣu janapadeṣu janapadacārikāṃ",
  "S04bsu035_u:1987_2": "caramāṇo 'nyatameva vanakhaṇḍamanuprāpto babhūva /",
  "S04bsu035_u:1988": "sa tatra dadarśa haritamṛdunīlaśādvalatalavividhakusumapratimaṇḍitaṃ pṛthivīpradeśaṃ dṛṣṭvā ca bhagavānāyuṣmantamānandamāmantrayati sma /",
  "S04bsu035_u:1989": "ruciro 'yamānanda !",
  "S04bsu035_u:1990": "pṛthivīpradeśaḥ /",
  "S04bsu035_u:1991": "asmiṃścāsmikasthānaniṣṭhā saṃjñāyate /",
  "S04bsu035_u:1992": "etarhi tathāgatasyāsanaṃ prajñāpaya /",
  "S04bsu035_u:1993": "tatasyena bhagavata ājñayāsanaṃ prajñaptam /",
  "S04bsu035_u:1994": "prajñapya ca bhagavantametadavocat /",
  "S04bsu035_u:1995": "prajñaptamāsanaṃ bhagavanniṣīda jṣṭheṣṭha śreṣṭha nṛṇāṃ varada variṣṭha mokṣavaha paramāmṛtakathāṃ visṛja nṛṇāṃ hitāya bhagavannidhanaviprayuktaṃ /",
  "S04bsu035_u:1996": "atha bhagavāṃstasminnāsane niṣadya bhikṣūnāmantrayate sma /",
  "S04bsu035_u:1997": "icchatha yūyaṃ bhikṣavo duṣkarakārikāṇāṃ bodhisattvānāṃ śarīrāṇi draṣṭum //",
  "S04bsu035_u:1998": "evamukte bhikṣavo bhagavantametadavocan /",
  "S04bsu035_u:1999": "Suv_19.1 ayamṛṣivarakālaprāpta sattvārthasāramadvayanīratasya draṣṭum /",
  "S04bsu035_u:2000": "asmābhirasthīṇyaparimita guṇaśritasya tatsādhu ghāṭaya //",
  "S04bsu035_u:2001": "atha bhagavānsahasrāracakracaraṇavilikhitatalena sthūlitanavakamalakomalena pāṇinā dharaṇītalaṃ jaghāna vyāhatamātreṇa ṣaḍvikāraṃ pṛthivī cacāla /",
  "S04bsu035_u:2002": "maṇikena karajātavikṛtaṃ ca stūpaṃ tato 'bhyujjagāma /",
  "S04bsu035_u:2003": "atha bhagavānāyuṣmantamānandamāmantrayate sma /",
  "S04bsu035_u:2004": "vighāṭayānandemaṃ stūpam /",
  "S04bsu035_u:2005": "athāyuṣmānānando bhagavate pratikṣutya stūpaṃ vighaṭayāmāsa /",
  "S04bsu035_u:2006": "sa tatra dadarśa kanakavisṛtamuktāsaṃchāditaṃ hiraṇyamayaṃ samudrakam /",
  "S04bsu035_u:2007": "dṛṣṭvā ca bhagavantametadavocat /",
  "S04bsu035_u:2008": "hiraṇyamayaṃ bhagavansamudrakaḥ samuddhṛtaḥ /",
  "S04bsu035_u:2009": "bhagavānuvāca /",
  "S04bsu035_u:2010": "saptaite samudrakānsarva uddhāṭanīyāḥ /",
  "S04bsu035_u:2011": "tadoddhāṭayāmāsa /",
  "S04bsu035_u:2012": "sa tatra dadarśa himakumudasadṛśānyasthīni /",
  "S04bsu035_u:2013": "dṛṣṭvā ca bhagavantametadavocat /",
  "S04bsu035_u:2014": "bhagavannasthīnyupalakṣyante /",
  "S04bsu035_u:2015": "bhagavānāha /",
  "S04bsu035_u:2016": "ānīyatāmānanda mahāpuruṣasyāsthīni //",
  "S04bsu035_u:2017": "[Bagchi_107]",
  "S04bsu035_u:2018": "athāyuṣmānānandastānyasthīnyādāya bhagavate buddhāyopanāmayāmāsa /",
  "S04bsu035_u:2019": "bhagavāṃścāsthīni gṛhītvā saṃghasya purataḥ saṃsthāpyovāca /",
  "S04bsu035_u:2020": "imānyasthīni mahāpravaraguṇāmuktasya samantadamadhyānakṣāntipravaradṛḍhotsāhayaśaḥsaṃskṛto bhūyaḥ satatasamitaṃ bodhau matimato dṛḍhotsāhino dhṛtimataḥ sadādānaniratasya /",
  "S04bsu035_u:2021": "tato bhagavānbhikṣūnāmantrayāmāsa /",
  "S04bsu035_u:2022": "vadanta bhikṣavo bodhisattvaśarīrāṇi śīlaguṇavāsitāni paramadurlabhadarśanāni puṇyakṣetrabhūtāni /",
  "S04bsu035_u:2023": "tataste bhikṣavaḥ kṛtakarapuṭā āvarjitamanasastāni śarīrāṇi mūrdhnā vandante sma //",
  "S04bsu035_u:2024": "athāyuṣmānānandaḥ kṛtakarapuṭo bhagavantametadavocat /",
  "S04bsu035_u:2025": "bhagavānatītānāgatapratyutpannasarvalokābhyudbhataḥ sarvasattvairnamaskṛtaḥ tatkathaṃ tathāgata evaitānyasthīni namasyate /",
  "S04bsu035_u:2026": "atha bhagavānāyuṣmantamānandametadavocat /",
  "S04bsu035_u:2027": "vandanīyānīmānyasthīnyānanda /",
  "S04bsu035_u:2028": "tatkasya hetoḥ /",
  "S04bsu035_u:2029": "ebhirānandāsthibhirmayaivaṃ kṣipramanuttarā samyaksaṃbodhirabhisaṃbuddheti /",
  "S04bsu035_u:2030": "bhūtapūrvamānandātīte 'dhvanyanekadhanadhānyavāhanabalopapanno 'pratihatabalaparākramo mahāratho nāma rājābhūt /",
  "S04bsu035_u:2031": "tasya devakumārasadṛśāstrayaḥ putrā babhūvaḥ /",
  "S04bsu035_u:2032": "mahāpraṇādo mahādevo mahāsattvāśceti /",
  "S04bsu035_u:2033": "atha rājā krīḍanārthamudyānamabhiniṣkramate sma /",
  "S04bsu035_u:2034": "te ca kumārāstasyodyānasya guṇānurādhitayā kusumalolayā cetastato 'nuvicaramānā mahādvādaśavanagulmaṃ praviviśuḥ /",
  "S04bsu035_u:2035": "teṣu prasṛteṣu kumāropasthāyakā anyonyaprasṛtā babhūvuḥ /",
  "S04bsu035_u:2036": "rājakumārotsṛṣṭā udyānamahatyāmalakṣitāyāṃ taṃ dvādaśavanagulmaṃ praviviśuḥ /",
  "S04bsu035_u:2037": "atha mahāpraṇādo bhrātṛdvayamuvāca /",
  "S04bsu035_u:2038": "bhīrme hṛdayamāviśate /",
  "S04bsu035_u:2039": "āgacchata mā vayaṃ śvāpade vināśamāpadyema /",
  "S04bsu035_u:2040": "mahādeva uvāca /",
  "S04bsu035_u:2041": "na me bhayamastyapi tviṣṭajanaviyogāddhi me hṛdaye pravartate /",
  "S04bsu035_u:2042": "mahāsattva uvāca //",
  "S04bsu035_u:2043": "Suv_19.2 na ca mama bhayamihāsti nāpi śoko vanavare munijanasaṃstute vivikte /",
  "S04bsu035_u:2044": "paramasuvipulamahārthatā lābhā hṛdayamidaṃ mama saṃprapuṣpati ca //",
  "S04bsu035_u:2045": "[Bagchi_108]",
  "S04bsu035_u:2046_0": "atha te rājakumārāstad dvādaśavanagulmavivaraṃ cañcūryamāṇā ekāṃ vyāghrīṃ dadṛśuḥ",
  "S04bsu035_u:2046_1": "saptāhaprasutāṃ pañcasutaparivṛtāṃ kṣuttṛṣaparikarṣitāṃ paramadurbalaśarīrāṃ dṛṣṭā",
  "S04bsu035_u:2046_2": "mahāpraṇādo 'bravīt /",
  "S04bsu035_u:2047": "bho kaṣṭamiyaṃ tapasvinī ṣaḍahaprasutā vā saptāhaprasutā vā bhaviṣyati /",
  "S04bsu035_u:2048": "idānīṃ bhojanamalabhamānā svasutāni bhakṣayiṣyati jighatsayā vā kālaṃ kariṣyati /",
  "S04bsu035_u:2049": "mahāsattva uvāca /",
  "S04bsu035_u:2050": "kimasyāstapasvinyā bhojanam /",
  "S04bsu035_u:2051": "mahāpraṇāda uvāca /",
  "S04bsu035_u:2052": "Suv_19.3 māṃsoṣṇāni rūdhirāṇi rasasaṃkāśaṃ bhavedyadiha /",
  "S04bsu035_u:2053": "etadbhojanamuktaṃ vyāghratarakṣvṛkṣasiṃhānām //",
  "S04bsu035_u:2054": "mahādeva uvāca /",
  "S04bsu035_u:2055": "ihaiṣā tapasvīnī kṣuttuṣaparītaśarīrā alaṃ prāṇāvaśeṣā paramadurbalā na śakyamanyasthāne bhojanamanveṣṭum /",
  "S04bsu035_u:2056": "ko 'syāḥ prāṇaparirakṣaṇārthamātmaparityāgaṃ kuryāditi /",
  "S04bsu035_u:2057": "mahāpraṇāda uvāca /",
  "S04bsu035_u:2058": "bho duṣkara ātmaparityāgaḥ /",
  "S04bsu035_u:2059": "mahāsattva uvāca /",
  "S04bsu035_u:2060": "Suv_19.4 asmadvidhān duṣkara śarīra abhiyuktānāṃ eṣa nayaḥ /",
  "S04bsu035_u:2061": "anyeṣāṃ parahitābhiyuktānāṃ satpuruṣāṇa na duṣkaraḥ //",
  "S04bsu035_u:2062": "api ca /",
  "S04bsu035_u:2063": "Suv_19.5 kṛpākaruṇamamavatāriya sattvo divi ceha labhyate saḥ /",
  "S04bsu035_u:2064": "svadeha śataśa iha kṛtva muditamanāḥ parajīvaśarīre //",
  "S04bsu035_u:2065": "atha te rājakumārāḥ paramasaṃdīptā eṣā vyāghrīti drutamanimiṣimanunirīkṣantaḥ pracaṅkramustato mahāsattvasyaitadabhūt /",
  "S04bsu035_u:2066": "ayamidānīmātmaparityāgasya kālaḥ / kutaḥ -",
  "S04bsu035_u:2067": "suciramapi ṛto 'yaṃ pūtikāyo mahāhaiḥ śayanavasanānnairbhojanairvāhanaiśca /",
  "S04bsu035_u:2068": "Suv_19.6 suciramapi ṛto 'yaṃ pūtikāyo mahāhaiḥ śayanavasanānnairbhojanairvāhanaiśca /",
  "S04bsu035_u:2069": "[Bagchi_109]",
  "S04bsu035_u:2070": "śtanayakṛtadharmābhaidanāntairanantaṃ na vijahati anupūrvaṃ svasvabhāvaṃ kṛtaghnuḥ //",
  "S04bsu035_u:2071": "api ca /",
  "S04bsu035_u:2072": "Suv_19.7 nāstī tasyopajīvyaṃ sarvatu madhye bhutatvāttaṃ niyojya /",
  "S04bsu035_u:2073": "tasmai jarāmaraṇasya samudra-uttaraṇapotabhūtu bhavissam //",
  "S04bsu035_u:2074": "api ca /",
  "S04bsu035_u:2075": "Suv_19.8 tyaktvāhaṃ puṇḍrabhūtaṃ bhavaśatabharitaṃ viṣṭāntaḥ pūrṇam /",
  "S04bsu035_u:2076": "niḥsāraphenakalpaṃ kṛmiśatabharitaṃ kāryakṛtyaṃ tanu hi //",
  "S04bsu035_u:2077": "Suv_19.9 niḥśoka nirvikāraṃ nirupadhimamalaṃ dhyānaprajñādiguṇaiḥ /",
  "S04bsu035_u:2078": "saṃpūrṇaṃ dharmakāya guṇaśatabharitaṃ prāpsyeva suśuddham //",
  "S04bsu035_u:2079": "sa khalvevaṃ kṛtavyavasāyaḥ paramakaruṇoparigatahṛdayaḥ tayorvikṣepaṃ cakāra /",
  "S04bsu035_u:2080": "gacchetāṃ tāvadbhavantau svakāryeṇāhaṃ dvādaśavanagulmaṃ pravekṣyāmīti //",
  "S04bsu035_u:2081": "atha sa mahāsattvo rājakumāraḥ tasmādupavanātpratinivṛtya vyāghryā ālayamupagamya vanalatāyāṃ prāvaraṇamṛtsṛjya praṇidhānaṃ cakāra /",
  "S04bsu035_u:2082": "eṣo 'haṃ jagato hitārthamanuttarāṃ bodhiṃ vibudhya śivāṃ kāruṇyātpradadāmi niścalamatirdehaṃ parairdustyajam /",
  "S04bsu035_u:2083": "tanme bodhiranāmayā yā jinasutairabhyarcitā nirjvalā trailikyaṃ bhavasāgarātpratibhayāduttārayeyānmām /",
  "S04bsu035_u:2084": "ityatha vyāghryā abhimukhaṃ mahāsattvaḥ prapatitaḥ /",
  "S04bsu035_u:2085": "tato vyāghrī maitrīvato bodhisattvasya na kiñciccakre /",
  "S04bsu035_u:2086": "tato bodhisattvo durbalāvarto 'yamathetyutthāya śastraṃ paryeṣate sma /",
  "S04bsu035_u:2087": "kṛpāmatirna kvacicchastramalabhat /",
  "S04bsu035_u:2088": "so 'tibalāṃ varṣaśatikāṃ vaṃśalatāṃ [Bagchi_110] gṛhītvā tayā svabālamutkṣepya vyāghrīsamīpe papāta /",
  "S04bsu035_u:2089": "prapatitamātre ca bodhisattve bhūmiriyaṃ pracaravihīneva nauḥ salilamadhye gatā ṣaḍvikāraṃ pracacāla /",
  "S04bsu035_u:2090": "rāhugrasta iva dinakarakiraṇo na babhrāje /",
  "S04bsu035_u:2091": "divyagandhacūrṇasaṃniśritaṃ ca kusumavarṣaṃ papāta /",
  "S04bsu035_u:2092": "athānyatarā vismayā varjitamanasā devatā bodhisattvaṃ tuṣṭāva //",
  "S04bsu035_u:2093": "yathā kāruṇyaṃ te visṛtamiha sattveṣu sumate",
  "S04bsu035_u:2094": "yathā vai taddehaṃ tyajasi naravīra pramuditaḥ /",
  "S04bsu035_u:2095": "śivaṃ śreṣṭhaṃ sthānaṃ jananamaraṇārthe virahitaṃ",
  "S04bsu035_u:2096": "nirāyāsaṃ śāntaṃ tvamiha na cirātprāpsyasi śubham //",
  "S04bsu035_u:2097": "atha khalu sā vyāghrī rudhiramrakṣitaśarīraṃ bodhisattvamavekṣya muhūrtamātreṇa nirmāṃsarudhiramasthyavaśeṣaṃ cakāra //",
  "S04bsu035_u:2098": "atha mahāpraṇādastaṃ bhūmikampamanuniśamya mahādevametadavocat //",
  "S04bsu035_u:2099": "Suv_19.11 pracalita sasamudrā sāgarā vasumatidaśadikṣū suptaraśmiśca sūryaḥ /",
  "S04bsu035_u:2100": "patati kusumavarṣaṃ vyākulaṃ vā mano me svatanuriha visṛṣṭaḥ sāṃprataṃ bhrātṛṇā me //",
  "S04bsu035_u:2101": "mahādeva uvāca /",
  "S04bsu035_u:2102": "Suv_19.12 yathā ca so karuṇavaco hyavocata samīkṣya tāṃ svatanāyabhakṣaṇodyatāṃ /",
  "S04bsu035_u:2103": "kṣudhānvitāṃ vyaśanaśataiḥ samanvitāṃ sudurbalā matiriha saṃśayā tu me //",
  "S04bsu035_u:2104": "atha tau rājakumārau paramaśokābhibhūtau vāṣpapariplutākṣau tamenaṃ panthānaṃ pratinivṛtya gacchantau vyāghrīsamīpamevābhijagmatuḥ /",
  "S04bsu035_u:2105": "taṃ dadṛśtuḥ śataṃ vaṃśalatāsamāyuktaṃ prāvaraṇaṃ kṛṣṇavikṛṣṇāni [Bagchi_111] cāsthīni rudhirakardamāni /",
  "S04bsu035_u:2106": "nānādigvidikṣu keśānvistīrṇāndṛṣṭvā ca samūrcchannau bhūmau nipetatuḥ /",
  "S04bsu035_u:2107": "sacirātsaṃjñāmupalabhyotthāyocceyabāhū ārtasvaraṃ mumucatuḥ /",
  "S04bsu035_u:2108": "Suv_19.13 aho priyabhrātṛka pārthivāyaṃ tathā jananī sutavatsalā yā",
  "S04bsu035_u:2109": "pṛcchiṣyate sā jananī tṛtīyaḥ kva vā yuvābhyāṃ kamalāyatekṣṇaḥ //",
  "S04bsu035_u:2110": "Suv_19.14 aho hi asmākamihaiva śobhitaṃ nanū pradeśe maraṇaṃ na jīvitam /",
  "S04bsu035_u:2111": "kathaṃ mahāsattvavivarjitā vayaṃ dāsyāmahe darśanamambatātayoḥ //",
  "S04bsu035_u:2112": "atha tau rājakumārau bahuvividhakaruṇaṃ vilāpya pracakramatuḥ /",
  "S04bsu035_u:2113": "tatra kumārasyopasthāyakā diśi vidiśi pradhāvantaḥ kumārānveṣaṇāḥ parasparaṃ dṛṣṭvā ca papracchuḥ kva kumāraḥ kva kumāra iti /",
  "S04bsu035_u:2114": "tasmiṃśca samaye devī śayanatalagatā priyaviprayogasūcakaṃ svapnaṃ dadarśa /",
  "S04bsu035_u:2115": "tadyathā stanau chidyamānau dantotpātanaṃ ca kriyamāṇaṃ trayaḥ kapotaśāvakāḥ pratilambhamānāste bhītā eva śyenenācchidyamānāḥ /",
  "S04bsu035_u:2116": "atha devī bhūmikāmpādutrastahṛdayā sahasā prativibudhya cintāparā babhūva //",
  "S04bsu035_u:2117": "kimeṣā bhūtadhātrī jalanidhivasanā kampati bhṛśaṃ sūryaḥ śūlī na raśmirmama ca kica bhūbhajaṃ vayati vā /",
  "S04bsu035_u:2118": "Suv_19.15 duḥkhaṃ kurvati me gātraṃ calati ca nayanaṃ svastanaṃ chidyatī ca /",
  "S04bsu035_u:2119": "svasti me syātsutānāṃ vanavivaramidaṃ krīḍanārthaṃ gatānām //",
  "S04bsu035_u:2120": "athaivaṃ cintayantyāśceṭī ca saṃtrastahṛdayā praviśya devyā nivedayāmāsa /",
  "S04bsu035_u:2121": "devi kumāraparicārakāḥ kumāramanveṣante naṣṭaḥ śrūyate /",
  "S04bsu035_u:2122": "tatra putrahataśravaṇācca devī saṃkampitāhṛdayā vāṣpākulanayanavadanā [Bagchi_112] rājānamabhigamyovāca /",
  "S04bsu035_u:2123": "deva naṣṭo me priyasutaḥ śrūyate /",
  "S04bsu035_u:2124": "rājāpi saṃkampitahṛdayaḥ paramasaṃtrāsamāpede /",
  "S04bsu035_u:2125": "hā kaṣṭaṃ viyukto 'smi priyasutena /",
  "S04bsu035_u:2126": "atha rājā devīmāśvāsayāmāsa /",
  "S04bsu035_u:2127": "mā bhīrdevi putrārthaṃ vayaṃ kumārānveṣaṇopalabhantaḥ /",
  "S04bsu035_u:2128": "tatra pravṛtte kumārānveṣaṇābhidrute janakāya athācirādeva rājā dadarśa dūrata evāgacchantau rājakumārau /",
  "S04bsu035_u:2129": "dṛṣṭvā rājābravīt /",
  "S04bsu035_u:2130": "etāvālabhantau kumārau na tu sarve /",
  "S04bsu035_u:2131": "hā kaṣṭaṃ sutaviyogo nāma /",
  "S04bsu035_u:2132": "Suv_19.16 na bhavati nirupalambhe na prītirevaṃ narāṇāṃ bhavati sutaviyogādyādṛśaṃ daurmanasyam /",
  "S04bsu035_u:2133": "nanu varasukhinaste yena puṃsābhiyogā maraṇamupagatā vā ye na jīvanti putrāḥ //",
  "S04bsu035_u:2134": "atha devī paramaśokābhibhūtā marmahanteva kalabhī ārtasvaramuvāca //",
  "S04bsu035_u:2135": "Suv_19.17 yadi tanayāstrayasya bhṛtyavargā vanavare kusumākule praviṣṭāḥ /",
  "S04bsu035_u:2136": "kva sa hṛdayasamo samastṛtīyaḥ sutamanayāpadavaiti kanīyasametat //",
  "S04bsu035_u:2137": "tayorāgatayo rājā putrāvetatparyapṛcchatotsukaḥ kumārau paripṛcchati sma /",
  "S04bsu035_u:2138": "kva dārakaḥ kanīyasa iti /",
  "S04bsu035_u:2139": "tataḥ śokārtāvaśrudrutanayanau pariśuṣkatālvoṣṭhadaśanavadanau na kiñcidūcatuḥ // devyuvāca //",
  "S04bsu035_u:2140": "Suv_19.18 kathayatāṃ laghu vimuhyati smṛtiśca paramabhṛśaṃ paripīḍyate ca dehaḥ /",
  "S04bsu035_u:2141": "kva sa mama putrastṛtīya hṛdayaṃ idaṃ sphuṭitaṃ tu saṃmūrcchati vā //",
  "S04bsu035_u:2142": "atha tau kumārau vistareṇa taṃ vṛttāntaṃ nivedayāmāsa /",
  "S04bsu035_u:2143": "sahaśravaṇena rājā devī parijanāśca mohamupagatāḥ /",
  "S04bsu035_u:2144": "mohapratyāgatāśca karuṇārtasvaraṃ rodamānāstaṃ deśamabhijagmuḥ /",
  "S04bsu035_u:2145": "atha rājā devī ca taṇyasthīnyapagatarudhiramāṃsāni vāyunā diśo vidiśaśca keśavikīrṇā dṛṣṭvā [Bagchi_113] cāhata iva drumo bhūmau nipatitau /",
  "S04bsu035_u:2146": "tataḥ purohitaḥ suciraṃ tāmavasthāṃ dṛṣṭvā salilamalayacandanapaṅkai rājño devyāśca śarīraṃ prahlādayāmāsa /",
  "S04bsu035_u:2147": "atha sucirātsaṃjñāmupalabhya rājotthāya karuṇakaruṇaṃ vilalāpa //",
  "S04bsu035_u:2148": "Suv_19.19 hā kaṣṭaṃ putra kva manorasa darśanīya mṛtyorvaśaṃ śīghramupagatāsi /",
  "S04bsu035_u:2149": "mṛtyoḥ praśmameva hi cāgato vinā te paraṃ mama bhaviṣyati duḥkhamanyat //",
  "S04bsu035_u:2150": "devī ca mohātyāgatā prakīrṇakeśī bāhubhyāmurastāḍayantī sthānyāṃ pluta iva matsyā dharaṇyāstale parivartamānā mahiṣīva naṣṭavatsā kalabhīva naṣṭaśāvakā karuṇakaruṇaṃ roditi //",
  "S04bsu035_u:2151": "hā kānta priyasuta kena vrajase bhagno 'yaṃ padmo dharaṇītale hi vikīrṇaḥ /",
  "S04bsu035_u:2152": "Suv_19.20 hā kānta priyasuta kena vrajase bhagno 'yaṃ padmo dharaṇītale hi vikīrṇaḥ /",
  "S04bsu035_u:2153": "śatruṇā mama bhuvi kena nāśaṃ gato 'dya putro me nayanamanoharacandraḥ",
  "S04bsu035_u:2154": "hā kiṃ śarīramiha adya na yāti bhagnaṃ paśyāmi haṃ sutavaraṃ nihataṃ pṛthivyām //",
  "S04bsu035_u:2155": "Suv_19.21 saṃvyaktaṃ hṛdayamayo mamaitaṃ dhigvyasanaṃ avekṣya no cedbhedayate /",
  "S04bsu035_u:2156": "hā caitatpāpakaṃ svapnaphalaṃ yacchinnāvimāvadya kenacidasinā /",
  "S04bsu035_u:2157": "svapnāntare dvau stanau daṃṣṭrotpāṭya me priyasuto nāśaṃ gataḥ śīghramataḥ //",
  "S04bsu035_u:2158": "Suv_19.22 sa śyenenāpahṛto yathaiva iha me labdhaiḥ kapotaistribhiḥ /",
  "S04bsu035_u:2159": "so me 'dya tribhirātmajaiḥ parivṛta eko hato mṛtyunā //",
  "S04bsu035_u:2160": "[Bagchi_114]",
  "S04bsu035_u:2161_0": "atha rājā devī ca bahuvidhaṃ karuṇakaruṇaṃ paridevatastayoḥ sarvabharaṇānyavamucya",
  "S04bsu035_u:2161_1": "mahatā janakāyena sārdhaṃ putrasya śarīrapūjāṃ kṛtvā tasminpṛthivīpradeśe suvarṇamayacaityeṣu",
  "S04bsu035_u:2161_2": "nyastāni tāni śarīrāṇi //",
  "S04bsu035_u:2162": "syātte khalu punarānandānyaḥ sa tena kālena tena samayena mahāsattvo nāma rājakumāro 'bhūt /",
  "S04bsu035_u:2163": "naivaṃ draṣṭavyam /",
  "S04bsu035_u:2164": "tatkasya hetoḥ /",
  "S04bsu035_u:2165": "ahaṃ sa tena kālena tena samayena mahāsattvo nāma rājakumāro 'bhūt /",
  "S04bsu035_u:2166": "tadāpi mayānanda rājadveṣamohāparimuktena narakādibhyaśca duḥkhebhyaḥ kṛpayā jagadanugṛhītam /",
  "S04bsu035_u:2167": "kiṃ khalu punaridānīṃ sarvadoṣāpagatena samyaksaṃbuddheneti /",
  "S04bsu035_u:2168": "evaṃ hyekaikasya sattvasyārthe kalpaṃ samudeyaṃ narakeṣu jātiṃ saṃsārādvimocayeyam /",
  "S04bsu035_u:2169": "khalu sattvasāraiśca jagatparigṛhītaṃ duṣkaramanekavidhavicitramiti //",
  "S04bsu035_u:2170": "atha bhagavāṃstasyāṃ velāyāmimā gāthā abhāṣata //",
  "S04bsu035_u:2171": "Suv_19.23 bahūni kalpāni mayātmā tyaktaḥ paryeṣayetā imamagrabodhim /",
  "S04bsu035_u:2172": "yathāsi rājā yatha rājaputram tathaiva tyaktā maya ātmabhāvāḥ //",
  "S04bsu035_u:2173": "Suv_19.24 anusmarami purimāsu jātiṣu mahāratho nāma babhūva rājā /",
  "S04bsu035_u:2174": "tasyāpi putrau mahātyāgavanto nāmnā mahāsattva varo babhūva //",
  "S04bsu035_u:2175": "Suv_19.25 dvau tasya āsīdatha bhrātarau ca nāmnā mahādeva mahāpraṇādaḥ /",
  "S04bsu035_u:2176": "vanakhaṇḍa gatvā va samānagotraistairdṛṣṭa vyāghrī kṣudhayābhibhūtā //",
  "S04bsu035_u:2177": "tasyāgrasattvasya kṛpābhijātā yannūna haṃ ātma tyajeya māṃsam /",
  "S04bsu035_u:2178": "Suv_19.26 tasyāgrasattvasya kṛpābhijātā yannūna haṃ ātma tyajeya māṃsam /",
  "S04bsu035_u:2179": "[Bagchi_115]",
  "S04bsu035_u:2180": "eṣā hi vyāghrī kṣudhatarṣapīḍitā khādīya etāni svakātmajāni //",
  "S04bsu035_u:2181": "Suv_19.27 patitaścāsīttadā sa mahārathasuto mahāsattvaḥ /",
  "S04bsu035_u:2182": "dṛṣṭvā ca vyāghrīṃ kṣudhārtāṃ vyāghrasutamokṣārtham //",
  "S04bsu035_u:2183": "Suv_19.28 karuṇāmaye patite 'tra kampita saśaila dharaṇī vidruta pakṣisaṃgha vividhāni /",
  "S04bsu035_u:2184": "saṃtrasto mṛgasaṃghastadākulasaṃsthito 'bhūlloko 'yam //",
  "S04bsu035_u:2185": "Suv_19.29 dvau tasya bhrātarau ca mahāpraṇādastathā mahādevaḥ /",
  "S04bsu035_u:2186": "na labhete mahāsattvaṃ dṛṣṭvā tatra mahāvanakhaṇḍe 'smin //",
  "S04bsu035_u:2187": "Suv_19.30 atiśokaśalyahṛdayā vicaranti vanāntare visaṃjñāśca /",
  "S04bsu035_u:2188": "paryeṣanti bhrātaramaścumukhāni vicaranti vanamadhye //",
  "S04bsu035_u:2189": "Suv_19.31 ubhau tau rājakumārau mahāpraṇādastathā mahādevaḥ /",
  "S04bsu035_u:2190": "tatropasaṃkramitva yatra vyāghrī sudurbalā śayitā vyāghrīsutā //",
  "S04bsu035_u:2191": "Suv_19.32 dṛṣṭvā rudhiraliptāṅgāni keśāsthicarmamātraṃ dharaṇyām /",
  "S04bsu035_u:2192": "avakīrṇa patitāni yatkiñcinmātraṃ tasya patitaṃ dharaṇīyaṃ paśyanti //",
  "S04bsu035_u:2193": "Suv_19.33 ubhau tau nṛpasutau saṃmūrcchitau hi tatra patanti dharaṇīyam /",
  "S04bsu035_u:2194": "naṣṭamanāḥ sarvapāṇḍu rajoliptagātrāḥ smṛtīndriyavihīnamūḍhacittāśca //",
  "S04bsu035_u:2195": "Suv_19.34 teṣāṃ co pārṣadyāḥ karuṇasvararodamānaśokārttāḥ /",
  "S04bsu035_u:2196": "siñcanti te jalenotthitordhvabahavaśca kradantaḥ //",
  "S04bsu035_u:2197": "Suv_19.35 tasminpatitamātreṇa sāntarjane vipriyāgramahiṣī ca /",
  "S04bsu035_u:2198": "paśyati pañcastrīśatebhī rājakulāntargatā sukhapraviṣṭakāyā //",
  "S04bsu035_u:2199": "Suv_19.36 tābhyāṃ stanābhyāṃ kṣīrapramuktaṃ prastravantya vegaiḥ /",
  "S04bsu035_u:2200": "sarvāṅgamasyā hi sūcībhiriva bhidyamānāpi //",
  "S04bsu035_u:2201": "Suv_19.37 atiśokaghūrṇahṛdayā putraviyogārttaśokaśaraviddhā /",
  "S04bsu035_u:2202": "upasaṃkramitva nṛpatiṃ sudīnamanasā atiśokasaṃtaptā /",
  "S04bsu035_u:2203": "karuṇasvaraṃ rodamāna rājño 'tha mahārathasyaivāvocat //",
  "S04bsu035_u:2204": "Suv_19.38 śṛṇu mama nṛpate narendra śokāgninā mama dahyate śarīram /",
  "S04bsu035_u:2205": "ubhābhyāṃ stanamukhābhyāṃ kṣīrapramuktamacireṇa //",
  "S04bsu035_u:2206": "sūcībhirivāṅgamaṅgaṃ pīḍyanti sma tāni mama hṛdayaṃ ca /",
  "S04bsu035_u:2207": "Suv_19.39 sūcībhirivāṅgamaṅgaṃ pīḍyanti sma tāni mama hṛdayaṃ ca /",
  "S04bsu035_u:2208": "[Bagchi_117]",
  "S04bsu035_u:2209": "yathā nimittaṃ yādṛśa na bhūya paśyāmi darśanaṃ priyasutāna //",
  "S04bsu035_u:2210": "Suv_19.40 putrāṇāṃ me vijāna dadāhi mama jīvitaṃ kṣemaṃ kuruṣva /",
  "S04bsu035_u:2211": "svapno mayā dṛṣṭastrayo mama kapotasutāni yo 'sya tṛtīyamahaṃ kapotasutaṃ priyamanā //",
  "S04bsu035_u:2212": "Suv_19.41 śyenastatra praviṣṭaḥ śyenenāpahṛtaṃ kapotakaṃ ca svapnāntare ca /",
  "S04bsu035_u:2213": "mama īdṛśa śokaṃ praviṣṭiṃ hṛdaye 'smin //",
  "S04bsu035_u:2214": "Suv_19.42 atidāhaśokacintā maraṇaṃ mama bhaviṣyati na cireṇa /",
  "S04bsu035_u:2215": "putrāṇa me vijāna dadasva mama jīvitaṃ bhavānsvakāruṇyam //",
  "S04bsu035_u:2216": "Suv_19.43 smṛtīya parihīnā vinaṣṭacittā visaṃjñamanā /",
  "S04bsu035_u:2217": "sarvāntaḥpuraṇāśca karuṇasvaraṃ rodamānāḥ krandantaḥ //",
  "S04bsu035_u:2218": "Suv_19.44 dṛṣṭvā tāmagramahiṣīṃ saṃmūrcchitapatitāṃ ca tatra dharaṇīye /",
  "S04bsu035_u:2219": "samanantaraśokārttaḥ putraviyogaḥ sāmātyo rājendraḥ /",
  "S04bsu035_u:2220": "amātyāśca prayuktā jijñāsārthaṃ gatāḥ kumārāṇām //",
  "S04bsu035_u:2221": "Suv_19.45 sarvanagarāntarjanā nānāśastragṛhītotthitāḥ /",
  "S04bsu035_u:2222": "tathā āgatāścāśrumukhā rodamānāḥ pṛcchinti patheṣu taṃ mahāsattvam //",
  "S04bsu035_u:2223": "Suv_19.46 kiṃ jīvito vāṃ kva gataḥ sāṃprataṃ mahāsattvaḥ kiṃ drakṣyāmyahamadya /",
  "S04bsu035_u:2224": "manāpaṃ sattvadarśana priyamanāpaṃ na cireṇa vinaṣṭaśramam //",
  "S04bsu035_u:2225": "Suv_19.47 saśokavadanaḥ prayāti viṣaye 'smindāruṇanirdanākaraḥ /",
  "S04bsu035_u:2226": "anantāyāsasaṃkaṭāni ghoṣaḥ rājā mahārathotthāya rodamānaḥ //",
  "S04bsu035_u:2227": "Suv_19.48 śokārttaḥ siñcati saliladhāraiḥ agramahiṣīṃ ca dharaṇīye patantīṃ /",
  "S04bsu035_u:2228": "siñcati udakena yāvatsmṛtiṃ labhyate utthāya pṛcchiraṃ dīnamānasā //",
  "S04bsu035_u:2229": "Suv_19.49 kiṃ mama putrā hi mṛtā jīvanti rājā mahārathaścāgramahiṣīṃ ca /",
  "S04bsu035_u:2230": "evamevāvoca diśi vidiśāsu amātyā pārṣadyā jijñāsārthaṃ gatāḥ //",
  "S04bsu035_u:2231": "Suv_19.50 kumārāṇāṃ mā tvamatidīnamānasā bhavā hīnāyāsa śokahṛdayā /",
  "S04bsu035_u:2232": "evaṃ mahārathaśca kṣamāpayitvā tadāgramahiṣīṃ ca kampo niṣkrame //",
  "S04bsu035_u:2233": "Suv_19.51 rājakulato 'thāśrumukho rodamānaḥ śokārttaḥ amātyagaṇaparivṛttaḥ /",
  "S04bsu035_u:2234": "sudīnamanasātha dīnacakṣuśca niṣkramya nagarapurato jijñāsārthāya //",
  "S04bsu035_u:2235": "Suv_19.52 rājā putrāṇāṃ bahuprāṇinaḥ aśrumukho rodamāno dhāvati /",
  "S04bsu035_u:2236": "nirgataṃ dṛṣṭvā rājānaṃ pṛṣṭhataḥ samanubuddho 'tha samanantaraniṣkrāntaḥ //",
  "S04bsu035_u:2237": "Suv_19.53 rājā sa mahārathaḥ samanantarātpriyaputradarśanārthaṃ prekṣati /",
  "S04bsu035_u:2238": "diśatāṃ sugaulanayano dṛṣṭvānyataraṃ puruṣaṃ muṇḍitaśīrṣaṃ ca //",
  "S04bsu035_u:2239": "Suv_19.54 rudhirāliptāṅga pāṃśulaśarīraṃ aśrumukhaṃ rodamānaṃ gacchantam /",
  "S04bsu035_u:2240": "dāruṇaśokārttaḥ mahārathasya hṛdayastho 'śrumukho rodamānaḥ //",
  "S04bsu035_u:2241": "Suv_19.55 sthita ūrdhvabāhuśca krandantaḥ athānyatamo 'mātyastvarāgatya /",
  "S04bsu035_u:2242": "śīghrabhārādupasaṃkramya nṛpate rājño mahārathasya āvaciṃsu //",
  "S04bsu035_u:2243": "Suv_19.56 mā śokacittastvaṃ bhava nṛpate tiṣṭhanti te putrāḥ priyamanāpāḥ /",
  "S04bsu035_u:2244": "na cireṇāgamya iha tavāntike drakṣyasi tvaṃ putravaraṃ manāpam //",
  "S04bsu035_u:2245": "Suv_19.57 muhūrtamātramabhigamya - - rājño dvitīyo 'mātya āgatastataḥ /",
  "S04bsu035_u:2246": "rajo 'vakīrṇo malavastraprāvṛtaḥ sāśrumukho rājānamidamabravīd //",
  "S04bsu035_u:2247": "Suv_19.58 dvai ca te putrai mahānṛpendra tiṣṭhataḥ śokānalasaṃpradīptau /",
  "S04bsu035_u:2248": "ekastavo putravaro na dṛśyeta nṛpa grasto mahāsattva anityatayā //",
  "S04bsu035_u:2249": "Suv_19.59 dṛṣṭvā ca vyāghrīmaciraprasutāṃ svīyāñca putrānupabhoktukāmām /",
  "S04bsu035_u:2250": "teṣāṃ mahāsattva varakumāro mahānta kāruṇya balaṃ janetvā //",
  "S04bsu035_u:2251": "Suv_19.60 bodhau ca kṛtvā praṇidhimudārāṃ sarvāṃśca sattvāniha bodhayiṣye /",
  "S04bsu035_u:2252": "taṃ bodhiṃ gambhīramudāramiṣṭvā anāgate 'dhvani ahaṃ spṛśeyam //",
  "S04bsu035_u:2253": "Suv_19.61 patito mahāsattvo giri taṭatu so 'gre sthito vyāghryaḥ kṣudhābhibhūtāyāḥ /",
  "S04bsu035_u:2254": "muhūrta nirmāsakṛtaḥ sa aṅgaṃ ca asthāvaśeṣaṃ kṛtaḥ rājaputraḥ //",
  "S04bsu035_u:2255": "Suv_19.62 evaṃ ca śrutvā sa vacaḥ sudhāreṃ saṃmūrcchito rāja mahārathaśca /",
  "S04bsu035_u:2256": "patitaśca dharaṇīya vinaṣṭacittaḥ śokāgninā prajvalitaḥ sudāruṇā //",
  "S04bsu035_u:2257": "Suv_19.63 āmātyapārṣadya karuṇāsvararodamānā śokārta siñcantite jalena /",
  "S04bsu035_u:2258": "sarve sthitā ūrdhvabāhuśca sa kandamānāḥ tṛtīyo 'mātyo nṛpamabravīt //",
  "S04bsu035_u:2259": "Suv_19.64 dṛṣṭau mayādya ubhau kumārau samucchatau tatra mahāvane 'smin /",
  "S04bsu035_u:2260": "patitau dharaṇyāṃ ca vinaṣṭacittau asmābhirudakena ca siñcitāni //",
  "S04bsu035_u:2261": "Suv_19.65 yāvatsmṛtiṃ labhyate punaḥ sthitau hi ādīpta paśyanti diśaścatastraḥ /",
  "S04bsu035_u:2262": "muhūrta tiṣṭhanti patanti bhūmau kāruṇasvareṇa paridevayanti //",
  "S04bsu035_u:2263": "[Bagchi_121]",
  "S04bsu035_u:2264": "Suv_19.66 tā ūrdhvabāhu satataṃ sthihanti varṇamudīrantayorbhrātarasya",
  "S04bsu035_u:2265": "sa caiva rājā hṛdi dīnacittaḥ putraviyogātsuvikṣiptacittaḥ //",
  "S04bsu035_u:2266": "Suv_19.67 śokapraviddhaḥ paridevayitvā evaṃ hi rājā paridevayanti /",
  "S04bsu035_u:2267": "ekaśca me putra priyamanāpaḥ grasta kaniṣṭho vanarākṣasena //",
  "S04bsu035_u:2268": "Suv_19.68 mā me imau anya ca dvau hi putra śokāgninā jīvitasaṃkṣayaṃ vrajet /",
  "S04bsu035_u:2269": "yannūna haṃ śīghra vrajeya tatra paśyeya putrau priyadarśanau tau //",
  "S04bsu035_u:2270": "Suv_19.69 śīghreṇa yānena ca rājadhānīṃ praveśayedrājakulānta śīghram /",
  "S04bsu035_u:2271": "mā eṣā māturhi janetu kāmaṃ śokāgninā taddhṛdaya sphaṭe tat //",
  "S04bsu035_u:2272": "Suv_19.70 putrau ca dṛṣṭvā labhate praśāntiṃ na jīvitenālabhate viyogam /",
  "S04bsu035_u:2273": "rājāpi cāmātyagaṇena sārdhaṃ dvipābhirūḍho gata tatra darśitu //",
  "S04bsu035_u:2274": "Suv_19.71 dṛṣṭvā ca putrau bhrātṛnāmāhvānau karuṇāsvaraṃ krandatau āttamānā /",
  "S04bsu035_u:2275": "rājā hi tatputradvayaṃ gṛhītvā prarodamānopi puraṃ vrajitvā /",
  "S04bsu035_u:2276": "sā śīghraśīghraṃ tvaramāna svaputrāṃ devīṃ adarśetsutaputrakāmām //",
  "S04bsu035_u:2277": "Suv_19.72 ahaṃ ca sa śākyamunistathāgataḥ pūrvaṃ mahāsattvavaro babhūva //",
  "S04bsu035_u:2278": "putraśca rājño hi mahārathasya yenaiva vyāghrī sukhitā kṛtāsīt //",
  "S04bsu035_u:2279": "Suv_19.73 śuddhodano hi varapārthivendro mahāratho nāma babhūva rājā /",
  "S04bsu035_u:2280": "mahiṣī ca āsīdvaramāyadevī mahāpraṇādastatha maitriyo 'bhūt //",
  "S04bsu035_u:2281": "Suv_19.74 mahādevī āsīdatha rājaputro mañjuśrīrabhūdvīrakumārabhūtaḥ /",
  "S04bsu035_u:2282": "vyāghrī abhūttatra mahāprajāpatī vyāghrīsutā pañcaka amī hi bhikṣavaḥ //",
  "S04bsu035_u:2283_0": "atha mahārā ā mahādevī va bahuvidhakaruṇāparidevanaṃ kṛtvā bharaṇānyevamucya mahato",
  "S04bsu035_u:2283_1": "anakāyena sārdhaṃ putrasya śarīrapū āṃ kṛtvāsminpradeśe tasya mahāsattvasyeme śarīrā",
  "S04bsu035_u:2283_2": "pratiṣṭhāpitā ayaṃ saptaratnayamastūpaḥ /",
  "S04bsu035_u:2284": "tatra devena mahāsattvenāsyai vyāghryā ātmabhāvaṃ parityaktam /",
  "S04bsu035_u:2285": "evaṃ rūpaṃ ca praṇidhānaṃ karuṇayā kṛtam /",
  "S04bsu035_u:2286": "imaṃ mayā śarīrasya parideśanā 'nāgate 'dhvani gaṇanāsamatikrāntaiḥ kalpaiḥ sarvasattvānāṃ buddhakāyaṃ ca kāritā /",
  "S04bsu035_u:2287": "asmindeśane nirdiśyamāna aprameyāṇāṃ sattvānāṃ sadevamānuṣikāyāḥ pra āyāḥ anuttarāyāṃ samyaksaṃbodhau cittamutpāditam /",
  "S04bsu035_u:2288": "ayaṃ ca heturayaṃ ca pratyayaḥ /",
  "S04bsu035_u:2289": "asya stūpasyeha nidarśanatāyāḥ /",
  "S04bsu035_u:2290": "sa ca stūpo buddhādhiṣṭhānena tatraivāntardhānamanuprāpta iti //",
  "S04bsu035_u:2291": "iti śrīsuvarṇaprabhāsottamasūtrendrarāje vyāghrīparivarto nāmonaviṃśatitamaḥ //",
  "S04bsu035_u:2292": "_______________________________________________________________________",
  "S04bsu035_u:2293": "[Bagchi_123]",
  "S04bsu035_u:2294": "// Sarvatathāgatastavaparivartaḥ //",
  "S04bsu035_u:2295": "atha khalu tānyanekāni bodhisattvaśatasahasrāṇi yena suvarṇaratnākaracchatrakūṭastathāgatastenopasaṃkrāntāḥ /",
  "S04bsu035_u:2296": "upasaṃkramya tasya suvarṇaratnākaracchatrakūṭasya tathāgarasya pādau śirasā banditvaikānte sthitāni kṛtāñ alibhūtāni taṃ suvarṇaratnākaracchatrakūṭaṃ tathāgatamabhiṣṭavitsuḥ //",
  "S04bsu035_u:2297": "Suv_20.1 suvarṇavarṇo inatyaktakāya suvarṇavarṇo vyavabhāsitāṅga /",
  "S04bsu035_u:2298": "suvarṇavarṇo girivā munīndra suvarṇavarṇo munipuṇḍarīka //",
  "S04bsu035_u:2299": "Suv_20.2 sulakṣaṇairlakṣaṇa bhuṣitāṅgaṃ suvicitravyañ anavicitritāṅga /",
  "S04bsu035_u:2300": "suvirā itaṃ kāñcanasuprabhāsaṃ sunirmalaṃ saumyamivācalendrama //",
  "S04bsu035_u:2301": "Suv_20.3 brahmeśvaraṃ susvarabrahmaghoṣaṃ siṃheśvaraṃ gar itameghaghoṣam /",
  "S04bsu035_u:2302": "ṣaṣṭayaṅgavaccātasvaranirmaleśvaraṃ mayūrakalaviṅkarutasvarā itam //",
  "S04bsu035_u:2303": "Suv_20.4 sunirmalaṃ suvimalate asuprabhaṃ puṇyaṃ śatalakṣaṇasamalaṃkṛtaṃ inam /",
  "S04bsu035_u:2304": "suvimalasunirmalasāgaraṃ inaṃ sumerusarvasugaṇācitaṃ inam //",
  "S04bsu035_u:2305": "Suv_20.5 paramasattvahitānukampanaṃ paramaṃ lokeṣu sukhasya dāyakam /",
  "S04bsu035_u:2306": "paramārthasya sudeśakaṃ inaṃ parinirvāṇasukhapradeśakam //",
  "S04bsu035_u:2307": "amṛtasya sukhasya dāyakaṃ maitrībalavīrya upāyavantam /",
  "S04bsu035_u:2308": "Suv_20.6 amṛtasya sukhasya dāyakaṃ maitrībalavīrya upāyavantam /",
  "S04bsu035_u:2309": "[Bagchi_124]",
  "S04bsu035_u:2310": "na śakyaṃ sataguravasamudrasāgarabahukalpasahasrakoṭibhirekaikaṃ tava prakāśitum //",
  "S04bsu035_u:2311": "Suv_20.7 etatsaṃkṣiptaṃ mayā prakāśitaṃ kiṃ cidguṇabinduguṇārṇavodbhavam /",
  "S04bsu035_u:2312": "yacca samupacitapuṇyasaṃcayaṃ tena sattvaḥ prāpnyatu bodhimuttamām //",
  "S04bsu035_u:2313_0": "atha khalu ruciraketubodhisattva utthāyāsanādekāṃsamuttarāsaṅgaṃ prāvaritvā dakṣiṃṇa",
  "S04bsu035_u:2313_1": "ānu maṇḍalaṃ pṛthivyāṃ pratiṣṭhāpya yena bhagavāṃstenāñ aliṃ praṇamayitvā tasyāṃ",
  "S04bsu035_u:2313_2": "velāyāmimābhirgāthābhiramyastāvīt /",
  "S04bsu035_u:2314": "Suv_20.8 sa tvaṃ munīndra śatapuṇyalakṣaṇa sahasraśrīcāruguṇairalaṃkṛtam /",
  "S04bsu035_u:2315": "udāravarṇavarasaumyadarśana sahasraraśmiriva prasūyate //",
  "S04bsu035_u:2316": "Suv_20.9 anekaraśmi valanākulaprabhaṃ vicitraratnākularatnasaṃnibha /",
  "S04bsu035_u:2317": "nīlāvadātāpyavakāñcanābhaṃ vaiḍūryatāmrāraṇasphaṭikābham //",
  "S04bsu035_u:2318": "Suv_20.10 na bhāsate va ramivendraparvatān prabhāvilāsābhiranantakoṭibhiḥ /",
  "S04bsu035_u:2319": "prasīda me sendrapracaṇḍabhānunā pratapyase sattvasukhācarairiti //",
  "S04bsu035_u:2320": "Suv_20.11 prasannavarṇendriyacārudarśana ātaptarūpa anakāntarūpa /",
  "S04bsu035_u:2321": "apūrvavarṇo vira o virā ase yathaiva muktaṃ bhramarākulaprabham //",
  "S04bsu035_u:2322": "viśuddhakāruṇyaguṇairalaṃkṛtaṃ samānamaitrībalapuṇyasaṃcitam /",
  "S04bsu035_u:2323": "Suv_20.12 viśuddhakāruṇyaguṇairalaṃkṛtaṃ samānamaitrībalapuṇyasaṃcitam /",
  "S04bsu035_u:2324": "[Bagchi_125]",
  "S04bsu035_u:2325": "vicitrapūrṇairanuvyañ anārcitaṃ samādhibodhyaṅgaguṇairalaṃkṛtam //",
  "S04bsu035_u:2326": "Suv_20.13 tvayā hi prahlādakarī sukhaṃkarī śubhākaraṃ sarvasukhākarāgamam /",
  "S04bsu035_u:2327": "vicitragambhīraguṇairalaṃkṛtaṃ virocase kṣetrasahasrakoṭiṣu //",
  "S04bsu035_u:2328": "Suv_20.14 virā ase tvaṃ dyumaṇīrivāṃśubhiḥ yatho valaṃ tvaṃ gagaṇe 'rkamaṇḍalam /",
  "S04bsu035_u:2329": "meruryathā sarvaguṇairupetaḥ saṃdṛśyase sarvatrilokadhātuṣu //",
  "S04bsu035_u:2330": "Suv_20.15 gokṣīraśaṅkhakumudendusaṃnibhaḥ tuṣārapadmābhasupāṇḍura prabhaḥ",
  "S04bsu035_u:2331": "dantāvaliste mukhato virā ate sadrā ahaṃsairiva cāntarīkṣam //",
  "S04bsu035_u:2332": "Suv_20.16 tvatsaumyavakrendumukhāntare sthitaṃ pradakṣiṇāvarta sukuṇḍalīnam /",
  "S04bsu035_u:2333": "vaiḍūryavarṇaimaṇitorṇaraśmibhirvirocate sūrya ivāntarīkṣe //",
  "S04bsu035_u:2334": "iti śrīsuvarṇaprabhāsottamasūtrendrarā e sarvatathāgatastavaparivarto nāma viṃśatitamaḥ //",
  "S04bsu035_u:2335": "_______________________________________________________________________",
  "S04bsu035_u:2336": "[Bagchi_126]",
  "S04bsu035_u:2337": "// Nigamanaparivartaḥ //",
  "S04bsu035_u:2338": "atha khalu bodhisattvasaṃmuccayā nāma kuladevatā hṛṣṭatuṣṭā tasyaṃ velāyāmimābhirgāthābhirbhagavantaṃ tuṣṭāva //",
  "S04bsu035_u:2339": "Suv_21.1 namo 'stu buddhāya suviśuddhabodhaye viśuddhadharmā pratibhāmubuddhaye /",
  "S04bsu035_u:2340": "saddharmapuṇyopagatānubuddhaye bhavāgraśūnyāya viśuddhabuddhaye //",
  "S04bsu035_u:2341": "Suv_21.2 aho aho buddhamanakṣate asaṃ aho aho sāgaramerutulyam /",
  "S04bsu035_u:2342": "aho aho buddhamanantagocaraṃ audumbaraṃ puṣpamivātidurlabham //",
  "S04bsu035_u:2343": "Suv_21.3 aho aho kāruṇikastathāgataḥ śākyakulaketunarendrasūryaḥ /",
  "S04bsu035_u:2344": "yena dṛśaṃ bhāṣita sūtramuttamaṃ sarveṣu sattvāmanugrahārtham //",
  "S04bsu035_u:2345": "Suv_21.4 śānteśvaraḥ śākyamunistathāgataḥ sattvottamaḥ śāntapure praviṣṭaḥ /",
  "S04bsu035_u:2346": "gambhīraśāstā vira ā samādhiḥ yadanupraviṣṭo inabuddhagocare //",
  "S04bsu035_u:2347": "Suv_21.5 śūnyāśca kāyāstatha śrāvakāṇāṃ vihāraśūnyā dvipadottamānām /",
  "S04bsu035_u:2348": "te sarvadharmāḥ prakṛtyā ca śūnyāḥ sattvāpi śūnyātma na ātu vidyate //",
  "S04bsu035_u:2349": "Suv_21.6 nityaṃ ca nityaṃ ca ina smarāmi nityaṃ ca śocāmi inasya darśanam /",
  "S04bsu035_u:2350": "satataṃ ca nityaṃ praṇidhiṃ karomi saṃbuddha sūryasya ca darśanārtham //",
  "S04bsu035_u:2351": "Suv_21.7 sthāpyeha nityaṃ dharaṇīṣu ānu atiśokatapto 'smi inasya darśane /",
  "S04bsu035_u:2352": "rodimi kāruṇyavināyakatvaṃ abhisaṃtṛṣṇāsmi sugatasya darśane //",
  "S04bsu035_u:2353": "Suv_21.8 śokāgninā pra valito 'smi samanta nityaṃ dadāhi me darśanatoya śītalam /",
  "S04bsu035_u:2354": "sattvāḥ satṛṣṇāstava rūpadarśane prahlādayenmāṃ karuṇodakena //",
  "S04bsu035_u:2355": "Suv_21.9 kāruṇyabhāvaṃ kuru mahya nāyaka dadāhi me darśana saumyarūpaṃ /",
  "S04bsu035_u:2356": "tvayā hi trātā agadeva deśitaḥ śūnyāśca kāyastatha śrāvakāṇām //",
  "S04bsu035_u:2357": "Suv_21.10 ākāśatulyā gagaṇasvabhāvā māyāmarīcyudakacandrakalpā /",
  "S04bsu035_u:2358": "sarve ca sattvāḥ supina svabhāvā mahāntaśūnyāḥ svaya nāyakasya //",
  "S04bsu035_u:2359": "atha bhagavānāsanādutthāya brahmasvareṇāvocat /",
  "S04bsu035_u:2360": "sādhu sādhu te kuladevate śāstā dadāti sādhu te kuladevate punaśca sādhviti //",
  "S04bsu035_u:2361": "[Bagchi_128]",
  "S04bsu035_u:2362_0": "idamavocadbhagavānāttamanāste bodhisattvā bodhisattvasamuccayākuladevatāsarasvatīmahādevīpramukhā",
  "S04bsu035_u:2362_1": "sā ca sarvāvatī parṣatsadevamānuṣāsuragaruḍakiṃnaramahoragādipramukhā bhagavato bhāṣitamabhyanandanniti //",
  "S04bsu035_u:2363": "iti śrīsuvarṇaprabhāsottamasūtrendrarā e nigamanaparivarto nāmaikaviṃśatitamaḥ //",
  "S04bsu035_u:2364": "ityāryaśrīsuvarṇaprabhāsottamasūtrendrarājaḥ parisamāptaḥ //"
}