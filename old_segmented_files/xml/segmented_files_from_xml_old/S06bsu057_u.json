{
  "S06bsu057_u:0": "Ārya advayaśatikā prajñāpāramitā sūtra",
  "S06bsu057_u:1": "namo bhagavatyai āryaprajñāpāramitāyai //",
  "S06bsu057_u:2": "evaṃ mayā śrutam /",
  "S06bsu057_u:3_0": "ekasmin samaye bhagavān rājagṛhe viharatisma gṛdhrakūṭe parvate mahatā bhikṣusaṃghena",
  "S06bsu057_u:3_1": "sārdhamardhatrayodaśabhirbhikṣuśatairanekairbrahmaśakralokapālairdevanāgayakṣagandharvāsuragarūḍakinnaramahoragairūpāsakopāsikābhiḥ sārdham /",
  "S06bsu057_u:4": "tatra khalu bhagavān āyuṣmantaṃ subhūtiṃmāmantrayate sma /",
  "S06bsu057_u:5": "ye kecit subhūte śrāvakamārgaḥ śikṣitukāmena prajñāpāramitā śrotavyā udgṛhītavyā dhārayitavyā vācayitavyādeśayitavyā paryavāptavyā /",
  "S06bsu057_u:6": "ihaiva prajñāpāramitāyāmupāyakauśalya samanvāgatena bodhisattvena mahāsattvena sarvabuddhadharmasamudāgamāya yogaḥ karaṇīyaḥ /",
  "S06bsu057_u:7": "tatkasya hetoḥ?",
  "S06bsu057_u:8": "iha prajñāpāramitāyāṃ vistareṇa sarvabuddhadharmā nirdiṣṭāḥ /",
  "S06bsu057_u:9": "yatra bodhisattvena śikṣitavyam,",
  "S06bsu057_u:10": "ye kecit subhūte kuśaladharmā bodhipakṣāḥ śrāvakadharmā vā pratyeka buddhadharmā vā bodhisatvadharmā vā buddhadharmā vā /",
  "S06bsu057_u:11": "bodhipakṣāḥ śrāvakadharmāḥ pratyekabuddhadharmā bodhisatvadharmāstvaṃ te prajñāpāramitāyāmantargatāmanupraviṣṭāḥ saṃgrahasamavasaraṇaṃ gacchanti /",
  "S06bsu057_u:12": "bhagavānāha - tadyathā subhūte dānapāramiutā śīlapāramitā kṣāntipāramitā vīryapāramitā dhyānapāramitā prajñāpāramitā /",
  "S06bsu057_u:13_0": "adhyātmaśūnyatā vahirdhāśūnyatā adhyātmavahirdhāśūnyatā śūnyatā śūnyatā mahāśūnyatā",
  "S06bsu057_u:13_1": "paramārthaśūnyatā saṃskṛtaśūnyatā asaṃskṛtaśūnyatā atyanta śūnyatā anavarāgraśūnyatā",
  "S06bsu057_u:13_2": "anavakāraśūnyatā prakṛtiśūnyatā sarvadharmaśūnyatā svalakṣaṇaśūnyatā anupalambhaśūnyatā",
  "S06bsu057_u:13_3": "abhāvaśūnyatā svabhāvaśūnyatā abhāvasvabhāvaśūnyatā /",
  "S06bsu057_u:14": "catvāri smṛutyupasthānāni /",
  "S06bsu057_u:15": "catvāri samyakprahāṇāni /",
  "S06bsu057_u:16": "catvāri ṛddhipādāni /",
  "S06bsu057_u:17": "pañcendriyāṇi /",
  "S06bsu057_u:18": "pañcabalāni /",
  "S06bsu057_u:19": "saptabodhyaṅgāni /",
  "S06bsu057_u:20": "āryāṣṭāṅgikamārgāḥ //",
  "S06bsu057_u:21": "catvāri dhyānāni /",
  "S06bsu057_u:22": "catvāri pramāṇāni /",
  "S06bsu057_u:23": "catasra ārūpyasamāpattayaḥ /",
  "S06bsu057_u:24": "aṣṭau vimokṣāḥ /",
  "S06bsu057_u:25": "navānupūrvavihārasamāpattayaḥ /",
  "S06bsu057_u:26": "sarvadhāraṇīmukhāni /",
  "S06bsu057_u:27": "daśatathāgatabalāni /",
  "S06bsu057_u:28": "catvāri vaiśāradyāni /",
  "S06bsu057_u:29": "catasraḥ pratisaṃvidaḥ /",
  "S06bsu057_u:30": "mahamaitrī mahākarūṇā /",
  "S06bsu057_u:31": "aṣṭādaśāveṇikabuddhadharmāḥ śrotāpattiphalaṃ sakṛdāgāmiphalaṃ anāgāmiphalaṃ sarvajñatā ca //",
  "S06bsu057_u:32": "iyameva subhūte kuśaladharmā bodhipakṣāḥ śrāvakadharmāḥ pratyekabuddhadharmāḥ /",
  "S06bsu057_u:33": "yatra prajñāpāramitāyāmantargatā anupraviṣṭāḥ sagrahasamavasaraṇaṃ gacchanti /",
  "S06bsu057_u:34": "subhūtirāha - aho!",
  "S06bsu057_u:35": "aho!",
  "S06bsu057_u:36": "duravagāhā vateyaṃ prajñāpāramitā /",
  "S06bsu057_u:37": "yatra hi nāma kuśaladharmā bodhipakṣāḥ śrāvakadharmāḥ pratyekabuddhadharmā bodhisatvadharmā buddhadharmā iti /",
  "S06bsu057_u:38": "yato prajñāpāramitāyāmantargatā anupraviṣṭāḥ saṃgrahasamavasaraṇaṃ gacchanti /",
  "S06bsu057_u:39": "bhagavānāha - atyantamuktatvāt subhūte prajñāpāramitā /",
  "S06bsu057_u:40": "subhūtirāha - aho!",
  "S06bsu057_u:41": "aho!",
  "S06bsu057_u:42": "duravagāhā vateyaṃ prajñāpāramitā /",
  "S06bsu057_u:43": "bhagavānāha - atyantaviśuddhatvāt subhūte prajñāpāramitā /",
  "S06bsu057_u:44": "subhūtirāha - aho!",
  "S06bsu057_u:45": "aho!",
  "S06bsu057_u:46": "duravagāhā vateyaṃ bhagavan prajñāpāramitā /",
  "S06bsu057_u:47": "bhagavānāha - atyantaśuddhatvāt subhūte prajñāpāramitā,",
  "S06bsu057_u:48": "tasmāttarhi subhūte ākāśopamā prajñāpāramitā /",
  "S06bsu057_u:49": "subhūtirāha - aho!",
  "S06bsu057_u:50": "aho!",
  "S06bsu057_u:51": "duravagāhā vateya prajñāpāramitā bhagavan abhiyuktena /",
  "S06bsu057_u:52": "bhagavānāha - evameva tadyathā vadasi /",
  "S06bsu057_u:53": "duradhimocā prajñāpāramitā anabhiyuktena parītakuśalamūlena durmedhasa anāvilena subhūtinā /",
  "S06bsu057_u:54_0": "nahi na yadyena pāpamitrasahitena pāpamitrasavargeṇa bahulena pāpamitrasamādāyena",
  "S06bsu057_u:54_1": "saddharmāntaka samanvāgatena ādikarmikeṇa atyantarūpeṇa aparipṛcchakajātīyena duṣprajñasaṃvarttanīyena",
  "S06bsu057_u:54_2": "kusīdena hīnasatvena nādhimuktena kuśaleṣu dharmeṣu anabhiyuktena tasyaiva hi subhūte",
  "S06bsu057_u:54_3": "duradhimocāṃ prajñāpāramitāmucyate /",
  "S06bsu057_u:55_0": "punaraparaṃ subhūte yaḥ kaścit kulaputro vā kuladuhitā vā imāṃ prajñāpāramitāṃ gambhīrāṃ",
  "S06bsu057_u:55_1": "bhāṣanti dhārayi vācayi deśayi paryavāpsyanti so 'tītānāgatapratyutpannānāṃ bhagavatāṃ",
  "S06bsu057_u:55_2": "buddhabodhiṃ bodhisattvā dhārayiṣyanti /",
  "S06bsu057_u:56": "tasmāttarhi subhūte adhyāśayena bhikṣavo 'nuttarāyāṃ samyaksambodhikāmenābhijñyaprajñāpāramitā udgṛhītavyā /",
  "S06bsu057_u:57": "idamavocad bhagavānnāttamanā sā ca sarvāvatī parvadīyaṃ bhagavato bhāṣitamabhinandanniti //",
  "S06bsu057_u:58": "advayaśatikā prajñāpāramitā dhāraṇī sūtra samāptā // 0 //"
}