{
  "SA15arhebt2u:0": "[Hbṭ_1]",
  "SA15arhebt2u:1": "śrīmadarcaṭaviracitā",
  "SA15arhebt2u:2": "// hetubinduṭīkā //",
  "SA15arhebt2u:3": "// namaḥ sarvajñāya //",
  "SA15arhebt2u:4": "[jinamanaskāreṇa maṅgalam /]",
  "SA15arhebt2u:5": "yaḥ sañjātamahākṛpo vyasaninaṃ trātuṃ samagraṃ janam,",
  "SA15arhebt2u:6": "puṇyajñānamayaṃ pracitya vipulaṃ hetuṃ vidhūtaśramaḥ /",
  "SA15arhebt2u:7": "kṛtsnajñeyavisarpi[nirmalataraprajñoda]yādriṃ śrito",
  "SA15arhebt2u:8": "loke hārddatamopaho jinaravirmūrdhnā namasyāmi tam // 1 //",
  "SA15arhebt2u:9": "[dharmakīrtivacasāṃ sarasatamatvakhyāpanam /]",
  "SA15arhebt2u:10": "varaṃ hi dhārmakīrteṣu carviteṣvapi carvaṇam /",
  "SA15arhebt2u:11": "niṣpīḍitāpi mṛdvī[kā nanu svādaṃ jahā]ti kim? // 2 //",
  "SA15arhebt2u:12": "[svalāghavaṃ prakhyāpya granthavivaraṇapratijñā /]",
  "SA15arhebt2u:13": "nyāyamārgatulārūḍhaṃ jagadekatra yanmatiḥ /",
  "SA15arhebt2u:14": "jayet tasya kva gambhīrā giro 'haṃ jaḍadhīḥ kva ca? // 3 //",
  "SA15arhebt2u:15": "tathāpi mandamatayaḥ santi matto ['pi kecana /",
  "SA15arhebt2u:16": "teṣāṃ kṛte] mayāpyeṣa hetubindurvibhajyate // 4 //",
  "SA15arhebt2u:17": "[ādivākyasya prayojanaprakaṭanam /]",
  "SA15arhebt2u:18": "\"parokṣe\"- tyādinā prakaraṇārambhe prayojanamāha /",
  "SA15arhebt2u:19": "tacca śrotṛjanapravṛttyartham iti kecit /",
  "SA15arhebt2u:20": "taduktam[m-",
  "SA15arhebt2u:21": "\"sarvasyaiva hi śā]strasya karmaṇo vāpi kasyacit /",
  "SA15arhebt2u:22": "yāvat prayojanaṃ noktaṃ tāvat tat kena gṛhyatām //\"",
  "SA15arhebt2u:23": "iti / tadayuktam /",
  "SA15arhebt2u:24_0": "yato 'sya prakaraṇasyedaṃ prayojanamiti [pradarśane prayo]janaviśeṣaṃ prati upāyatāṃ",
  "SA15arhebt2u:24_1": "prakaraṇasya niścityānupāye pravṛttyasambhavāt [Hbṭ_2] prekṣāvatāṃ tadarthitayā pra[karaṇaśravaṇādau",
  "SA15arhebt2u:24_2": "pravṛttiḥ] syāditi tadabhidhānasyārthavattā varṇyate /",
  "SA15arhebt2u:25": "na caitad yuktam /",
  "SA15arhebt2u:26": "yataḥ prekṣāvatāṃ pravṛttiḥ prayojanārthināṃ tadupāye tadbhāvaniścayāt /",
  "SA15arhebt2u:27": "yathā kṛṣīva[lādīnāṃ sasyā]dyupāye bījādāvabījādivivekenāvadhṛtabījādibhāvānām /",
  "SA15arhebt2u:28": "anyathā hyaniścitopāyānāmupeyārthināṃ pravṛttau prekṣāvattaiva hīyeta /",
  "SA15arhebt2u:29": "upeye tu [pramā]ṇavyāpārāsambhavādaniścaye 'pi vivecitopāyāḥ pratibandhavaikalyayorasambhave &#8216;",
  "SA15arhebt2u:30": "yogyametadvivakṣitaṃ kāryaṃ niṣpādayitum';",
  "SA15arhebt2u:31": "iti saṃ[bhāvanayā pravṛttau] prekṣāvattāto na hīyeran /",
  "SA15arhebt2u:32": "niścayaśca pramāṇādeva /",
  "SA15arhebt2u:33": "na ca prayojanavākyasya prāmāṇyamasti,",
  "SA15arhebt2u:34": "śābdānāṃ bahirarthe pratibandhābhāvāt /",
  "SA15arhebt2u:35": "vivakṣāyāṃ [tasya prāmāṇye 'pi yathā] vastupravṛttiniyamābhāvāt na tataḥ prakaraṇasya prayojanavise(śe)",
  "SA15arhebt2u:36": "ṣaṃ prati upāyatāniścayaḥ samasti /",
  "SA15arhebt2u:37": "na hi ye yathā yamarthaṃ vivakṣanti te tathaiva tamanu[tiṣṭhanti vi]saṃvādanābhiprāyāṇāmanyathābhidhāyānyathāpravṛttidarśanālloke sarvatrānāśvāsāt /",
  "SA15arhebt2u:38": "prayojanaviśeṣopanyāsāt prakaraṇasya tadupāyatā[viṣaye saṃśayaḥ ja]nyate tatastadbhāvanirdhāraṇāya kṛṣīvalāderiva bījādyavadhṛtaye pravṛttiryukteti cet; na,",
  "SA15arhebt2u:39": "prayojanaviśeṣopāyatāsaṃśayasya tadabhidhā[nāt prāgapi] bhāvāt /",
  "SA15arhebt2u:40": "tatsādhakabādhakapramāṇābhāve tasya nyāyaprāptatvāt /",
  "SA15arhebt2u:41": "anumānādivyutpattyarthānāṃ ca prakaraṇānāṃ darśanāt kimasyānumā[navyutpādanaṃ pra]yojanamanyaddhā,",
  "SA15arhebt2u:42": "na vā kiñcidapītyevaṃrūpaśca saṃśayaḥ prāk pravartamānaḥ kena nivāryeta /",
  "SA15arhebt2u:43": "api ca kimidaṃ niṣprayojanam,",
  "SA15arhebt2u:44": "uta prayojana[vat,",
  "SA15arhebt2u:45": "athāsmadabhima]tena vā prayojanena tadvaditi jijñāsoḥ pravṛttisambhave vyartha eva prayojanavākyopanyāsaḥ /",
  "SA15arhebt2u:46": "tasmād &#8216;yat prayojanarahitaṃ vākyam,",
  "SA15arhebt2u:47": "tadartho vā,",
  "SA15arhebt2u:48": "na tat prekṣāvatārabhyate kartuṃ pratipādayituṃ vā /",
  "SA15arhebt2u:49": "tadyathā [Hbṭ_3] daśadāḍimādivākyaṃ kākadanta[parīkṣā ca /",
  "SA15arhebt2u:50": "niṣprayojanaṃ cedaṃ] prakaraṇaṃ tadartho vā';",
  "SA15arhebt2u:51": "iti vyāpakānupalabdhyā pratyavatiṣṭhamānasya tadasiddhatodbhāvanārthamādau prayojanavākyopanyāsaḥ /",
  "SA15arhebt2u:52": "[prakaraṇatadabhidheyayoḥ prayojanacintā /]",
  "SA15arhebt2u:53": "tatra \"tadyutpādanārtham\" iti vākyena svayamasya prakaraṇasya prayojanamāha /",
  "SA15arhebt2u:54": "yathāsvamabhidheyapratītirhi vākyasya prayojanam /",
  "SA15arhebt2u:55": "taccehāsti padānāmavāntaravākyānāṃ ca parasparasaṃsargāt samāsārthapratīteḥ /",
  "SA15arhebt2u:56": "tathā hi- anumānamatra prakaraṇe vyutpādyata iti tad abhidheyam /",
  "SA15arhebt2u:57": "tasyaiva tacchabdena sambandhāt /",
  "SA15arhebt2u:58": "yadyapi parokṣārthapratipattau gu[ṇabhūtamanu]mānaṃ tathāpi vakturabhiprāyānuvidhāyitayā śabdavṛtteḥ tacchabdena parāmṛśyate /",
  "SA15arhebt2u:59": "anyathā pradhānasaṃsparso(rśo)",
  "SA15arhebt2u:60": "pi kathaṃ syāt? /",
  "SA15arhebt2u:61": "śabdānāṃ sva[bhāvataḥ] sambaddhā(ndhā)yogāt /",
  "SA15arhebt2u:62": "\"pakṣadharma\" ityādinā cānumānasyaiva vyutpādanāt /",
  "SA15arhebt2u:63": "tasya vyutpatti [raviparītasvarū]papratītirasya prakaraṇasya prayojanam,",
  "SA15arhebt2u:64": "tatsādhyatvāt /",
  "SA15arhebt2u:65": "ata eva cānumānavyutpattiviṣayaṃ prakaraṇa[vyāpāraṃ pratipāda]yituṃ ṇicā nirdiśati- \"tadvayutpādanārtham\" iti /",
  "SA15arhebt2u:66": "tataśca prakaraṇaprayojanayoḥ sādhyasādhanalakṣaṇaḥ sambandho 'pyukto bhavati /",
  "SA15arhebt2u:67": "yadyapi śabdavṛttenā[numānavyutpattivi]ṣayasya prakaraṇavyāpārasya prādhānyaṃ tathāpi vastuvṛttena vyutpattereva pradhānatā tasyāstatsādhyatvāt /",
  "SA15arhebt2u:68": "itarasya ca tadupāyatvenāpradhānatvāt /",
  "SA15arhebt2u:69": "tasmādanumānavyutpatti reva prayojanatayā pratīyate na prakaraṇavyāpāra iti /",
  "SA15arhebt2u:70": "\"parokṣārthaprati[patteḥ amumānāśraya]tvāt\" ityanena tu prakaraṇārthasyānumānalakṣaṇasya prayojanamāha /",
  "SA15arhebt2u:71": "na hi vākyasya svārthapratītilakṣaṇaṃ phalamastītyetā[vataiva prekṣāvān prava]rtate 'pi tu tadabhidheyārthasya puruṣārthopayogitve sati /",
  "SA15arhebt2u:72": "taccehāsti yataḥ parokṣārthasya yā pratipattiḥ- niścayaḥ- tasyā anumā[naṃ- trirūpaliṅgam] kāraṇe kāryopacārāt /",
  "SA15arhebt2u:73": "ananyopāyasādhyatāṃ darśayituṃ paramatanirāsārtham [Hbṭ_4] āśrayaḥ- kāraṇam,",
  "SA15arhebt2u:74": "anumānamāśrayo yasyeti sāmānyena vigṛhya /",
  "SA15arhebt2u:75_0": "[tadanu ca] kasyānumānāśrayatvāditi viśeṣāpekṣāyām-yadyapi parokṣārthapratipattiśabdasambandhe",
  "SA15arhebt2u:75_1": "strītvaṃ gamyate tathāpi tat padasaṃskāravelāyāṃ buddhyasaṃnihitatvāt bahiraṅgamiti",
  "SA15arhebt2u:75_2": "na strīpratyayanimittaṃ yathā bhūtamiyaṃ brāhmaṇī,",
  "SA15arhebt2u:76": "āvapanamiyamuṣṭriketi /",
  "SA15arhebt2u:77": "[sarvaparokṣapratīterliṅgajatvādevānumānatvasūcanam /]",
  "SA15arhebt2u:78": "anena ca sarvā parokṣā[rtha]pratipattiḥ pramāṇabhūtā,",
  "SA15arhebt2u:79": "anyasmāt tatpratipattyayogāt,",
  "SA15arhebt2u:80": "trirūpaliṅgāśrayaivetyuktaṃ bhavati anumānāśrayatvādeveti avadhāraṇāt /",
  "SA15arhebt2u:81": "[tataśca śabdādī]nāṃ sati prāmāṇye 'numānatā,",
  "SA15arhebt2u:82": "anyathā teṣāmapi vyutpādyatāprasaṅgo nimittasya samānatvāt /",
  "SA15arhebt2u:83": "tathā hi- sarvā parokṣārthapratipattiḥ pra[māṇabhūtā],",
  "SA15arhebt2u:84": "na svatantrā bhavati /",
  "SA15arhebt2u:85": "tasyāḥ svārthapratibandhābhāvena niyamena tatsaṃvādāyogāt /",
  "SA15arhebt2u:86": "avisaṃvādalakṣaṇatvācca pramāṇasya /",
  "SA15arhebt2u:87": "anyato 'pi [yadi syā]t sarvataḥ sarvapratipattiprasaṅgāt dharmyasambandhe 'pi sarvatra pratītiṃ janayet,",
  "SA15arhebt2u:88": "pratyāsattiviprakarṣābhāvāt /",
  "SA15arhebt2u:89": "evambhūtaśca trirūpa[liṅgamevārtho bhava]tīti sarvā parokṣārthapratipattistrirūpaliṅgajatvenānumānāt na bhidyata iti /",
  "SA15arhebt2u:90": "eṣa cārthaḥ \"pakṣadharmastadaṃśena vyāpto hetuḥ\", kasya?",
  "SA15arhebt2u:91": ", parokṣā[rthapratipatte]riti prakṛtena saṃbandhād darśitaḥ,",
  "SA15arhebt2u:92": "pakṣadharma eva tadaṃśena vyāpta eva ca parokṣārthapratipatterheturityavadhāraṇāt /",
  "SA15arhebt2u:93": "[svalakṣaṇasyaiva vastutvaṃ na sāmānyasyeti sthāpanam]",
  "SA15arhebt2u:94": "arthagrahaṇaṃ tu parokṣārthapratipatteritya[numā]nasyāpi svalakṣaṇaviṣayaṃ prāmāṇyaṃ darśayitum /",
  "SA15arhebt2u:95": "arthakriyāsamartho hyarthaḥ,",
  "SA15arhebt2u:96": "svalakṣaṇaṃ caivamātmakam /",
  "SA15arhebt2u:97": "ata eva- \"vastvadhiṣṭhānatvāt pramāṇavyavasthāyāḥ\"- [iti va]kṣyati /",
  "SA15arhebt2u:98": "anyathānumānāt tatra pravṛttirna syādarthakriyārthinaḥ /",
  "SA15arhebt2u:99": "[Hbṭ_5]",
  "SA15arhebt2u:100": "sāmānyasyāvastutve 'pi jñānamātralakṣaṇatvāt tadarthakriyāyāḥ tasyāśca tadu[tpādya]tvena siddhatvāt /",
  "SA15arhebt2u:101": "na hi jātirdāhapākādāvupayujyate,",
  "SA15arhebt2u:102": "svalakṣaṇasyaiva tatropayogāt /",
  "SA15arhebt2u:103": "tatsambandhāt tatra pravṛttiriti cet; na,",
  "SA15arhebt2u:104": "nityasyānupakāra[katvena] kenacitsambandhābhāvāt /",
  "SA15arhebt2u:105": "satyapi ca sambandhe kathamanyapratipattāvanyatra pravṛttiḥ,",
  "SA15arhebt2u:106": "atiprasaṅgāt /",
  "SA15arhebt2u:107": "samavāyasya sūkṣmatvenānavasitavivekasyāvasāyād bhrāntyā tatra pravṛttiriti cet;",
  "SA15arhebt2u:108": "evaṃ tarhi bhrāntimātramevāstu,",
  "SA15arhebt2u:109": "kimantargaḍunā sāmānyena? /",
  "SA15arhebt2u:110": "nirbbījabhrāntyayogāditi cet;",
  "SA15arhebt2u:111": "tā eva vyaktayastadekakā[ryakāriṇyo bhrānterbījam] /",
  "SA15arhebt2u:112": "varṇākṛtisamānākāraṃ hi sāmānyajñānam /",
  "SA15arhebt2u:113": "na ca sāmānyaṃ tadrūpam,",
  "SA15arhebt2u:114": "tat kathaṃ tad bhrānterbbījam /",
  "SA15arhebt2u:115": "sādṛśyanibandhanā hi bhrāntiriṣyate paraiḥ /",
  "SA15arhebt2u:116": "vyaktaya eva cā[samānajā]tīyavyāvṛttāḥ sāmānyākārajñānasvarūpāstatastā eva bhrāntibījam,",
  "SA15arhebt2u:117": "atadrūpavyāvṛttestāsu bhāvāt /",
  "SA15arhebt2u:118": "vastubhūtasya tu sāmānyasya sambandha[āsaṃbhave]na tāsu bhāvāyogācca /",
  "SA15arhebt2u:119": "yaistu vyaktyātmakameva sāmānyaṃ kalpitaṃ taiḥ svalakṣaṇaviṣayamanumānasya prāmāṇyamabhyupagatameva bhavati /",
  "SA15arhebt2u:120": "svalakṣaṇātmakaṃ tu sāmānyaṃ kathamanumāne pratibhāsate iti cintyam /",
  "SA15arhebt2u:121": "na ca vyaktirūpamapāsyāparaṃ sāmānyasya rūpamiṣyate,",
  "SA15arhebt2u:122": "vaiśeṣikadarśanopagamaprasaṅgāt / ...........................................................................................................",
  "SA15arhebt2u:123": "[Hbṭ_6]",
  "SA15arhebt2u:124": "[1. hetoḥ sāmānyanirūpaṇam /]",
  "SA15arhebt2u:125": "[1. hetostritvena vyāptiḥ kathaṃ phaliteti carcā /]",
  "SA15arhebt2u:126": ".............hi kathitam /",
  "SA15arhebt2u:127": "tatra kāryasvabhāvayorvidhisādhanatvānna pratiṣedhe sādhye vyāpāraḥ /",
  "SA15arhebt2u:128": "anupalabdhito 'pi na hetvantarābhāvaniścayo yataḥ sā caturddhāvasthitā svabhāva[kāraṇa]vyāpakānupalabdhayo viruddha vidhiśceti /",
  "SA15arhebt2u:129": "tulyayogyatārūpasyaikajñānasaṃsargiṇaḥ svabhāvānupalabdhiranyopalabdhirūpā abhāvavyavahāraheturiṣyate /",
  "SA15arhebt2u:130": "na [ca hetvan]taramatyantābhāvatayopagatamanukrāntarūpam,",
  "SA15arhebt2u:131": "yadi hi syāddeśādiniṣedha evāsya syāt nātyantābhāvaḥ /",
  "SA15arhebt2u:132": "kāraṇavyāpakānupalabdhī tu siddhe kārya[kāraṇa]vyāpyavyāpakabhāve bhavataḥ /",
  "SA15arhebt2u:133": "na ca hetvantaretyantāsattayāṅgīkṛte prakāro 'yaṃ sambhavati /",
  "SA15arhebt2u:134": "tat kathaṃ te tadabhāvaṃ gamayiṣyataḥ /",
  "SA15arhebt2u:135": "virodho 'pyavikala[kāraṇasya] bhavato 'nyabhāve 'bhāvādavagamyata iti viruddhopalabdhirapyasambhavinī /",
  "SA15arhebt2u:136": "sambhave vā kāraṇānupalabdhyādīnāṃ kathamatyantaniṣedhaḥ?",
  "SA15arhebt2u:137": "ityāśaṅkayāha- \"hetvābhāsāstato 'pare\" iti /",
  "SA15arhebt2u:138": "\"tataḥ\" trividhāddhetoḥ \"apare\" anye \"hetvābhāsāḥ\" yatastatastridhaiva sa iti /",
  "SA15arhebt2u:139": "evaṃ manyate- iha yad yatra niyamyate [taddhi]paryayeṇa tadvipakṣasya vyāptau sa niyamaḥ siddhyati /",
  "SA15arhebt2u:140": "yathā yat sat tat kṣaṇikameveti sattvasya kṣaṇikeṣu niyama ucyamānaḥ sattvaviparyayeṇā[sa]ttvena kṣaṇikavipakṣasyākṣaṇikasya vyāptau siddhyati /",
  "SA15arhebt2u:141": "evamihāpi tritve heturniyamyamāno hetuviparyayeṇa hetvābhāsatvena trisaṃkhyābā[hyasyārtha]sya vyāptau trisaṃkhyāyāmeva niyato bhavati /",
  "SA15arhebt2u:142": "tatastrividhahetuvyatiriktānāmarthānāṃ hetvābhāsatāṃ darśayati /",
  "SA15arhebt2u:143": "tena svabhāvaviruddhopalabdhyā [kārya-sva]bhāvānupalambhavyatiriktānāmarthānāṃ hetutvābhāvaniścaya iti /",
  "SA15arhebt2u:144": "hetutadābhāsayośca parasparaparihārasthitalakṣaṇatayaiva virodho [hetula]kṣaṇapratītikāla [Hbṭ_7] eva pratipannaḥ /",
  "SA15arhebt2u:145": "tadātmaniyatapratibhāsajñānādeva tadviparītasyānyatayā tadābhāsatāpratīteḥ,",
  "SA15arhebt2u:146": "parasparamitaretararūpābhāva[niśca]yāt /",
  "SA15arhebt2u:147": "tatra trividhahetuvyatirikteṣvartheṣu hetvābhāsatvamupalabhyamānaṃ svaviruddhaṃ hetutvaṃ nirākaroti /",
  "SA15arhebt2u:148": "te ca hetutrayabāhyā arthā nātyantāsatta[yopa]gatā nāpi hetutvaṃ teṣu niṣidhyamānaṃ,",
  "SA15arhebt2u:149": "kevalaṃ vyāmohāt hetutvamanyatra prasiddhameva tatrāropitamāśaṅkitaṃ vā tadviruddhopalambhādapasāryate /",
  "SA15arhebt2u:150": "tat kimucyate- \"[atyantāsaṃbha]vinaḥ kathaṃ virodhaḥ\" iti /",
  "SA15arhebt2u:151": "na ca sahānavasthānalakṣaṇa eva virodho yena tannyāyaḥ sarvatropavarṇyeta /",
  "SA15arhebt2u:152": "nāpi yad yatra pratiṣidhyate tasya tatraiva viro[dhaḥ prati]pattavyo yena \"kathamasataḥ kenacid virodhagatiḥ?",
  "SA15arhebt2u:153": "\" iti codyeta /",
  "SA15arhebt2u:154": "na hi nātra śītasparśo 'gneriti sādhyadharmiṇyeva śītasparśasyāgninā virodha[saṃba]ndho (?)",
  "SA15arhebt2u:155": "yathā tu asyānyatra pratītavirodhasyāgninā sādhyadharmiṇi niṣedhaḥ tathā hetvābhāsatvopalambhād hetutrayabāhyeṣvartheṣu hetutvanirāsaḥ /",
  "SA15arhebt2u:156": "[atyantāsa]to 'pi ca lākṣaṇiko virodhaḥ pratīyate yathā kṣaṇikatvenākṣaṇikatvasya tasya vastuni kvacidapyasambhavāt,",
  "SA15arhebt2u:157_0": "bhāvena vā yadvadabhāvasya sarva[śaktivirahala]lakṣaṇasyetyalaṃ durmativiṣpanditeṣvatyādareṇeti",
  "SA15arhebt2u:157_1": "sthitametat- tritve hetutvaṃ niyamyamānaṃ [tadviparyayasyā] 'pi ca vyāptau satyāṃ",
  "SA15arhebt2u:157_2": "tatra niyataṃ bhavatītyabhiprāyavatā viparyayavyāptiṃ pradarśayitumidamuktam- \"hetvābhāsa(sā)",
  "SA15arhebt2u:158": "stato 'pare\" iti /",
  "SA15arhebt2u:159": "[2. trividhabāhyārthānāṃ hetvābhāsatvena vyāpteścarcā /]",
  "SA15arhebt2u:160_0": "tatraitatsyāt- kṣaṇikavipakṣa[sya sattva]viparyayeṇa vyāptirbādhakapramāṇavaśādavasitā",
  "SA15arhebt2u:160_1": "iha tu trisaṅkhyābāhyānāmarthānāṃ hetvābhāsatvena vyāptiḥ katareṇa pramāṇenāvasitetya",
  "SA15arhebt2u:160_2": "[trāha]- \"avinābhāvaniyamāt\" iti /",
  "SA15arhebt2u:161": "trividhahetuvyatirikte liṅgatayopagate śaṅkayamāne vā vastuni pakṣadharmatāsadbhāve 'pyavinābhāvābhāvā[dityarthaḥ] /",
  "SA15arhebt2u:162": "[Hbṭ_8] tathā ca vakṣyati- \"na sa trividhāddhetoranyatrāstītyatraiva niyata ucyate\" iti /",
  "SA15arhebt2u:163": "avinābhāvavaikalyaṃ ca hetvābhāsatvenāsiddhaviruddhānaikāntikasāmānya[dharme]ṇa vyāptaṃ prameyatvādau niścitamiti hetvābhāsatve sādhye 'vinābhāvavaikalyaṃ svabhāvahetuḥ /",
  "SA15arhebt2u:164": "avinābhāvavaikalyaṃ ca trividhahetuvyatiriktatvādeva [tadanyeṣāṃ] [vyāpa]kānupalabdhitaḥ siddham /",
  "SA15arhebt2u:165": "tathā hi- tādātmyatadutpattibhyāmavinābhāvo vyāptaḥ,",
  "SA15arhebt2u:166": "tayostatrāvaśyaṃbhāvāt /",
  "SA15arhebt2u:167": "tasya ca tayoreva bhāvādatatsvabhāvasyātadutpatteśca [tadanāyattata]yā tadavyabhicāraniyamābhāvāt / taduktam-",
  "SA15arhebt2u:168": "\"kāryakāraṇabhāvādvā svabhāvādvā niyāmakāt /",
  "SA15arhebt2u:169": "avinābhāvaniyamo 'darśanānna na darśanāt //",
  "SA15arhebt2u:170": "[avaśyaṃbhāva]niyamaḥ kaḥ parasyānyathā paraiḥ /",
  "SA15arhebt2u:171": "ana(arthā)ntaranimitte vā dharme vāsasi rāgavat //\" iti /",
  "SA15arhebt2u:172": "rūpādināpi hi rasāderavinābhāvo na sva[taḥ kintu svakāra]ṇāvyabhicāradvāraka iti tatkāraṇotpattirevāvinābhāvanibandhanam /",
  "SA15arhebt2u:173": "anyathā tadanāyattasya tatkāraṇānāyattasya vā tenā[vinābhāvakalpa]nāyāṃ sarvasya sarvārthairavinābhāvaḥ syāt, aviśeṣāt /",
  "SA15arhebt2u:174": "ekārthasamavāyanimitto rūparasāderavinābhāva iti cet /",
  "SA15arhebt2u:175": "nanu samavāyo 'pyādhāryā[dhāra]bhūtānāmupavarṇyate /",
  "SA15arhebt2u:176": "sa cādhārādheyabhāvastadātmānupakāretiprasaṅgato na sidhyatītyekasāmagryadhīnataivaikārthasamavāyo['vase]yaḥ /",
  "SA15arhebt2u:177": "anyo vā vastubhūtaḥ saṃbandho 'sambhavī tathā sambandhaparīkṣāyāṃ vistarataḥ śāstrakṛtā pratipādimeveti tata evāvadhāryam /",
  "SA15arhebt2u:178": "asa - - na vā [Hbṭ_9] ja(nanvasatyapi ja)",
  "SA15arhebt2u:179": "nyajanakabhāve,",
  "SA15arhebt2u:180": "tādātmye vā,",
  "SA15arhebt2u:181": "tenaivāvinābhāvo nānyenetyatra vastusvabhāvairevottaraṃ vācyam ye evaṃ bhavanti nāsmābhiḥ,",
  "SA15arhebt2u:182": "ke[valaṃ vayaṃ draṣṭāra] iti cet;",
  "SA15arhebt2u:183": "ākasmikastarhi sa vastūnāṃ svabhāva iti na kasyacinna syāt /",
  "SA15arhebt2u:184": "na hyahetorddeśakāladravyaniyamo yuktaḥ /",
  "SA15arhebt2u:185": "[taddhi kiñcit kvacidupa]nīyeta na vā yasya yatra kiñcidāyattamanāyattaṃ vā /",
  "SA15arhebt2u:186": "anyathā viśeṣābhāvādiṣṭadeśakāladravyavadanyadeśādibhāvaḥ ke[na vāryeta viśeṣābhāvāt /",
  "SA15arhebt2u:187": "tato ya]dyenāvinābhūtaṃ dṛśyate tasya tenāvyabhicārakāraṇaṃ tattvacintakairabhidhānīyam,",
  "SA15arhebt2u:188": "na tu pādaprasārikāvalambanīyā /",
  "SA15arhebt2u:189": "taccāvyabhicārakāraṇam yathoktādanyanna yujyate iti tadvikalā na hetulakṣaṇabhāja iti / tathā cāha-",
  "SA15arhebt2u:190": "\"saṃyogyādiṣu yeṣvasti pratibandho na tādṛśaḥ /",
  "SA15arhebt2u:191": "na te hetava [ityuktaṃ] vyabhicārasya saṃbhavāt //\" iti /",
  "SA15arhebt2u:192": "atra prayogaḥ- yasya yena saha tādātmyatadutpattī na sto na sa tadavinābhāvī,",
  "SA15arhebt2u:193": "yathā prameyatvādiranityatvādinā,",
  "SA15arhebt2u:194": "na staśca kenacit tādātmyatadutpatti svabhāvakāryavyatirekiṇāmarthānāmiti vyāpakānupalabdhiḥ /",
  "SA15arhebt2u:195": "svabhāvānupalabdhistu svabhāvahetāvantarbhāviteti tasyāḥ [tādātmya]lakṣaṇa eva pratibandhaḥ /",
  "SA15arhebt2u:196": "vyāpakakāraṇānupalabdhī tu tādātmyatadutpattilakṣaṇapratibandhavaśādeva vyāpyakāryayornivṛtti sādhayataḥ /",
  "SA15arhebt2u:197": "[taduktam-",
  "SA15arhebt2u:198": "\"tasmā]t tanmātrasaṃbaddhaḥ svabhāvo bhāvameva vā /",
  "SA15arhebt2u:199": "nivartayetkāraṇaṃ vā kāryamavyabhicārataḥ //\" iti /",
  "SA15arhebt2u:200": "tadevaṃ hetulakṣaṇaṃ 1 saṃkhyāniyamaḥ 2 tadupadarśa[kaṃ ca pramāṇa]m 3 atra śloke nirdiṣṭamiti /",
  "SA15arhebt2u:201": "[3. avinābhāvaniyamādityasya prakārāntareṇa vyākhyānam]",
  "SA15arhebt2u:202": "athavā &#8216;tridhaiva saḥ';",
  "SA15arhebt2u:203": "iti sa pakṣadharmastriprakāra eva svabhāvakāryānupalambhākhyastadaṃśena vyāpto nānyaḥ /",
  "SA15arhebt2u:204": "[sa] triprakārastadaṃśena [Hbṭ_10] vyāpta eveti sambandhaḥ /",
  "SA15arhebt2u:205": "kiṃ kāraṇam? /",
  "SA15arhebt2u:206": "\"avinābhāvaniyamāt\" /",
  "SA15arhebt2u:207": "avinābhāvasya- vyāpteḥ /",
  "SA15arhebt2u:208": "trividha eva pakṣadharme niyamāt /",
  "SA15arhebt2u:209": "trividhasya ca pakṣadharmasyāvinābhāvaniyamāt /",
  "SA15arhebt2u:210": "tena ca [sva]bhāvakāryānupalambhātmakatrividhapakṣadharmavyatiriktā na tadaṃśena vyāptā iti /",
  "SA15arhebt2u:211": "trividhaśca kāryasvabhāvānupalabdhirūpaḥ pakṣadharmastadaṃśena vyāpta eveti na tasyāhetutvamityuktaṃ bhavati /",
  "SA15arhebt2u:212": "tatastrividhahetubāhyeṣvavi[nābhā]bāddhetuvyavahāraṃ kurvantaḥ,",
  "SA15arhebt2u:213": "trividhe ca hetāvavinābhāvasyāvaśyambhāvā[bhāvā]dahetutvamācakṣāṇā nirastā bhavanti /",
  "SA15arhebt2u:214": "[4. hetvābhāsalakṣaṇānabhidhānepi tatsūcanam /]",
  "SA15arhebt2u:215": "tatraitat syāt- hetvābhāsānamapi [lakṣaṇam]bhidhānīyaṃ tatra śiṣyāṇāṃ hetuvyavahāranivṛttaya ityāha \"hetvābhāsāstato 'pare\" iti /",
  "SA15arhebt2u:216": "\"tataḥ\" pakṣadharmastadaṃśena vyāpta iti hetulakṣaṇād \"apare\" a[nye ta]lakṣaṇavikalā hetvābhāsā gamyanta eveti na tallakṣaṇamucyate /",
  "SA15arhebt2u:217": "tathā hi- \"pakṣadharmaḥ\" ityukte yatra pakṣadharmatā nāsti na sa hetuḥ /",
  "SA15arhebt2u:218": "\"tadaṃśena vyāptaḥ\" iti vacane yatra tadaṃśavyāptiviraho viparyayavyāptervyāpakasya vā tatrāvaśyambhāvābhāvāt,",
  "SA15arhebt2u:219": "te heturūpavikalatayā \"hetvābhāsāḥ\" asiddhaviruddhānaikāntikā gamyanta eva /",
  "SA15arhebt2u:220_0": "tathā hi- yallakṣaṇo yo 'rthaḥ śiṣyasya vyutpāditaḥ tallakṣaṇavirahite na tadvayavahāraṃ",
  "SA15arhebt2u:220_1": "svayameva pravartayiṣyati a[tadrūpa]parihāreṇaiva tadrūpapratipatteriti na tatra",
  "SA15arhebt2u:220_2": "yatnaḥ phalavān bhavati /",
  "SA15arhebt2u:221": "yattvanyatra hetvābhāsavyutpādanaṃ tanmandabuddhīnadhikṛtya /",
  "SA15arhebt2u:222": "idaṃ tu prakaraṇaṃ vipulamatīnuddiśya praṇītam \"saṃkṣepataḥ\" iti vacanāt /",
  "SA15arhebt2u:223": "ta eva hi saṃkṣepoktaṃ yathāvadavagantuṃ kṣamāḥ na mandamatayaḥ,",
  "SA15arhebt2u:224": "teṣāṃ vistarābhidhānamantareṇa yathāvadarthapratipatterabhāvāt /",
  "SA15arhebt2u:225": "ata evārthākṣiptopanyāsapūrvakameva hetvābhāsalakṣaṇaṃ tatropavarṇitamiti /",
  "SA15arhebt2u:226_0": "tadatra vyākhyāne hetulakṣaṇaṃ 1 hetusaṃkhyāniyamaḥ 2 [Hbṭ_11] tasya ca trividhasya",
  "SA15arhebt2u:226_1": "hetutvāvadhāraṇaṃ 3 tadubhayakāraṇaṃ 4 śliṣṭanirddeśā[khyānaṃ 5] hetvābhāsalakṣaṇānabhidhānakāraṇaṃ",
  "SA15arhebt2u:226_2": "6 ceti ṣaḍarthāḥ śloke 'tra nirdiṣṭā iti /",
  "SA15arhebt2u:227": "kiñca- idamapi sādhu dṛśyate- \"tridhaiva\" kāryasvabhāvānupalabdhi[bheda]bhinnaḥ sa hetuḥ /",
  "SA15arhebt2u:228": "tathā, tridhaiva pakṣadharmānvayavyatirekarūpabhedāt \"triprakāra eva\" trirūpa eva /",
  "SA15arhebt2u:229": "tadaṃśavyāptivacanenānvayavyatirekayorabhidhānāt /",
  "SA15arhebt2u:230": "nābādhitaviṣayatvādirūpāntarayogyapi sa hetuḥ /",
  "SA15arhebt2u:231": "kutaḥ? yataḥ \"hetvābhāsāstato 'pare\" \"tataḥ\" trividhāt svabhā[vā]deḥ,",
  "SA15arhebt2u:232": "pakṣadharmādirūpatrayayogino vā \"apare\" anye saṃyogyādayo 'bādhitaviṣayatvādivyatiriktarūpavanto vā /",
  "SA15arhebt2u:233": "kasmād? /",
  "SA15arhebt2u:234": "avinābhāvasya atraiva trividha eva trirūpa eva ca hetau niyamādanyatra svabhāvādivyatirikta(kte)",
  "SA15arhebt2u:235": "rūpāntarasambhavini vā avinābhāvābhāvādityarthaḥ /",
  "SA15arhebt2u:236": "na hi svabhāvādivya[ti]rikte pratibandhanibandhanasyāvinābhāvasya saṃbhavaḥ tadvati vā rūpāntarasya /",
  "SA15arhebt2u:237": "yathā cā(ca) satyevāvinābhāve rūpāntarasya na sambhavastathā \"ṣaḍlakṣaṇa\" ityādinā vakṣyati /",
  "SA15arhebt2u:238": "[5. diṅnāgānusāreṇa pakṣaśabdasya dharmimātraparatvam /]",
  "SA15arhebt2u:239": "\"pakṣadharmaḥ\" ityatra hetulakṣaṇe 'pi kriyamāṇe yadi samudāyaḥ pakṣe(kṣo)",
  "SA15arhebt2u:240": "gṛhyate yo 'numānaviṣayastadā sarvo heturasiddhaḥ,",
  "SA15arhebt2u:241": "siddhau vānumānavaiyarthyamityāha \"pakṣo dharmī\" iti /",
  "SA15arhebt2u:242": "kathaṃ punaḥ samudāyavacanaḥ pakṣaśabdo dharmimātre vartata iti cet?",
  "SA15arhebt2u:243": "\"avayave samudāyopacārāt\" /",
  "SA15arhebt2u:244": "pakṣākhyasya hi samudāyasya dvāvavayavau dharmī dharmaśca /",
  "SA15arhebt2u:245": "tadatra dharmimātre samudāyopacārāt pakṣaśabdo vartate /",
  "SA15arhebt2u:246": "tadekadeśatvaṃ ca samudāyopacāranimittamiti na sādhyadharmiṇo 'nyatra tatprasaṅgaḥ / taduktam-",
  "SA15arhebt2u:247": "\"samudāyasya sādhyatvāt dharmamātre [ca]dharmiṇi /",
  "SA15arhebt2u:248": "amukhye 'pyekadeśatvāt sādhyatvamupacaryate // \"iti /",
  "SA15arhebt2u:249": "[Hbṭ_12]",
  "SA15arhebt2u:250": "[6. diṅnāgavyākhyāne īśvarasenākṣepastatuddhāraśca /]",
  "SA15arhebt2u:251": "tadetadācāryīyaṃ vyākhyānamīśvarasenenākṣiptaṃ parihartuṃ pūrvapakṣayannāha \"prayo[jane]\" tyādinā /",
  "SA15arhebt2u:252": "\"narte, prayojanādiṣṭraṃ(ṣṭaṃ)",
  "SA15arhebt2u:253": "mukhyaśabdārthalaṅghanam /\"",
  "SA15arhebt2u:254": "ityasati prayojane nopacāro yuktaḥ /",
  "SA15arhebt2u:255": "tato dharmidharma ityevāstviti paraḥ /",
  "SA15arhebt2u:256": "\"na\" prayojanābhāvaḥ /",
  "SA15arhebt2u:257_0": "kutaḥ? sarvaścāsau vivādāśrayo 'nyo vā dharmī yastasya pratiṣedho 'rthaḥ prayojanaṃ",
  "SA15arhebt2u:257_1": "yasyopacārasya tadbhāvastasmāt \"sarvadharmidharmapratiṣedhārthatvādupacārasya\" iti",
  "SA15arhebt2u:257_2": "prayojanābhāvādityasiddho hetuḥ /",
  "SA15arhebt2u:258": "ka evaṃ sati guṇaḥ?",
  "SA15arhebt2u:259": "iti cedāha \"evaṃ hi\" upacāre sati \"cākṣuṣatvādi\" ādigrahaṇāt &#8216;",
  "SA15arhebt2u:260": "kākasya kārṣṇyāt';",
  "SA15arhebt2u:261": "ityādi vyadhikaraṇāsiddhaṃ \"parihṛtaṃ\" hetutvena nirastaṃ \"bhavati\" /",
  "SA15arhebt2u:262": "dharmidharma iti tu sāmānye [nābhi]dhānāt teṣāmapi hetutā syāditi /",
  "SA15arhebt2u:263": "asatyupacāre dharmigrahaṇādapyetat sidhyati /",
  "SA15arhebt2u:264": "tato 'narthaka evopacāra ityāha paraḥ- \"dharmavacanenāpi\" na kevalaṃ dha[rmiva]canena /",
  "SA15arhebt2u:265": "\"dharmyāśrayasiddhau\" dharmiṇa āśrayaṇamāśrayaḥ parigrahastasya siddhistasyāṃ satyām /",
  "SA15arhebt2u:266": "kiṃ punarddharmasya dharmyākṣepanimittamiti cet?",
  "SA15arhebt2u:267": "\"parā[śrayatvā]t\"- dharmiparatantratvāt \"dharmasya\" avaśyamasau dharmiṇamākṣipati /",
  "SA15arhebt2u:268": "tato dharmivacanamatiricyamānaṃ viśiṣṭaṃ sādhyadharmiṇameva pratipādayati,",
  "SA15arhebt2u:269": "[na dharmimātram] /",
  "SA15arhebt2u:270": "syānmatam- dharmigrahaṇād viśiṣṭo 'tra dharmī kaścidabhipreta iti gamyeta /",
  "SA15arhebt2u:271": "sa tu sādhyadharmīti kutaḥ?",
  "SA15arhebt2u:272": "ityāha- \"pratyāsatte\"rnyāyāt /",
  "SA15arhebt2u:273": "pratyāsattiścātra dharmi[vacanasāmarthyāda]bhipreteti gamyate /",
  "SA15arhebt2u:274": "vyāptau tu nyāye dharmavacanenāpi dharmimātrākṣepat dharmigrahaṇavaiyarthyam /",
  "SA15arhebt2u:275": "pratyāsannatā ca sādhyadharmiṇa eva,",
  "SA15arhebt2u:276": "tatra prathamaṃ [Hbṭ_13] he[tūpa]darśanāt /",
  "SA15arhebt2u:277": "na pratyāsatteḥ sādhyadharmiparigrahaḥ /",
  "SA15arhebt2u:278": "kutaḥ? /",
  "SA15arhebt2u:279": "\"dṛṣṭāntadharmiṇo 'pi\" na kevalaṃ sādhyadharmiṇaḥ pratyāsatteḥ /",
  "SA15arhebt2u:280": "kadācid vyāptidarśanapūrvake prayoge dṛṣṭāntadharmiṇyapi prathamaṃ hetusadbhāvopadarśanāt /",
  "SA15arhebt2u:281": "yadi na pratyāsatteḥ sādhyadharmisiddhiḥ pāriśeṣyāt tarhi bhaviṣyati /",
  "SA15arhebt2u:282": "yataḥ \"tadaṃśavyāptyā\" hetubhūtayā \"dṛṣṭāntadharmiṇi\" dharmasya satva(ttva)siddheḥ /",
  "SA15arhebt2u:283": "nahi dṛṣṭāntamantareṇa hetoḥ sādhyena vyāptiḥ pradarśayituṃ śakyata iti manyate /",
  "SA15arhebt2u:284": "tato dharmigrahaṇādvayatiricyamānāt sādhyadharmiṇa eva parigrahaḥ /",
  "SA15arhebt2u:285": "\"tadaṃśena\" iti ca tacchabdena dharmavacanākṣipto dharmī sambhantsyata iti tatsambandhanārthamapi dharmigrahaṇaṃ nāśaṅkanīyam /",
  "SA15arhebt2u:286": "yatra prayojanāntaraṃ na sambhavati sa pāriśeṣyaviṣayaḥ,",
  "SA15arhebt2u:287": "dharmivacanasya tvanyadapi prayojanaṃ sambhāvyate /",
  "SA15arhebt2u:288": "tat kutaḥ pāriśeṣyāt \"dharmivacanāt sādhyadharmiparigrahaḥ\"?",
  "SA15arhebt2u:289": "iti manyamānaḥ siddhāntavādyāha- \"siddhe tadaṃśavyāptyā dṛṣṭāntadharmiṇi satva(ttve)",
  "SA15arhebt2u:290": "punarddharmiṇo vacanaṃ dṛṣṭāntadharmiṇa eva yo dharmaḥ sa heturiti niyamārthamāśaṅkayeta /",
  "SA15arhebt2u:291": "tataśca cākṣuṣatvādaya eva hetavaḥ syuḥ,",
  "SA15arhebt2u:292": "na kṛtakatvādaya iti aniṣṭameva syāt tasmādupacāraḥ kartavyaḥ\" iti /",
  "SA15arhebt2u:293": "kiṃ punastarkaśāstra dṛṣṭaṃ kvacit niyamārthavacanamitya āha- \"dṛṣṭaṃ sajātīya eva\" ityādi /",
  "SA15arhebt2u:294": "\"tatra yaḥ san sajātīye-\" [nyāyamukha 7] ityatrācāryīye hetulakṣaṇe &#8216;",
  "SA15arhebt2u:295": "sajātīya e[va] satva(ttva)",
  "SA15arhebt2u:296": "mi'tyavadhāraṇena siddhe 'pi hetorvyatireke /",
  "SA15arhebt2u:297": "kutra? /",
  "SA15arhebt2u:298": "sādhyābhāve /",
  "SA15arhebt2u:299": "yadetat \"asaṃstadatyaye\" [nyāyamukha 7] iti asatva(ttva)",
  "SA15arhebt2u:300": "vacanaṃ tanniyamārthamācāryeṇa vyākhyāta[m a]satyeva nāstitā yathā syāt nānyatra na viruddha iti /",
  "SA15arhebt2u:301": "tathehāpi dharmivacanaṃ tatraiva bhāvaniyamārthamāśaṅkayeta /",
  "SA15arhebt2u:302": "kadā? siddhe 'pi dṛṣṭāntadharmiṇi [sa]tve(ttve) /",
  "SA15arhebt2u:303": "kutaḥ? tadaṃśavyāptivacanāt /",
  "SA15arhebt2u:304": "[Hbṭ_14] kva bhāvaniyamārtham?",
  "SA15arhebt2u:305": "\"[ta]traiva\" dṛṣṭāntadharmiṇi,",
  "SA15arhebt2u:306": "sati cāśaṅkāsambhave /",
  "SA15arhebt2u:307": "kutaḥ? /",
  "SA15arhebt2u:308": "pāriśeṣyāt sādhyadharmiparigrahaḥ /",
  "SA15arhebt2u:309": "nanu apakṣadharmasyāhetutvāt na niyamārthatāśaṅkā /",
  "SA15arhebt2u:310": "tathā hi- sādhyadharmeṇa vyāpto 'pi dharmo yadi kvacid dharmiṇyupalabhyeta tadā tatraiva svavyāpakapratītiṃ janayet nānyatra [pratyā]sattiviprakarṣābhyāṃ yathākramam /",
  "SA15arhebt2u:311": "anupalavdhastu kvacid dharmiṇi kathaṃ gamakaḥ? /",
  "SA15arhebt2u:312": "tathābhāve vā sarvatra svavyāpakaṃ gamayet pratyāsattiviprakarṣābhāvāde[vetyata] āha- \"tasmāt sāmarthyāt\" ityādi /",
  "SA15arhebt2u:313": "yadidamanantaraṃ sāmarthyaṃ samupavarṇitam āsmāt sāmarthyādarthasya sādhyadharmiparigrahalakṣaṇasya bhavati pratīti[rpa]ṭudhiyāṃ śrotṛṇām,",
  "SA15arhebt2u:314": "kintvaśabdakamarthaṃ svayamanusaratāṃ pratipattigauravaṃ syāt /",
  "SA15arhebt2u:315": "tadupacāramātrāt svayamaśabdakārthābhyūharahitād dharmidharma ityane [na pa]kṣadharma iti \"samānanirddeśāt [pratipattigauravaṃ ca] parihṛtaṃ bhavati /",
  "SA15arhebt2u:316": "\" \"pratipattigauravaṃ ca\" iti &#8216;",
  "SA15arhebt2u:317": "ca'śabdenaitadāha- ye paropadeśamākāṅkṣanti tairayamartho lakṣaṇa[vaca]nād boddhavya iti /",
  "SA15arhebt2u:318": "yathālakṣaṇaṃ pratīterapakṣadharmo na heturiti kutaḥ?",
  "SA15arhebt2u:319": "iyamāśaṅkā /",
  "SA15arhebt2u:320": "tatasteṣāṃ lakṣaṇānusāriṇāṃ niyamāśaṅkāparihārārthaṃ copacārakara[ṇami]ti /",
  "SA15arhebt2u:321": "[7. pakṣadharma ityatra niyamavyavasthā /]",
  "SA15arhebt2u:322": "iha vyavacchedaphalatvāt śabdaprayogasyāvaśyamevāvadhārayitavyam /",
  "SA15arhebt2u:323": "ṣaṣṭhīsamāsācca pakṣadharma ityatra nānyaḥ samāsaḥ sambhavati /",
  "SA15arhebt2u:324": "tathā ca pakṣasyaiva dharma [i]tyevamavadhāraṇāt tadaṃśavyāptirvirudhyata iti viruddhalakṣaṇatāmudbhāvayannāha \"pakṣasya dharmatve tvaṃ(taṃ)",
  "SA15arhebt2u:325": "pakṣaṃ viśeṣaṇamanyato vyavacchedakamapekṣata\" iti \"tadviśeṣaṇāpekṣasya\" dharmasya \"anyatra\" pakṣīkṛtādanyasmin sapakṣe \"ananuvṛttiḥ\" /",
  "SA15arhebt2u:326": "tathā hi- yaḥ pakṣeṇa viśeṣyate sa pakṣasyaiva bhavati nānya[sya] /",
  "SA15arhebt2u:327": "yathā- yo devadattasya putraḥ sa tasyaiva putro na yajñadattasyāpi /",
  "SA15arhebt2u:328": "[Hbṭ_15] tato 'nyatrānanuvṛtteḥ \"asādhāraṇatā\"- sādhāraṇatā na syāt /",
  "SA15arhebt2u:329": "tadaṃ śavyāptivirodha [i]ti yāvat /",
  "SA15arhebt2u:330": "sādhāraṇatāyāstva(yāśca)",
  "SA15arhebt2u:331": "tadaṃśavyāptyā pratipādanāt /",
  "SA15arhebt2u:332": "tato yadi pakṣadharmo na ta[daṃśe]na vyāptiḥ,",
  "SA15arhebt2u:333": "atha tadaṃśavyāptirna pakṣadharma iti vyāhataṃ lakṣaṇamiti /",
  "SA15arhebt2u:334": "nanu ca tadaṃśavyāptirnāma sādhyadharmasya vyāpakasya tatra hetau sati tadādhāradharmiṇi bhāva,",
  "SA15arhebt2u:335": "eva,",
  "SA15arhebt2u:336": "vyāpyasya vā hetostatraiva vyāpake sādhyadharme satyeva bhāva iti svasādhyāvinābhāvalakṣaṇā vakṣyate /",
  "SA15arhebt2u:337": "na cānayāvaśyaṃ pakṣīkṛtādanyatra vṛttirākṣipyate,",
  "SA15arhebt2u:338": "yato lakṣaṇavyāghāta āśaṅkyeta /",
  "SA15arhebt2u:339": "tathā hi- tatraiva pakṣīkṛte satyeva sādhyadharme heturvartamānastadaṃśavyāptiṃ pratipadyata eva /",
  "SA15arhebt2u:340": "yaiva cāsya sādhyadharmiṇi svasādhyāvinābhāvitā saiva gamakatve nibandhanaṃ nānyadharmiṇi /",
  "SA15arhebt2u:341": "sa ca svasādhyāvinābhāvaḥ pratibandhasādhakapramāṇanibandhanaḥ,",
  "SA15arhebt2u:342": "na sapakṣe kvacid bahulaṃ vā sahabhāvamātradarśananibandhanaḥ /",
  "SA15arhebt2u:343": "na hi lohalekhyaṃ vajram pārthivatvāt kāṣṭhādivat iti tadanyatra pārthivatvasya lohalekhyatāvinābhāvo 'pi tathābhāvo bhavati /",
  "SA15arhebt2u:344": "yadi ca pakṣīkṛtādanyatraiva vyāptirādarśayitavyeti niyamastadā satvaṃ(ttvaṃ)",
  "SA15arhebt2u:345": "kathaṃ kṣaṇikatāṃ bhāveṣu pratipādayet? /",
  "SA15arhebt2u:346": "yo hi sakalapadārthavyāpinīmākṣa(nīṃ kṣa)",
  "SA15arhebt2u:347": "ṇīkatāmicchati taṃ prati kasyacit [sa]pakṣasyaivābhāvāt /",
  "SA15arhebt2u:348": "yadapi kaiścit jvālādeḥ kṣaṇikatvamabhyupagamyate tadapi na pratyakṣataḥ,",
  "SA15arhebt2u:349": "kṣaṇavivekasyātisūkṣmatayānupalakṣaṇāt /",
  "SA15arhebt2u:350": "anyatraiva ca vyāptirādarśanīyā na sādhyadharmiṇyapīti ko 'yaṃ nyāyaḥ? /",
  "SA15arhebt2u:351": "evaṃ hi kālpanikatvaṃ hetulakṣaṇasya pratipannaṃ syāt,",
  "SA15arhebt2u:352": "na vastubalapravṛttatvam,",
  "SA15arhebt2u:353": "tasmāt svasādhyapratibandhād hetustena vyāptaḥ sidhyati /",
  "SA15arhebt2u:354": "sa ca viparyaye bādhakapramāṇavṛttyā sādhyadharmiṇyapi sidhyatīti na kiñcidanyatrānuvṛttyapekṣayā /",
  "SA15arhebt2u:355": "[Hbṭ_16] ata evānyatroktam- \"yat kvacid dṛṣṭaṃ tasya yatra pratibandhaḥ tadvidaḥ tasya tad gamakaṃ tatreti vastugatiḥ\" iti /",
  "SA15arhebt2u:356": "yadapi \"anumeye 'tha tattalye sadbhāvaḥ-\" ityādi lakṣaṇaṃ tatrāpi sādhyadharmavāneva sapakṣa ucyate /",
  "SA15arhebt2u:357": "tataḥ satyeva sādhyadharme vāstītyevaṃparametat /",
  "SA15arhebt2u:358": "tataśca taddharmaṇaḥ sādhyadharmiṇo 'pi vāstavaṃ sapakṣatvaṃ na vyāvartate /",
  "SA15arhebt2u:359": "sādhyatveneṣṭatayecchāvyavasthitalakṣaṇena pakṣatvena tasya nirākartumaśakyatvāt /",
  "SA15arhebt2u:360": "tasmāt tadaṃśavyāptivacanena svasādhyāvinābhāvitvasya pratibandhanibandhanasyānyathā tadayogādabhidhānānnāvaśya manyatra vṛttirākṣipteti,",
  "SA15arhebt2u:361": "kathamidamāśaṅkitam? /",
  "SA15arhebt2u:362": "satyam, naivedamāśaṅkanīyam,",
  "SA15arhebt2u:363": "yadi sarvasya hetoḥ pakṣīkṛte eva dharmiṇi svasādhyapratibandhaḥ pramāṇato niścetuṃ śakyeta /",
  "SA15arhebt2u:364": "yathā sattvalakṣaṇasya svabhāvahetoḥ kṣaṇikatāyāṃ sādhyāyāṃ tādātmyaṃ viparyaye bādhakapramāṇavṛttyā /",
  "SA15arhebt2u:365": "kāryahetostu pa[kṣīkṛtadharmiṇā /",
  "SA15arhebt2u:366": "kasyacit svabhāvahetoḥ] pratyakṣānupalambhasādhanaḥ pratibandhaḥ kathaṃ parokṣe sādhyadharme gṛhyeta? /",
  "SA15arhebt2u:367": "tasmāt tasyānyatraiva [prasiddhiriti tadviśeṣaṇāpekṣasya tatra apekṣaṇāt anya]trānanuvṛtteḥ asādhāraṇatā sambhavamātreṇāśaṅkitā /",
  "SA15arhebt2u:368_0": "tadā hyanyatrāvartamānaḥ sādhyaviparīta[vyatireka]...........................................................tadubhayabahirbhāvāyogāt",
  "SA15arhebt2u:368_1": "taddharmiṇaḥ sādhyavṛttivyavacchedābhyāṃ sarvasaṃgrahāt tatra saṃśayahetu[rbhavati /",
  "SA15arhebt2u:369": "syānmatam- kvacidāśraye sattāyāḥ prākpravṛttapūrvagṛhī]tavismṛtapratibandhasādhakapramāṇasmṛtaye 'nyatra vṛttirapekṣaṇīyā /",
  "SA15arhebt2u:370": "etat pariharati /",
  "SA15arhebt2u:371": "\"na\" ityādi /",
  "SA15arhebt2u:372": "[nānyatrānanubhavattiḥ /",
  "SA15arhebt2u:373": "kutaḥ? [Hbṭ_17] ayogo 'samba]ndhaḥ tavdyavacchedena viśeṣaṇāt pakṣasya /",
  "SA15arhebt2u:374": "na hyanyayogavyavacchedenaiva viśeṣaṇaṃ bhavati /",
  "SA15arhebt2u:375": "[kintu ayogavyavacchedenāpi /",
  "SA15arhebt2u:376": "yatra dharmiṇi dha]rmasya sadbhāvaḥ saṃdihyate tatrāyogavyavacchedasya nyāyaprāptatvāt /",
  "SA15arhebt2u:377": "atra ca dṛṣṭāntaḥ[\"yathā caitro dharnurdhara iti\" /",
  "SA15arhebt2u:378": "caitre hi dhanurdhara]tvaṃ saṃdihyate kimasti nāsti iti /",
  "SA15arhebt2u:379": "tataścaitro dhanurddhara iti tatsadbhāvapratipādikā śrutīḥ [pakṣāntaramadhanurdharatvaṃ śroturāśaṅkopasthāpitaṃ] nirākarotītyayogavyavacchedo 'tra nyāyaprāptaḥ /",
  "SA15arhebt2u:380": "parābhimatavyavacchedanirācikīrṣayāha- [\"na,",
  "SA15arhebt2u:381": "anyayogavyavacchedena viśeṣaṇāt\" anyatrānanuvṛttera]sādhāraṇateti sambandhaḥ /",
  "SA15arhebt2u:382": "atrāpi dṛṣṭānto \"yathā pārtho dhanurddhara iti\" /",
  "SA15arhebt2u:383": "sāmānyaśabdo 'pyayaṃ dha[nurdharaśabdaḥ prakaraṇasāmarthyādinā prakṛṣṭaguṇavṛttiḥ /",
  "SA15arhebt2u:384": "iha pārthe] hi dhanurddharatvaṃ siddhameveti nāyogāśaṅkā /",
  "SA15arhebt2u:385": "[tādṛ]śaṃ tu sātiśayaṃ kimanyatrāsti nāstītyanyayoga [śaṅkāyāṃ śrotuḥ yadā pārtho dhanurdhara iti ucya]te tadānyayogavyavacchedo nyāyaprāptaḥ,",
  "SA15arhebt2u:386": "pratipādyāśaṅkopasthāpitayoreva pakṣayoḥ para[sparaṃ virodhāt ekanirdeśena anyayogavyavacchedasya] nyāyabalāyātatvāt /",
  "SA15arhebt2u:387": "tadiha pakṣe 'styayaṃ dharmo na veti saṃśītau [pakṣadharma ityukte pakṣasya dharma eva nādharmaḥ /",
  "SA15arhebt2u:388": "dharmaśca āśritatvādviśeṣaṇaṃ tenāyogo vya]vacchidyate nānyayogastadaṃśavyāptyā tasya pratipādita[tvena dṛṣṭānte saṃdehābhāvāt /",
  "SA15arhebt2u:389": "\"tadaṃśaḥ\" taddharma iti] /",
  "SA15arhebt2u:390": "tacchabdena pakṣaḥ parāmṛśyate na dharmaḥ,",
  "SA15arhebt2u:391": "dharmasya dharmāsambhavāt /",
  "SA15arhebt2u:392": "aṃśaśca dharmo naikadeśaḥ,",
  "SA15arhebt2u:393": "pakṣa[śabdena dharmimātravacanāt /",
  "SA15arhebt2u:394": "na tadaṃśaḥ tasya eka]deśābhāvāditi /",
  "SA15arhebt2u:395": "[8. vyāptervyāpyavyāpakobhayadharmatvam /]",
  "SA15arhebt2u:396": "tasya pakṣadharmasya sato vyāptiḥ- yo vyāpnoti yaśca vyāpyate [tadubhayadharmatayā pratīteḥ /",
  "SA15arhebt2u:397": "yadā vyāpakadharmatayā vivakṣyate ta]dā vyāpakasya gamyasya /",
  "SA15arhebt2u:398": "tatrāta satsaptabhyarthapradhānametat nādhārapradhānam,",
  "SA15arhebt2u:399": "dharmāṇāṃ dharma[āntaratvābhāvāt /",
  "SA15arhebt2u:400": "tenāyamarthaḥ]- [Hbṭ_18] yatra dharmiṇi vyāpyamasti tatra sarvatra bhāva eva vyāpakasya svagato dharmo vyāptiḥ /",
  "SA15arhebt2u:401": "tata[śca vyāpyabhāvāpekṣayā vyāpyasyaiva vyāptatāpratītiḥ] /",
  "SA15arhebt2u:402": "na tvevamavadhāryate /",
  "SA15arhebt2u:403": "vyāpakasyaiva tatra bhāva iti /",
  "SA15arhebt2u:404": "hetvabhāvaprasaṅgādavyāpakasyāpi mūrtatvādestatra bhāvāt /",
  "SA15arhebt2u:405": "nāpi &#8216;tatraive'ti prayatnānantarīyakatvāderahetutāpatteḥ /",
  "SA15arhebt2u:406": "sādhāraṇaśca hetuḥ syāt /",
  "SA15arhebt2u:407": "nityatvasya prameyeṣveva bhāvāt /",
  "SA15arhebt2u:408": "yadā tu vyāpyadharmatā(rmatayā)",
  "SA15arhebt2u:409": "vivakṣā vyāptestadā vyāpyasya vā gamakasya tatraiva vyāpake gamye sati /",
  "SA15arhebt2u:410": "ytatra dharmiṇi vyāpako 'sti tatraiva bhāvo,",
  "SA15arhebt2u:411": "na tadabhāve 'pi vyāptiriti /",
  "SA15arhebt2u:412": "atrāpi vyāpyasyaiva tatra bhāva ityavadhāraṇaṃ hetvabhāvaprasaktereva nāśritam,",
  "SA15arhebt2u:413": "avyāpyasyāpi tatra bhāvāt /",
  "SA15arhebt2u:414": "nāpi vyāpyasya tatra bhāva eveti sapakṣaikadeśavṛtterahetutvaprāpteḥ /",
  "SA15arhebt2u:415": "sādhāraṇasya [ca] hetutvaṃ syāt /",
  "SA15arhebt2u:416": "prameyatvasya nityeṣvavaśyaṃbhāvāditi /",
  "SA15arhebt2u:417": "vyāpyavyāpakadharmatāsaṃvarṇanaṃ tu vyāpterubhayatra tulyadharmatayaikākārā pratītiḥ saṃyogivat mā bhūditi pradarśanārtham /",
  "SA15arhebt2u:418": "tathā hi- pūrvatrāyogavyavacchedenāvadhāraṇam uttaratrānyayogavyavacchedeneti kuta ubhayatraikākāratā vyāpteḥ? / taduktam-",
  "SA15arhebt2u:419": "\"liṅge liṅgī bhavatyeva liṅginyevetarat punaḥ /",
  "SA15arhebt2u:420": "niyamasya viparyāse 'sambandho liṅgaliṅginoḥ //\" iti /",
  "SA15arhebt2u:421": "etenācāryeṇa saṃyogabalāt gamakatve yo doṣa uktaḥ-",
  "SA15arhebt2u:422": "\"na ca kenacidaṃśena na saṃyogī hutāśanaḥ /",
  "SA15arhebt2u:423": "dhūmo vā sarvathā tena prāptaṃ dhūmāt prakāśanam //\" iti /",
  "SA15arhebt2u:424": "sa iha nāvataratītyākhyātaṃ bhavati /",
  "SA15arhebt2u:425": "tathā hi- saṃyogasya ubhayatrāviśeṣāt eṣa prasaṅgo na tu vyāpteḥ /",
  "SA15arhebt2u:426": "na hi yādṛśī [Hbṭ_19] vyāpakadharma vyāptiḥ tādṛśyeva vyāpyadharma iti / tathā cāha-",
  "SA15arhebt2u:427": "\"sambandho yadyapi dviṣṭhaḥ sahabhāvyaṅgaliṅginoḥ /",
  "SA15arhebt2u:428": "ādhārādheyavad vṛttistasya saṃyogivanna tu //\" iti /",
  "SA15arhebt2u:429": "tena vyāpako vyāpyo na bhavati vyāpyaśca [na] vyāpaka iti /",
  "SA15arhebt2u:430": "\"tadaṃśena vyāpto hetuḥ\" iti vacanāt na saṃyogipakṣokto doṣaḥ /",
  "SA15arhebt2u:431": "nāpyubhayorgamyagamakatāprasaṅgaḥ,",
  "SA15arhebt2u:432": "yathoktād hetulakṣaṇād vyāpakasyaiva gamyatvapratīteḥ,",
  "SA15arhebt2u:433": "vyāpyasyaiva gamakatāsampratyayāditi /",
  "SA15arhebt2u:434": "[9. vyāpteranvayavyatirekarūpayossūcanam /]",
  "SA15arhebt2u:435": "yadi tarhi \"pakṣadharmastadaṃśena vyāptaḥ\" ityetaddhetulakṣaṇaṃ tataḥ pakṣadharmatvaṃ tadaṃśavyāptiśceti dvirūpo hetuḥ syāt,",
  "SA15arhebt2u:436": "anyatra ca trirūpa uktaḥ tat kathaṃ na vyāghātaḥ?",
  "SA15arhebt2u:437": "ityāha \"etena\" tadaṃśavyāptivacanena \"anvayo vyatireko vā uktaḥ\" veditavya iti sambandhaḥ /",
  "SA15arhebt2u:438": "anvayavyatirekarūpatvād vyāpteriti bhāvaḥ /",
  "SA15arhebt2u:439": "tathā hi- ya eva yenānvito yannivṛttau ca nivartate sa eva tene vyāpta ucyate iti tadātmakatvād vyāptervyāptivacanenānvayavyatirekābhidhānam /",
  "SA15arhebt2u:440": "tato vyāptivacanena rūpadvayābhidhānāt na vyāghāta iti /",
  "SA15arhebt2u:441": "[10. vyāpteḥ pratyakṣeṇānumānena vā niścayaḥ /]",
  "SA15arhebt2u:442": "tau ca jñapakahetvadhikārāt niścitau /",
  "SA15arhebt2u:443": "\"niścayaśca tayornaikenaiva pramāṇena api tu yathāsvam /",
  "SA15arhebt2u:444": "\" yasya yad ātmīyaṃ pramāṇaṃ niścāyakaṃ tena /",
  "SA15arhebt2u:445": "yasya ca yat niścāyakaṃ pramāṇaṃ tad uttaratra vakṣyati /",
  "SA15arhebt2u:446": "\"anvayo vyatirako vā\" iti tulyakakṣatāsūcanārtho &#8216;vāśabdaḥ /",
  "SA15arhebt2u:447": "tena sādharmyavaidharmyavatoḥ prayogayorekenaiva dvitīyagatervidhipratiṣedharūpatayā vyāvṛttibhede 'pi paramārthatastādātmyāt nobhayopadarśanamiti sūcitaṃ bhavati /",
  "SA15arhebt2u:448": "vyatireko hi sādhyanivṛttau liṅgasya nivṛttidharmakatvaṃ svabhāvabhūto dharma ityanvayarūpatā vastuto 'sya na virudhyate /",
  "SA15arhebt2u:449": "\"pakṣadharmaśca\" /",
  "SA15arhebt2u:450": "kiṃ? /",
  "SA15arhebt2u:451": "\"yathāsvaṃ pramāṇena niścitaḥ\" [Hbṭ_20] ukta iti sambandhaḥ /",
  "SA15arhebt2u:452": "niścayaprasaṅgena so 'pyatra pratipādyate,",
  "SA15arhebt2u:453": "niścitasya gamakatvāmākhyātum /",
  "SA15arhebt2u:454": ".................................................................................... iti pradarśanārtho &#8216;vāśabdaḥ /",
  "SA15arhebt2u:455_0": "\"pratyakṣeṇa ca svayaṃ svalakṣaṇākāratve 'pyanantarasāmānyavikalpajananāt prasiddhiḥ\"",
  "SA15arhebt2u:455_1": "upacārato niścaya ucyate- pratyakṣapṛṣṭhabhāvino vikalpasyānadhigatārthādhigantṛtvābhāvaṃ darśayituṃ /",
  "SA15arhebt2u:456": "tena yadyapi sāmānyarūpaṃ liṅgamavasthāpyate tathāpi svalakṣaṇapratītireva tadvyavasthānibandhanamiti pratyakṣataḥ pakṣadharmasya sādhyadharmiṇi prasiddhirucyate /",
  "SA15arhebt2u:457": "etaccānantarameva vyaktīkariṣyate /",
  "SA15arhebt2u:458": "\"anumānato vā sādhyadharmiṇi pakṣadharmasya prasiddhi\" rniścayaḥ /",
  "SA15arhebt2u:459": "pramāṇaphalabhedācca \"anumānataḥ\" anumānena niścaya iti āha /",
  "SA15arhebt2u:460": "\"atrodāharaṇe\" yathākramaṃ \"yathā pradeśe dhūmasya\" dhūmasāmānyasya pratyakṣato niścayaḥ iti /",
  "SA15arhebt2u:461": "[11. uddayotakaramataṃ nirasya deśādyapekṣakāryahetorgamakatvoktiḥ /]",
  "SA15arhebt2u:462": "yastu manyate- &#8216;",
  "SA15arhebt2u:463": "yaḥ pradeśo 'gnisambandhī so 'pratyakṣo yastu pratyakṣo nabhobhāgarūpa ālokādyātmā dhūmavattayā dṛśyamāno na so 'gnimān ataḥ kathaṃ pradeśe dhūmasya pratyakṣataḥ prasiddhiḥ /",
  "SA15arhebt2u:464": "tasmād dhūma eva dharmī yuktaḥ /",
  "SA15arhebt2u:465": "sāgnirayaṃ dhūmaḥ dhūmatvāt ityevaṃ sādhyasādhanabhāvaḥ';",
  "SA15arhebt2u:466": "iti- tasyāpi sāgneḥ dhūmāvayavasyāpratyakṣatvāt,",
  "SA15arhebt2u:467": "paridṛśyamānasya corddhavabhāgavartino 'gninā sahāvṛtteḥ,",
  "SA15arhebt2u:468": "kathaṃ dhūmasāmānyasya sādhyadharmiṇi pratyakṣataḥ prasiddhiḥ? /",
  "SA15arhebt2u:469": "dhūmāvayavī pratyakṣa iti cet; na,",
  "SA15arhebt2u:470": "avayavavyatirekeṇa tasyābhāvāt /",
  "SA15arhebt2u:471": "lokādhyavasāyatastasyaikatve vā pradeśasyāpi tāvataḥ [Hbṭ_21] kalpitamekatvaṃ na nivāryate /",
  "SA15arhebt2u:472": "pradeśe eva ca loko 'gni pratipadyate, na dhūme /",
  "SA15arhebt2u:473": "deśakālādyapekṣayaiva ca kāryaheturgamakaḥ / yadāha-",
  "SA15arhebt2u:474": "\"iṣṭaṃ viruddhakārye 'pi deśakālādyapekṣaṇam /",
  "SA15arhebt2u:475": "anyathā vyabhicāri syād bhasmevāśītasādhanaḥ (dhane) //",
  "SA15arhebt2u:476": "iti /",
  "SA15arhebt2u:477": "\"tato deśādyapekṣāgnisādhane dhūmavattayā /",
  "SA15arhebt2u:478": "gṛhyamāṇasya deśasya dharmitā na virudhyate //\"",
  "SA15arhebt2u:479": "yathā balākāvato vṛkṣāderddeśādyapekṣayā jalasādhanatvamiti /",
  "SA15arhebt2u:480": "\"śabde vā kṛtakatvasya\" pratyayabhedabhiditvādinānumāneneti /",
  "SA15arhebt2u:481": "[12. nirvikalpaṃ kathaṃ sāmānyagrāhīti kumārilākṣepasyottaram /]",
  "SA15arhebt2u:482": "atra yathopavarṇitaṃ pratyakṣataḥ pakṣadharmasya sādhyadharmiṇi prasiddhāvabhiprāyamapratipadyamānaḥ kumārilaḥ- &#8216;",
  "SA15arhebt2u:483": "kathaṃ pratyakṣeṇa(ṇā)",
  "SA15arhebt2u:484": "vikalpena sāmānyātmano liṅgasya dhūmādeḥ svarūpagra[haṇa]mapi tāvad yujyate,",
  "SA15arhebt2u:485": "dharmiṇo vā kuta eva tatsambandhagrahaṇam'- iti pratyavatasthe /",
  "SA15arhebt2u:486": "tena hi \"pratyakṣapūrvakatvāccānumānāderddharmaṃ pratyanimittatvam\" ityetad bhāṣyam-",
  "SA15arhebt2u:487": "\"kathaṃ pratyakṣapūrvatvamanumānādino bhavet? /",
  "SA15arhebt2u:488": "yadā smṛtyasamarthatvānnirvikalpendriyasya dhīḥ //",
  "SA15arhebt2u:489": "na cāvikalpyaliṅgasya dharmisambandhayostathā /",
  "SA15arhebt2u:490": "gṛhītiḥ\"",
  "SA15arhebt2u:491": "ityākṣipya-",
  "SA15arhebt2u:492": "\" pratyakṣāgrahaṇaṃ yattu liṅgāderavikalpanāt /",
  "SA15arhebt2u:493": "tanneṣṭatvād vikalpasyāpyartharūpopakāriṇaḥ //",
  "SA15arhebt2u:494": "asti syālocanājñānaṃ prathamaṃ nirvikalpakam /",
  "SA15arhebt2u:495": "bālamūkādivijñānasadṛśaṃ śuddhavastujam //",
  "SA15arhebt2u:496": "tataḥ paraṃ punarvastu dharmairjātyādibhiryayā /",
  "SA15arhebt2u:497": "buddhyāvasīyate sāpi pratyakṣatvena sammatā //\"",
  "SA15arhebt2u:498": "[Hbṭ_22]",
  "SA15arhebt2u:499": "iti bruvatā- &#8216;",
  "SA15arhebt2u:500": "saugatānāmevāyaṃ liṅgadharmitatsambandhāgrahaṇalakṣaṇo doṣo yeṣāmavikalpakameva pratyakṣaṃ,",
  "SA15arhebt2u:501": "nāsmākaṃ savikalpamapi pratyakṣamicchatām';",
  "SA15arhebt2u:502": "ityuktaṃ bhavati /",
  "SA15arhebt2u:503": "tatastadupavarṇitadoṣapratividhānāyāha- \"sadhūmaṃ hi\" ityādi /",
  "SA15arhebt2u:504_0": "ayamatra samudāyārthaḥ- pratyakṣaṃ hi purovasthitamauttarādharyeṇa dhūmapradeśādikaṃ",
  "SA15arhebt2u:504_1": "vidhirūpeṇa dhūmādisvalakṣaṇaṃ sakalasajātīyavijātīyavyāvṛttaṃ ca svasvabhāvavyavasthiteḥ",
  "SA15arhebt2u:504_2": "sarvāsāmarthamātrāṇāṃ parasparamasaṃkīrṇarūpatvāt tatsāmarthyabhāviyathāsthānamanukurvatpāścāttyavidhipratiṣedhavikalpadvayaṃ",
  "SA15arhebt2u:504_3": "janayati yena dhūmapradeśākhyau dharmadharmiṇau tayoścauttarādharyam &#8216;",
  "SA15arhebt2u:505": "evametat nānyathā iti vikalpayati /",
  "SA15arhebt2u:506": "yathānubhavamabhyāsapāṭavādipratyayāntarasahakāriṇāṃ vikalpānāmudayāt /",
  "SA15arhebt2u:507": "tato dharmadharmiṇoḥ svarūpaniścayaḥ sambandhaniścayaśca pratyakṣanibandhanaḥ sampadyate /",
  "SA15arhebt2u:508": "tathā hi- ayameva dhūmapradeśayoḥ sambandhasya niścayo yaḥ &#8216;",
  "SA15arhebt2u:509": "atrāyam';",
  "SA15arhebt2u:510": "ityadhyavasāyaḥ /",
  "SA15arhebt2u:511": "sa cāvikalpenāpi pratyakṣeṇa yathoktena prakāreṇa sampādita eva /",
  "SA15arhebt2u:512": "na cauttarādharyāvasthitād vastudvayādanya eva kaścidādhā[rādhe]yabhāvalakṣaṇaḥ sambandhaḥ yataḥ tasya pratyakṣeṇānanubhūtatvāt paścāda(d)",
  "SA15arhebt2u:513": "vikalpanaṃ syāt /",
  "SA15arhebt2u:514": "vastubhūtasya tasyānyatra niṣedhāt /",
  "SA15arhebt2u:515": "tasmādayaṃ tadeva tathāvasthitamarthadvayamāśritya kalpanāsamāropita eva /",
  "SA15arhebt2u:516": "tena sambandhaḥ sambandhīti bhedāntarapratikṣepāpratikṣepābhyāṃ dharmadharmitayā vyavahāro loke na tu pāramārthikaḥ /",
  "SA15arhebt2u:517": "sāmānyavyavahāro 'pi vijātīyavyāvṛttāneva bhāvānāsṛ(śri)",
  "SA15arhebt2u:518": "tya kalpanāsamāropita eva pratanyate /",
  "SA15arhebt2u:519": "teṣāmeva bhinnānāmapyanubhavadvāreṇa vijātīyavyāvṛttatayā prakṛtyaivaikākāraparāmarśapratyayahetutvāt / tathā cāha-",
  "SA15arhebt2u:520": "\"ekapratyavamarśārthajñānādyekārthasādhane /",
  "SA15arhebt2u:521": "bhede 'pi niyatāḥ kecit svabhāvenendriyādivat //\"",
  "SA15arhebt2u:522": "[Hbṭ_23]",
  "SA15arhebt2u:523": "tataḥ sāmānyavi[kalpajananadvārā] tatpratibhāsino dhūmākārasya vijātīyavyāvṛ[ttarūpasya sāmānyarūpatayā] pratyakṣeṇaiva gṛhītatvāt /",
  "SA15arhebt2u:524": "na hi vijātīyavyāvṛttirvyāvṛttādanyaiva kācid yasyāḥ pratyakṣeṇāgrahaṇaṃ syāt /",
  "SA15arhebt2u:525": "tasmād yathāparidṛṣṭaṃ dhūmādisvalakṣaṇamevānyato vyāvṛ[ttātmanā vi]kalpyata iti pratipatradhyavasāyavaśāt smṛtireva /",
  "SA15arhebt2u:526": "dvividho vikalpaḥ pratyakṣapṛṣṭhabhāvī vastutaḥ punarnirviṣaya eva /",
  "SA15arhebt2u:527": "tato yadāha- sāmānyasyānanubhūtatayā-",
  "SA15arhebt2u:528": "\"smārtametadabhedena vijñānamiti yo vadet /",
  "SA15arhebt2u:529": "tasya vandhyāsute 'pyasti nūnaṃ smaraṇaśaktatā //\"",
  "SA15arhebt2u:530": "iti tadapyapāstamiti //",
  "SA15arhebt2u:531": "[13. anumiteḥ sāmānyaviṣayatve 'navastheti kumārilākṣepasyottaram /]",
  "SA15arhebt2u:532": "athavāparaṃ kumārilenābhihitam- \"svalakṣaṇaviṣayaṃ pratyakṣaṃ sāmānyalakṣaṇaviṣayamanumānam\" iti vacanāt dhūmādisāmānyamanumānagrāhyameva /",
  "SA15arhebt2u:533": "tatra cānavasthā liṅgagrāhiṇo 'pyanumānasya tadanyaliṅgabalenotpatteḥ /",
  "SA15arhebt2u:534": "tasya ca sāmānyarūpatayā tadanyānumānamānaviṣayatvāt tathā tadanyasyāpīti kasyacidekasyāpi liṅginaḥ pratipattiḥ yugasahasrairapi na sambhavati /",
  "SA15arhebt2u:535": "kimaṅga punarekena puruṣāyuṣkeṇeti / tathā cāha-",
  "SA15arhebt2u:536": "\"sāmānyaṃ nānumānena vinā yasya pratīyate /",
  "SA15arhebt2u:537": "na ca liṅgavinirmuktamanumānaṃ pravartate //",
  "SA15arhebt2u:538": "asāmānyasya liṅgatvaṃ na ca kenacidiṣyate /",
  "SA15arhebt2u:539": "na cānavagataṃ liṅgaṃ kiñcidasti prakāśakam //",
  "SA15arhebt2u:540": "tasyāpi cānumānena syādanyena gatiḥ punaḥ /",
  "SA15arhebt2u:541": "tadudbhūtiśca liṅgāt syāt sāmānyajñānasaṃhitāt //",
  "SA15arhebt2u:542": "tasya cāpyanumānatvaṃ liṅgena ca tadudbhavaḥ /",
  "SA15arhebt2u:543": "anumānāntarādeva jñātenaivaṃ ca kalpane //",
  "SA15arhebt2u:544": "liṅgaliṅgyanumānānāmānantyādekaliṅgini /",
  "SA15arhebt2u:545": "gatiryugasahastreṣu bahuṣvapi na vidyate //\"",
  "SA15arhebt2u:546": "ityāśaṅkayāha \"sadhūmaṃ hi\" ityādi /",
  "SA15arhebt2u:547": "evaṃ manyate /",
  "SA15arhebt2u:548": "yasyānumānantareṇa sāmānyaṃ na pratīyate bhavatu tasyāyaṃ doṣaḥ,",
  "SA15arhebt2u:549": "[Hbṭ_24] asmākaṃ tu pratyakṣapṛṣṭhabhāvināpi vikalpena prakṛtivibhramāt sāmānyaṃ pratīyate /",
  "SA15arhebt2u:550": "liṅgavikalpasya ca svalakṣaṇadarśanāśrayatvāt paramparayā vastupratibandhādavisaṃvādakatvam,",
  "SA15arhebt2u:551": "maṇiprabhāyāmiva maṇibhrānteḥ /",
  "SA15arhebt2u:552": "kāryahetutvamapi vikalpāvabhāsino dhūmasāmānyasya liṅgatayāvasthāpyamānasya kāryadarśanāśrayatayā tadadhyavasāyācca /",
  "SA15arhebt2u:553": "na hi dhūmasvalakṣaṇasya liṅgatāvasthāpayituṃ yuktā,",
  "SA15arhebt2u:554": "tasyāsādhāraṇasya sapakṣe vṛttyabhāvāt,",
  "SA15arhebt2u:555": "tadaṃśavyāptyayogāt,",
  "SA15arhebt2u:556": "sādhyasādhanasaṃkalpe vastudarśanāsambhavācceti /",
  "SA15arhebt2u:557": "yattūktam &#8216;sāmānyalakṣaṇaviṣamanumānam&#8216;",
  "SA15arhebt2u:558": "iti tatra naivamavadhāryate- sāmānyalakṣaṇaviṣayamanumānameveti /",
  "SA15arhebt2u:559": "pratyakṣapṛṣṭhabhāvino vikalpasyāpi tadviṣayatvāt tadanyasya ca vikalpasya /",
  "SA15arhebt2u:560": "kintu sāmānyalakṣaṇaviṣayamevānumānamityavadhāryate svalakṣaṇaviṣayatvaniṣedhārthamiti /",
  "SA15arhebt2u:561": "tatra saha dhūmena vartata iti \"sadhūmaḥ\" /",
  "SA15arhebt2u:562": "pakṣadharmatāpratipadanārthamevamuktam /",
  "SA15arhebt2u:563": "vidhivikalpasya caitadeva bījam /",
  "SA15arhebt2u:564": "taṃ \"sadhūmaṃ pradeśaṃ dṛṣṭavataḥ\" pratyakṣeṇeti sambandhaḥ /",
  "SA15arhebt2u:565": "kīdṛśam \"arthāntaraviviktarūpam\" arthāntaraiḥ sajātīyavijātīyairviviktamasaṅkīrṇaṃ rūpamasyeti vigrahaḥ /",
  "SA15arhebt2u:566": "sarvabhāvānāṃ svasvabhāvavyavasthiteḥ svabhāvasāṅkaryābhāvāt /",
  "SA15arhebt2u:567": "anyathā sarvasya sarvatropayogādatiprasaṅgaḥ /",
  "SA15arhebt2u:568": "anena pratiṣedhavikalpasya nimittamākhyātam,",
  "SA15arhebt2u:569": "sāmānyotprekṣāyāśca bījam / taduktam-",
  "SA15arhebt2u:570": "\"itaretarabhedo 'ntya(sya)",
  "SA15arhebt2u:571": "bījaṃ saṃjñā yadarthikā\" iti /",
  "SA15arhebt2u:572": "tathā hi- arthāntaravyāvṛttiṃ parasparavyāvṛttānāmapi samānāmutpaśyato bhinnameṣāṃ rūpaṃ tirodhāyābhinnaṃ svabhāvamāropayantī kalpanotpadyate /",
  "SA15arhebt2u:573": "\"asādhāraṇātmanā\" iti arthāntaravyāvṛttena svabhāvena /",
  "SA15arhebt2u:574": "na tu yathā kumārilo manyate- &#8216;",
  "SA15arhebt2u:575": "arthāntaraviveko 'bhāvapramāṇagrāhyo na pratyakṣāvaseyaḥ'; iti /",
  "SA15arhebt2u:576": "nahi vastubalabhāvinā pratyakṣeṇa anyathādarśanasambhavo bhrāntatāprasaṅgāt /",
  "SA15arhebt2u:577": "tenātmanā [Hbṭ_25] dṛṣṭavataḥ sataḥ puṃso 'nantaraṃ \"smārtaṃ liṅgajñānamutpadyate\" iti sambandhaḥ /",
  "SA15arhebt2u:578": "smṛtireva \"smārtam\" /",
  "SA15arhebt2u:579": "liṅgapratibhāsi jñānaṃ \"liṅgajñānam\" /",
  "SA15arhebt2u:580": "anena pratyakṣapṛṣṭhabhāvini vikalpe yatsāmānyamābhāti tasya līṅgavyavasthāmāha /",
  "SA15arhebt2u:581": "paramārthataḥ kiṃ viṣayaṃ? /",
  "SA15arhebt2u:582": "\"yathādṛṣṭabhedaparamārtha[viṣayam\"].............................................................................",
  "SA15arhebt2u:583": "[14. darśanavidhipratiṣedhavikalpeṣu prāmāṇyāprāmāṇyavyavasthā /]",
  "SA15arhebt2u:584": "[da]rśanavidhipratiṣedhavikalpānāṃ pramāṇāpramāṇacintāmārabhate /",
  "SA15arhebt2u:585": "\"tatra\" teṣu darśanavidhipratiṣedhavikalpeṣu /",
  "SA15arhebt2u:586": "tadādyaṃ yadetat-",
  "SA15arhebt2u:587": "\"asti hyālocanājñānaṃ prathamam-\" iti",
  "SA15arhebt2u:588": "ādau vikalpapravṛtterbhavamiti \"ādyam\" ākhyātam \"asādhāraṇaviṣayam\" svalakṣaṇaviṣayaṃ darśanaṃ tad \"eva\" pramāṇaṃ na vidhipratiṣedhavikalpāvapi /",
  "SA15arhebt2u:589": "tasyaiva pramāṇalakṣaṇayogāditarayośca tadasambhavāt /",
  "SA15arhebt2u:590": "tathā hi- anadhigataviṣayatvamarthakriyāsādhanaviṣayatvaṃ ca pramāṇalakṣaṇam /",
  "SA15arhebt2u:591": "tad darśanasyaivāsti /",
  "SA15arhebt2u:592": "tatra \"ādyam\" ityapūrvārthavijñānatvamākhyātam \"asādhāraṇaviṣayam\" iti arthakriyāsādhanaviṣayatvam /",
  "SA15arhebt2u:593": "svalakṣaṇasyaivārthakriyāsādhanatvāt /",
  "SA15arhebt2u:594": "[15. pratiṣedhavikalpasyāprāmāṇyasthāpanam /]",
  "SA15arhebt2u:595_0": "tatra pratiṣedhavikalpasya tāvat pratyakṣagṛhītārthaviṣayatayā smṛtitvaṃ pratipādayannāha-",
  "SA15arhebt2u:595_1": "\"tasmin\" asādhāraṇe \"tathābhūte\" arthāntarairasaṅkīrṇarūpe \"darśanena\" asaṅkīrṇarūpasāmarthyabhāvinā",
  "SA15arhebt2u:595_2": "\"dṛṣṭe\" adhigate \"sati\" /",
  "SA15arhebt2u:596": "tathā hi- vyatiriktamapi bhāvāṃśādabhāvāṃśamicchatā bhāvāṃśaḥ svabhāvenāsaṅkīrṇarūpaḥ kalpanīyaḥ,",
  "SA15arhebt2u:597": "anyathā sa evābhāvāṃśo na sidhyet /",
  "SA15arhebt2u:598": "na ca svabhāvenāsaṅkīrṇarūpatāyāmasatyāṃ [Hbṭ_26] pṛthagbhūtābhāvāṃśasadbhāve 'pi sā yuktimatī,",
  "SA15arhebt2u:599": "svahetubalāyātasya saṅkīrṇarūpasyākiñcitkarābhāvāṃśasambhave 'pi tyāgāyogāt /",
  "SA15arhebt2u:600": "na ca tenaiva tadvināśanam,",
  "SA15arhebt2u:601": "vināśahetvayogasya pratipādayiṣyamāṇatvāt /",
  "SA15arhebt2u:602": "tena saṅkīrṇarūpavināśane ca varaṃ svahetoreva svabhāvato 'saṅkīrṇarūpāṇāmudayo 'stu kiṃ parivrāḍmodakanyāyopagamena? /",
  "SA15arhebt2u:603": "tasmāt svabhāvata eva bhāvānāṃ pararūpavikalatvamabhāvāṃśaḥ nānyaḥ /",
  "SA15arhebt2u:604": "sa ca tathābhūto darśanena gṛhīta eva /",
  "SA15arhebt2u:605_0": "tasmiṃstathābhūte dṛṣṭe \"sa\" padārtho \"yena\" vastunā \"asādhāraṇaḥ\" samānasvabhāvo",
  "SA15arhebt2u:605_1": "na bhavati tadrūpavikalasvabhāvatvāt \"tadasādhāraṇatāṃ\" tena tenātadrūpeṇāsamānasvabhāvatāṃ etadeva vyanakti /",
  "SA15arhebt2u:606": "\"tataḥ\" arthāntarād \"bhedaṃ\" vailakṣaṇyamanyarūpamidaṃ na bhavatīti \"abhilapantī\" abhimukhayantī dṛṣṭavailakṣaṇye pravartamānatayā \"smṛtirutpannā pratyakṣabalena\" /",
  "SA15arhebt2u:607": "yadi tu liṅgabalenotpadyeta vyavacchedaviṣayāpi smṛtirna syāditi bhāvaḥ /",
  "SA15arhebt2u:608": "kiṃ viṣayā? /",
  "SA15arhebt2u:609": "\"atadvyāvṛttiviṣayā /",
  "SA15arhebt2u:610": "\" tacchabdena darśanaviṣayasya vastunaḥ parāmarśaḥ kṛtaḥ /",
  "SA15arhebt2u:611": "na tat atat vijātīyam /",
  "SA15arhebt2u:612": "atasmād vyāvṛttiḥ atavdyāvṛttiḥ /",
  "SA15arhebt2u:613": "sā viṣayo yasyāḥ sā tathā /",
  "SA15arhebt2u:614": "athādṛṣṭa evārthāntarebhyo bhedo mayāpi kalpyate iti pratipatra (ttara)",
  "SA15arhebt2u:615": "dhyavasāyāccaivamuktam /",
  "SA15arhebt2u:616": "parāmarthato nirviṣayatvāt /",
  "SA15arhebt2u:617": "sā \"na pramāṇaṃ\" nābhāvapramāṇaphalamityarthaḥ /",
  "SA15arhebt2u:618": "na hi smṛtijanakatvena pramāṇatā yuktā /",
  "SA15arhebt2u:619": "kasmāt na pramāṇam? /",
  "SA15arhebt2u:620": "yathādṛṣṭasyākāro 'bhyāsapāṭavādipratyayāntarasāpekṣo viśeṣastasya grahaṇāt /",
  "SA15arhebt2u:621": "na hi dṛṣṭimityeva vikalpena gṛhyate,",
  "SA15arhebt2u:622": "darśanāviśeṣāt sarvākāreṣu vikalpodayaprasaṅgāt,",
  "SA15arhebt2u:623": "api tu kaścidevābhyāsādipratyayāpekṣa ityākāragrahaṇenācaṣṭe /",
  "SA15arhebt2u:624": "bhavatu yathādṛṣṭākāragrahaṇam /",
  "SA15arhebt2u:625_0": "pramāṇaṃ tu kasmānna bhavatīti parasya taduktapramāṇalakṣaṇavirahaṃ darśayannāha-",
  "SA15arhebt2u:625_1": "\"prāg\" [Hbṭ_27] ālocanājñānodayakāle \"asādhāraṇam\" assaṅkīrṇarūpaṃ dṛṣṭvā asādhāraṇamarthāntararūpaṃ",
  "SA15arhebt2u:625_2": "na bhavatīti \"abhilapataḥ\" vikalpayataḥ \"pratiṣedhavikalpasyāpūrvārthādhigamābhāvād\"",
  "SA15arhebt2u:625_3": "apūrvārthavijñānatāvirahāt /",
  "SA15arhebt2u:626": "apūrvārthavijñānaṃ ca pramāṇaṃ bhavatocyata iti bhāvaḥ /",
  "SA15arhebt2u:627": "[16. vidhivikalpasyāsyaprāmāṇyavyavasthāpanam /]",
  "SA15arhebt2u:628": "yadyuktena prakāreṇa pratiṣedhavikalpo na pramāṇaṃ,",
  "SA15arhebt2u:629": "vidhivikalpastarhi pramāṇaṃ bhaviṣyati /",
  "SA15arhebt2u:630": "nahi tasyāpūrvārthavijñānatvābhāvaḥ sambhavati /",
  "SA15arhebt2u:631": "tatpratibhāsino 'nugatasya sāmānyākārasyāsādhāraṇarūpāvalambinā darśanenānadhigamāt tat kuto 'syāprāmāṇyam / taduktam-",
  "SA15arhebt2u:632": "\"tataḥ paraṃ punarvastu\"",
  "SA15arhebt2u:633": "ityādi / tadetat kumarilavacanamāśaṅkya vidhivikalpasyāpi prāmāṇyamanupa(mapa)",
  "SA15arhebt2u:634_0": "nudannāha- \"arthakriyāsādhanasya\" svalakṣaṇasya \"ālocanājñānena darśanādadṛṣṭasya",
  "SA15arhebt2u:634_1": "punastatsādhanasya\" arthakriyāsādhanasya svabhāvasya \"vikalpenāpratipatteḥ vidhivikalpo na pramāṇam\" /",
  "SA15arhebt2u:635": "yadyapi tenānadhigataṃ sāmānyamadhigamyata iti varṇyate tathāpi tad arthakriyāsādhanaṃ na bhavati iti tadadhigantā taimirikādijñānaprakhyo vidhivikalpo na pramāṇam /",
  "SA15arhebt2u:636": "\"tataḥ paraṃ punarvastu dharmairjātyādibhiryayā /",
  "SA15arhebt2u:637": "budhyāḥ(ddhyā)'vasīyate\"",
  "SA15arhebt2u:638": "iti cocyate /",
  "SA15arhebt2u:639": "tatra punarvastugrahaṇena nirvikalpakapratyakṣaviṣayasyaiva vastuno jātyādi viśiṣṭasya vikalpabudhyā(ddhyā)",
  "SA15arhebt2u:640": "'vasāya ucyate /",
  "SA15arhebt2u:641": "tasya ca nirvikalpajñānenaivādhigamāt na tatra prāmāṇyam,",
  "SA15arhebt2u:642": "jātestvarthakriyāsādhanatvābhāvādanadhigatāyā adhigame 'pi keśādijñānasyeva na prāmāṇyam /",
  "SA15arhebt2u:643": "ata evārthakriyāsāmarthyavirahiṇā sāmānyenendriyāṇāṃ samprayogābhāvāt pratyakṣatāpyasambhavinī /",
  "SA15arhebt2u:644": "&#8216;ca'kāreṇa smṛtitvācceti pūrvoktakāraṇasamuccayaḥ /",
  "SA15arhebt2u:645": "smṛtitvaṃ cāsyottaratra pratipādayiṣyate /",
  "SA15arhebt2u:646": "\"anumānavad\" [Hbṭ_28] iti vaidharmyadṛṣṭāntaḥ /",
  "SA15arhebt2u:647_0": "yathā pratyakṣeṇārthakriyāsādhane pradeśākhyai dharmiṇyadhigate 'pyanadhigatasyāgnerarthakriyāsādhanasyāsāmānyākāreṇa",
  "SA15arhebt2u:647_1": "parokṣasya svalakṣaṇākāreṇa pratipattumaśakyatvāt pratipattirnaivaṃ vidhivikalpena",
  "SA15arhebt2u:647_2": "sāmānyakāreṇānadhigamarthakriyāsādhanamadhigamyate,",
  "SA15arhebt2u:648": "taisyālocanājñānenaivādhigamāt /",
  "SA15arhebt2u:649": "tasmiṃ(smin)",
  "SA15arhebt2u:650": "smṛtirevāsāviti na pramāṇamiti /",
  "SA15arhebt2u:651": "[17. arthakriyāsādhanaviṣayajñānasyaiva prāmāṇyasamarthanam /]",
  "SA15arhebt2u:652": "\"arthakriyāsādhanaviṣayameva pramāṇam\" netaraditi kuta etat?",
  "SA15arhebt2u:653": "iti cet \"arthakriyārthī hi\" puruṣo yasmāt hitāhitaprāptiparihārārthī \"sarvo\" na kākatālīyanyāyena kaścideva,",
  "SA15arhebt2u:654": "\"prekṣāvān\" buddhipurvakārī \"pramāṇamapramāṇaṃ vā\" pramāṇādeva sarvadā pravarta(rte)",
  "SA15arhebt2u:655": "ya apramāṇāt mā kadācit,",
  "SA15arhebt2u:656": "vipralambhasambhavād,",
  "SA15arhebt2u:657": "\"ubhayamanveṣate\" na vyasanitayā /",
  "SA15arhebt2u:658": "tato 'yamarthakriyāsādhanaviṣayameva pramāṇaṃ bravīti,",
  "SA15arhebt2u:659": "tasyārthakriyāsādhane pravṛttyaṅgatvāt /",
  "SA15arhebt2u:660": "netarat, tadviparītatvāt /",
  "SA15arhebt2u:661": "tathāhi- pramāṇamavisaṃvādakamapratārakamucyate loke 'pi /",
  "SA15arhebt2u:662": "yaccārthakriyāsādhanamanadhigacchanna tatra pravartayati,",
  "SA15arhebt2u:663": "kuta eva tat prāpayet tat kathamavisaṃvādakatayā prekṣāpūrvakārī pramāṇamācakṣīta? /",
  "SA15arhebt2u:664": "[18. sāmānyasya vistareṇāvastutvasādhanam /]",
  "SA15arhebt2u:665_0": "yadyevaṃ sāmānyamapyarthakriyāsādhanameva tatastadviṣayo vidhivikalpaḥ pramāṇaṃ bhaviṣyatīti",
  "SA15arhebt2u:665_1": "ced āha- \"na ca\"naiva \"sāmānyaṃ kāñcit\" tatsādhyatayopagatāmabhinnajñānābhidhānalakṣaṇāmanyāṃ",
  "SA15arhebt2u:665_2": "vā vyaktisādhyām \"arthakriyāmupakalpayati\" /",
  "SA15arhebt2u:666": "kīdṛśam?, \"svalakṣaṇapratipatteḥ\" vyaktipratipatterālocanājñānasaṃjñitāyā \"urddham\" uttarakālaṃ \"tatsāmarthyotpannavikalpavijñānagrāhyam\" iti /",
  "SA15arhebt2u:667": "tacchabdena svalakṣaṇapratipattiḥ sambadhyate /",
  "SA15arhebt2u:668": "&#8216;tataḥ paraṃ punarvastu';",
  "SA15arhebt2u:669": "ityādi parairabhidhānādevaṃ bravīti darśanapṛṣṭhabhāvino vikalpasya pratyakṣapramāṇatāṃ nirākartum /",
  "SA15arhebt2u:670": "sarvameva tu sāmānyaṃ na kāñcidarthakriyāmupakalpayati /",
  "SA15arhebt2u:671_0": "[Hbṭ_29] yat tu sāmānyamanumānavikalpagrāhyaṃ tat kāraṇavyāpakasambaddhaliṅganiścayadvārāyātaṃ",
  "SA15arhebt2u:671_1": "sambaddhasambandhādanadhigatārthakriyāsādhanaviṣayāmarthakriyāmupakalpayatīti tadviṣayo vikalpaḥ pramāṇam /",
  "SA15arhebt2u:672": "idaṃ tu naivam,",
  "SA15arhebt2u:673": "adhigatatvādarthakriyāsādhanasyālocanājñāneneti /",
  "SA15arhebt2u:674": "atrodāharaṇam \"yathā- nīlaṃ dṛṣṭvā nīlamiti jñāne\" pratibhāsamānamiti śeṣaḥ /",
  "SA15arhebt2u:675": "na sāmānyaṃ kāñcidarthakriyāmupakalpayatīti prakṛtena sambandhaḥ /",
  "SA15arhebt2u:676": "nanu ca liṅgavikalpapratibhāsi sāmānyaṃ prakṛtam tat kimanyadudāhriyate? /",
  "SA15arhebt2u:677": "sarvasya darśanapṛṣṭhabhāvino vikalpasya paropagatāṃ pratyakṣapramāṇatāṃ tulyanyāyatayā nirākartum /",
  "SA15arhebt2u:678": "kāṃpunarnīlamiti vikalpajñāne darśanapṛṣṭhabhāvini pratibhāsamānaṃ sāmānyamarthakriyāṃ nopakalpayati? /",
  "SA15arhebt2u:679": "yadi vyaktisādhyām;",
  "SA15arhebt2u:680": "tadānyo 'pi padārtho 'nyadīyāmarthakriyāṃ nopakalpayatīti tasyāpyanarthakriyāsādhanatvādavastutvaprasaṅgaḥ /",
  "SA15arhebt2u:681": "atha svasādhyām;",
  "SA15arhebt2u:682": "tadasiddham,",
  "SA15arhebt2u:683": "abhinnajñānābhidhānalakṣaṇāyāḥ svasādhyāyāḥ karaṇādityāśaṅkayāha- \"tadeva hi\" yat tadālocanājñāne nopalabdhaṃ \"nīlasvalakṣaṇam\" nīlavyaktiḥ \"tathāvidhasādhyārthakriyākāri\" /",
  "SA15arhebt2u:684": "tathāvidhaśabdena sāmānyamatrābhipretam,",
  "SA15arhebt2u:685": "tādṛśaparyāyatvādasya,",
  "SA15arhebt2u:686": "sādhāraṇarūpasya ca tādṛśatvāt /",
  "SA15arhebt2u:687": "tena tathāvidhasādhyāṃ nīlasāmānyasādhyāmabhinnajñānābhidhānalakṣaṇāmarthakriyāṃ kartuṃ śīlamasya svalakṣaṇasyeti tat tathoktam /",
  "SA15arhebt2u:688": "evaṃ manyate- yathā bhinnā api vyaktayaḥ kayācit pratyāsattyā tadekakāryapratiniyamalakṣaṇayā tadekamabhinnaṃ sāmānyamupakurvanti,",
  "SA15arhebt2u:689": "tadaparasāmānyayogamantareṇāpi,",
  "SA15arhebt2u:690": "anyathānavasthāprasaṅgāt,",
  "SA15arhebt2u:691": "tathābhinnajñānābhidhānātmikāmapyarthakriyāṃ sādhayiṣyanti /",
  "SA15arhebt2u:692": "kimapramāṇakena pramāṇabādhitena ca sāmānyenopagatena? /",
  "SA15arhebt2u:693": "tathā hi- anumānādike jñāne yathāvidhamasyāspaṣṭaṃ rūpaṃ pratibhāsate na tathāvidhaṃ vyaktiṣu dṛśyamānāsupalakṣayāmaḥ /",
  "SA15arhebt2u:694": "ekameva hi vyaktidarśanakāle spaṣṭaṃ nīlādirūpaṃ vibhāvayāmaḥ /",
  "SA15arhebt2u:695": "[Hbṭ_30] tat kathamadṛṣṭakalpanayātmānaṃ svayameva vipralabhemahi? /",
  "SA15arhebt2u:696": "vyaktirūpasaṃsargād ayogolakavanhivadavibhāvanamiti cet; na,",
  "SA15arhebt2u:697": "sarvatra bhedābhedavyavasthāyā abhāvaprasaṅgāt /",
  "SA15arhebt2u:698": "asyottarasyānyatrāpi sulabhatvāt /",
  "SA15arhebt2u:699": "na ca sāmānyasya dve rūpe staḥ spaṣṭamaspaṣṭaṃ ca,",
  "SA15arhebt2u:700": "yenaikena darśane pratibhāseta anyenānumānādijñāne,",
  "SA15arhebt2u:701": "padārthadvayopagamaprasaṅgāt,",
  "SA15arhebt2u:702": "pratibhāsabhedasyaiva sarvatra bhāvabhedavyavasthānibandhanatvāt,",
  "SA15arhebt2u:703": "sāmānyasyāparasāmānyaprasakterniḥsāmānyasya cāsyopagamāt /",
  "SA15arhebt2u:704": "[19. kumāriloktadvayātmakabuddhernirasanam /]",
  "SA15arhebt2u:705": "etenaitadapi nirastam yadāha-",
  "SA15arhebt2u:706": "\"sarvavastuṣu buddhiśca vyāvṛttyanugamātmikā /",
  "SA15arhebt2u:707": "jāyate dvayātmakatvena vinā sā ca na yujyate //\"",
  "SA15arhebt2u:708": "\"na cātrānyatarā bhrāntirupacāreṇa ceṣyate /",
  "SA15arhebt2u:709": "dṛḍhatvāt sarvadā buddherbhrāntistadbhāntivādinām //\"",
  "SA15arhebt2u:710": "iti / yato yadīndriyabuddhimabhipretyocyate;",
  "SA15arhebt2u:711": "tadāsiddham,",
  "SA15arhebt2u:712": "aspaṣṭasya nīlādyākārasya spaṣṭanīlādyābhāsāyāṃ tatrānupalakṣaṇāt,",
  "SA15arhebt2u:713": "spaṣṭasyāpi ca dvitīyasyānuyāyinaḥ /",
  "SA15arhebt2u:714": "tadbhāve ca vyaktidvayāntarālamapyāpnuvataḥ kathaṃ tadanugamaḥ? /",
  "SA15arhebt2u:715": "vyāptau(vyaktau)",
  "SA15arhebt2u:716": "copalabhyasya sataḥ tatrānupalakṣaṇaṃ kutaḥ? /",
  "SA15arhebt2u:717": "nahi tasya vyaktāvyaktarūpasambhavaḥ,",
  "SA15arhebt2u:718": "ekatvāt / tathā cāha-",
  "SA15arhebt2u:719": "\"vyaktāvekatra sā vyaktābhedāt sarvatragā yadi /",
  "SA15arhebt2u:720": "jātirdṛśyeta sarvatra [sāpi na vyaktapekṣiṇi] //\"",
  "SA15arhebt2u:721": "iti / ekatrāpi ca vyaktāvupalabhyamānāyāṃ sakalatrailokyavyāpi rūpaṃ sakalasvāśrayavyāpi vā dṛśyeta? /",
  "SA15arhebt2u:722": "na hyekasyāḥ kiñcid dṛṣṭamadṛṣṭaṃ vā nāma kṣaṇikatādivad /",
  "SA15arhebt2u:723": "dṛṣṭāyāmapyekatraivāśraye darśanāvasāyo na sarvatreti cet; na,",
  "SA15arhebt2u:724": "vikalpena taddarśanābhyupagamāt /",
  "SA15arhebt2u:725": "na hi niścayaviṣayīkṛtaṃ cāniścitaṃ ceti yuktam /",
  "SA15arhebt2u:726": "tataḥ sarvagatarūpadarśane sarvārthānāṃ darśanaprasaṅgaḥ /",
  "SA15arhebt2u:727": "na hi taddarśane [Hbṭ_31] tatsahacāriṇa upalabhyasya tadabhinnasvabhāvasya cānupalambho yuktaḥ /",
  "SA15arhebt2u:728": "tataḥ kathamindriyabuddherdvyātmakatā? /",
  "SA15arhebt2u:729": "athānumānādibuddhim;",
  "SA15arhebt2u:730": "tasyāmapi svalakṣaṇāpratibhāsanāt kuto dvayātmakatvam? /",
  "SA15arhebt2u:731": "na hi tāsu sāmānyagrāhiṇīṣvaspaṣṭo vyaktyākāra iva lakṣyamāṇaḥ svalakṣaṇapratibhāsaḥ /",
  "SA15arhebt2u:732": "tadabhāve 'pi tāsāṃ bhavāt /",
  "SA15arhebt2u:733": "ākārāntareṇa ca svajñāne[']pratibhāsanāt anekākārāyogād ekasya,",
  "SA15arhebt2u:734": "apratiprasaṅgācca /",
  "SA15arhebt2u:735": "tasmānneyaṃ bhinnārthagrāhiṇyabhinnā sāmānyabuddhiḥ pratibhāti svalakṣaṇodbhavā satī /",
  "SA15arhebt2u:736": "kintvanādivitatha vikalpābhyāsavāsanājanitā satī tathāvabhāsate /",
  "SA15arhebt2u:737": "dṛḍhatvaṃ ca buddhernāvināśitvam,",
  "SA15arhebt2u:738": "kṣaṇikatvābhyupagamāt kintvabādhyamānatvam /",
  "SA15arhebt2u:739": "na cāsyāstat sambhavati,",
  "SA15arhebt2u:740": "leśato bādhakasyoktatvāt /",
  "SA15arhebt2u:741": "vistaratastu syāvdādabhaṅgād yathāvasaramihaiva tatra tatra vidhāsyamānād bādhakamavadhāryam /",
  "SA15arhebt2u:742": "tasmād yathā vyaktayaḥ sāmānyāntaramantareṇa tadekamupakurvanti tathābhinnajñānābhidhāne api pravartayiṣyantīti tadeva nīlasvalakṣaṇaṃ sāmānyasādhyatvopagatārthakriyākāri /",
  "SA15arhebt2u:743": "[20. kumāriladattasya doṣasya saugatabuddhyabādhakatvadarśanam /]",
  "SA15arhebt2u:744": "yastu-",
  "SA15arhebt2u:745": "\"sāmānyaṃ nānyadiṣṭaṃ cet tasya vṛtterniyākam /",
  "SA15arhebt2u:746": "gotvenāpi vinā kasmād gobuddhirna niyamyate //",
  "SA15arhebt2u:747": "yathā tulye 'pi bhinnatve keṣucid vṛttyavṛttitā /",
  "SA15arhebt2u:748": "gotvāderanimittāpi tatha buddhirbhaviṣyati //\"",
  "SA15arhebt2u:749": "iti pūrvapakṣayitvā-",
  "SA15arhebt2u:750": "\"viṣayeṇa hi buddhīnāṃ vinā notpattiriṣyate /",
  "SA15arhebt2u:751": "viśeṣādanyadicchanti sāmānyaṃ tena tad dhruvam //",
  "SA15arhebt2u:752": "tā hi tena vinotpannā mithyā syurviṣayādṛte /",
  "SA15arhebt2u:753": "na tvanyena vinā vṛttiḥ sāmānyasyeha duṣyati //\"",
  "SA15arhebt2u:754": "[Hbṭ_32]",
  "SA15arhebt2u:755": "iti mithyātvaprasaṅgadoṣa ukto nāsau tathāgatasamayanayāvadātabuddhīn bādhate /",
  "SA15arhebt2u:756": "sāmānyabuddhīnāṃ bādhakapratyayanibandhanasya mithyātvasyopagatatvāt / tathā hi-",
  "SA15arhebt2u:757": "\"kasmāt sāsnādimatsveva gotvaṃ?",
  "SA15arhebt2u:758": "yasmāt tadātmakam /",
  "SA15arhebt2u:759": "tādātmyamasya kasmāt cet,",
  "SA15arhebt2u:760": "svabhāvāditi gamyatām //\"",
  "SA15arhebt2u:761": "iti vacanāt &#8216;",
  "SA15arhebt2u:762": "vyaktisvabhāvaṃ ca sāmānyam /",
  "SA15arhebt2u:763": "na cāsādhāraṇam vyaktyudayavināśayordhyā(yośca)",
  "SA15arhebt2u:764": "nodayavyayayogi';",
  "SA15arhebt2u:765": "ityuyuktam,",
  "SA15arhebt2u:766": "viruddhadharmādhyāsato bhedaprasaṅgāditi / āha ca-",
  "SA15arhebt2u:767": "\"tādātmyaṃ cetmataṃ jātervyaktijanmanyajātatā /",
  "SA15arhebt2u:768": "nāśe 'nāśaśca keneṣṭaḥ?",
  "SA15arhebt2u:769": "tadvaccānanvayo na kim? //",
  "SA15arhebt2u:770": "vyaktijanmanyajāta cedāgatā nāśrayāntarāt /",
  "SA15arhebt2u:771": "prāgāsīnna ca taddeśe sā tayā saṅgatā katham? //",
  "SA15arhebt2u:772": "vyaktināśe na cennaṣṭā gatā vyaktyantaraṃ na ca /",
  "SA15arhebt2u:773": "tacchūnye na sthitā deśe sā jātiḥ kveti kathyatām //",
  "SA15arhebt2u:774": "vyakterjanmādiyoge 'pi yadi jāteḥ sa neṣyate /",
  "SA15arhebt2u:775": "tādātmyaṃ kathamiṣṭaṃ syādanupaplutacetasām //\" iti /",
  "SA15arhebt2u:776": "[21. nīlavikalpasyāprāmāṇyasamarthanam /]",
  "SA15arhebt2u:777": "yadi nīlasvalakṣaṇameva sāmānyasādhyārthakriyākāri tadeva tarhyadhigacchan vikalpaḥ pramāṇaṃ bhaviṣyatītyāha- \"tacca\" nīlakhalakṣaṇam /",
  "SA15arhebt2u:778": "\"tenātmanā\" nīlasādhyārthakriyākāriṇā svabhāvena \"dṛṣṭameva\" ālocanāpratyayena /",
  "SA15arhebt2u:779": "tato niṣpāditakriye karmaṇyaviṣeṣādhāyi vikalpajñānaṃ kathaṃ pramāṇaṃ syāt? /",
  "SA15arhebt2u:780": "atha matam- sāmānyameva tarhyadhigacchan nīlavikalpaḥ pramāṇamastu /",
  "SA15arhebt2u:781": "tacca sāmānyamarthakriyākāri /",
  "SA15arhebt2u:782": "yato nīlasādhyāmevārthakriyāṃ nīlena saha sambhūya kariṣyati /",
  "SA15arhebt2u:783": "vyaktisvabhāvānyeva hi sāmānyānītyāha- \"na ca\" naiva \"tat svalakṣaṇagrahaṇottarakālabhāvino\" nīlavyaktidarśanottarakālaṃ bhavanaśīlasya /",
  "SA15arhebt2u:784": "liṅgagrahaṇottarakālabhāvinastu pūrvoktena prakāreṇa vyaktisādhyārthakriyā sāmānyasya kalpitasya [Hbṭ_33] vyavasthāpayituṃ śakyata iti bhāvaḥ /",
  "SA15arhebt2u:785": "\"nīlavikalpasya viṣayeṇa\" nīlasāmānyena \"nīlasādhyārthakriyā\" rañjanādikā \"kriyate\" /",
  "SA15arhebt2u:786": "tasya vyaktisvābhāvyāyoge sati kalpitarūpasya tadasambhavāt /",
  "SA15arhebt2u:787": "na ca nityasvabhāvatāmābibhrāṇena nīlavikalpasya viṣayeṇa nīlasādhyānyā vārthakriyā kriyate /",
  "SA15arhebt2u:788": "kramayaugapadyavirodhāditi manyate /",
  "SA15arhebt2u:789": "[22. mīmāṃsakasaṃmatapramāṇalakṣaṇe doṣadarśanam /]",
  "SA15arhebt2u:790": "tadevaṃ &#8216;nīlaṃ dṛṣṭvā nīlam';",
  "SA15arhebt2u:791_0": "iti jñāne pratibhasamānaṃ sāmānyaṃ na kāñcidarthakriyāmupakalpayatīti prasādhya anarthakriyākāriviṣayasyāpi",
  "SA15arhebt2u:791_1": "vikalpasya pratyakṣapṛṣṭhabhāvinaḥ prāmāṇyaprasaṅgādativyāptiriti \"tatrāpūrvārthavijñānam\"",
  "SA15arhebt2u:791_2": "iti pramāṇalakṣaṇe mīmāṃsakairviśeṣaṇamupādeyamiti darśayannāha- \"tasmād\" yata evamanarthakriyāsādhanaviṣayatayā",
  "SA15arhebt2u:791_3": "darśanapṛṣṭhabhāvino vikalpasya prāmāṇyamayuktam tasmādasmadabhimataṃ \"pramāṇamavisaṃvādi",
  "SA15arhebt2u:791_4": "jñānam\" iti pramāṇalakṣaṇaṃ vyudasya \"anadhigatārthaviṣayaṃ pramāṇam\",",
  "SA15arhebt2u:792": "\"tatrāpūrvārthavijñānaṃ pramāṇam\" \"iti api\" etasminnapyāhopuruṣikayānyasmiṃ(smin)",
  "SA15arhebt2u:793": "\"pramāṇalakṣaṇe\" kriyamāṇe \"ativyāptiparihārāya viśeṣaṇīyaṃ\" viśeṣaṇamupādeyam /",
  "SA15arhebt2u:794": "kathaṃ viśeṣaṇīyam \"anadhigate svalakṣaṇe iti\" /",
  "SA15arhebt2u:795": "anena hi viśeṣaṇenānumānavikalpasya ca prāmāṇyaṃ sidhyati,",
  "SA15arhebt2u:796": "ālocanājñānapṛṣṭhabhāvinaśca vikalpasya prāmāṇyaṃ vyudasyata iti sarvaṃ sustham /",
  "SA15arhebt2u:797_0": "tadevaṃ vidhivikalpasyānarthakriyāsādhanaviṣayatayānadhigatasāmānyadhigame 'pi prāmāṇyaṃ",
  "SA15arhebt2u:797_1": "nirākṛtya caśabdasamuccitaṃ smṛtitvaṃ pratiṣedhavikalpena sādhāraṇamaprāmāṇyakāraṇaṃ",
  "SA15arhebt2u:797_2": "darśayannāha- \"adhigate tu svalakṣaṇe\" ālocanājñānena \"tatsāmarthyajanmā\" svalakṣaṇādhigamabalabhāvī",
  "SA15arhebt2u:797_3": "\"vikalpastadanukārī\" sākṣādanutpatterddarśanasaṃskārādheyavaśaccāspa(cca spa)",
  "SA15arhebt2u:798": "ṣṭanīlasvalakṣaṇākārānukārī dṛśyavikalpyayoścaikīkaraṇādevamucyate /",
  "SA15arhebt2u:799": "vastutastu [Hbṭ_34] na kiñcidasāvanukaroti /",
  "SA15arhebt2u:800": "\"sa smṛtireva\" /",
  "SA15arhebt2u:801": "kutaḥ? \"kāryatastadviṣayatvāt\" na paramārthataḥ /",
  "SA15arhebt2u:802": "kāryamatra svalakṣaṇe puruṣasya pravartanam,",
  "SA15arhebt2u:803": "tadadhyavasāyaśca /",
  "SA15arhebt2u:804": "yataśca kāryataḥ tadviṣayatvāt smṛtirevāto \"na pramāṇam\" darśanabalotpanno vikalpaḥ /",
  "SA15arhebt2u:805": "tathā hi- smṛterapyanubhūtasvalakṣaṇāṃśaviṣayāyā na paramārthatastadviṣayatvam /",
  "SA15arhebt2u:806": "svalakṣaṇasyendriyabuddhāviva sphuṭarūpatayā smṛtāvapratibhāsanāt /",
  "SA15arhebt2u:807": "kintu yathoktāt kāryata eva /",
  "SA15arhebt2u:808": "tacca vidhivikalpe 'pi samānamiti kathamasau smṛtirna syāditi /",
  "SA15arhebt2u:809": "[23. anumānasya vidhivikalpavailakṣaṇyena prāmāṇyasamarthanam /]",
  "SA15arhebt2u:810": "tatraitat syāt- nanvanumānavikalpaḥ smṛtirūpo 'pi pramāṇamiṣyate /",
  "SA15arhebt2u:811": "tathā hi- yadevānagnivyāvṛttaṃ vastumātraṃ mahānasādāvanubhūtamāsīt tadeva pradeśaviśeṣe dhūmadarśanāt smaryate /",
  "SA15arhebt2u:812": "tadvad vidhivikalpo 'pi pramāṇaṃ bhaviṣyatītyata āha- \"anadhigata\"sya \"vastu\"no \"rūpa\"sya \"anadhigateriti\" /",
  "SA15arhebt2u:813_0": "evammanyate- yat mahānasādāvanagnivyāvṛttaṃ vastumātraṃ prāganubhūtaṃ na tat taddeśādisambandhitayaivānumānavikalpena",
  "SA15arhebt2u:813_1": "smaryate kintu yatra pradeśe prāgananubhūtaṃ tatsambandhitayā /",
  "SA15arhebt2u:814": "tataḥ sādhyadharmidṛṣṭāntadharmigrāhidarśanadvayānadhigatasyānagnivyāvṛttasya vasturūpasyāyogavyavacchedenādhigamād yuktamasya prāmāṇyam /",
  "SA15arhebt2u:815": "na tu darśanapṛṣṭhabhāvino vikalpasya,",
  "SA15arhebt2u:816": "tadviparītatvāditi /",
  "SA15arhebt2u:817": "[24. pramāṇavyavasthāyāḥ vastvadhiṣṭhānatvaṃ,",
  "SA15arhebt2u:818": "svalakṣaṇasyaiva ca vastutvam /]",
  "SA15arhebt2u:819": "yadi nāmānadhigataṃ vasturūpaṃ nādhigacchati,",
  "SA15arhebt2u:820": "pramāṇaṃ tu kasmānna bhavatīti ced āha- \"vastvadhiṣṭhānatvāt\" ityādi /",
  "SA15arhebt2u:821": "vastvadhiṣṭhānatvaṃ ca \"pramāṇavyavasthāyāḥ\" pramāṇavyāpāraviṣayamabhipretyocyate nālambanalakṣaṇam,",
  "SA15arhebt2u:822": "anyathānumānasya parikalpitasāmānyālambanatayā vastvadhiṣṭhānatvābhāvādavyāpinī pramāṇavyavasthā syād /",
  "SA15arhebt2u:823": "yadi vastvadhiṣṭhānā pramāṇavyavasthā kathaṃ viprakṛṣṭaviṣayāyā [Hbṭ_35] anupalabdheḥ prāmāṇyam iti cet;",
  "SA15arhebt2u:824": "tatrāpi pradhānādivikalpasyaiva bhāvānupādānatayā sādhyatvāt tasyā api vastvadhiṣṭhānatāstyevetyadoṣaḥ /",
  "SA15arhebt2u:825": "atha vastvadhiṣṭhānaiva pramāṇavyavastheti kuta etad?",
  "SA15arhebt2u:826": "ityāha- \"arthakriyāyāṃ\" sukhaduḥkhalakṣaṇāyāṃ yad \"yogyaṃ\" śaktaṃ \"tadviṣayatvāt tadarthinām\" arthakriyārthināṃ \"pravṛtteḥ\" prāptityāgalakṣaṇāyāḥ /",
  "SA15arhebt2u:827": "yadi nāmarthakriyāyogye tadarthināṃ pravṛttistathāpi kathaṃ vastvadhiṣṭhānā pramāṇavyavasthā?",
  "SA15arhebt2u:828": ", arthakriyāyogyādhiṣṭhānā hi tathā sati syāt iti cet;",
  "SA15arhebt2u:829": "āha- \"arthakriyā\"yāṃ yad \"yogyaṃ\" ta\"llakṣaṇa\"meva \"hi vastu\" /",
  "SA15arhebt2u:830": "tato 'rthakriyāyogyādhiṣṭhānatvena vastvadhiṣṭhānatvaṃ kathaṃ na syāt iti bhāvaḥ /",
  "SA15arhebt2u:831": "idaṃ ca vastvāśrayeṇa pramāṇavyavasthāpratipādanamanadhigate svalakṣaṇa ityukte kadācit paro brūyāt- vastumātranibandhanā hi pramāṇavyavasthā na svalakṣaṇāśrayaiva /",
  "SA15arhebt2u:832_0": "tato yadyapyanadhigataṃ svalakṣaṇaṃ nādhigacchati tathāpyanadhigatavasturūpamadhigacchato",
  "SA15arhebt2u:832_1": "vikalpasya prāmāṇyaṃ bhaviṣyatīti tadasiddhatodbhāvanārthamuktam- \"anadhigatavasturūpe\"tyādi /",
  "SA15arhebt2u:833": "tadasiddhatodbhāvane cānadhigatavasturūpādhigantureva prāmānyaṃ netarasyeti kutaḥ?",
  "SA15arhebt2u:834": "iti paryanuyoge \"arthakriyāyogye\"tyādi uktam /",
  "SA15arhebt2u:835": "tathā ca vastuviṣayamapi prāmāṇyaṃ bruvatā svalakṣaṇaviṣayamevoktaṃ bhavati,",
  "SA15arhebt2u:836": "tasyaivārthakriyāsāmarthyalakṣaṇatvāt,",
  "SA15arhebt2u:837": "sāmānyasya ca tadviparītatvāt iti manyate /",
  "SA15arhebt2u:838_0": "punarapyanubhavottarakālabhāvino nīlavikalpasya prāmāṇyamapanetumupacayahetumāha-",
  "SA15arhebt2u:838_1": "\"tato 'pi\" yathoktād vikalpād na kevalaṃ nīlasvalakṣaṇānubhavād \"vastunyeva\" svalakṣaṇa",
  "SA15arhebt2u:838_2": "eva \"tadadhyavasāyena\" svalakṣaṇādhyavasāyena anyathā tatra pravṛttyayogāt \"puruṣasya",
  "SA15arhebt2u:838_3": "pravṛtte\" adhigate svalakṣaṇe tatsāmarthyajanmā vikalpo na pramāṇamiti sambandhaḥ /",
  "SA15arhebt2u:839": "pūrvamanadhigatavasturūpānadhigateraprāmāṇyamuktam /",
  "SA15arhebt2u:840": "adhunā tvadhigatasyaivādhigamāditi vidhipratiṣedharūpatayopapattyorbhedaḥ /",
  "SA15arhebt2u:841": "[Hbṭ_36] yadvā \"kāryatastadviṣayatvāt\" iti yaduktaṃ tadevopacayahetuvyājena sphuṭīkṛtanam /",
  "SA15arhebt2u:842": "[25. vikalpasya darśanāt pṛthakpramāṇyābhāvaḥ /]",
  "SA15arhebt2u:843": "yadi nāma tadadhyavasāyena vastunyeva puruṣasya pravṛttistathāpyanadhigatasāmānyagrāhiṇo 'sya darśanāt pṛthak prāmāṇyaṃ kimiti neṣyate?",
  "SA15arhebt2u:844": "iti cet; āha- \"pravṛttau\" svalakṣaṇa eva satyāṃ \"pratyakṣeṇa\" ālocanājñānākhyena \"abhinnayogakṣematvāt\" /",
  "SA15arhebt2u:845": "yogaḥ aprāptasya viṣayasya paricchedalakṣaṇā prāptiḥ,",
  "SA15arhebt2u:846": "kṣemaḥ tadarthakriyānuṣṭhānalakṣaṇaṃ paripālanam /",
  "SA15arhebt2u:847": "abhinnau yogakṣemāvasyeti sa tathoktaḥ /",
  "SA15arhebt2u:848": "tatra vikalpasya nirvikalpapratyakṣeṇābhinno yogaḥ svalakṣaṇādhyavasāyataḥ /",
  "SA15arhebt2u:849": "abhinnaḥ kṣema ālocanāvijñānādiva vikalpādapi svalakṣaṇa eva pravṛtteḥ /",
  "SA15arhebt2u:850": "ayamasyābhiprāyaḥ- yadi vikalpo nirvikalpacetasaḥ prameyāntaraviṣayastadā tatraiva puruṣaṃ pravartayatu tatsādhyāmarthakriyāmadhigantum /",
  "SA15arhebt2u:851": "naiva vā pravartayet,",
  "SA15arhebt2u:852": "tadviṣayatvābhimatasya sāmānyasyābhinnajñānalakṣaṇāyā evārthakriyāyā upagamād vikalpodayādeva ca tatsiddheḥ /",
  "SA15arhebt2u:853": "nahi nīlānubhavāt prameyāntaraviṣayāḥ pītādipratyayāḥ puruṣaṃ nīlavastuni pravartayanti,",
  "SA15arhebt2u:854": "sādhitārthakriyā vā kvacidapīti /",
  "SA15arhebt2u:855": "tasmādālocanājñānānaivāyaṃ prameyāntaraviṣayaḥ /",
  "SA15arhebt2u:856": "viśeṣeṇa yaireva vyākhyāyate-",
  "SA15arhebt2u:857": "\"nirvikalpakabodhena dvayātmakasyāpi vastunaḥ /",
  "SA15arhebt2u:858": "grahaṇam\"",
  "SA15arhebt2u:859": "iti / tato nīladarśanasyaiva nirvikalpasya prāmāṇyaṃ yuktam,",
  "SA15arhebt2u:860": "na tadabhinnopayogasya smṛteriva vikalpasyāpi darśanāt pṛthageva /",
  "SA15arhebt2u:861": "anyathā niṣphalāṃ pramāṇāntarakalpanāṃ kurvataḥ smṛticchādveṣaprayatnādi pramāṇamanuṣajyata iti pramāṇānāmiyattā viśīryeteti /",
  "SA15arhebt2u:862": "[Hbṭ_37]",
  "SA15arhebt2u:863": "[26. dhārāvāhikajñāneṣu yogitaditarāpekṣayā prāmāṇyāprāmāṇye /]",
  "SA15arhebt2u:864": "yadaikasminneva nīlādivastuni dhārāvāhīnīndriyajñānānyutpadyante tadā pūrveṇābhinnayogakṣematvād uttareṣāmindriyajñānānāmaprāmāṇyaprasaṅgaḥ /",
  "SA15arhebt2u:865": "na caivam, ato 'nekānta iti pramāṇasaṃplavavādī darśayannāha- \"pūrvapratyakṣakṣaṇena\" ityādi /",
  "SA15arhebt2u:866": "etat pariharati- \"na\",",
  "SA15arhebt2u:867": "uttareṣāṃ prāmāṇyaprasaṅgaḥ /",
  "SA15arhebt2u:868": "kutaḥ? /",
  "SA15arhebt2u:869": "\"nānāyogakṣematvāt\" /",
  "SA15arhebt2u:870": "tathā hi- pratikṣaṇaṃ viṣayaparicchedalakṣaṇo yogaḥ,",
  "SA15arhebt2u:871": "tadarthakriyānuṣṭhānalakṣaṇaśca kṣemaḥ paripālanarūpo bhidyate /",
  "SA15arhebt2u:872": "tato vipakṣe vṛttyabhāvāt na heturanaikāntikaḥ /",
  "SA15arhebt2u:873": "kadā nānāyogakṣematvam? /",
  "SA15arhebt2u:874": "\"kṣaṇaviśeṣasādhyārthavāñchāyām\" /",
  "SA15arhebt2u:875": "yadā kṣaṇaviśeṣasādhye 'rthe hitāhitalakṣaṇe vāñchā prāptiparihārecchā yogināṃ paropakāramuddiśya bhavati kasyacit kathañcit kvacidupayogāt tadā /",
  "SA15arhebt2u:876": "yathā darśanamārge duḥkhe dharmajñānakṣāntirddamānāmanuśayānāṃ vāsanāṃ nirodhayati,",
  "SA15arhebt2u:877": "tadviruddhāśayotpādanāt /",
  "SA15arhebt2u:878": "duḥkhe dharmajñānaṃ kleśaviviktatālakṣaṇāṃ nirvāṇaprāptimutpādayati,",
  "SA15arhebt2u:879": "anuśayaviruddhāśayadārḍhyotpādanāt /",
  "SA15arhebt2u:880": "tat eṣāṃ grāhakāṇi paracittajñānāni pṛthageva pramāṇāni /",
  "SA15arhebt2u:881_0": "parahitādhānadīkṣāvatāṃ ca samastavastuvistaravyāpijñānālokāvabhāsitāntarātmanāṃ",
  "SA15arhebt2u:881_1": "bhagavatāṃ kaścidevārthakṣaṇaḥ kasyacideva parārthasyānugrāhako biabandhako veti",
  "SA15arhebt2u:881_2": "sarvabhāvān pratikṣaṇaṃ vīkṣamāṇānāmadhyakṣacetasāṃ tadviṣayakṣaṇānāṃ bhinnārthakriyāsūpayogato nānāyogakṣematvāt /",
  "SA15arhebt2u:882": "tad yadi pratikṣaṇaṃ kṣaṇavivekadarśino 'dhikṛtyocyate tadā bhinnopayogitayā pṛthak prāmāṇyāt nānekāntaḥ /",
  "SA15arhebt2u:883_0": "atha sarvapadārtheṣvekatvādhyavasāyinaḥ sāṃvyavahārikān puruṣānabhipretyocyate tadā",
  "SA15arhebt2u:883_1": "sakalameva [Hbṭ_38] nīlasantānamekamarthaṃ sthirarūpaṃ tatsādhyāṃ cārthakriyāmekātmikāmadhyavasyantīti",
  "SA15arhebt2u:883_2": "prāmāṇyamapyuttareṣāmaniṣṭameveti kuto 'nekāntaḥ?",
  "SA15arhebt2u:884": "iti darśayannāha- \"sādhāraṇe hi\" iti /",
  "SA15arhebt2u:885_0": "tatsantānavartināṃ sarvakṣaṇānāmekatvenādhyavasitānāṃ vyavahartṛbhiryat sādhāraṇaṃ",
  "SA15arhebt2u:885_1": "pratikṣaṇamanyānyakāraṇatayā vibhinnamapi paramārthato viparyāsādekatāyābhiniviṣṭaṃ",
  "SA15arhebt2u:885_2": "rañjanādikaṃ nīlādikakārtyaṃ tatra \"na teṣām\" uktareṣāṃ jñānakṣaṇānāṃ \"sāmarthya\"",
  "SA15arhebt2u:885_3": "syārthaprāpaṇaśakte\"rbhedaḥ\" /",
  "SA15arhebt2u:886": "pūrvapratyakṣakṣaṇaviṣaya eva tebhyo 'pi pravṛtterādyasyaiva tatra prāmāṇyam /",
  "SA15arhebt2u:887_0": "tathā hi- arthakriyārthināṃ tatsādhanaprāpaṇasamarthe jñāne pramāṇavyavahāraṃ kurvatāmaviklavadhiyāmarthakriyāsādhanabhedādeva",
  "SA15arhebt2u:887_1": "prāmāṇyabhedavyavahāro jñāneṣu yuktaḥ anyathā smṛtyāderapi prāmāṇyaprasaṅgaḥ kathamapākriyeta?",
  "SA15arhebt2u:888": ", ādriyeta vā niṣphalā pramāṇavyavasthā prekṣāvatā iti? /",
  "SA15arhebt2u:889": "keṣāmiva sādhāraṇe kārye na sāmarthyabhedaḥ?",
  "SA15arhebt2u:890_0": "ityāha- \"aparāpare\" ca te \"dhūmā\"śca taiḥ \"pramitā\"śca te \"sannikṛṣṭāgraya\"śca teṣviva",
  "SA15arhebt2u:890_1": "tadviṣayāṇamiva \"anumānajñānāmagnimātrasādhye 'rthe\" sandhukṣaṇādike vāñchite tadarthakriyāsādhanaprāpaṇavyaktibhedābhāvāt",
  "SA15arhebt2u:890_2": "yathā prāmāṇyabhedo na yukto viduṣāṃ tathātrāpi /",
  "SA15arhebt2u:891": "yadā tu pañcatapastaptukāmo bhavati tadāparāparadhūmapramitasannikṛṣṭāgniviṣayāṇāmapyanumānānāṃ sāmarthyabhedāt prāmāṇyamanivāritameva /",
  "SA15arhebt2u:892": "[27. vikalpaprāmāṇyanirāsasya phalitārthaḥ /]",
  "SA15arhebt2u:893": "tadevaṃ &#8216;yathā nīlaṃ dṛṣṭvā nīlamiti jñān(m)",
  "SA15arhebt2u:894": "'; ityudāharaṇe nīlavikalpasya prāmāṇyaṃ nirākṛtya prakṛte yojayannāha- \"etena\" nīlasvalakṣaṇadarśanottarakālabhāvino nīlavikalpasya prāmāṇyanirākaraṇena /",
  "SA15arhebt2u:895": "\"tanneṣṭatvād vikalpasyārtharūpopakāriṇaḥ /\"",
  "SA15arhebt2u:896": "iti brūvatā kumārilena pradeśādidarśanottarakālabhāvino [Hbṭ_39] dharmivikalpasya,",
  "SA15arhebt2u:897": "tatā sambandhapratipattikāle 'gnisvalakṣaṇadarśanasāmarthyabhāvino 'gnisāmānyaviṣayasya sādhyadharmavikalpasya,",
  "SA15arhebt2u:898": "dhūmālocanājñānapṛṣṭhabhāvino dhūmasāmānyavabhāsino liṅgavikalpasya,",
  "SA15arhebt2u:899": "ādigrahaṇād,",
  "SA15arhebt2u:900": "dharmadharmisambandhavikalpasya ca pramāṇapṛṣṭhabhāvino \" dharmyādisvarūpamātraviṣayālocanākhyapratyakṣapūrvakasya\"",
  "SA15arhebt2u:901": "\"na cāvikalpyaliṅgasya dharmisambandhayostathā",
  "SA15arhebt2u:902": "gṛhītiḥ\"",
  "SA15arhebt2u:903": "ityākṣepabhayād yad abhyupagataṃ \"prāmāṇyaṃ\" tat \"pratyuktaṃ\" pratyākhyātam /",
  "SA15arhebt2u:904_0": "pūrvakameva svalakṣaṇaviṣayaṃ darśanaṃ yat pareṇālocanājñānamiti vyavahṛta tat pramāṇaṃ",
  "SA15arhebt2u:904_1": "na tu tadvalabhāvī vikalpo yathoktena nyāyeneti sthitametat- \"pakṣadharmasya sādhyadharmiṇi",
  "SA15arhebt2u:904_2": "pratyakṣato 'numānato vā prasiddhiḥ\" niścaya iti /",
  "SA15arhebt2u:905": "tadevaṃ pratyakṣataḥ pakṣadharmaniścayaṃ bruvatā prasaṅgena darśanapṛṣṭhabhāvino vikalpasya prāmāṇyanirākaraṇāt",
  "SA15arhebt2u:906": "\"pratyakṣaṃ kalpanāpoḍham\"",
  "SA15arhebt2u:907": "iti pratipāditam /",
  "SA15arhebt2u:908": "[28. anumānaprādhānyajñāpanam]",
  "SA15arhebt2u:909": "yadyevaṃ kasmad \"anumānavyutpādanārthamidamārabhyate\" ityuktam na sāmānyena &#8216;",
  "SA15arhebt2u:910": "samyagjñānavyutpādanārtham'; iti? /",
  "SA15arhebt2u:911": "saṅkhayādivipratipattirapyatra tadviṣayā nirastaiva /",
  "SA15arhebt2u:912": "parokṣārthapratipatteranumāna[mevāśra]yaḥ /",
  "SA15arhebt2u:913": "kasmād? yataḥ pakṣadharma eva tadaṃśena vyāpta eva ca hetuḥ kāraṇaṃ tasyāḥ,",
  "SA15arhebt2u:914": "nānya ityabhidhānāt parokṣārthaviṣayaṃ sarvaṃ pramāṇamanumāne 'ntarbhāvitamiti saṅkṣepataḥ saṅkhayāvipratipattiḥ samyagjñānaviṣayā nirastā /",
  "SA15arhebt2u:915": "tathā, vyāpakāṃśasya gamyatvapratīteḥ tadaṃśavyāptivacanena sāmānyaviṣayamanumānaṃ na svalakṣaṇaviṣayamityākhyātam tasyāsādhāraṇatvāt,",
  "SA15arhebt2u:916": "asādhāraṇasya ca vyāpakatvāyogāt,",
  "SA15arhebt2u:917": "vikalpāviṣayatvācca /",
  "SA15arhebt2u:918": "\"tatra tadādyamasādhāraṇaviṣayam\" ityācakṣāṇena svalakṣaṇaviṣayameva pratyakṣamuktam /",
  "SA15arhebt2u:919": "[Hbṭ_40] \"darśanameva pramāṇam\" ityākhyānāt pramāṇameva phalamiti sūcitam,",
  "SA15arhebt2u:920": "tasyārthapratītirūpatvāt /",
  "SA15arhebt2u:921": "tathā, tasya dvidhā prayoga iti vakṣyamāṇatvāt parārthānumānaṃ kathayiṣyate,",
  "SA15arhebt2u:922": "tasya trirūpaliṅgākhyānarūpatvāt /",
  "SA15arhebt2u:923": "saṅkṣepataścānumānavyutpādanamapyabhimatam /",
  "SA15arhebt2u:924": "tacca sarvatrāsyeveti kasmāt \"anumānavyutpādanārtham\" ityuktam? /",
  "SA15arhebt2u:925": "satyam, prādhānyāt tu tadgrahaṇam /",
  "SA15arhebt2u:926": "tatā hi- pradhānapuruṣārthopayoginastattvasya caturāryasatyalakṣaṇasyānumānata eva niścayāt tasya prādhānyam /",
  "SA15arhebt2u:927": "tathā pratyakṣe 'pi viṣaye vivādasambhave,",
  "SA15arhebt2u:928": "nānumānādanyannirṇayanibandhanam ityato 'pyasya prādhānyam /",
  "SA15arhebt2u:929": "pravartakatvācca prādhānyamasya /",
  "SA15arhebt2u:930": "tathā hi- yadanubhūtaphalaṃ sukhaduḥkhasādhanam,",
  "SA15arhebt2u:931": "anubhūyamānaphalaṃ vā dṛśyamānaṃ tatpravṛttiviṣayo nispannatvāt phalasya /",
  "SA15arhebt2u:932": "tasmād yadanāgataphalaṃ sukhaduḥkhasādhanaṃ pratyakṣamapi tatrāpyanumānameva pravartakam /",
  "SA15arhebt2u:933": "na hi tasyānāgate sukhaduḥkhe prati yogyatāṃ pratyakṣaṃ nirddhārayati,",
  "SA15arhebt2u:934": "phalasya parokṣatvāt /",
  "SA15arhebt2u:935": "taduktam- \" na hyapratyakṣe kārye kāraṇabhāvagatiḥ\" iti /",
  "SA15arhebt2u:936": "tasmāt pūrvānubhūtasukhaduḥkhasādhanasādharmyāt pratyakṣaviṣayasyāpi vastuno 'nāgataphalayogyatāniścayaḥ na pratyakṣataḥ /",
  "SA15arhebt2u:937": "tathā cāha- \"tadyathādṛṣṭasādharmyāt tathāprasādhitaṃ nānumeyatāmatipatati\" iti /",
  "SA15arhebt2u:938": "kathaṃ tarhi dvayorapi pravartakatvam?",
  "SA15arhebt2u:939": "\"na hyābhyāmarthaṃ paricchidya pravartamāno 'rthakriyāyāṃ visaṃvādyate\" ityuktam /",
  "SA15arhebt2u:940": "sukhaduḥkhasādhanasya jalānalādeḥ svarūpasya pratyakṣataḥ prasiddheḥ,",
  "SA15arhebt2u:941": "phalamanāgataṃ prati yogyatāyā anumānata ityubhayorapi pravartakatvam /",
  "SA15arhebt2u:942": "samyagjñānapūrvakatvaṃ ca hitāhitaprāptiparihārayoraktam na tvanāgataphalaṃ prati yogyatāyāḥ pratyakṣato 'niścayāt /",
  "SA15arhebt2u:943": "na hyarvāgdarśināṃ bhāviphalayogyatāyāstato niścayaḥ,",
  "SA15arhebt2u:944": "tataḥ prādhānyādanumānagrahaṇamityalamativistareṇeti /",
  "SA15arhebt2u:945": "[Hbṭ_41]",
  "SA15arhebt2u:946": "[29. svabhāvahetāvanvayaniścayaḥ svapramāṇāyattaḥ /]",
  "SA15arhebt2u:947_0": "tatra svabhāvakāryānupalambhānāṃ pakṣadharmaniścayastulyopāyasādhyatayābhedenaivoktaḥ",
  "SA15arhebt2u:947_1": "anvayavyatirekaniścayasya tu bhinnopāyasādhyatayā bhedenaiva nirddeśaḥ kārya iti",
  "SA15arhebt2u:947_2": "svabhāvahetau tāvadanvayaniścayaṃ svapramāṇanibandhanaṃ darśayannāha- \"anvayaniścayo",
  "SA15arhebt2u:947_3": "'pi\" na kevalaṃ pakṣadharmaniścaya uktaḥ kintvanvayaniścayo 'pi \"svabhāvahetau\" ucyata iti śeṣaḥ /",
  "SA15arhebt2u:948": "\"sādhanadharma\" sya yad \"bhāvamātraṃ\" sattāmātraṃ mugdarādinimittantarānapekṣaṃ tasya \"anubandho\" anugamanaṃ vyāptiḥ tasya \"siddhiḥ\" yā sa svabhāvahetāvanvayaniścayaḥ /",
  "SA15arhebt2u:949": "kasya sādhanadharmabhāvamātrānubandhasiddhiḥ? /",
  "SA15arhebt2u:950": "\"sādhyadharmasya\" sādhyaścāsau asiddhatvāt dharmadharmisamudayaikadeśatvāt dharmaśceti tathoktaḥ /",
  "SA15arhebt2u:951": "yatra yatra sādhanadharmasya bhāvaḥ tatra tatra sādhyadharmasyāpi nimittāntarānapekṣo bhava ityetasyārthasya siddhiḥ svabhāvahetāvanvayaniścayaḥ /",
  "SA15arhebt2u:952": "kathaṃ punaḥ sādhyadharmaḥ sādhanadharmabhāvamātramanubadhnāti /",
  "SA15arhebt2u:953": "? \"tadbhāvatayā\" sa sādhanadharmo bhāvaḥ- svabhāvo yasya tasya bhāvatayā tadbhāvatayā /",
  "SA15arhebt2u:954": "yo hi sādhanadharmaḥ sādhyadharmasya svabhāvaḥ sa kathaṃ taṃ nānubadhnīyāt,",
  "SA15arhebt2u:955": "nīrūpatvaprasaṅgāt? /",
  "SA15arhebt2u:956": "[30. svabhāvahetāvaikyepi sādhyasādhanabhāvavyavasthā /]",
  "SA15arhebt2u:957": "nanu tatsvabhāvatve bhedābhāvāt kathaṃ sādhyasādhanabhāvaḥ?",
  "SA15arhebt2u:958": "ityāha- \"vastutaḥ\" paramārthataḥ /",
  "SA15arhebt2u:959": "sādhyasādhanasaṃkalpakāle tu paramparayā tattadvayāvṛttapadārthanibandhanāyāṃ kalpanābuddhau bhedena pratibhāsanāt sādhyasādhanabhāvo na vihanyate /",
  "SA15arhebt2u:960": "na hyasau pāramārthikaṃ sādhyasādhanadharmayorddharmiṇaśca kṛtakatvādau bhedamavalambate,",
  "SA15arhebt2u:961": "sambandhābhāvena sādhyasādhanabhāvāyogāt /",
  "SA15arhebt2u:962": "ekārthasamavāyaḥ kṛtakatvānityatvādeḥ sambandhaḥ iti cet; na,",
  "SA15arhebt2u:963": "tasyāpi tato 'rthāntaratve &#8216;",
  "SA15arhebt2u:964": "ayamanayorasminnarthe samavāyaḥ';",
  "SA15arhebt2u:965": "iti [Hbṭ_42] sambandhābhāvasya tadavasthatvāt,",
  "SA15arhebt2u:966": "sambandhāntarakalpanāyāṃ cānavasthāprasaṅgāt /",
  "SA15arhebt2u:967": "samavāyād vṛttikalpanāyāṃ ca kṛtakatvādayo nityābhimateṣvapyātmādiṣu varteran /",
  "SA15arhebt2u:968": "ya eva hi kṛtakatvādeḥ śabde samavāyo yabdalāt tatraiva tad vartate sa eva nityābhimateṣvapi,",
  "SA15arhebt2u:969": "tasyaikatvenopagatatvāt ityātmādau vṛttiḥ kṛtakatvādeḥ kena nivāryeta? /",
  "SA15arhebt2u:970": "atha &#8216;ya evābhūtvā bhavanadharmā bhūtvā cābhavanadharmāsthirarūpo bhāvaḥ tatraiva kṛtakatvādayo dharmā vartante ';",
  "SA15arhebt2u:971": "iti vyavasthāpyate /",
  "SA15arhebt2u:972": "saiva tarhyabhūtvā bhavanasvabhāvatā bhūtasya cāsthirasvabhāvatā tadviparītarūpasamāropavyavacchedaviṣayāyāḥ kalpanābuddhernibandhanaṃ kiṃ neṣyate? /",
  "SA15arhebt2u:973": "tayaiva paramārthābhedavatorddharmayoḥ sādhyadharmiṇi vṛtteḥ kimantarālagaḍunā kṛtakatvādinā vyatirekavatā upagatena? /",
  "SA15arhebt2u:974": "tathā hi- na sattāmātreṇa kṛtakatvādayo dharmāḥ sādhyadharmapratipattinibandhanam,",
  "SA15arhebt2u:975": "teṣāṃ sadā sannihitatvenānavarataṃ taddharmapratītiprasaṅgāt,",
  "SA15arhebt2u:976": "kintu vikalpapratibhāsina eva /",
  "SA15arhebt2u:977": "sa ca vikalpaḥ svapratibhāsinamevakāraṃ bahīrūpatayādhyavasitamanusaran kṛtakānityādirūpatāṃ vastunaḥ pratipadyate,",
  "SA15arhebt2u:978": "paramārthato 'saṃsparśe 'pi tadrūpasya,",
  "SA15arhebt2u:979": "paramparayā tadupādānatvāt /",
  "SA15arhebt2u:980": "vyatiriktāstu dharmāstudutpattinimittamātratayā parikalpyante,",
  "SA15arhebt2u:981": "tad varaṃ yadeva tatkalpanānnibandhanaṃ tadeva tathāvidhavikalpaprasavanimittamastu,",
  "SA15arhebt2u:982": "tasyāvaśyamabhyupagamanīyatvāt,",
  "SA15arhebt2u:983": "tadabhyupagame ca caritārthā vyatirekavanto dharmā ityalaṃ tatkalpanayā /",
  "SA15arhebt2u:984": "avaśyaṃ ca vyatiriktānityatādvāreṇāpi vastuna evānavasthāyinamātmānaṃ pratipadyate,",
  "SA15arhebt2u:985": "tadanurūpārthakṛ(kri)",
  "SA15arhebt2u:986": "yārthitayā pravṛtteḥ,",
  "SA15arhebt2u:987": "anyathā vyatiriktānityatayā nityatvāt tadavagamārthitvenāyamanityasādhyārthakriyārthī nityaṃ śabdādikamāśaṅkamānaḥ kimanityatāvicāraṃ prati āhītāsthaḥ? /",
  "SA15arhebt2u:988": "[Hbṭ_43] vyatiriktāyāṃ cānityatāyāmavagatāyāṃ tatraiva pravartatām,",
  "SA15arhebt2u:989": "kimiti nitye śabdātmani? /",
  "SA15arhebt2u:990": "tadvā(ddvā)reṇa pratipatteḥ iti cet;",
  "SA15arhebt2u:991": "tat kimanena vyavadhinā? /",
  "SA15arhebt2u:992": "varamavyavahitasyaiva pratipattirastu,",
  "SA15arhebt2u:993": "tenaivārthitvāditi /",
  "SA15arhebt2u:994": "tadetadatipracarccyamānamatigahanaṃ sampadyata ityāstāṃ tāvat /",
  "SA15arhebt2u:995": "ye 'pi jaiminīyā manyante- &#8216;",
  "SA15arhebt2u:996": "yeṣāmatyantavyatirekavanto dharmāḥ teṣāmevāyaṃ naiyāyikādīnāṃ doṣaḥ,",
  "SA15arhebt2u:997": "asmākaṃ tu kathañcid bhedābhedavatāṃ dharmāṇāṃ tatsvabhāvatayā naiṣa doṣaḥ';",
  "SA15arhebt2u:998": "iti;",
  "SA15arhebt2u:999": "teṣāmapi vastutaḥ sādhanadharmarūpatopagame sādhyadharmasya,",
  "SA15arhebt2u:1000": "kathañcid bhedābhyupagame na kiñcit phalamutpaśyāmaḥ,",
  "SA15arhebt2u:1001": "sādhyasādhanabhāvasya kalpitabhedadvāreṇāpyupapatteḥ /",
  "SA15arhebt2u:1002": "na caikātmye kathañcidapi bhedo yuktaḥ,",
  "SA15arhebt2u:1003": "ekasmāt svabhāvādabhedāt /",
  "SA15arhebt2u:1004": "tato 'pi tayoḥ kathañcid bhedābhedau sta eveti cet; na,",
  "SA15arhebt2u:1005": "anavasthāprasaṅgāt /",
  "SA15arhebt2u:1006": "tathā hi- dharmayostadekasvabhāvādapi bhedavatostena svabhāvena kathañcidabhedanimittamabhinno 'paraḥ svabhāvo 'bhyupagantavyaḥ,",
  "SA15arhebt2u:1007": "tathā tenāpyaparaḥ ityanantaiva bhinnābhinnasvabhāvaparamparā syāt /",
  "SA15arhebt2u:1008": "na ca kalpanābuddhāvanantobhayarūpasvabhāvaparamparā pratibhāsata iti kimiti tatkalpanayātmānaṃ vipralabhante bhavantaḥ? /",
  "SA15arhebt2u:1009": "kathañcit ca bhedopagamāt kathaṃ bhedapakṣabhāvināṃ doṣāṇāmanavasaraḥ? /",
  "SA15arhebt2u:1010": "yaṃ cātmānaṃ purodhāya &#8216;",
  "SA15arhebt2u:1011": "imau dharmau,",
  "SA15arhebt2u:1012": "ayaṃ dharmī';",
  "SA15arhebt2u:1013": "iti vyavasthāpyate yadi tena bhedastadā bheda eveti kuto 'nekāntavādaḥ? /",
  "SA15arhebt2u:1014": "athābhedaḥ;",
  "SA15arhebt2u:1015": "tadā &#8216;",
  "SA15arhebt2u:1016": "ayaṃ sādhanadharmaḥ,",
  "SA15arhebt2u:1017": "ayaṃ sādhyadharmaḥ,",
  "SA15arhebt2u:1018": "dharmī cāyam';",
  "SA15arhebt2u:1019": "iti kathaṃ pāramārthikaṃ tṛ(tri)",
  "SA15arhebt2u:1020": "tayaṃ sidhyet? /",
  "SA15arhebt2u:1021": "tasmāt tattatpararūpavyāvṛttisamāśrayāyāṃ kalpanābuddhau bhedavatāmiva dharmadharmiṇāṃ pratibhāsanāt sādhyasādhanabhāvaḥ /",
  "SA15arhebt2u:1022": "tanmātrānubandhastu vastutaḥ tattatsvabhāvatayaiva yuktaḥ iti manyamānena \"vastutastadbhāvatayā\" ityuktam /",
  "SA15arhebt2u:1023": "[Hbṭ_44]",
  "SA15arhebt2u:1024": "[31. bādhakapramāṇādeva svabhāvahetau sādhyasādhanatādātmyam /]",
  "SA15arhebt2u:1025": "kā punarasau vastutastadbhāvatā yayā hetubhūtayā sādhyadharmasya sādhanadharmabhāvamātrānubandhaḥ sidhyati?",
  "SA15arhebt2u:1026": "ityāha- \"sā\" vastutastadbhāvatā \"sādhya\"sya \"viparyayo\" vipakṣaḥ tatra,",
  "SA15arhebt2u:1027": "\"hetoḥ\" yad \"bādhakaṃ pramāṇaṃ\" tadviparītadharmapratyavasthāpakam,",
  "SA15arhebt2u:1028": "yena bādhyamāno hetustatra na pravartate,",
  "SA15arhebt2u:1029": "viruddhayorekatra sahabhāvāsambhavāt,",
  "SA15arhebt2u:1030": "tasya yā \"vṛtti\" pravṛttiḥ \"bādhakapramāṇavṛttiḥ\" tatsādhyatvācca vastutastadbhāvatāyāḥ sā bādhakapramāṇavṛttiruktā /",
  "SA15arhebt2u:1031": "tasyāṃ hi satyāṃ vipakṣāt nivṛtto hetuḥ sādhyadharmavatyeva dharmiṇi vartate iti sādhyadharmasyānarthāntarasya sādhanadharmasvabhāvatā sidhyati /",
  "SA15arhebt2u:1032": "\"tayā ca\" vastutastadbhāvatayā sādhanadharmabhāvamātrānubandhaḥ sādhyadharmasya sidhyatīti \"anvayaniścayaḥ\" &#8216;",
  "SA15arhebt2u:1033": "yatra yatra sādhanadharmastatra tatra sādhyadharmaḥ';",
  "SA15arhebt2u:1034": "ityevaṃrūpo jāyate /",
  "SA15arhebt2u:1035": "atrodāharaṇaṃ \"yathā- yat sat tat kṣaṇikameva /",
  "SA15arhebt2u:1036": "\" avadhāraṇena vyāptimāha /",
  "SA15arhebt2u:1037": "sādhanadharmabhāvamātrānubandhasya caitadrūpamākhyātaṃ,",
  "SA15arhebt2u:1038": "nimittāntaramantareṇa sat ityeva kṛtvā kṣaṇikamityupadarśanāt /",
  "SA15arhebt2u:1039_0": "sa ca vastutastadbhāvatayā sidhyatīti tatsiddhyupāyaṃ bādhakapramāṇavṛttiṃ darśayati-",
  "SA15arhebt2u:1039_1": "\"akṣaṇikatve\" kṣaṇikaviparyaye sati \"artha kriyāvirodhāt\" arthasya- kāryasya kriyā-",
  "SA15arhebt2u:1039_2": "niṣpattistasyā virodhāt \"tallakṣaṇaṃ\" sārthakriyā lakṣaṇaṃ yasya \"vastutvasya\" arthakriyāsāmarthyātmana,",
  "SA15arhebt2u:1040": "tattathoktam /",
  "SA15arhebt2u:1041": "arthakriyayā hi tatsāmarthyarūpaṃ vastutvaṃ lakṣyate /",
  "SA15arhebt2u:1042": "\"tad\" evaṃvidhaṃ vastutvaṃ \"hīyate\" nivartate,",
  "SA15arhebt2u:1043": "tadviparyayarūpasyāsattvasyākarṣaṇāt /",
  "SA15arhebt2u:1044": "etacca bādhakaṃ pramāṇaṃ vyāpakānupalabdhirūpamuttaratrāvasaraprāptaṃ svayameva vakṣyati /",
  "SA15arhebt2u:1045": "tadanayā bādhakapramāṇavṛttyā sādhyadharmasya vastutaḥ sādhanadharmasvabhāvatā sidhyati /",
  "SA15arhebt2u:1046": "tayā ca vastutastadbhāvatayā sādhanadharmabhāvamātrānubandha iti /",
  "SA15arhebt2u:1047": "[Hbṭ_45]",
  "SA15arhebt2u:1048": "[32. kāryahetāvanvayaniścayanirūpaṇam /]",
  "SA15arhebt2u:1049": "evaṃ svabhāvahetau viparyaye bādhakapramāṇavṛttyā tādātmyasiddhito 'nvayaniścayaṃ pratipādya koryahetau pratipādapannāha- \"kāryahetau\" anvayaniścayaḥ iti prakṛtam /",
  "SA15arhebt2u:1050": "kaḥ punarasau kāryakāraṇayorbhāvaḥ? /",
  "SA15arhebt2u:1051": "\"kāryatvaṃ\" \"kāraṇatvaṃ\" ca /",
  "SA15arhebt2u:1052": "tasya yā \"siddhiḥ\" pratītiḥ sā kāryahetāvanvayaniścayaḥ /",
  "SA15arhebt2u:1053": "yathā ca kāryakāṃraṇabhāvasiddhirbhavati tathopadarśayannāha- \"yathā\" ityādi /",
  "SA15arhebt2u:1054": "yathāśabda upadarśanārthaḥ /",
  "SA15arhebt2u:1055": "\"idaṃ\" dhūmādikam \"asya\" agneḥ \"upalambhe\" sati \"upalabhyata\" iti sambandhaḥ /",
  "SA15arhebt2u:1056": "anena kāryakāraṇabhāvasiddhau pratyakṣavyāpāramāha /",
  "SA15arhebt2u:1057": "na ca kevalaṃ pratyakṣaṃ kāryakāraṇabhāvamasandigdhaṃ sādhayati,",
  "SA15arhebt2u:1058": "kintu prākpravṛttānupalambhasahāyamiti darśayitumāha- \"upalabdhilakṣaṇaprāptamānupalabdham\" iti /",
  "SA15arhebt2u:1059": "yadi tad dhūmādikamupalabdhilakṣaṇaprāptaṃ satsvanyai(nye)",
  "SA15arhebt2u:1060": "ṣūpalambhapratyayeṣu dṛśyātmakaṃ sat nopalabdhaṃ bhavati agnyādisāmagrīsannidhānāt prāk tādātmyādisāmagryāmupalabhyamānāyāmupalabhyamānaṃ tatkāryaṃ sidhyati /",
  "SA15arhebt2u:1061": "na tūpalambhapratyayāntaravaikalyādanupajātopalabdhiyogyarūpaṃ sat,",
  "SA15arhebt2u:1062": "taddeśasannihitamapyanupalabdhilakṣaṇaprāptatayāgnyādisāmagrīsannidhānāt prāganupalabdhamiti /",
  "SA15arhebt2u:1063": "upalabdhilakṣaṇaprāptasya cānupalambhe nāgnyādisāmagrīsannidhānāt prāganyata āgamanaṃ,",
  "SA15arhebt2u:1064": "taddeśakālasaṃnnihitāt katakuṭyā derutpattiḥ,",
  "SA15arhebt2u:1065": "taddeśe cāsannidhānamiti,",
  "SA15arhebt2u:1066": "tritayamapākriyate /",
  "SA15arhebt2u:1067": "etāvadbhiśca prakārairatatkāryatā bhavantī bhavet /",
  "SA15arhebt2u:1068": "tato 'nupalambhenātatkāryatāśaṅkānirāsād tadbhāve bhāvagrāhipratyakṣanibandhanaḥ kāryakāraṇabhāvo 'sandigdhaḥ sidhyati /",
  "SA15arhebt2u:1069": "na cāgnīndhanādibhāve niyatasannidheradṛśyātmanaḥ kutaścit dhūmasya bhāvaḥ syāt ityāśaṅkanīyam /",
  "SA15arhebt2u:1070": "agnīndhanādibhedānuvidhānād dhūmasya /",
  "SA15arhebt2u:1071": "candanāgurukarpūrakeśorṇādīndhanabhede tadanurūpabhedasyāsya darśanādalpamahadindhanavikārakāriṇaścāgnestadanurūpasya /",
  "SA15arhebt2u:1072": "na cāgnīndhanādisannidhāvadṛśyātmano niyatasannidhānatā yuktā,",
  "SA15arhebt2u:1073": "[Hbṭ_46] pratibandhābhāvāt /",
  "SA15arhebt2u:1074": "pratibandhe vā tatkāryatā tatkāraṇatā vā syāt /",
  "SA15arhebt2u:1075": "tatkāryatve,",
  "SA15arhebt2u:1076": "nāgnīndhanasamparkānantaraṃ dhūmajanma syāt,",
  "SA15arhebt2u:1077": "tadbhāvābhāvānuvidhānādeva cāsyāpi tatkāryatvam /",
  "SA15arhebt2u:1078": "tacca dhūme 'pi samānam /",
  "SA15arhebt2u:1079": "nāpīndhanādikāraṇatvam adṛśyātmanaḥ,",
  "SA15arhebt2u:1080": "indhanādeḥ svahetoreva vṛkṣāderbhāvadarśanāt /",
  "SA15arhebt2u:1081": "tatrāpi tathābhāvakalpanāyāṃ tadevottaraṃ vācyam /",
  "SA15arhebt2u:1082": "punaścodye sa eva parihāro 'navasthā ca /",
  "SA15arhebt2u:1083": "etenaikasāmagryadhīnatāpi pratyuktā /",
  "SA15arhebt2u:1084": "tadanvayavyatirekānuvidhānādeva ca dhūmasya tat kāraṇaṃ kalpeta /",
  "SA15arhebt2u:1085": "taccāgnyādāvapi tulyam /",
  "SA15arhebt2u:1086": "tadapi tatra kāraṇamastu iti cet; na,",
  "SA15arhebt2u:1087": "agnayādibhāve 'vaśyambhāvino 'nyasyāpi kāraṇatvakalpanāyāṃ nimittābhāvāt,",
  "SA15arhebt2u:1088": "kāryavyatirekanibandhanatvāt kāraṇabhāvakalpanāyāḥ /",
  "SA15arhebt2u:1089": "yathā agnīndhanā derevānyatarābhāve abhavataḥ /",
  "SA15arhebt2u:1090": "bhavatu vānyasyāpi tadbhāve niyatasannidheḥ kāraṇatā /",
  "SA15arhebt2u:1091": "na tu tāvatāgnyādeḥ kāraṇatvahāniḥ,",
  "SA15arhebt2u:1092": "yato dhūmadarśanāt tanniścayena pravṛttau tadvisaṃvādaḥ syāt /",
  "SA15arhebt2u:1093": "nahi sarvasattvakarmādhipatyajanitatve 'pi jagadvaicitryasya dṛṣṭakāraṇahānitastatkāryadarśanād vā pravṛttānāṃ atatprāptirityalamatiprasaṅgena /",
  "SA15arhebt2u:1094": "kiṃrūpaḥ punarasau kāryakāraṇabhāvo 'nupalambhasahāyapratyakṣanibandhana ityāha- \"tadbhāve bhāvaḥ tadabhāve 'bhāvaśca\" iti /",
  "SA15arhebt2u:1095": "ya eva hi kāraṇābhimatasya bhāve bhāva eva /",
  "SA15arhebt2u:1096": "kāryatvenābhimatasya bhāvaḥ /",
  "SA15arhebt2u:1097": "\"tadabhāve\" kāraṇatvābhimatasyābhāve \"abhāva eva\" kāryatvenābhimatasyābhāvaśca /",
  "SA15arhebt2u:1098": "sa eva kāryakāraṇābhāvo nānyaḥ /",
  "SA15arhebt2u:1099": "sa hi tābhyāmanyo bhavan svabhāvato 'pratipannakāryakāraṇarūpayorvā bhaved,",
  "SA15arhebt2u:1100": "yadvā svabhāvenaiva kāryakāraṇātmanoḥ /",
  "SA15arhebt2u:1101": "yadyādyaḥ pakṣaḥ tadā sarvatraivākāryaka(kā)",
  "SA15arhebt2u:1102": "raṇabhūte 'pi vastuni bhavet tanniyamakāraṇābhāvāt /",
  "SA15arhebt2u:1103": "tataḥ sarvaṃ sarvasya kāryaṃ syāt /",
  "SA15arhebt2u:1104": "[Hbṭ_47] svabhāvena cātadrūpasyānyayoge 'pi na tadrūpatā /",
  "SA15arhebt2u:1105": "nahi bhāvāḥ pratiniyatarūpatyāgenānyayoge 'pi rūpāntaramābhajante,",
  "SA15arhebt2u:1106": "yato nānyayogasteṣāṃ pūrvarūpaṃ nāśayati vināśahetvayogād vakṣyamāṇakāt /",
  "SA15arhebt2u:1107": "nāpyapūrvamutpādayati tasya tato 'rthāntaratvaprasaṅgāt /",
  "SA15arhebt2u:1108": "nahi teṣu niṣpanneṣvaniṣpanno bhinnahetuko vā tatsvabhāvo yuktaḥ /",
  "SA15arhebt2u:1109": "ayaṃ hi bhedo bhedaheturvā viruddhadharmādhyāsaḥ kāraṇa bhedaśca tataścet na bhedaḥ,",
  "SA15arhebt2u:1110": "anyanimittābhāvāt ekaṃ dravyaṃ viśvaṃ syāt ityādi prasajyeta /",
  "SA15arhebt2u:1111": "pratibhāsabhedo 'pi hi itaretarābhāvarūpatayā viruddhadharmādhyāsatāṃ nātikrāmati /",
  "SA15arhebt2u:1112": "tataśca pūrvake vastunī tadavasthe eveti na tayoranyayoge 'pi kāryakāraṇarūpatāpattiḥ /",
  "SA15arhebt2u:1113": "atha dvitīyaḥ pakṣaḥ,",
  "SA15arhebt2u:1114": "tadā svabhāvata eva tayoḥ kāryakāraṇarūpatvādanyastadbhāvaḥ kathaṃ na vaiyarthyamanubhavet? /",
  "SA15arhebt2u:1115": "kāryakāraṇavuddhī api tadbhāvabhāvitvamātranibandhane nārthāntaranimitte,",
  "SA15arhebt2u:1116": "tasyopapalabdhilakṣaṇaprāptasya kāryakāraṇarūpavivekinā rūpāntareṇāpratibhāsanāt /",
  "SA15arhebt2u:1117": "tathāvidhasyāpi grahaṇakalpanāyāmatiprasaṅgaḥ /",
  "SA15arhebt2u:1118": "anupalabdhilakṣaṇaprāptatāyāṃ kathaṃ kāryakāraṇabhāvabuddhī tannibandhane? /",
  "SA15arhebt2u:1119": "nahi tad arthāntaraṃ svasattāmātreṇa tabduddhī pravartayati /",
  "SA15arhebt2u:1120": "sadā sannihitatvenāsya tayoḥ sarvadodayaprasaṅgāt /",
  "SA15arhebt2u:1121": "na ca viśeṣaṇamagṛhītaṃ viśeṣye svaviśiṣṭapratyayanibandhanamityayuktāsyānupalabdhilakṣaṇaprāptatā /",
  "SA15arhebt2u:1122": "na ca dṛṣṭasyāpyanupalakṣaṇaṃ yuktam,",
  "SA15arhebt2u:1123": "kāryakāraṇabuddhyostannibandhanatopagamāt /",
  "SA15arhebt2u:1124": "na hi yannimito yo 'nyatrātabduddhibhāji tabdyavasāyaḥ sa tadanupalakṣaṇe yuktaḥ /",
  "SA15arhebt2u:1125": "devadatte daṇḍivyavasāyavad daṇḍānupalakṣaṇe /",
  "SA15arhebt2u:1126": "na cārthāntarasya kāryakāraṇābhyāṃ sambandho ghaṭate,",
  "SA15arhebt2u:1127": "sambandhāntarakalpanāyāmanavasthāprasakteḥ /",
  "SA15arhebt2u:1128": "kāryakāraṇabhāvābhyupagame kāryakāraṇābhyāmasahabhāvitā sadbhāvasya /",
  "SA15arhebt2u:1129": "tataśca kāryakāraṇakāle tasyāsannidhānāt kathaṃ kāryakāraṇabuddhihetutā? /",
  "SA15arhebt2u:1130": "[Hbṭ_48] niruddhayoradhyāhṛtya tatpratyayakalpanāyāṃ ca kalpitaviṣaya eva kāryakāraṇatādhyavasāyaḥ syāt na vastuviṣayaḥ /",
  "SA15arhebt2u:1131": "sa ca viśiṣṭabhāvābhāvanibandhano 'bhyupagata eveti kimarthāntarakalpanayā? /",
  "SA15arhebt2u:1132": "kalpitaviṣayatve tavdhyavasāyasya,",
  "SA15arhebt2u:1133": "tasyā vaiyarthyāt kāryakāraṇayoścāyaugapadyāt /",
  "SA15arhebt2u:1134": "hani tābhyāmasau janyate,",
  "SA15arhebt2u:1135": "pratyekajanyaśca kathaṃ kāryakāraṇabhāvaḥ? /",
  "SA15arhebt2u:1136": "yadā ca kāraṇena janyate tadā kiṃ svakāryasahito janyate,",
  "SA15arhebt2u:1137": "atha kevalaḥ? /",
  "SA15arhebt2u:1138": "kevalo 'pi kiṃ svakāryāt prāg,",
  "SA15arhebt2u:1139": "atha paścāt? /",
  "SA15arhebt2u:1140": "yadi svakāryasahitastudubhayoranyata eva bhāvāt parasparamasambandha iti kāryasambandhitāsya hīyeta /",
  "SA15arhebt2u:1141": "atha kevalaḥ svakāryāt prāk;",
  "SA15arhebt2u:1142": "tadā kṣaṇikatayā kāraṇasya tameva janayitvā dhvaṃsāt kathaṃ svakāryakrīyā? /",
  "SA15arhebt2u:1143": "tasyāṃ cāsatyāṃ kathaṃ tadapekṣamasya kāraṇatvam? /",
  "SA15arhebt2u:1144": "tasmiṃścāsati kathamakāraṇena kāryakāraṇasambandho janyate? /",
  "SA15arhebt2u:1145": "atha svakāryaṃ kṛtvā paścājjanyeta tadāpi svakāryakāle eva vinaṣṭatvād asatastaduttarakālabhāvikāryakāraṇabhāvajananaṃ kutaḥ? /",
  "SA15arhebt2u:1146": "tadbhāvaśca sambandha ucyate /",
  "SA15arhebt2u:1147_0": ".......................................................................................................................................................................................",
  "SA15arhebt2u:1147_1": "janyatāyāṃ vā yadi samagrāḥ svarūpata eva tāṃ janayanti kārye ka eṣāṃ śaktivyāghātaḥ?",
  "SA15arhebt2u:1148": "yato 'nyatra kalpyate /",
  "SA15arhebt2u:1149": "tatrāpyaparasāmagrīyogāpekṣāyāṃ cānavasthāprasaṅgaḥ /",
  "SA15arhebt2u:1150": "tataḥ samagrā eva janakāḥ /",
  "SA15arhebt2u:1151_0": "teṣāṃ ca kāraṇatvamekaikāpāye kāryavyatirekataḥ samunnīyata ityāha- \"satsvapyanyeṣu\"",
  "SA15arhebt2u:1151_1": "tatsāmagryantargateṣu \"hetuṣu\" janakeṣu [Hbṭ_49] pratyekaṃ teṣāṃ vyañjanakatvād \"asyābhāve\"",
  "SA15arhebt2u:1151_2": "janakatvena nirddhāryamāṇatayā vivakṣitasyābhāve \"na bhavati\" ityanenānupalambhasya viṣaya uktaḥ /",
  "SA15arhebt2u:1152": "pratyakṣavṛttistu pūrvoktaivānupalambharahitā tadbhāve bhāvagrāhiṇī saṃbandhyate /",
  "SA15arhebt2u:1153": "tathā cāyamapi tadbhāve bhāvaḥ tadabhāve 'bhāvaśca kāryakāraṇabhāvaḥ kiṃsādhanaḥ?",
  "SA15arhebt2u:1154": "ityāha- \"pratyakṣānupalambhasādhanaḥ\" pratyakṣapūrvako 'nupalambhaḥ tavdivikrānyapadārthagrāhipratyakṣātmakaḥ sādhanamasyeti \"pratyakṣānupalambhasādhanaḥ kāryakāraṇabhāvaḥ\" /",
  "SA15arhebt2u:1155": "yastvanupalambhasāpekṣeṇa pratyakṣeṇa sādhyata iti prāguktaḥ so 'nupalambhapūrvakaṃ pratyakṣaṃ sādhanamasyeti anupalambhapratyakṣasādhana iti vaktavyaḥ /",
  "SA15arhebt2u:1156": "\"tasya\" kāryakāraṇabhāvasyānvayavyatirekātmanaḥ \"siddhiḥ\" niścayo \"yathoktābhyāṃ\" pratyakṣānupalambhābhyāṃ kāryahetāvanvayaniścaya iti sambandhate /",
  "SA15arhebt2u:1157": "nanu cānvayaniścayo nāma kāryahetoḥ sarvatra kāryasya bhavataḥ svakāraṇasattayānugamanamityevamavasāyaḥ tat kathaṃ kāryakāraṇabhāvasiddhirevāsāvucyate?",
  "SA15arhebt2u:1158": "ityāśaṅkya kāryakāraṇabhāvasiddhinibandhanatvādanvayaniścayasya kāraṇe kāryopacārādananyopāyasādhyatāṃ darśayitum,",
  "SA15arhebt2u:1159": "darśanamātranibandhanaṃ ye tamicchanti tanmataniṣedhārthamasāvevamukta iti darśayannāha- \"kāryakāraṇabhāva eva hi\" kāryakāraṇabhāve satyeva &#8216;",
  "SA15arhebt2u:1160": "hiḥ';",
  "SA15arhebt2u:1161": "yasmāt \"arthāntarasya\" sādhyād vyatiriktasya,",
  "SA15arhebt2u:1162": "yastvavyatiriktaḥ tasya viparyaye bādhakapramāṇavṛttyā tādātmyaniścayādevānvayaniścaya iti pūrvamuktamevetyarthāntaragrahaṇam /",
  "SA15arhebt2u:1163": "tasyārthāntarasya \"evaṃ syāt\" /",
  "SA15arhebt2u:1164": "katham? /",
  "SA15arhebt2u:1165": "&#8216;yatra nāma kvacid dhūmaḥ tatrāvaśyamagniḥ';",
  "SA15arhebt2u:1166": "iti niyamena &#8216;",
  "SA15arhebt2u:1167": "agneḥ tatra bhāvaḥ';",
  "SA15arhebt2u:1168": "ityevaṃrūpo 'nvayaniścayaḥ /",
  "SA15arhebt2u:1169": "yastvakāryakāraṇabhāve 'pi rasasyārthāntarasya rūpeṇānvayaniścayaḥ sa ekasāmagryadhīnatayā tasya svakāraṇāvyabhicāradvāraka evetyadoṣaḥ /",
  "SA15arhebt2u:1170": "[Hbṭ_50]",
  "SA15arhebt2u:1171_0": "atha yadi nāma kāryamagnerdhūmastathāpi kimiti yatrāsau tatrāvaśyamagnirbhavati yataḥ",
  "SA15arhebt2u:1171_1": "kāryakāraṇabhāvasiddhinibandhano 'nvayaniścaya ucyata ityāha- \"agneḥ bhāve eva\" sattāyāmeva &#8216;",
  "SA15arhebt2u:1172": "hiḥ';",
  "SA15arhebt2u:1173": "yasmāt \"bhāvaḥ\" sattā dhūmasya \"kāryatvamiti\" /",
  "SA15arhebt2u:1174": "tasmāt kāryakāraṇabhāve satyeva yathokto 'nvayaniścaya iti /",
  "SA15arhebt2u:1175": "yadi hi yatra dhūmastatrāvaśyamagnirna syāt tadāgnimantareṇāpyasya bhāvād agnibhāva eva bhāvalakṣaṇaṃ kāryatvaṃ hīyeta /",
  "SA15arhebt2u:1176": "[33. anupalabdhāvanvayaniścayopāyakathanam /]",
  "SA15arhebt2u:1177": "idānīmanupalabdhāvanvayaniścayamāha- \"anupalabdhāvapi\" na kevalaṃ svabhāvakāryaheto(tvo)",
  "SA15arhebt2u:1178": "ranvayaniścaya uktaḥ kintvanupalabdhāvapyanvayaniścaya ucyate /",
  "SA15arhebt2u:1179": "kiṃrūpo 'sau?",
  "SA15arhebt2u:1180": "ityāha- \"asadvyavahārasya\" sādhyadharmasya yogyatāyāśca sādhyatvāt tadyogyatāsavdyavahāro 'bhipretaḥ,",
  "SA15arhebt2u:1181": "tasya,",
  "SA15arhebt2u:1182": "upalabdhilakṣaṇaprāptasya yā \"anupalabdhiḥ\" tadanyopalabdhirūpā ta\"nmātre\" nimittāntarānapekṣaṇī,",
  "SA15arhebt2u:1183": "yā \"vṛttiḥ\" pravṛttirasavdyavahārasya tasyāḥ \"sādhanaṃ\" siddhiḥ anupalabdhavanvayaniścayaḥ /",
  "SA15arhebt2u:1184": "kutaḥ punarasavdyavahārasya tanmātre vṛttirbhavati?",
  "SA15arhebt2u:1185": "ityāha- \"nimittāntarābhāvopadarśanāt\" iti /",
  "SA15arhebt2u:1186": "yadā hyasavdyavahārasya yathoktānupaladbhivyatiriktaṃ buddhivyapadeśārthakriyāvirahādikaṃ nimittaṃ na bhavatīti sādhyate tadā yathoktānupalabdhimātre 'sya vṛttiḥ siddhā bhavati /",
  "SA15arhebt2u:1187": "tathā(tayā) cānupalabdhāvanvayaniścayaḥ /",
  "SA15arhebt2u:1188": "anyathā hi nimittāntarāpekṣāśaṅkāyāṃ satyāmapi yathoktānupalabdhau nāvaśyamasavdyavahārasya bhāva iti kuto 'nvayaniścayaḥ syāt? /",
  "SA15arhebt2u:1189": "nimittāntarābhāvastu vistarato vādanyāya ukta iti tata evāvadhāryaḥ /",
  "SA15arhebt2u:1190": "athavā savdyavahārasya yannimittamupalabdhilakṣaṇaprāptasya sattvam tad asavdyavahāranimittādanyatvāt nimittāntaraṃ tatrānupalabdherabhāva upadarśyate yena pramāṇena tadevamuktam,",
  "SA15arhebt2u:1191": "tena,",
  "SA15arhebt2u:1192": "sati vastuni tasyā asambhavaniścayād anupalabdhāvanvayaniścayaḥ /",
  "SA15arhebt2u:1193": "tacca tavdyatirekacintāyāṃ darśayiṣyāmaḥ /",
  "SA15arhebt2u:1194": "[Hbṭ_51]",
  "SA15arhebt2u:1195": "tadevaṃ trayāṇāmapi hetūnāṃ yathāsvaṃ pramāṇenānvayaniścaya uktaḥ /",
  "SA15arhebt2u:1196": "svabhāvahetau viparyaye bādhakapramāṇavṛttyā tādātmyasiddhinibandhanatvāt,",
  "SA15arhebt2u:1197": "kāryahetau pratyakṣānupalambhābhyāṃ kāryakāraṇabhāvasiddhinimittatvāt,",
  "SA15arhebt2u:1198": "anupalabdhau nimittāntarābhāvaprasādhakapramāṇastadabhavasiddhihetutvācceti /",
  "SA15arhebt2u:1199": "[34. kāryasvabhāvayorvyatirekaniścayopāyakathanam /]",
  "SA15arhebt2u:1200_0": "samprati trayāṇāmapi hetūnāṃ svasvapramānanibandhanaṃ vyatirekaniścayaṃ pratipādayitukāma",
  "SA15arhebt2u:1200_1": "āha- \"vyatirekaniścayo 'pi\" na kevalamanvayaniścayo yathāsvaṃ pramāṇanibandhanastayoruktaḥ",
  "SA15arhebt2u:1200_2": "api tu \"vyatirekaniścayo 'pi kāryasvabhāvahetvo\" ryathāsvaṃ pramāṇanimitta ucyate /",
  "SA15arhebt2u:1201": "kaḥ punarasau?",
  "SA15arhebt2u:1202": "\"sādhyābhāve 'bhāvasiddhiḥ\" /",
  "SA15arhebt2u:1203": "yāvatadātmaka[tadātmakau hetū kāraṇavyāpakarūpasādhyasya sādhakau] sādhyābhāve cābhāvasiddhistayoḥ /",
  "SA15arhebt2u:1204": "kena pramāṇena? /",
  "SA15arhebt2u:1205": "\"kāraṇavyāpakānupalabdhibhyāṃ\" /",
  "SA15arhebt2u:1206": "kāryahetau kāraṇānupalabdhyā sādhyābhāve 'bhāvaniścayaḥ /",
  "SA15arhebt2u:1207": "svabhāvahetau vyāpakānupalabdhyā /",
  "SA15arhebt2u:1208": "kadā punaste anupalabdhī sādhike tasya bhavataḥ? /",
  "SA15arhebt2u:1209": "\"kāryakāraṇavyāpyavyāpakabhāvasiddhau\" pratyakṣānupalambhābhyāṃ kāryakāraṇabhāvasiddhau satyāṃ kāraṇānupalabdhiḥ kāryahetau sādhyābhāve 'bhāvasya sādhikā,",
  "SA15arhebt2u:1210": "viparyaye ca bādhakapramāṇavṛttyā tadbhāvatāsiddhitaḥ /",
  "SA15arhebt2u:1211": "vyāpyavyāpakabhāvasiddhau satyāṃ vyāpakānupalabdhiḥ svabhāvahetau sādhyābhāve 'bhāvasya sādhiketi /",
  "SA15arhebt2u:1212": "tadevaṃ bruvatā ubhayatra tādātmyatadutpattilakṣaṇapratibandhaniścayādeva dvayorapyanvayavyatirekayoḥ niścaya iti uktaṃ bhavati /",
  "SA15arhebt2u:1213": "ata evānyatra- \"kāryakāraṇabhāvād vā\" ityādi uktam /",
  "SA15arhebt2u:1214": "kīdṛśībhyām?",
  "SA15arhebt2u:1215": "\"dṛśyaviṣayābhyāṃ\" dṛśyo viṣayo yayoste tathokte /",
  "SA15arhebt2u:1216": "yadi kāraṇavyāpakāvupalabdhilakṣaṇaprāptau bhavatastadā tadanupalabdhī sādhyābhāve 'bhāvaṃ sādhayata iti yāvat /",
  "SA15arhebt2u:1217": "kadā punastayoḥ dṛśyaviṣayatāviśeṣaṇamapekṣyate?",
  "SA15arhebt2u:1218": "ityāha- \"uddiṣṭaviṣayasya\" uddiṣṭaḥ- kathito viṣayaḥ- ādhāro vaidharmyadṛṣṭāntalakṣaṇo yasya sādhyābhāve 'bhāvasya tasyopadarśane kriyamāṇe /",
  "SA15arhebt2u:1219": "tatrāpi [Hbṭ_52] kasmād dṛśyaviṣayatāpekṣyate?",
  "SA15arhebt2u:1220": "iti cet āha- \"anupalabdhi\" ityādi /",
  "SA15arhebt2u:1221": "\"anyathā\" yadi dṛśyaviṣayatāviśeṣaṇamanupalabdhyornāpekṣyate /",
  "SA15arhebt2u:1222_0": "yadānupalabdhilakṣaṇaprāptaṃ viṣayaṃ vaidharmyadṛṣṭāntarūpamupādatte tadānupalabdhilakṣaṇaprāptau",
  "SA15arhebt2u:1222_1": "tatra kāraṇavyāpakāvapi bhavata iti \"anupalabdhilakṣaṇaprāptasyaḥ\" kāraṇasya vyāpakasya",
  "SA15arhebt2u:1222_2": "vā \"kvacid\" viprakṛṣṭe viṣaye sumervādau \"abhāvāsiddheḥ\" kathamābhyāṃ sādhyābhāve 'bhāvasiddhiḥ syāt,",
  "SA15arhebt2u:1223": "kāraṇavyāpakānupalabdhyorevāsiddhatvāt ityabhiprāyaḥ /",
  "SA15arhebt2u:1224": "athānuddiṣṭaviṣayasyāpyabhāvasyopadarśane 'nupalabdhyorddaśyaviṣayatāviśeṣaṇaṃ kimitti nāpekṣyate?",
  "SA15arhebt2u:1225_0": "ityāha- \"anuddiṣṭaviṣayam\" anuddiṣṭo viṣayaḥ- vaidharmyadṛṣṭāntarūpo yasmin sādhyābhāve",
  "SA15arhebt2u:1225_1": "hetvabhāvakhyāpane tat \"pratibandhamātrasiddhau\" satyāṃ dṛśyaviṣayatāviśeṣaṇamantareṇāpi",
  "SA15arhebt2u:1225_2": "yasmāt \"sidhyati iti\" tasmāt \"na tatra\" anuddiṣṭaviṣaye \"vyatirekasādhane\" anupalabdhyo",
  "SA15arhebt2u:1225_3": "\"rdṛśyaviṣaya tāviśeṣaṇamapekṣyate\" aṅgīkriyate /",
  "SA15arhebt2u:1226_0": "tathā hi- aśeṣapadārthaparigraheṇa sāmānyenāpi bruvato yo yatra pratibaddhasvabhāvaḥ",
  "SA15arhebt2u:1226_1": "tādātmyatadutpattibhyāṃ sa tadabhāve 'vaśyameva na bhavatīti niḥsvabhāvatvāhetukatvaprasaṅgāt / taduktam-",
  "SA15arhebt2u:1227": "\"svabhāve 'pyavinābhāvo bhāvamātrānurodhinī /",
  "SA15arhebt2u:1228": "tadabhāve svayaṃ bhāvasyābhāvaḥ syādabhedataḥ //\"",
  "SA15arhebt2u:1229": "tathā- \"kāryaṃ dhūmo hutabhujaḥ kāryadharmānuvṛttitaḥ /",
  "SA15arhebt2u:1230": "sa bhavaṃstadabhāve 'pi hetumattāṃ vilaṅghyet //\" iti /",
  "SA15arhebt2u:1231": "tatastatra dṛśyaviṣayatāpekṣyamāṇānupakārikaiveti na tayā kiñciditi bhāvaḥ /",
  "SA15arhebt2u:1232": "\"pratibandhamātrasiddhau\" ityanena ye pratibandhaṃ hetorna varṇayanti kintvadarśanamātrādeva vyatirekamāhusteṣāṃ tadasambhavaṃ vca darśayati /",
  "SA15arhebt2u:1233": "tathā hi- asati pratibandhe yadi sarve sādhyavirahiṇo 'rthā dṛśyā bhavanti tadā teṣvanupalabdhasya sādhanasyābhāvaḥ śiṣyet /",
  "SA15arhebt2u:1234": "tadāha kumārilo 'pi-",
  "SA15arhebt2u:1235": "[Hbṭ_53]",
  "SA15arhebt2u:1236": "\"gatvā gatvā tu tān deśān yadyartho nopalabhyate /",
  "SA15arhebt2u:1237": "tadānyakāraṇābhāvādasannityavagamyate //\" iti /",
  "SA15arhebt2u:1238_0": "deśādiviprakarṣitayā tvadṛśyatve satyapi tatra hetāvanupalambhamātrasya sambhavāt",
  "SA15arhebt2u:1238_1": "sandigdho 'sāva'śeṣe sādhyābhāve sādhanābhāvalakṣaṇo vyatirekaḥ tathāvidhasyaiva",
  "SA15arhebt2u:1238_2": "yatra yatra sādhyābhāvaḥ tatra tatra sādhanābhāva iti vīpsāpadābhyāmabhidhānāt /",
  "SA15arhebt2u:1239": "anvayaniścayo 'pi prākpratibandhanibandhana eva varṇitaḥ tatastenāpi pareṣāṃ darśananibandhanāmanvayasiddhimicchatāmabhāvo 'syāpi kathita eva,",
  "SA15arhebt2u:1240": "sarvārthānāṃ hetumatāṃ sādhyadharmavattayā draṣṭumaśakyatvādanumātṛbhiḥ /",
  "SA15arhebt2u:1241": "aśeṣadeśādiviṣayasya ca sādhyānugamasya yatra yatra hetuḥ tatra tatra sādhyam iti vīpsayā pratipādanāt /",
  "SA15arhebt2u:1242": "na ca katipayadeśādau sādhanadharmasya sādhyadharmeṇa sahabhāvasya bhūyo darśane 'pi vyāptiḥ sidhyati,",
  "SA15arhebt2u:1243": "asati pratibandhe kvacid bahulaṃ tathādṛṣṭānāmapyanyāthātvasyāpi sambhavāt,",
  "SA15arhebt2u:1244": "tadasambhave bādhakapramāṇābhāvāt /",
  "SA15arhebt2u:1245": "[35. anupalabdhau vyatirekaniścayopāyākathanam /]",
  "SA15arhebt2u:1246": "anupalabdhimadhikṛtyādhunāha- \"vyatirekaniścayo 'nupaladhau\" ucyata iti śeṣaḥ /",
  "SA15arhebt2u:1247": "kimātmako 'sau?",
  "SA15arhebt2u:1248_0": "ityāha \"upalabdhilakṣaṇaprāptād\" vidyamānopalambhapratyayāntarād dṛśyasvabhāvācca",
  "SA15arhebt2u:1248_1": "\"sataḥ\" vidyamānāt sādhyābhāvarūpād \"anupalambhasya\" tadviviktopalambhātmano yo 'bhāvaḥ",
  "SA15arhebt2u:1248_2": "sato yadgrāhakaṃ pratyakṣaṃ tadbhāvalakṣaṇastasya \"darśanaṃ\" darśyate- pratyāyyate",
  "SA15arhebt2u:1248_3": "'neneti darśanam upadarśakaṃ pramāṇaṃ tadātmako 'nupalabdhau vyatirekaniścayaḥ /",
  "SA15arhebt2u:1249": "taddhetutvācca tat pramāṇaṃ tathocyate /",
  "SA15arhebt2u:1250": "yadi hi sannihitānyopalambhapratyayo dṛśyasvabhāvo bhāvo vidyamāno 'pi nopalabhyeta kathamasau [Hbṭ_54] dṛśyasvabhāvaḥ syāt? /",
  "SA15arhebt2u:1251": "yo hi satsvanyeṣūpalambhapratyayeṣu san pratyakṣa eva bhavati sa eva dṛśyasvabhāva ākhyāyate /",
  "SA15arhebt2u:1252": "tasmāt tathāvidhe sannihite 'vaśyaṃ pratyakṣavṛttyā bhavitavyam,",
  "SA15arhebt2u:1253": "anyathāsya na kadācidapi pratyakṣatā syāt,",
  "SA15arhebt2u:1254": "viśeṣābhāvāditi /",
  "SA15arhebt2u:1255": "prayogaḥ- yad yanmātranimittaṃ tatsmin sati niyamena bhavati /",
  "SA15arhebt2u:1256": "tad yathā- bījādisāmagrīmātranimitto 'ṅkuraḥ /",
  "SA15arhebt2u:1257": "yathoktopalabdhilakṣaṇaprāptatāmātranimittaṃ ca sati vastuni tathāvidhe pratyakṣamiti svabhāvahetuḥ /",
  "SA15arhebt2u:1258": "[ete]na pramāṇena svabhāvānupalabdhau sādhyābhāve 'bhāvalakṣaṇo vyatireko niścīyate /",
  "SA15arhebt2u:1259": "etacca pramāṇamanvayaniścayasyāpi nimittam /",
  "SA15arhebt2u:1260": "anenaiva nimittāntare 'nupalabdherabhāvopadarśanāt /",
  "SA15arhebt2u:1261": "kāraṇavyāpakānupalabdhyostu vakṣyamāṇayoḥ pratibandhadvayasidvyupāya evānvayavyatirekaniścayanibandhanam /",
  "SA15arhebt2u:1262": "sa ca kāryasvabhāvahetvorupadarśita eveti pṛthagnoktaḥ /",
  "SA15arhebt2u:1263": "tathā hi- kāraṇavyāpakayorabhāvaḥ kāryavyāpyābhāvābhyāmavaśyamanvitaḥ kāryavyāpyābhāvavyatireke ca tadbhāvalakṣaṇe 'vaśyaṃ vyatiricyate kāraṇavyāpakayorbhāvāt /",
  "SA15arhebt2u:1264": "anyathā kāryavyāpyayorahetukatvaniḥsvabhāvatāprasaṅgāditi na kiñcit pṛthagabhidhāneneti /",
  "SA15arhebt2u:1265": "[36. hetoḥ prakāratrayasya nāmanirdeśaḥ /]",
  "SA15arhebt2u:1266": "tadetāvatā granthena \"pakṣadharmastadaṃśena vyāpto hetuḥ\" iti vyākhyātam /",
  "SA15arhebt2u:1267": "adhunā \"tridhaiva saḥ\" ityetad vyākhyātumāha- \"etallakṣaṇaḥ\" &#8216;",
  "SA15arhebt2u:1268": "pakṣadharmaḥ san yastadaṃśena vyāpto hetuḥ';",
  "SA15arhebt2u:1269": "ityetallakṣaṇaṃ yasya sa etallakṣaṇaḥ /",
  "SA15arhebt2u:1270": "\"tridhaiva saḥ\" /",
  "SA15arhebt2u:1271": "&#8216;saḥ'; ityetasya vyākhyānaṃ \"hetu\"riti, /",
  "SA15arhebt2u:1272": "&#8216;tridhaiva'; ityasya vivaraṇaṃ \"triprakāra eve\" ti /",
  "SA15arhebt2u:1273": "tān hetūna svena svena nāmnā kīrtayati- \"svabhāvaḥ kāryam anupalabdhiśceti\" /",
  "SA15arhebt2u:1274": "\"ca\"kāro hetutvasamuccayārthaḥ /",
  "SA15arhebt2u:1275": "\"iti\" śabdaḥ samāptiṃ sūcayannavadhāraṇārthameva sphuṭayati /",
  "SA15arhebt2u:1276": "\"yathā- anitye\" kasmiṃścit śabdādau \"sādhye satva(ttva)",
  "SA15arhebt2u:1277": "miti\" svabhāvahetūpadarśanam,",
  "SA15arhebt2u:1278": "[Hbṭ_55] \"agnimati pradeśe\" sādhye \"dhūma iti\" kāryahetoḥ pradarśanam,",
  "SA15arhebt2u:1279": "\"abhāve ca\" abhāvasya vyavahāre ca \"upalabdhilakṣaṇaprāptasyānupalabdhiriti\" anupalabdherupanyāsaḥ /",
  "SA15arhebt2u:1280": "[37. trividhahetubāhyānāṃ hetvābhāsatve pramāṇopadarśanam /]",
  "SA15arhebt2u:1281": "kasmāt punaḥ trividha eva hetuḥ?",
  "SA15arhebt2u:1282_0": "ityāśaṅkaya trividhahetuvyatiriktānāmarthānāṃ hetvābhāsatayā hetuviruddhayā vyāptestriṣveva",
  "SA15arhebt2u:1282_1": "hetutvaṃ niyataṃ bhavatiti hetvābhāsatāṃ pramāṇavatīṃ tadvyatirekiṇāṃ darśayannāha-",
  "SA15arhebt2u:1282_2": "\"atraiva\" svabhāvakāryānupalabdhyākhye \"trividhahetau avinābhāvasya niyamāditi\" trividhahetuvyatirikteṣvartheṣvavinābhāvābhāvādityarthaḥ /",
  "SA15arhebt2u:1283": "tataścāvinābhāvavikalatvāt svabhāvakāryānupalabdhivyatirekiṇo 'rthā hetvābhāsāḥ prameyatvādivat ityuktaṃ bhavati /",
  "SA15arhebt2u:1284": "avinābhāvābhāvaśca trividhahetuvyatiriktatvādeva tādātmyatadutpattyoravinābhāvavyāpikayorabhāvād vyāpakānupalabdhito 'vagataḥ /",
  "SA15arhebt2u:1285": "[38. avinābhāvanirūpaṇam /]",
  "SA15arhebt2u:1286": "atha ko 'yamavinābhāvaḥ?",
  "SA15arhebt2u:1287": "kasya cāsau?",
  "SA15arhebt2u:1288": "kathaṃ vātraiva niyata ucyate?",
  "SA15arhebt2u:1289": "ityata āha- \"yathoktā vyāptiḥ vyāpakasya\"- tatkāraṇatayā tadbhāvatayā ca /",
  "SA15arhebt2u:1290": "yatra tadvayāpyaṃ kāryaṃ svabhāvo vā sannihitastatra bhāva eva /",
  "SA15arhebt2u:1291": "\"vyāpyasya vā\"- kāryasya svabhāvasya vā /",
  "SA15arhebt2u:1292": "yatra tatkāraṇasvabhāvākhyaṃ vyāpakaṃ sannihitaṃ tatraiva dharmiṇi na tadabhāve 'pi bhāva iti yā vyāpakavyāpyadharmatayā vyāptiruktā sā \"yathoktā vyāptiravinābhāvaḥ\" /",
  "SA15arhebt2u:1293": "kasya? /",
  "SA15arhebt2u:1294": "\"pakṣadharmasya\" /",
  "SA15arhebt2u:1295": "sādhyadharmidharmasya /",
  "SA15arhebt2u:1296": "\"sa\" evaṃrūpo 'vinābhāvaḥ \"tṛ(tri)",
  "SA15arhebt2u:1297": "vidhād\" yathoktād hetoḥ \"anyatraḥ\" tadvyatirekiṇyarthe \"nāsti\" /",
  "SA15arhebt2u:1298": "yato 'tra ca tṛ(tri)",
  "SA15arhebt2u:1299": "vidhe 'sti tādātmyatadutpattyoravinābhāvena vyāptayorbhāvāt,",
  "SA15arhebt2u:1300": "kṛtakatvānityatvavadanayorvyāpyavyāpakabhāvāditi \"tasmādatraiva\" trividhe hetau tadanyatrābhāvamukhena \"niyataḥ\" ucyate /",
  "SA15arhebt2u:1301": "tadanena \"hetvābhāsāstato 'pare\" ityasya \"avinābhāvaniyamāt\" ityupapattisahitasyārthaḥ pradarśitaḥ /",
  "SA15arhebt2u:1302": "yathā ca trividhād hetoranyatrāvinābhāvo nāsti tathā prāgevoktam /",
  "SA15arhebt2u:1303": "[Hbṭ_56]",
  "SA15arhebt2u:1304": "yadi vā svabhāvādanyo 'rtho 'rthāntaram,",
  "SA15arhebt2u:1305": "tacca kāryādapyanyat kāraṇamanubhayaṃ vā /",
  "SA15arhebt2u:1306": "anupalabdherapyanyad yathoktāyāḥ anupalabdhimātramupalabdhirvā pratiṣedhyasya tadanyasyāpi viruddhasyāviruddhasya vā /",
  "SA15arhebt2u:1307": "tatrārthāntaram yadyanantarakāryaṃ tasyārvāgdarśibhiḥ itaravivekena lakṣayitumaśakyatvāt aliṅgatvam /",
  "SA15arhebt2u:1308": "kāryadarśanāt vivekāvasāye 'pi sādhyasidyuttarakālabhāvī pakṣadharmatāvasāyo 'nvayānugamanaṃ ca vyarthaṃ /",
  "SA15arhebt2u:1309": "vyavahitakāryamapi kāraṇaṃ na kāryasya liṅgam,",
  "SA15arhebt2u:1310": "antarālapratibandhavaikalyasambhavena vyabhicārāt / taduktam-",
  "SA15arhebt2u:1311": "\"sāmagrīphalaśaktīnāṃ pariṇāmānubandhini /",
  "SA15arhebt2u:1312": "anaikāntikatā kārye pratibandhasya sambhavāt\" //",
  "SA15arhebt2u:1313": "iti / yogyatānumāne tu nārthāntaraṃ liṅgam /",
  "SA15arhebt2u:1314": "nāpyanubhayam,",
  "SA15arhebt2u:1315": "apratibandhena gamakatvāyogāt /",
  "SA15arhebt2u:1316": "kathaṃ kṛttikodayavijñānād rohiṇyāsattiklṛptiḥ? iti cet /",
  "SA15arhebt2u:1317": "nanu sāpi naivāsati pratibandhe yuktā viśeṣābhāvena sarvataḥ sarvapratītiprasaṅgāt ityuktatvāt /",
  "SA15arhebt2u:1318": "tasmānnakṣatracakrasya saṅkrāntihetureva kālavyavadhānena kaścit kalpayitavyaḥ,",
  "SA15arhebt2u:1319": "yathā bhūtasaṃkṣobhaḥ paścātkālabhāvino varṣasyeti hetudharmānumānena kāryaliṅgajaiva kalpayitavyā /",
  "SA15arhebt2u:1320": "anupalabdhimātramapi saṃśayahetuḥ,",
  "SA15arhebt2u:1321": "pramāṇanivṛttāvapyarthābhāvāsiddheḥ /",
  "SA15arhebt2u:1322": "upalabdhirapi pratiṣedhyasya kathamabhāvaṃ sādhayet?",
  "SA15arhebt2u:1323": ", abhrāntopalambhasyābhāvāyogāt /",
  "SA15arhebt2u:1324": "viruddhopalabdhistu pratiyogyabhāvaṃ sādhayati /",
  "SA15arhebt2u:1325": "kintu sa virodhastadbhāve satyanyānupalambhādeva siddha iti taddvāreṇānupalabdhireva prayuktā bhavati /",
  "SA15arhebt2u:1326": "anyathāniṣiddhopalabdherabhāvāsiddheḥ /",
  "SA15arhebt2u:1327": "aviruddhopalabdhiḥ punaḥ pratiṣedhe 'naikāntikī,",
  "SA15arhebt2u:1328": "sahabhāvasambhavādaviruddhānām /",
  "SA15arhebt2u:1329": "na cāparaḥ prakāraḥ sambhavatīti nāvinābhāvo 'nyatra vidyata iti /",
  "SA15arhebt2u:1330": "[Hbṭ_57]",
  "SA15arhebt2u:1331": "[2. svabhāvahetunirūpaṇam /]",
  "SA15arhebt2u:1332": "[1. svabhāvahetorlakṣaṇābhidhānam /]",
  "SA15arhebt2u:1333": "idānīṃ svabhāvahetostāvallakṣaṇamāha- \"tatra\" hetutraye svabhāvahetostāvallakṣaṇamucyate /",
  "SA15arhebt2u:1334": "sādhyate yena tat sādhanam /",
  "SA15arhebt2u:1335": "taccāsau dharmaśca tasya bhāvastadbhāvaḥ /",
  "SA15arhebt2u:1336": "sa eva \"sādhanadharmabhāvamātra\"m /",
  "SA15arhebt2u:1337": "tasya \"anvayaḥ\" /",
  "SA15arhebt2u:1338": "sa yasyāsti sādhyadharmasyāvayave samudāyopacārāt, tasmin /",
  "SA15arhebt2u:1339": "\"svabhāvo hetuḥ\" /",
  "SA15arhebt2u:1340": "sādhyadharmasya śrutatvāt tasyaiva svabhāva iti gamyate /",
  "SA15arhebt2u:1341": "kathaṃ punarasau sādhyadharmasvabhāvo?",
  "SA15arhebt2u:1342_0": "yāvatā bhedena pratīyata ityata āha- \"aparasmādaparasmācca\" asato 'kṣaṇikācca yā",
  "SA15arhebt2u:1342_1": "\"vyāvṛtti\"stasyā yo \"bhedaḥ\" avadhibhedopakalpitastena hetubhūtena \"sādhyadharmāt",
  "SA15arhebt2u:1342_2": "sādhanadharmasya\" yo \"bheda\"stasmin \"satyapi\" \"vastutaḥ\" paramārthato \"liṅgasvabhāva",
  "SA15arhebt2u:1342_3": "eva\" sādhyadharmasvabhāva eva /",
  "SA15arhebt2u:1343": "tathā hi- ya evāsato vyāvṛttaḥ sa evākṣaṇikādapi /",
  "SA15arhebt2u:1344": "tata ekasmād dharmiṇo bhedābhāvāt sādhyasādhanadharmāvapi paramārthato naiva bhidyete iti /",
  "SA15arhebt2u:1345": "[2. paramatanirāsārthaṃ sādhyadharme sādhanadharmabhāvamātretyādiviśeṣaṇam /]",
  "SA15arhebt2u:1346": "yadi vastuto liṅgisvabhāva eva sādhanadharmaḥ,",
  "SA15arhebt2u:1347": "tat kasmāt \"sādhanadharmabhāvamātrānvayini\" iti sādhyadharmo viśeṣyate? /",
  "SA15arhebt2u:1348": "yo hi yasya svabhāvaḥ sa kathaṃ tanmātrānvayī na syāt?",
  "SA15arhebt2u:1349_0": ", nīrūpatvaprasaṅgādatatsvabhāvatā vā ityata āha- hetuḥ svabhāvo yasya sādhyadharmasya",
  "SA15arhebt2u:1349_1": "tasmin \"hetusvabhāve\" \"sādhyadharme\" sati \"anvayavyabhicārābhāvāt\" sādhanadharmabhāvamātrasya",
  "SA15arhebt2u:1349_2": "yo 'nvayastasya vyabhicārābhāvāt /",
  "SA15arhebt2u:1350": "sambhave vyabhicāre ca viśeṣaṇaṃ yuktam /",
  "SA15arhebt2u:1351": "atra tu sambhava eva na vyabhicāra iti \"viśeṣaṇamayuktameva /",
  "SA15arhebt2u:1352_0": "tathāpi\" svabhavahetulakṣaṇe kriyamāṇe yadetat \"sādhyadharmasya\" \"tanmātrānvayena\"",
  "SA15arhebt2u:1352_1": "sādhanadharmabhāvamātrānugamanena viśeṣaṇaṃ \"tat paramatāpekṣaṃ\" naiyāyikādīnāṃ vipratipattestanmatāpekṣaṃ",
  "SA15arhebt2u:1352_2": "na tu svamatāpekṣam /",
  "SA15arhebt2u:1353": "[Hbṭ_58]",
  "SA15arhebt2u:1354": "tāmeva paravipratipattiṃ darśayannāha- \"pare hi\" naiyāyikādayaḥ \"arthāntaranimittaḥ\" janakādarthādanyo yo 'rtho vegavaddravyayogādiḥ tannimittam /",
  "SA15arhebt2u:1355": "te hyevamāhuḥ- vegavaddravyayogādavayaveṣu karmāṇyutpadyante /",
  "SA15arhebt2u:1356": "tebhyo 'vayavavibhāgaḥ /",
  "SA15arhebt2u:1357": "tatastatsaṃyogavināśastadārabdhaṃ kāryadravye 'pi (kāryadravyamapi) naśyatīti /",
  "SA15arhebt2u:1358": "evamarthāntaraṃ nimittaṃ /",
  "SA15arhebt2u:1359_0": "tata eva \"arthāntaranimittapekṣamāṇaṃ\" kṛtakatvādibhāve 'pyabhāvād \"atadbhāvamātrānvayinaṃ\"",
  "SA15arhebt2u:1359_1": "tasya kṛtakatvādeḥ bhāvaḥ sattā saiva tanmātraṃ tasyānvayaḥ sa yasyāsti sādhyadharmasya",
  "SA15arhebt2u:1359_2": "anityatvalakṣaṇasya tadviparītam \"api\" kṛtakatvādeḥ \"svabhāvamicchanti\" yataḥ tato viśeṣaṇaṃ kṛtam /",
  "SA15arhebt2u:1360": "tena ca viśeṣaṇena tathāvidhasyārthāntaranimittasya vināśasyātatsvabhāvatāmāha lakṣaṇe viśeṣaṇakāraḥ /",
  "SA15arhebt2u:1361": "svasattāmātrabhāvinyeva svabhāvatvaṃ nānyatreti viśeṣaṇena sūcanāt /",
  "SA15arhebt2u:1362": "[3. hetumati vināśe sādhye kṛtakatvasya vyabhicāritvam /]",
  "SA15arhebt2u:1363": "tathā, \"tasmin\" arthāntaranimitte sādhye \"hetoḥ\" kṛtakatvādeḥ vyabhicāramanaikāntikatāṃ cāha /",
  "SA15arhebt2u:1364": "atrodāharaṇaṃ \"yathā hetumati vināśe\" sādhye \"kṛtakatvasya\" hetoḥ \"atatsvabhāvatā vyabhicāraśceti\" /",
  "SA15arhebt2u:1365": "nanu ca kṛtakatvasvabhāvatā anityatāyā bhedopagamāt neṣṭaiva paraistat kimucyate- \"atadbhāvamātrānvayinamapi svabhāvamicchanti\" iti? /",
  "SA15arhebt2u:1366": "evaṃ manyate- vyatiriktāvapi kṛtakatvānityatvākhyau dharmāvabhyupagacchadbhiravaśyam &#8216;",
  "SA15arhebt2u:1367": "abhūtvā bhavanaṃ bhūtvā cābhavanamanavasthāyisvabhāvatvam';",
  "SA15arhebt2u:1368": "abhyupagantavyam,",
  "SA15arhebt2u:1369": "anyathātmādiṣvapi kṛtakatvānityatve viśeṣābhāvād bhavetām /",
  "SA15arhebt2u:1370": "tato yadeva&#8216;",
  "SA15arhebt2u:1371": "abhūtvā bhavanaṃ bhūtvā ['bhavanaṃ] cānavasthāyitvam';",
  "SA15arhebt2u:1372": "upādīyate bhāvasya tayoreva taddarśanabalotpannakṛtakatvāniyatvabhedāvabhāsikalpanādvāreṇa sādhyasādhanabhāvo 'stu,",
  "SA15arhebt2u:1373": "kiṃ vyatiriktadharmakalpanayā? /",
  "SA15arhebt2u:1374": "kalpayitvāpi vastvātmana evārthakriyānibandhanatayā tadarthibhiḥ cintyatvāt / taduktam-",
  "SA15arhebt2u:1375": "[Hbṭ_59]",
  "SA15arhebt2u:1376": "\"sadasatpakṣabhedena śabdārthānapavādibhiḥ /",
  "SA15arhebt2u:1377": "vastveva cintyate hyatra pratibaddhaḥ phalodayaḥ //",
  "SA15arhebt2u:1378": "arthākriyāsamarthasya vikā(cā)",
  "SA15arhebt2u:1379": "raiḥ kiṃ tadarthinām? /",
  "SA15arhebt2u:1380": "ṣaṇḍhasya rūpavairūpye kāminyāḥ kiṃ parīkṣayā? //\"",
  "SA15arhebt2u:1381": "iti / tasmād dṛṣṭā api bhāvāḥ kenacidātmanā tadanyavyāvṛttena kathañcinniścitāḥ tadanyenāpyatadrūpavyāvṛttenātmanā bhrāntikāraṇasadbhāvādaniścīyamānāḥ,",
  "SA15arhebt2u:1382": "niścitāniścitayo rūpayoḥ pramāṇāntarataḥ pratibandhāvasāyāpurovartino 'numānato niścīyate iti anityatāsvabhāvabhūtasyaiva kṛtakatvasya vināśaṃ prati liṅgatā yuktā /",
  "SA15arhebt2u:1383": "tathā ca vināśasvabhāva eva kṛtakatvākhyo hetuḥ tairyathoktanyāyādiṣṭo bhavati /",
  "SA15arhebt2u:1384": "tasyātanmātrānvayitve 'rthāntaranimittatayā viśeṣaṇenātatsvabhāvatā kathyate /",
  "SA15arhebt2u:1385": "syānmatam- kṛtakatvena sākṣad hetumān vināśo 'numīyate tataḥ prākpradhvaṃsābhavaviśeṣaṇā sattā tatsamavāyo vānityatā vyavasthāpyate /",
  "SA15arhebt2u:1386": "ata evātmādiṣvanityatāprasaṅgābhāvaḥ /",
  "SA15arhebt2u:1387": "vināśa iti ca na bhāvābhāvaṃ pradhvaṃsalakṣaṇaṃ manyāmahe /",
  "SA15arhebt2u:1388": "kṛtakatvaṃ tu svakāraṇasattāsamavāyam /",
  "SA15arhebt2u:1389": "tasya viśeṣaṇena vināśo 'sva(śāsva)",
  "SA15arhebt2u:1390": "bhāvatākhyāpane na kiñcidaniṣṭamiti /",
  "SA15arhebt2u:1391": "tadayuktam,",
  "SA15arhebt2u:1392": "tathāvidhasya vināśasya hetumattāvirodhāt,",
  "SA15arhebt2u:1393": "svayameva caitadācāryo vakṣyati /",
  "SA15arhebt2u:1394": "na ca tenānumitena kiñcit,",
  "SA15arhebt2u:1395": "tasyārthakriyāsāmarthyavikalatvāt /",
  "SA15arhebt2u:1396": "sukhaduḥsvasādhane jñātvā yathārhaṃ pratipitsavo hi kiñcit parīkṣante na vyasanitayā /",
  "SA15arhebt2u:1397": "tasmādanenāsthirasvabhāvataiva bhāvasyānumātavyā /",
  "SA15arhebt2u:1398": "saiva ca hetumatī [Hbṭ_60] kalpanīyā /",
  "SA15arhebt2u:1399": "anyathā bhāvāvilakṣaṇasya pradhvaṃsābhāvasya mugdarāderudaye 'pi tasya bhāve 'nupayogāt sa bhāvastadavastha eveti kathaṃ tadviśeṣaṇā sattā tatsamavāyo vā anityatā syāt? /",
  "SA15arhebt2u:1400": "avicalitarūpasya ca bhāvasya mugdarādikṛtapradhvaṃsābhāvaviśeṣaṇau sattāsamavāyau yadyanityatā,",
  "SA15arhebt2u:1401": "kiṃ nātmāderapi?",
  "SA15arhebt2u:1402": "iti prasaṅga tadavastha eva /",
  "SA15arhebt2u:1403": "svakāraṇasamavāyo 'pi cābhūtvā bhavanamanicchato na sidhyati /",
  "SA15arhebt2u:1404": "abhūtvā bhavata eva ca yā sattā saiva kṛtakatvaṃ varṇyate /",
  "SA15arhebt2u:1405": "na ca sattāsamavāyayornityatayopagatayorniratiśayatvāt prākpradhvaṃsābhāvau viśeṣaṇaṃ yujyete /",
  "SA15arhebt2u:1406": "abhūtvā bhavanopagame ca tadeva kṛtakatvamasthirasvabhāvatā ca vināśo 'stu /",
  "SA15arhebt2u:1407": "kiṃ niṣphalayā apramāṇikayā pramāṇabadhitaya'rthāntarakalpanayā? /",
  "SA15arhebt2u:1408": "evaṃ kṛtakatvavināśayostādātmyopagamo 'vaśyambhāvī pareṣāmapi /",
  "SA15arhebt2u:1409": "tato vināśasyāsthāyitvalakṣaṇasyārthāntaranimittatopagame kṛtakatvasyātatsvabhāvatā viśeṣaṇena khyāpyate /",
  "SA15arhebt2u:1410": "tanniṣpattāvaniṣpannasya bhinnahetukasya ca tatsvabhāvatvāyogāt /",
  "SA15arhebt2u:1411": "tathā, tasmin sādhye kṛtakatvasya vyabhicāraḥ /",
  "SA15arhebt2u:1412": "tathā hi- ye yatra hetvantarāpekṣiṇo na te tatrāvaśyambhāvinaḥ,",
  "SA15arhebt2u:1413": "yathā vāsasi rāgaḥ /",
  "SA15arhebt2u:1414": "hetvantarāpekṣī ca kṛtakeṣvapi bhāveṣu pradhvaṃsābhāva iti viruddhavyāptopalabdhiḥ /",
  "SA15arhebt2u:1415": "nanu vāsasi rāgasya parimitahetutvāt tasya ca svakāraṇāyattasannidhānatvāt tadāśrayasya ca vidhurapratyayopanipātenāsthiratayā nāvaśyambhavitā yuktaiva /",
  "SA15arhebt2u:1416": "na punarvināśasya,",
  "SA15arhebt2u:1417": "taddhetūnāmānantyādavaśyaṃ kasyacid ghaṭādiṣu sannidheḥ /",
  "SA15arhebt2u:1418": "na ca vināśasyāśrayaṃ prāk taddhetusannidheḥ kecidupaghnānti,",
  "SA15arhebt2u:1419": "yatastadabhāvād vināśo nārabhyeteti /",
  "SA15arhebt2u:1420": "tadayuktam,",
  "SA15arhebt2u:1421_0": "yato yadyapi bahulaṃ vināśakāraṇāni santi tathāpi teṣāṃ svakaraṇāyattasannidhitvāt",
  "SA15arhebt2u:1421_1": "tathā tatkāraṇānāṃ ca sa nnihitānāmapi virodhināmapyānatyāt tadbhāve tacchaktipratibandhānnāvaśyaṃ",
  "SA15arhebt2u:1421_2": "hetavaḥ phalavanta iti kaścinna vinaśyedapīti vyabhicāro [Hbṭ_61] na nivartate /",
  "SA15arhebt2u:1422": "nanvayaṃ vāsasi rāgaḥ sāpekṣo 'pi yadi sarvatropalabhyeta tataḥ kimavaśyambhāvī na syāt? /",
  "SA15arhebt2u:1423": "syād, yadi tathopalabhyeta /",
  "SA15arhebt2u:1424": "sa tvanyathāpi gṛhyate /",
  "SA15arhebt2u:1425": "yadyevaṃ na tarhi sarvatropalabdhasya vināśasyānyathābhāvaśaṅkayā manasi kheda ādhātavyaḥ /",
  "SA15arhebt2u:1426": "kiṃ vā punarbhavān samastavastuvistaravyāpijñānālokaḥ?",
  "SA15arhebt2u:1427": ", yenaivaṃ vadati /",
  "SA15arhebt2u:1428": "tathābhāve vā kathamanumānavṛttirdṛṣṭe na vaiphalyamaśnuvīta? /",
  "SA15arhebt2u:1429": "kasyacit tu hetukṛtavināśadarśane 'pi hetvāyattajanmanamanyathāpi darśanād upajātāśaṅko deśakālasvabhāvaviprakṛṣṭeṣu kathaṃ tathābhāvaṃ niścinvīta? /",
  "SA15arhebt2u:1430": "kṛtakamapi cāyaṃ bhavabhāvalakṣaṇaṃ vināśaṃ nityamupaiti,",
  "SA15arhebt2u:1431": "tadvināśopagame bhāvasyonmajjanaprasaṅgāt /",
  "SA15arhebt2u:1432": "na cāsya ghaṭāderiva vināśaheturupalabhyate kaściditi / taduktam-",
  "SA15arhebt2u:1433": "\"ghaṭādiṣu yathā dṛṣṭā hetavo dhvaṃsakāriṇaḥ /",
  "SA15arhebt2u:1434": "naivaṃ nāśasya so 'hetustasya saṃjāyate katham? //\"",
  "SA15arhebt2u:1435": "iti / tataḥ kṛtakatva vināśe sādhye tenaiva vyabhicāraḥ kiṃ neṣyate? /",
  "SA15arhebt2u:1436": "bhāvānāmayamaikāntika eva dharma iti cet,",
  "SA15arhebt2u:1437": "kutaḥ punaretadavasitam? /",
  "SA15arhebt2u:1438": "teṣāmanyathābhāvasyānupalambhāditi cet /",
  "SA15arhebt2u:1439": "nanvayamanupalambho bhavannapyātmāderanivartakaḥ sattāyāḥ,",
  "SA15arhebt2u:1440": "kathamanyatrānyathābhāvaṃ nivartayati? /",
  "SA15arhebt2u:1441": "tasyānumānenopalambhāditi yadyucyeta tadā tatrāpyanumāne vipakṣe vṛttimanupalambha eva hetoḥ kathaṃ nivartayati?",
  "SA15arhebt2u:1442": "iti yatkiñcidetat /",
  "SA15arhebt2u:1443": "tasmāt sādhūktam- &#8216;",
  "SA15arhebt2u:1444": "hetumati vināśe kṛtakatvasyāsvabhāvatāṃ vyabhicāraṃ cāha';",
  "SA15arhebt2u:1445": "iti alamatijalpiteneti /",
  "SA15arhebt2u:1446": "[4. parārthānumāne sādharmyavaidharmyaprayogodāharaṇam /]",
  "SA15arhebt2u:1447_0": "idānīṃ yadyapi svārthānumānaṃ prakṛtaṃ tathāpi kaścit prayogadarśanābhyāsāt prayogabhaṅgayaiva",
  "SA15arhebt2u:1447_1": "pratipadyata iti svārthānumāne 'pi [Hbṭ_62] tatsvambhavāt prasaṅgena parārthānumānaṃ",
  "SA15arhebt2u:1447_2": "ca vyutpādayitumāha- \"tasya\" svabhāvahetoḥ \"dvidhā\" trailakṣaṇyapratipādako vacanodāhāraḥ \"prayogaḥ\" /",
  "SA15arhebt2u:1448": "tameva darśayati- samāno dharmo yasya tasya bhāvaḥ tena \"sādhya(dha)",
  "SA15arhebt2u:1449": "rmyeṇaikaḥ\" prayogaḥ /",
  "SA15arhebt2u:1450": "\"aparo\" visadṛśo dharmo yasya tasya bhāvaḥ tena \"vaidharmyeṇa\" /",
  "SA15arhebt2u:1451": "yathākramamanayorudāharaṇamāha- \"yathā yat sat\" /",
  "SA15arhebt2u:1452": "yadyatsaditi vīpsāpradhāno yacchabdaḥ /",
  "SA15arhebt2u:1453": "\"tat sarvam\" iti tacchabdo 'pi vīpsāpradhāna eva /",
  "SA15arhebt2u:1454": "atra sarvagrahaṇena cāśeṣaparigrahād bahirvyāpternirāsaḥ /",
  "SA15arhebt2u:1455": "\"yathā ghaṭādayaḥ\" iti /",
  "SA15arhebt2u:1456": "yasya sattvakṣaṇikatvayoḥ pratibandhaprasādhakaṃ pramāṇaṃ ghaṭādau pravṛttaṃ taṃ prati tatra smṛtisamādhānārthaṃ dṛṣṭāntavacanaṃ na sādhyasiddhyartham /",
  "SA15arhebt2u:1457": "dṛṣṭāntamātrataḥ sādhyasiddherabhāvāt /",
  "SA15arhebt2u:1458": "na hyekasya tathā bhāve sarvastathā bhavati,",
  "SA15arhebt2u:1459": "atiprasaṅgāt /",
  "SA15arhebt2u:1460": "\"saṃśca śabdaḥ\" iti pakṣadharmopasaṃhāraḥ /",
  "SA15arhebt2u:1461": "vaidharmyaprayogasyodāharaṇam- \"tathā\" ityādi /",
  "SA15arhebt2u:1462": "tathāśabdaḥ samuccaye /",
  "SA15arhebt2u:1463": "vaidharmyeṇa ca prayoga udāhriyate /",
  "SA15arhebt2u:1464": "atrāpi sarvagrahaṇaṃ vibhaktivipariṇāmena sambandhanīyam \"kṣaṇikatvābhāve\" sarvasmin \"sattvā(ttvā)bhāvaḥ\" iti /",
  "SA15arhebt2u:1465_0": "prayogadvaye 'pi sarvagrahaṇasya phalaṃ darśayannāha- \"sarvasmin sādhanadharmavati\"",
  "SA15arhebt2u:1465_1": "dharmiṇi na dṛṣṭāntadharmiṇyeva \"sādhyadharmasyo\" pasaṃharaṇaṃ \"upasaṃhāro\" ḍhaukanaṃ",
  "SA15arhebt2u:1465_2": "tena yā \"vyāptiḥ\" &#8216;",
  "SA15arhebt2u:1466": "vyāpakasya tatra bhāva eva';",
  "SA15arhebt2u:1467": "ityādirūpā tasyāḥ pradarśanaṃ pratipādanaṃ tadeva \"lakṣaṇaṃ\" yayoḥ tau tathoktau /",
  "SA15arhebt2u:1468_0": "tataśca ye sādhyadharmiṇaṃ parihṛtya bahirvyāptiṃ pradarśayanti te- yadyapi dṛṣṭāntadharmiṇi",
  "SA15arhebt2u:1468_1": "sādhyadharmeṇa sādhanadharmo vyāptaḥ tāvatāsya sarvatra tathābhāvābhāvāt sādhyasiddhirayukteti- nirastā bhavanti /",
  "SA15arhebt2u:1469": "sarvatra vā sādhyadharmeṇa sādhanadharmasya vyāptiḥ tadbhāve,",
  "SA15arhebt2u:1470": "sā tathāvidhaiva kinna pradarśyate yenāsamarthā bahirvyāptirākhyāyate? /",
  "SA15arhebt2u:1471": "na hi &#8216;sa śyāmaḥ,",
  "SA15arhebt2u:1472": "tatputratvāt,",
  "SA15arhebt2u:1473": "paridṛśyamānaputravad';",
  "SA15arhebt2u:1474": "iti tatputratvasya [Hbṭ_63] śyāmatvena sādhyād bahiḥ paridṛśyamānaputre vyāptipradarśane 'pi sādhyasiddhirbhavati /",
  "SA15arhebt2u:1475": "tasmād yaiva sarvopasaṃhāreṇa vyāptiḥ pramāṇasiddhapratibandhanibandhanā sādhyasiddhau samarthā saiva tatsmṛtaye pradarśanīyā /",
  "SA15arhebt2u:1476": "na ca sarvopasaṃhāreṇa vyāptipradarśane 'pi dharmaviśiṣṭo dharmyapi tadaiva pratīyate,",
  "SA15arhebt2u:1477": "yataḥ pakṣadharmopadarśanottarakālabhāvino 'numānasya smṛtitvaṃ syāt /",
  "SA15arhebt2u:1478": "tasyāḥ sādhyadharmiṇi sādhyadharmāvinābhūtasādhanadharmapratītinibandhanatvena tadupadarśanāt prāgasambhavāt /",
  "SA15arhebt2u:1479": "tatpūrvikāyāṃ ca vyāptau anantaraṃ viśeṣaviṣayamanumānaṃ kathaṃ smṛtiḥ syāt? iti /",
  "SA15arhebt2u:1480": "[5. vaidharmyaprayoge 'pi vyāptipradarśanaṃ saṃgatam /]",
  "SA15arhebt2u:1481": "nanu ca sādharmyaprayogasya vyāptipradarśanalakṣaṇatvaṃ yuktam,",
  "SA15arhebt2u:1482": "sādhanadharme sati sādhyadharmasyavaśyāmbhāvitāpradarśanāt;",
  "SA15arhebt2u:1483": "vaidharmyaprayogasya tu katham? /",
  "SA15arhebt2u:1484": "tatra hi kevalaṃ sādhyābhāve hetvabhāvaḥ kathyate,",
  "SA15arhebt2u:1485": "na tu hetau sati sādhyasya bhāva eveti /",
  "SA15arhebt2u:1486": "naiṣa doṣaḥ /",
  "SA15arhebt2u:1487": "na hyatra sādhyābhāve hetvabhāvastuccharūpo darśyate,",
  "SA15arhebt2u:1488": "tasya heturūpatāvirodhāt /",
  "SA15arhebt2u:1489": "vastudharmo hi sattvādiko hetuḥ /",
  "SA15arhebt2u:1490": "tasyātmana evābhāvaḥ kathaṃ [hetusva]rūpaṃ bhaviṣyati,",
  "SA15arhebt2u:1491": "yatastrirūpo heturbhavet /",
  "SA15arhebt2u:1492": "kintu nivṛttau nivṛttidharmakatvaṃ svagato dharma upadarśyate vaidharmyaprayogeṇa,",
  "SA15arhebt2u:1493": "tathāvidhe ca sādhanadharme 'vaśyaṃtayā sādhyadharmasya bhāvaḥ pratīyata eva,",
  "SA15arhebt2u:1494": "anyathā tannivṛttau nivṛttidharmakatvasyaivāyogāditi na vyāptipradarśanalakṣaṇatvaṃ vaidharmyaprayogasya na yujyate /",
  "SA15arhebt2u:1495": "[6. pratijñāprayogasya nairarthakyam /]",
  "SA15arhebt2u:1496": "nanu dvividhe 'pi prayoge pratijñāprayogo nopadarśitaḥ tat kathaṃ tadarthāvagatiḥ?",
  "SA15arhebt2u:1497_0": ", tadarthapratyāyanāya ca sādhanaprayogo 'bhimataḥ ityata āha- \"atra\" anayoḥ prayogayoḥ",
  "SA15arhebt2u:1497_1": "\"pakṣadharmasambandhavacanamātrasāmarthyādeva\" [Hbṭ_64] vakṣyamāṇakāt \"pratijñārthasya\"",
  "SA15arhebt2u:1497_2": "dharmadharmisamudāyalakṣaṇasya sādhyasya \"pratīteḥ\" hetoḥ \"na\" \"pratījñāyāḥ prayoga upadarśitaḥ\" /",
  "SA15arhebt2u:1498_0": "paraḥ sāmarthyamanavavudhyamāna āha- \"apradarśite\" vacanena \"prameye\" sādhye \"kathaṃ\"",
  "SA15arhebt2u:1498_1": "na kathañcit \"tatpratītiḥ\" pratijñārthapratītiḥ \"iti\" evaṃ \"ced\" yadi manyase tadā",
  "SA15arhebt2u:1498_2": "svārthānumānakāle \"svayaṃ\" paraṃ pratipādakamantareṇa \"pratipattau\" prameyasya \"ka upadarśayitā\"?",
  "SA15arhebt2u:1499": "naiva kaścit /",
  "SA15arhebt2u:1500": "svayameva tu sādhyavinābhūtasādhanadharmadarśanāt prameyaṃ pratipadyate tatha parārthānumāne 'pi tata eva tatpratītirastu kiṃ pratijñāvacanena? /",
  "SA15arhebt2u:1501": "yadi svayaṃpratipattikāle na kaścit prameyasyopadarśayitā kathaṃ tarhi tatpratipattiḥ?",
  "SA15arhebt2u:1502_0": "ityata āha- \"pradeśasthaṃ\" sādhyadharmiṇi sthitaṃ \"dhūmaṃ\" sādhanadharmaṃ \"upalabdhavataḥ\"",
  "SA15arhebt2u:1502_1": "pratyakṣeṇa dṛṣṭavataḥ sataḥ \"tasya\" dhūmasya \"agninā\" sādhyadharmeṇa pramāṇataḥ",
  "SA15arhebt2u:1502_2": "pratibandhaniścayabalāt prākpratipannāyāḥ \"vyāpteḥ\" avinābhāvasya \"smaraṇe\" sati",
  "SA15arhebt2u:1502_3": "\"tatsāmarthyādeva\" pakṣadharmagrahaṇavyāptigrahaṇasāmarthyādeva pratijñāprayogarahitād",
  "SA15arhebt2u:1502_4": "\"agniratra iti\" evaṃrūpā \"pratijñārthapratītirbhavati\" /",
  "SA15arhebt2u:1503": "syānmatam- tatrāpyasya karṇapiśācikādiḥ prameyaṃ kathayatyevetyata āha- \"na ca\" naiva \"tatra\" svārthanumānakāle \"kaścit\" karṇapiśācikadiradṛśyo \"&#8216;",
  "SA15arhebt2u:1504": "agniratra'- iti\" evam \"asmai\" pratipatre(tre)",
  "SA15arhebt2u:1505": "prameyaṃ \"nivedayati\" kathayati /",
  "SA15arhebt2u:1506": "yadi bhavān satyavādī naivaṃ vaktumarhati /",
  "SA15arhebt2u:1507": "tathā hi- vayamapi pradeśasthadhūmadarśanāt tasyāgninā vyāptismaraṇasāpekṣādagniṃ pratipadyāmahe /",
  "SA15arhebt2u:1508": "na cāsmabhyaṃ kaścit nivedayati &#8216;",
  "SA15arhebt2u:1509": "agniratra'; iti,",
  "SA15arhebt2u:1510": "bhavati ca tatpratipattiḥ,",
  "SA15arhebt2u:1511": "tathā tadanyasyāpi sā yuktarūpaiveti /",
  "SA15arhebt2u:1512": "yadyapi na kaścit nivedayati tathāpi svayameva prameyaṃ vyavasthāpya tatpratipattaye liṅgamanusariṣyatīti cet,",
  "SA15arhebt2u:1513": "āha- \"nāpi\" na kevalaṃ na kaścit nivedayati \"svayamapi prāgeva\" liṅgavyāpārāt na pratipadyate \"kiñcid\" agnyādikam /",
  "SA15arhebt2u:1514": "kasmāt? [Hbṭ_65] iti cet,",
  "SA15arhebt2u:1515": "\"pramāṇaṃ\" hetum \"antareṇa\" vinā &#8216;",
  "SA15arhebt2u:1516": "agniratra\" ityevaṃ pratīteḥ \"nimittābhāvāt\" /",
  "SA15arhebt2u:1517": "trirūpo hi hetuḥ parokṣārthapratīternimittam,",
  "SA15arhebt2u:1518": "tadabhāve sā kathaṃ bhavet? /",
  "SA15arhebt2u:1519": "atha liṅgamantareṇāpyevaṃ pratītirbhavatiti brūyāt tadā pratītāviṣyamāṇāyāṃ liṅgasya vaiyarthyam,",
  "SA15arhebt2u:1520": "tasyānumeyapratipattyarthatvāt,",
  "SA15arhebt2u:1521": "tena vinā tatpratipattau kathamasya niṣprayojanatā na syāt? /",
  "SA15arhebt2u:1522": "atyantamūḍhatāṃ ca parasya darśayannāha- \"svayameva\" svatantra eva &#8216;",
  "SA15arhebt2u:1523": "agniratra'- iti vyavasthāpya /",
  "SA15arhebt2u:1524": "kathaṃ svatantro vyavasthāpayati? /",
  "SA15arhebt2u:1525_0": "\"akasmāt\" pramāṇamantareṇa vyavasthāpanāt \"tatpratipattaye\" nirnimittavyavasthāpitaprameyapratipattyarthaṃ",
  "SA15arhebt2u:1525_1": "\"paścāt\" \"liṅgaṃ\" tannimittam \"anusaratīti ko 'yaṃ pratipatteḥ kramaḥ\" paripāṭiḥ? /",
  "SA15arhebt2u:1526": "tathā hi- prathamaṃ liṅgānusaraṇam,",
  "SA15arhebt2u:1527": "tataḥ sādhyapratipattiriti vipaścitāṃ kramaḥ /",
  "SA15arhebt2u:1528": "ayaṃ tvapūrvo 'numātā yastadviparyayamāśrayata iti upahasati /",
  "SA15arhebt2u:1529": "yattalloke gīyate- śīro muṇḍayitvā nakṣatraṃ pṛcchatīti tattulyatvādasya kramasya /",
  "SA15arhebt2u:1530": "tasmāt pakṣadharmagrahaṇavyāptismaraṇasāmarthyādeva svayaṃ pratipadyate /",
  "SA15arhebt2u:1531": "tacca pratipādakaṃ kathitemaveti na kiñcit prameyanirddeśena /",
  "SA15arhebt2u:1532": "yadi nāma svārthānumānakāle svayameva sādhyaṃ pratipadyate tad yuktameva,",
  "SA15arhebt2u:1533": "liṅgasyāpi tatra svayameva pratipatteḥ /",
  "SA15arhebt2u:1534": "parārthānumāne tu parato yathā liṅgaṃ pratyeti tathā prameyamapi parata eva pratyetavyam /",
  "SA15arhebt2u:1535_0": "ato yukta eva pratijñāprayoga ityata āha- \"pareṇāpi\" na kevalaṃ svayameva prāg vyavasthāpyamānaṃ",
  "SA15arhebt2u:1535_1": "plavate pareṇāpi vādinā \"tat\" prameyam \"ucyamānaṃ plavat eva\" tadvacanasya sandigdhārthabhidhāyakatayā",
  "SA15arhebt2u:1535_2": "sādhyaniścayānaṅgatvāt prameyagāmbhīryānavāgāhinaḥ paramparayāpyatatsambaddhasya",
  "SA15arhebt2u:1535_3": "vivakṣāmātranibandhanatayoparyevāvasthāpanāt /",
  "SA15arhebt2u:1536": "kasmāt plavate?",
  "SA15arhebt2u:1537": "iti cet, \"upayogābhāvāt\" nāsya sādhyapratītiṃ prati kaścidupayogaḥ,",
  "SA15arhebt2u:1538": "tatpratyāyanasamarthāsyānabhidhānāditi yāvat /",
  "SA15arhebt2u:1539": "[Hbṭ_66]",
  "SA15arhebt2u:1540": "parastūpayogamātraṃ kadācid brūyād ityāśaṅkayāha- \"viṣayopadarśanaṃ\" hetoryo viṣayaḥ sādhyaṃ tadupadarśanaṃ pratijñāvacanasyopayogaḥ \"cet matam\" /",
  "SA15arhebt2u:1541": "atrāha \"tenaiva\" viṣayeṇa,",
  "SA15arhebt2u:1542": "\"tāva\"cchabdaḥ krame /",
  "SA15arhebt2u:1543": "viṣayasyopadarśyamānasyārthavattāyāṃ tadupadarśanaṃ pratijñāvacanasya prayojanaṃ bhavet /",
  "SA15arhebt2u:1544": "viṣayeṇaiva tu darśyamānena \"ko 'rthaḥ\" kiṃ prayojanam? /",
  "SA15arhebt2u:1545": "nanu sādhyapratītiḥ sādhyarmyavatprayogādipratītiśca viṣayopadarśanasyārthaḥ /",
  "SA15arhebt2u:1546": "tatastudupadarśanaṃ pratijñāvacanasya prayojanam /",
  "SA15arhebt2u:1547": "tathā hi- asati sādhyanirdeśe &#8216;",
  "SA15arhebt2u:1548": "yat kṛtakaṃ tadanityam';",
  "SA15arhebt2u:1549": "ityukte &#8216;",
  "SA15arhebt2u:1550": "kimayaṃ sādharmyavāna prayogaḥ?",
  "SA15arhebt2u:1551": "uta vaidharmyavān?",
  "SA15arhebt2u:1552": "'; iti na jñāyeta /",
  "SA15arhebt2u:1553": "ubhayaṃ hyatrāśaṅkyate- kṛtakatvenānityatve sādhye sādharmyavān,",
  "SA15arhebt2u:1554": "nityatvenākṛtakatve vā vaidharmyavān iti /",
  "SA15arhebt2u:1555": "&#8216;anityaḥ śabdaḥ';",
  "SA15arhebt2u:1556": "&#8216;",
  "SA15arhebt2u:1557": "akṛtako vā iti tu pratijñāvacane satyubhayamasandigdhamavagamyate /",
  "SA15arhebt2u:1558": "hetuviruddhānaikāntikapratītiśca na syāt /",
  "SA15arhebt2u:1559": "pratijñāpūrvake tu prayoge &#8216;",
  "SA15arhebt2u:1560": "anityaḥ śabdaḥ,",
  "SA15arhebt2u:1561": "kṛtakatvāt';",
  "SA15arhebt2u:1562": "iti hetubhāvaḥ pratīyate,",
  "SA15arhebt2u:1563": "&#8216;nityaḥ,",
  "SA15arhebt2u:1564": "kṛtakatvāt';",
  "SA15arhebt2u:1565": "iti viruddhatā,",
  "SA15arhebt2u:1566": "&#8216;pratyatnānantarīyakaḥ kṛtakatvāt';",
  "SA15arhebt2u:1567": "ityanaikāntikatvam /",
  "SA15arhebt2u:1568": "hetośca trairūpyaṃ na gamyeta,",
  "SA15arhebt2u:1569": "tasya sādhyāpekṣayā vyavasthānāt /",
  "SA15arhebt2u:1570": "sati pratijñāvacane avayave samudāyopacārāt sādhyadharmī pakṣa iti tatra vṛttasya kṛtakatvasya pakṣadharmatvaṃ;",
  "SA15arhebt2u:1571": "sādhyadharmasāmānyena ca samāno 'rthaḥ sapakṣa iti tatra vartamānasya sapakṣe sattvam;",
  "SA15arhebt2u:1572_0": "na sapakṣo 'sapakṣa iti sādhyadharmavirahiṇyavṛttasyāsapakṣe 'pyasattvaṃ pratīyeta",
  "SA15arhebt2u:1572_1": "ityāśaṅkayāha- \"yadi pratīti\" sādhyasya niścayalakṣaṇā sādharmyavatprayogādeśca svarūpāvadhāraṇātmikā /",
  "SA15arhebt2u:1573_0": "\"anyathā\" pratijñāvacanamantareṇa \"na syāt tadā\" yaduktaṃ sādhyasidhyarthaṃ sādharmyavatprayogādijñānārthaṃ",
  "SA15arhebt2u:1573_1": "ca viṣayopadarśanam iti tat \"sarvaṃ śobheta\" yāvatā svarthānumānakāle pratijñāvacanamantareṇāpi",
  "SA15arhebt2u:1573_2": "pakṣadharmagrahaṇa sambandhasmaraṇataḥ sādhyasiddhilakṣaṇā bhavatyeva pratītiḥ ityākhyātameva /",
  "SA15arhebt2u:1574": "tadvat parārthe 'pyanumāne bhaviṣyati /",
  "SA15arhebt2u:1575_0": "[Hbṭ_67] yata evaṃ \"tasmāt\" \"eṣa\" pratijñāprayogavādī yadā svayaṃ sādhyaṃ pratyeti",
  "SA15arhebt2u:1575_1": "tadā svayaṃ sādhyasya \"pratītau\" viṣaya upasthāpyate yena pratijñāvacanadvāreṇa puṃsā",
  "SA15arhebt2u:1575_2": "\"kenacit\" tena \"vināpi\" \"pratiyan\" sādhyaṃ niścinvan liṅgasāmarthyadeva /",
  "SA15arhebt2u:1576": "yadāsmābhiḥ pratipādyate tadā \"asmān kāryiṇo dṛṣṭvā vyaktaṃ\" pratijñāprayogalakṣaṇaṃ \"mūlyaṃ mṛgayate\" /",
  "SA15arhebt2u:1577": "ka iva? \"parvabrāhmaṇa iva\" /",
  "SA15arhebt2u:1578_0": "yathā dakṣiṇāmantareṇāpyanyadā aurdhvarathiko brāhmaṇo bhuñjāno 'nyadā śrāddhādiparvaṇyarthinaṃ",
  "SA15arhebt2u:1578_1": "śraddhāluṃ bravīti- yadi me ghṛtapūraṃ ghṛtapūraṃ prati rūpakaṃ dadāsi tato 'haṃ bhuñje nānyatheti /",
  "SA15arhebt2u:1579": "tena tulyo bhavānapīti /",
  "SA15arhebt2u:1580": "kiñca, yadapi bravīṣi- parārthānumānakāle yathā liṅgaṃ pareṇānabhidhīyamānaṃ na pratyeti pratipādyastathā sādhyamapīti /",
  "SA15arhebt2u:1581": "tadaitad yujyate yadyasau vādivacanamātreṇa liṅgamapi niścitya tadanusāreṇa sādhyamavagacchet,",
  "SA15arhebt2u:1582": "parapratītyarthinaśca tadā vayamapi pratijñāṃ kinna prayuñjmahe liṅgavacanarahitām? /",
  "SA15arhebt2u:1583": "asmadvacanasyaiva taṃ prati pramāṇatayā,",
  "SA15arhebt2u:1584": "tata evānumeyapratīteḥ,",
  "SA15arhebt2u:1585": "tadvacanasya caritārthatvāt /",
  "SA15arhebt2u:1586": "na caitadasti,",
  "SA15arhebt2u:1587": "yataḥ \"asmadvacanādapi\" na kevalaṃ svārthānumānakāle asmadvacanamantareṇa ityapiśabdaḥ /",
  "SA15arhebt2u:1588": "kintu yadāpyasmadvacanaṃ pravṛttaṃ tadāpi \"naiva\" asmadvacanāt \"liṅgamapi pratyeti\" kuta eva sādhyasiddhye 'nusariṣyati? /",
  "SA15arhebt2u:1589": "api tu svayamasya yadi talliṅgaṃ kutaścit pramāṇataḥ siddhaṃ bhavati \"asmadvacanena tu\" kevalaṃ tatra \"smṛtisamādhānamātraṃ kriyate\" /",
  "SA15arhebt2u:1590": "tadā svayaṃ siddhameva liṅgamanusṛtya sādhyaṃ pratyeti /",
  "SA15arhebt2u:1591": "nāsmadvacanāt pānīyamapi pibatīti /",
  "SA15arhebt2u:1592": "\"tasmāt\" \"ko 'nayoḥ\" pratijñāvacanāvacanātmikayoḥ \"avasthayorviśeṣaḥ\"?",
  "SA15arhebt2u:1593": ", ubhayatra svayaṃsiddhaliṅgasāmarthyādeva sādhyapratīterna kaścit /",
  "SA15arhebt2u:1594": "tataḥ svaparārthānumānayoḥ svayaṃsiddhaliṅgānusaraṇam,",
  "SA15arhebt2u:1595": "tataḥ sādhyapratītiṃ ca prati viśeṣābhāvāt pratijñopanyāsaḥ parārthānumāne 'pi vyartha eva /",
  "SA15arhebt2u:1596": "liṅgamapi hi tāvadatra nābhidhīyate yadi tat [Hbṭ_68] pūrvaprasiddhaṃ svayamanusmaret kimaṅga punaḥ sandigdhārthābhidhāyakaṃ pratijñāvacanamupādīyate? /",
  "SA15arhebt2u:1597": "syānmatam- yadi nāma sādhyasiddhau pratijñāvacanasya nopayogastadartho 'sya prayogo mā bhūta,",
  "SA15arhebt2u:1598": "sādharmyatvatprayogādijñānārthaṃ tu tadupadānamavasthitameva,",
  "SA15arhebt2u:1599": "tasyānyathā pratītyabhāvāt ityata āha- \"dṛṣṭā ca sādharmyavatprayogādeḥ pratijñāvacanamantarenāpi pratītiḥ,",
  "SA15arhebt2u:1600": "\" tatastadartho 'pi pratijñopanyāso na śobhate /",
  "SA15arhebt2u:1601": "kutaḥ punaḥ sādharmyavatprayogāderasati sādhyanirddeśe pratītiḥ?",
  "SA15arhebt2u:1602": "ityāha- pakṣadharmasambandhavacanamātrāditi\" /",
  "SA15arhebt2u:1603": "evaṃ manyate- naiva hi kaścit &#8216;",
  "SA15arhebt2u:1604": "yat kṛtakaṃ tadanityam\" etāvanmātramabhidhīyāste,",
  "SA15arhebt2u:1605": "sādhananyūnatayaivāsya parājayāt,",
  "SA15arhebt2u:1606": "kintvavaśyaṃ hetordvarmiṇyupasaṃhāraṃ karotīti /",
  "SA15arhebt2u:1607": "tatra yadi &#8216;kṛtakaśca śabdaḥ';",
  "SA15arhebt2u:1608": "iti brūyāt tadā sādhya(dha)",
  "SA15arhebt2u:1609": "rmyavatprayogapratītiḥ,",
  "SA15arhebt2u:1610": "atha &#8216;nityaśca';",
  "SA15arhebt2u:1611": "ityabhidadhyāt tadā vaidharmyavata iti sambandhavacanapūrvakāt pakṣadharmavacanāt prayogadvayāvagatiḥ /",
  "SA15arhebt2u:1612": "hetuviruddhānaikāntikā api pakṣadharmavacanamātreṇa na pratīyante /",
  "SA15arhebt2u:1613": "yadā tu sambandhavacanamapi kriyate tadā kathamapratītiḥ? /",
  "SA15arhebt2u:1614": "tathā hi- &#8216;yat kṛtakaṃ tadanityam';",
  "SA15arhebt2u:1615": "iti pakṣadharmavacane satyukte heturavagamyate,",
  "SA15arhebt2u:1616": "vidhiyamānenānūdyamānasya vyāpteḥ /",
  "SA15arhebt2u:1617": "&#8216;yatkṛtakaṃ tannityam';",
  "SA15arhebt2u:1618": "ityabhidhāne viruddhaḥ,",
  "SA15arhebt2u:1619": "viparyayavyāpteḥ /",
  "SA15arhebt2u:1620": "&#8216;yat kṛtakaṃ tat prayatnānantarīyakam';",
  "SA15arhebt2u:1621": "iti pradarśane vyabhicārādanaikāntikādhyavasāyaḥ /",
  "SA15arhebt2u:1622": "trairūpyamapi hetorgamyata eva,",
  "SA15arhebt2u:1623": "yato vyāptipradarśanakāle vyāpako dharmaḥ sādhyatayāvagamyate /",
  "SA15arhebt2u:1624": "yatra ca vyāpyo dharmo dharmiṇyupasaṃhriyate sa vyāpakādharmaviśiṣṭatayāvagamyamānaḥ sādhyasamudāyaikadeśatayā pakṣa ityupasaṃhṛtasya vyāpyadharmasya pakṣadharmatvāvagatiḥ,",
  "SA15arhebt2u:1625": "sā ca vyāptiryatra dharmiṇyupadarśyate sa sādhyadharmasāmānyena samāno 'rthaḥ sapakṣaḥ pratīyata iti sapakṣe [Hbṭ_69] sattvamavagamyate,",
  "SA15arhebt2u:1626": "sāmarthyācca vyāpakanivṛttau vyāpyanivṛttiryatrāvasīyate so 'sapakṣa ityasapakṣe 'pyasatva(ttva)",
  "SA15arhebt2u:1627": "mapi niścīyata iti,",
  "SA15arhebt2u:1628": "yadi pakṣādibhirapi jñātaiḥ kiñcitprayojanaṃ /",
  "SA15arhebt2u:1629": "na tu vyavahartaṇāṃ pakṣādisaṅketāpekṣā parokṣārthagatirbhavati /",
  "SA15arhebt2u:1630": "tathā hi- yat kvacid dṛṣṭaṃ tasya yatra pratibandhaḥ tadvidastasya tad gamakaṃ tatra iti hi loke vastugatirbhavati,",
  "SA15arhebt2u:1631": "na pakṣadisaṅketagrahaṇāpekṣā /",
  "SA15arhebt2u:1632": "tatra yatheṣṭaṃ śāstrakārā gamakarūpapratipattaye svasaṅketenānyathā vā lakṣaṇaṃ praṇayantu /",
  "SA15arhebt2u:1633": "na tu vyavahārakāle tadanusaraṇaṃ kvacidupayujyate /",
  "SA15arhebt2u:1634": "tatsaṅketapratipāditameva tu yathoktaṃ gamakaṃ rūpamupayogi vyavahartṝṇām /",
  "SA15arhebt2u:1635": "taccet pratipannaṃ tāvataiva sādhyasiddhiḥ sañjātā iti pakṣasapakṣādisaṅketāparijñāne 'pi na kiñcit plūyate /",
  "SA15arhebt2u:1636": "ata evācāryapādai &#8216;",
  "SA15arhebt2u:1637": "rtrāntarīyakārthadarśanaṃ tadvido 'numāna';",
  "SA15arhebt2u:1638": "miti gamakarūpamātrameva pakṣādisaṅketānapekṣaṃ pratipāditam /",
  "SA15arhebt2u:1639": "svaprajñāparādhāstu tatrāpi kaiścidasanta eva doṣāḥ prakīrtyanta iti kimatra brūmaḥ? /",
  "SA15arhebt2u:1640_0": "\"tasmāt\" sādharmyavatprayogādijñānārthamapi pratijñāvacanaṃ pakṣadharmasambandhavacanamātra",
  "SA15arhebt2u:1640_1": "eva yathoktena prakāreṇa pratīterayuktamiti \"kastasya\" pratijñāvacanasya \"upayogaḥ\" naivaṃ kaścit /",
  "SA15arhebt2u:1641": "svayaṃ cāyaṃ vādī yena krameṇānumeyaṃ pratipannavāṃstamullaṅghya parapratipattaye kramāntaramāśrayan pravañcakatayā dhūrta eva pratīyate,",
  "SA15arhebt2u:1642": "na savdṛtta ityupadarśayannāha- \"svaniścayavat\" ityādi /",
  "SA15arhebt2u:1643": "yathātmano niścayasyotpādanaṃ kṛtaṃ tathaiva \"anyeṣāmapi niścayotpādā(da)",
  "SA15arhebt2u:1644": "nāya\" ca parahitanirataiḥ \"sādhanamucyate\",",
  "SA15arhebt2u:1645": "\"tatra\" etasmiṃ(smin)",
  "SA15arhebt2u:1646_0": "nyāye sati svayamayaṃ vādī \"prameyasyopadarśanena\" upadarśakena vacanena \"vināpi\"",
  "SA15arhebt2u:1646_1": "svārthānumānakāle \"pratipadya\" prameyaṃ \"paraṃ\" saṃśayitādikaṃ \"pratipādayan\" svapratipannaṃ",
  "SA15arhebt2u:1646_2": "prameyamavabodhayan \"apūrvaṃ\" svapratipattikāle pūrvaṃ yaḥ prameyapratipattau \"kramaḥ\"",
  "SA15arhebt2u:1646_3": "upāyo 'nubhūtastasmādanyam \"āśrayata iti kimatra\" kramāntarāśrayaṇe \"kāraṇam\"?",
  "SA15arhebt2u:1647": "naiva kiñcit paravyāmohanaṃ muktvā /",
  "SA15arhebt2u:1648": "tathā hi- yadi svapratipattikramaḥ [Hbṭ_70] pratītinibandhanaṃ kiṃ tatparityāgena kramāntarāśrayaṇam?",
  "SA15arhebt2u:1649": ", kathaṃ tena svayaṃ pratipannavānasīti? /",
  "SA15arhebt2u:1650": "yata evaṃ \"tasmānna prameyasya\" sādhyasya \"vacanena\" pratijñākhyena \"kiñcit prayojanam\" /",
  "SA15arhebt2u:1651": "kutaḥ? /",
  "SA15arhebt2u:1652": "&#8216;anyathāpi'; vināpi tena \"pratipatteḥ\" sādhyapratīteḥ \"utpatteri\"tyupasaṃhāraḥ /",
  "SA15arhebt2u:1653": "[7. upanayanigamanāderapi sādhanavākyānaṅgatvam /]",
  "SA15arhebt2u:1654": "evaṃ pratijñāṃ sādhanavākyādapanīyāparamapyupanayanigamanādikaṃ paraparikalpitaṃ sādhanavākyādapanetumuktameva nyāyamatidiśannāha- \"etena\" anyathāpi pratipatterutpatteḥ';",
  "SA15arhebt2u:1655": "iti nyāyena \"upanayanigamanādikaṃ\" ādigrahaṇāt saṃśayajijñāsādikaṃ \"pratyuktaṃ\" pratyākhyātam /",
  "SA15arhebt2u:1656": "tatra \"udāharaṇāpekṣaḥ &#8216;",
  "SA15arhebt2u:1657": "tathā';",
  "SA15arhebt2u:1658": "ityupasaṃhāro &#8216;",
  "SA15arhebt2u:1659": "na tathe'ti vā sādhyasyopanayaḥ\",",
  "SA15arhebt2u:1660": "\"pratijñāyāḥ punarvacanaṃ pratijñā\" iti tu pratijñāyāḥ /",
  "SA15arhebt2u:1661": "etenetyetadeva darśayati- \"etāvataiva\" pakṣadharmasambandhavacanamātreṇaiva upanayādirahitena \"sādhyapratīteḥ bhāvāt\" utpatteriti /",
  "SA15arhebt2u:1662": "atrodyo(ddyo)",
  "SA15arhebt2u:1663": "takaraḥ prāha- pratijñā tāvadviṣayanirddeśārthamavaśyakartavyā,",
  "SA15arhebt2u:1664": "yato lokaḥ prathamaṃ karma cchedyādikaṃ nirūpayati /",
  "SA15arhebt2u:1665": "tataḥ kuṭhārādikaṃ sādhanaṃ vyāpārayati /",
  "SA15arhebt2u:1666": "upanayenāpi yāvad dṛṣṭānte dṛṣṭasāmarthyo heturddharmiṇi nopasaṃhriyate tāvat kutaḥ sādhyapratītiḥ? /",
  "SA15arhebt2u:1667": "svārthānumānadṛṣṭaśca pratyavamarśapratyayārtho 'nena darśyate /",
  "SA15arhebt2u:1668": "tathā hi- svārthānumāne prathamaṃ pradeśe dhūmaṃ paśyati,",
  "SA15arhebt2u:1669": "tato &#8216;yatra yatrāhaṃ dhūmamadrākṣaṃ tatra tatrāgnimapi';",
  "SA15arhebt2u:1670": "iti vyāptiṃ smarati /",
  "SA15arhebt2u:1671": "tato &#8216;dhūmaścātra';",
  "SA15arhebt2u:1672": "iti punaḥ pratyavamṛśati,",
  "SA15arhebt2u:1673": "sa pratyavamarśārthaḥ parārthānumāne upanayenocyate /",
  "SA15arhebt2u:1674": "nigamanamapyavaśyābhidhānīyam,",
  "SA15arhebt2u:1675": "yato yadyapi pūrvaṃ anityaḥ śabda ityuktam,",
  "SA15arhebt2u:1676": "na tu tāvatāsya niścayo jātaḥ /",
  "SA15arhebt2u:1677": "samprati tu pramāṇabalāyāto 'rthaḥ tatsampratyayārthamanena nigamyate /",
  "SA15arhebt2u:1678": "aśeṣapramāṇavyāpāraścānenopasaṃhriyate /",
  "SA15arhebt2u:1679": "tathā hi- āgamaḥ pratijñā,",
  "SA15arhebt2u:1680": "heturanumānaṃ,",
  "SA15arhebt2u:1681": "[Hbṭ_71] dṛṣṭāntaḥ pratyakṣamupamānamupanayaḥ /",
  "SA15arhebt2u:1682": "tadetasya pramāṇacatuṣṭasyāpi vyāpāro nigamanenopasaṃhriyate- iti kathamasya na sāphalyam?",
  "SA15arhebt2u:1683": "ityetadāśaṅkayāha- \"ḍiṇḍikarāgaṃ parityajya\" ḍiṇḍikāḥ- nagnācāryāḥ te niṣphalamuparyupari nāmalekhane prasaktāḥ tatasteṣāmiva &#8216;",
  "SA15arhebt2u:1684": "pareṇokte tasyopari mayāvaśyamayuktatayā niṣphalamapyabhidhānīyam';",
  "SA15arhebt2u:1685_0": "ityasthānābhiniveśaṃ tyaktvā \"akṣiṇī nimīlya\" bahirvikṣepamupasaṃhṛtya \"cintaya tāvat\"-",
  "SA15arhebt2u:1685_1": "\"kimiyatā\" pakṣadharmasambandhavacanamātrakeṇa vākyena sādhyasya \"pratītiḥ syāt na vā?\" iti /",
  "SA15arhebt2u:1686": "yāvatā yāvāneva parārthānumāne 'rtho 'bhidhānīya ityasmābhiranujñāyate tāvānevānyūnānatiriktaḥ svārthānumāne 'pi pratītiheturdṛṣṭaḥ,",
  "SA15arhebt2u:1687": "tasya ka iha śaktervyāghātaḥ?",
  "SA15arhebt2u:1688": "yenāsau parārthānumāne 'pi pratītiṃ na kuryāt /",
  "SA15arhebt2u:1689": "\"bhāve\" pratīteḥ \"kiṃ prapañcamālayā\" pratijñopanayanigamanalakṣaṇayā,",
  "SA15arhebt2u:1690": "bālapratārakatadupayogopavarṇanalakṣaṇayā vā? /",
  "SA15arhebt2u:1691": "tathā hi- pratijñopanayanigamanaprayoge 'pi yadi pramāṇaniścitā svasādhyavyāptiḥ sādhanadharmasya na syāt,",
  "SA15arhebt2u:1692": "sādhyadharmiṇi vā sadbhāvastadāsya naiva pratītihetutā /",
  "SA15arhebt2u:1693": "tatsambhave tu pratijñādyabhāve 'pi svārthānumāna iva gamakarūpāvaikalyāt sā na nivāryata iti kimasthānanirbandhena iti? /",
  "SA15arhebt2u:1694": "nahi sādhyadharmākṣepaṇasāmarthyavirahe sādhanadharmasya vādivacanamātrāt sādhyaniścayo yuktaḥ,",
  "SA15arhebt2u:1695": "hetūpanyāsavairthyaprasaṅgāt,",
  "SA15arhebt2u:1696": "tasya tadākṣepasāmarthye vā pratijñāvacanasyeti /",
  "SA15arhebt2u:1697": "yatūktam &#8216;viṣayapradarśanāya pratijñā';",
  "SA15arhebt2u:1698": "ityatra śāstrakṛtaiva dattamuttaram /",
  "SA15arhebt2u:1699": "yaśca sādhanaṃ prayukte tena &#8216;",
  "SA15arhebt2u:1700": "ahamanena sādhanenāmuṣmiṃ(ṣmin)",
  "SA15arhebt2u:1701": "sādhye pratītiṃ sādhayiṣyāmi';",
  "SA15arhebt2u:1702": "iti karma nirūpyaiva tat prayuktamiti na laukikanyāyātikramaḥ,",
  "SA15arhebt2u:1703": "anyathā yadi sādhanād yasya sādhyapratītirupajāyate tenaiva karma nirūpaṇīyam kathaṃ tadabhāve svārthānumāne sādhyasiddhiḥ sādhananibandhanā [Hbṭ_72] syāt? /",
  "SA15arhebt2u:1704": "yaścāgnidhūmayoḥ sambandhaṃ cetasi vyavasthāpya &#8216;",
  "SA15arhebt2u:1705": "kvāgniḥ kvāgniḥ?",
  "SA15arhebt2u:1706": "'; ityagniṃ paryeṣate sa pradeśe dhūmadarśanamātrādevāgniṃ pratipadyata iti kathaṃ svārthānumāne pratyavamarśapratyayaḥ syāt? /",
  "SA15arhebt2u:1707": "atha kadācidasau dṛṣṭastatreti parārthe 'pyasyopādānaṃ tadā dadhyādikamapi bhuktvā kadācid dhūmādagniṃ pratipannavāniti kinna dadhibhojanāderapi kādācitkasyopādānam? /",
  "SA15arhebt2u:1708": "yat punaruktam &#8216;",
  "SA15arhebt2u:1709": "āgamaḥ pratijñā'; iti,",
  "SA15arhebt2u:1710": "tatra yadi vādivacanamevāgamastadā tata eva sādhyasiddherhetvādyupadānamanarthakam /",
  "SA15arhebt2u:1711": "atha pratijñārthasyāgame pāṭhādāgamaḥ pratijñā,",
  "SA15arhebt2u:1712": "tadā na kvacidāgame paṭhyate atra pradeśe 'gniriti kathamāgamatvaṃ pratijñāyāḥ? /",
  "SA15arhebt2u:1713": "&#8216;heturanumānam';",
  "SA15arhebt2u:1714": "ityapyayuktam,",
  "SA15arhebt2u:1715": "na hi pakṣadharmatvamātraṃ hetuḥ,",
  "SA15arhebt2u:1716": "tasya trirūpatvāt /",
  "SA15arhebt2u:1717": "dṛṣṭānto 'pi na sarvaḥ pratyakṣa iti kathaṃ &#8216;",
  "SA15arhebt2u:1718": "dṛṣṭāntaḥ pratyakṣam'; bhavet? /",
  "SA15arhebt2u:1719": "upamānaṃ tu pramāṇameva na bhavati,",
  "SA15arhebt2u:1720": "kathaṃ tavdyāpāra upasaṃhriyeta nigamanena? /",
  "SA15arhebt2u:1721": "yadi cāvaśyaṃ dṛṣṭānte dṛṣṭasāmarthyo heturdvarmiṇyupaneyaḥ tadopanaya evāstu kiṃ &#8216;",
  "SA15arhebt2u:1722": "kṛtakatvāt';",
  "SA15arhebt2u:1723": "iti pakṣadharmanirddeśena?",
  "SA15arhebt2u:1724": ", sa eva dṛṣṭasāmarthyaṃ hetumupasaṃhariṣyati pakṣadharmatāṃ ca darśayiṣyatīti na kiñcittena /",
  "SA15arhebt2u:1725": "tato yatra ca pratijñāyāḥ prathamata eva prayogo neṣyate tatra tasyāḥ punarvacanaṃ kuto nigamanaṃ bhaviṣyati?",
  "SA15arhebt2u:1726": "ityāha- \"iti\" tasmād \"iyāneva\" pakṣadharmasambandhavacanamātrātmakaḥ sādhanavākye \"prayogo jyāyān\" na pañcāvayavātmaka iti sthitam /",
  "SA15arhebt2u:1727": "[8. nyāyavākye hetudṛṣṭāntavacanayoḥ kramasyāniyamaḥ /]",
  "SA15arhebt2u:1728": "atra sādhanavākye na kevalaṃ pratijñādiprayogo na yuktaḥ paropagataḥ &#8216;",
  "SA15arhebt2u:1729": "pūrvaṃ hetuḥ prayoktavyaḥ paścād dṛṣṭāntaḥ';",
  "SA15arhebt2u:1730": "iti kramaniyamo 'pi na kaścit /",
  "SA15arhebt2u:1731": "kutaḥ? sarvathā yadi pūrvaṃ hetuḥ paścād vyāptiḥ atha pūrvaṃ vyāptiḥ paścāt pakṣadharmaḥ prayujyate,",
  "SA15arhebt2u:1732": "tathāpi gamakatvāt /",
  "SA15arhebt2u:1733": "[Hbṭ_73]",
  "SA15arhebt2u:1734": "[9. hetostridhāprayogasya khaṇḍanam /]",
  "SA15arhebt2u:1735": "nanu tasya dvidhā prayoga ityayuktamuktam /",
  "SA15arhebt2u:1736": "yatastrividho hetuḥ- anvayī vyatirekī anvayavyatirekī ceti naiyāyikāḥ,",
  "SA15arhebt2u:1737_0": "tatastasya trighā prayogaḥ sādharmyeṇa vaidharmyeṇa sādharmyavaidharmyābhyāṃ ceti",
  "SA15arhebt2u:1737_1": "vaktavyamityata āha- \"sambandhavacane 'pi\" na kevalaṃ kramaniyamo na yuktaḥ kintu",
  "SA15arhebt2u:1737_2": "\"artha bhedo 'pi na kaścid\" ubhayatrāpi trirūpasadbhāvāta /",
  "SA15arhebt2u:1738": "tataḥ sarva eva heturanvayavyatirekī,",
  "SA15arhebt2u:1739": "na tvanvayī vyatirekī vā kaścidveturastīti bhāvaḥ /",
  "SA15arhebt2u:1740": "tat kutastrividhyaṃ prayogasya syāt?",
  "SA15arhebt2u:1741": "iti manyate /",
  "SA15arhebt2u:1742": "kutaḥ punararthabhedo nāstīti?",
  "SA15arhebt2u:1743_0": "cet, āha- \"ubhayathā\" sādharmyeṇa vaidharmyeṇa ca prayoge yadyapi vidhipratiṣedharūpatayā",
  "SA15arhebt2u:1743_1": "dharmabhedaḥ pratīyate tathāpi \"tadbhāvasyaiva\" sādhanadharmasya sādhyasvabhāvatāyāḥ",
  "SA15arhebt2u:1743_2": "eva sādharmyavaidharmyaprayogābhyāṃ \"khyāpanāt\" /",
  "SA15arhebt2u:1744": "nanu sādharmyaprayoge hetubhāve sādhyasya bhāvaḥ,",
  "SA15arhebt2u:1745": "vaidharmye ca sādhyābhāve hetvabhāvaḥ śabdādavagamyate,",
  "SA15arhebt2u:1746": "na tādātmyam /",
  "SA15arhebt2u:1747": "tat kimucyate &#8216;",
  "SA15arhebt2u:1748": "tadbhāvasyaiva khyāpanāt&#8216;?",
  "SA15arhebt2u:1749": "ityata āha- \"na hi\" ityādi /",
  "SA15arhebt2u:1750": "yadi sādharmyaprayoge tadbhāvo nākṣipyeta tadā sādhanasya \"atatsvabhāvasya bhāve\" kimiti \"ekāntena\" avaśyantayā \"sādhyasya bhāvaḥ?\" /",
  "SA15arhebt2u:1751": "kādācitkastu bhavatu nāma? /",
  "SA15arhebt2u:1752": "&#8216;yat kṛtakaṃ tadanityam';",
  "SA15arhebt2u:1753": "ityekāntabhāvaśca hetau sati sādhyasya vyāptyā sādharmyaprayoge 'bhidhīyate /",
  "SA15arhebt2u:1754": "sa ca tādātmyamantareṇānarthāntarasya na sambhavatīti sāmarthyāt tadākṣipati /",
  "SA15arhebt2u:1755": "kathamivātatsvabhāvasya bhāve na ekāntenānyabhāva iti āha- \"kṛtakatve\"tyādi /",
  "SA15arhebt2u:1756": "yadi pratyatnānantarīyakatvamantareṇāpi kṛtakatvasya bhāvādatatsvabhāvatvam anityatve 'pyayameva vṛttāntaḥ /",
  "SA15arhebt2u:1757": "tataśca tādātmyavirahāt prayatnānantarīyakatvasyānityatvenānvayo na syāt,",
  "SA15arhebt2u:1758": "tannivṛttau vā nivṛttiriti kathaṃ tatastat [Hbṭ_74] pratīyate? /",
  "SA15arhebt2u:1759": "naiṣa doṣaḥ,",
  "SA15arhebt2u:1760": "prayatnānantarīyakapadārthasvabhāvasyaivānityatvasya tena sādhanāt,",
  "SA15arhebt2u:1761": "tatra ca tādātmyasadbhāvād anvayavyatirekāvanivāritau anityatvakṛtakatvamatrāpekṣayā tu tādātmyaviraho 'syābhihita iti /",
  "SA15arhebt2u:1762": "nanvagninivṛttāvatatsvabhāvasyāpi dhūmasya nivṛttirdṛṣṭānvayaścetyāha- \"kāryasya\" iti /",
  "SA15arhebt2u:1763": "anvayavyatirekayorhi pratibandho nibandhanam,",
  "SA15arhebt2u:1764": "tena tayoḥ vyāpteḥ,",
  "SA15arhebt2u:1765": "tadabhāve tayorapyabhāvāt /",
  "SA15arhebt2u:1766": "tatrārthāntarasya dhūmasyāgnau \"tadutpattilakṣaṇaḥ pratibandho 'nvayavyatirekanimittama\" stīti bhavetāṃ tau /",
  "SA15arhebt2u:1767": "yatra tvanarthāntarasya tāvucyete tatrāvaśyaṃ tādātmyena bhavitavyamityabhiprāyaḥ /",
  "SA15arhebt2u:1768": "atrodāharaṇam \"yathā- anayoreva kṛtakatvaprayatnānantarīyakatvayorviparyayeṇa naikanivṛttāvanyanivṛttiḥ\"- &#8216;",
  "SA15arhebt2u:1769": "yat pratyatnāntarīyakaṃ na bhavati tat kṛtakamapi na bhavati';",
  "SA15arhebt2u:1770": "ityevaṃrūpā /",
  "SA15arhebt2u:1771": "yata evaṃ tasmadanvayavyatirekayoryathālakṣaṇaṃ hetubhāve sādhyasyāvaśyaṃ bhāvaḥ,",
  "SA15arhebt2u:1772": "sādhyābhāve ca hetoravaśyamabhāvaḥ ityeko 'pi sādharmyamukheṇa vaidharmyamukheṇa vā prayukto dvitīyamākṣipati,",
  "SA15arhebt2u:1773": "svavyāpakapratibandhākṣepāt,",
  "SA15arhebt2u:1774": "tasyāpi cetareṇa vyāpteḥ /",
  "SA15arhebt2u:1775": "tasmādubhayatra trairūpyapratīterekasya śabde(bda)",
  "SA15arhebt2u:1776": "to 'parasyārthata iti sambandhavacane 'pi prayoga eva vidhimukhena pratiṣedhamukhena vā bhidyate nārtha iti siddhaṃ tatastasya dvidhā prayogaḥ sādharmyeṇa vaidharmyeṇa ca /",
  "SA15arhebt2u:1777": "na tu sādharmyavaidharmyabhyāmapi,",
  "SA15arhebt2u:1778": "tadarthasyānyatareṇaiva prakāśanāt /",
  "SA15arhebt2u:1779_0": "sarvo heturanvayavyatirekyeva vastuto na kaścidanvayī vyatirekī vā nāmetyetadupasaṃharannāha-",
  "SA15arhebt2u:1779_1": "\"iti naikatrā\" nvayamukhena vyatirekamukheṇa vā sādhanavākye \"dvayo\" ranvayavyatirekayoḥ",
  "SA15arhebt2u:1779_2": "\"prayogaḥ\" sākṣācchabdena pratipādanamiṣyate,",
  "SA15arhebt2u:1780": "\"vaiyarthyāt\" pratītapratyāyane prayojanābhāvāt /",
  "SA15arhebt2u:1781": "[Hbṭ_75]",
  "SA15arhebt2u:1782": "tāmevārthato 'parasya pratītiṃ sphuṭayannāha- \"tatsvabhāvatayā\" ityādi /",
  "SA15arhebt2u:1783": "yadi tatsvabhāvatayā sādhyena hetoranvayaḥ sidhyati tata eva \"tadabhāve 'bhāvo 'pi sidhyatyeva\" /",
  "SA15arhebt2u:1784": "tatsvabhāvasya tadabhāve svayaṃ nairātmyena bhāvāyogāt /",
  "SA15arhebt2u:1785": "\"tathā\" tatsvabhāvatayā sādhyābhāve sādhanasyābhāva \"siddhau\" \"ca\" satyāṃ tata eva sādhyena hetoḥ \"anvayasyāpi siddheriti\" /",
  "SA15arhebt2u:1786_0": "yaistu vyākhyāyate- \"sādharmyavati prayoge tadabhāva eva vipakṣe hetorabhāvakhyātiryathā",
  "SA15arhebt2u:1786_1": "syāt nānyatra vipakṣe viruddhe vā hetvabhāvaprasaṅgāt viruddhata eva vyavacchedaprasaṅgācceti",
  "SA15arhebt2u:1786_2": "niyamakhyāpanārtho vyatirekaprayogaḥ\" iti /",
  "SA15arhebt2u:1787": "sa tadartho 'pyayuktaḥ /",
  "SA15arhebt2u:1788": "kutaḥ? \"anyaviruddhayorapi\" na kevalaṃ tadabhāvasya \"vipakṣatvāt\" yasya hi- anya eva vipakṣo 'nyadharmayogī vānyo,",
  "SA15arhebt2u:1789": "na vivakṣitadharmānāśrayaḥ,",
  "SA15arhebt2u:1790": "viruddha eva vā sahānavasthānalakṣaṇenaiva virodhena,",
  "SA15arhebt2u:1791": "na parasparaparihārasthitalakṣaṇatayāpi vipakṣaḥ- tasyānityatvādanyānātmādidharmavati arthe,",
  "SA15arhebt2u:1792": "kṛtakatvādivṛtteḥ,",
  "SA15arhebt2u:1793": "hetvabhāvaprasaṅgaḥ /",
  "SA15arhebt2u:1794": "auṣṇye ca sādhye 'gnilakṣaṇasya hetorviruddhādeva śītāt nānuṣṇaśītādapyanyato vyavacchedaprasaṅgāt naikāntenauṣṇyamagnirgrasayediti tasyāyaṃ doṣaḥ syāt /",
  "SA15arhebt2u:1795": "taṃ pratyācāryeṇoktam- yadyekasya vipakṣatvamiṣyate tadā tadabhāvasyaiveṣyatām,",
  "SA15arhebt2u:1796": "na viruddhasya anyasya vā,",
  "SA15arhebt2u:1797": "tasyānyatrāpi vivakṣitadharmānāśraye viruddhe ca bhāvāt,",
  "SA15arhebt2u:1798": "tadabhāvamantareṇa tayoranyaviruddhatvāyogāt /",
  "SA15arhebt2u:1799": "na tvasmākaṃ trividhamapi vipakṣamicchatām,",
  "SA15arhebt2u:1800": "vivakṣitadharmānāśrayaṃ cānyamiti bhāvaḥ /",
  "SA15arhebt2u:1801": "[10. sattvasya kṣaṇikatvasvabhāvatāyāḥ samarthanam /]",
  "SA15arhebt2u:1802_0": "yadi svabhāvahetāvanvayavyatirekayoḥ sādhanadharmasya sādhyasvabhāvatā nibandhanamityanvayena",
  "SA15arhebt2u:1802_1": "vyatirekeṇa vā sādharmyevaidharmyavatoḥ [Hbṭ_76] prayogayorabhidhīyamānena tādātmyākṣepadvāreṇārthāditarākṣepa ucyate,",
  "SA15arhebt2u:1803": "tadā pramāṇasiddhaiva tatsvabhāvatā tayornibandhanaṃ na śabdamātrataḥ pratīyamānetyabhiprāyavānāha- \"kathamidam\" ityādi /",
  "SA15arhebt2u:1804": "\"yene\"ti sato naśvarasvabhāvatvena /",
  "SA15arhebt2u:1805": "satva(ttva)lakṣaṇasya hetoḥ kṣaṇikatvasvabhāvatveneti yāvat /",
  "SA15arhebt2u:1806": "pṛcchataścāyamabhiprāyaḥ- iha dvividhāḥ santaḥ- kṛtakāśca ghaṭādayaḥ akṛtakāścākāśādayaḥ /",
  "SA15arhebt2u:1807": "tatra ye tāvadakṛtakāste \"sadakāraṇavat nityam\" iti nityalakṣaṇayogādanityā eva na bhavanti kuta eva kṣaṇikāḥ?",
  "SA15arhebt2u:1808": "iti na satva(ttva)",
  "SA15arhebt2u:1809": "sya kṣaṇikatvasvabhāvatā /",
  "SA15arhebt2u:1810": "ye 'pi santaḥ kṛtakāsteṣāmapi mugdarādyanvayavyatirekānuvidhāyitayā vināśasya sahetukatvāt tadvetvasannidhāvavināśāt kṛtakātmano 'pi satva(ttva)",
  "SA15arhebt2u:1811": "sya kṣaṇikatvasvabhāvatā na samastyeveti nānvayavyatirekayoḥ sambhava iti /",
  "SA15arhebt2u:1812": "avaśyaṃ ca vināśo daṇḍādyanvayavyatirekānuvidhāyī,",
  "SA15arhebt2u:1813": "dṛṣṭatvāt / tathā hi-",
  "SA15arhebt2u:1814": "\"abhighātāgnisaṃyoganāśapratyayasannidhim /",
  "SA15arhebt2u:1815": "vinā saṃsargitāṃ yāti na vināśo ghaṭādibhiḥ //\"",
  "SA15arhebt2u:1816": "anyatrāpi cānvayavyatirekānuvidhānameva hetumattāvyavahāranivandhanamabhyupeyate saugatairapi,",
  "SA15arhebt2u:1817": "tadihāpyastīti kinna tavdyavahāraḥ pravartyatte? iti /",
  "SA15arhebt2u:1818": "nanu cānvayaniścayaṃ pratipādayatā bādhakapramāṇavṛttivaśāt tatsvabhāvatā pūrvameva pratipāditā &#8216;",
  "SA15arhebt2u:1819": "anvayaniścayo 'pi svabhāvahetau';",
  "SA15arhebt2u:1820": "ityādivacanāt /",
  "SA15arhebt2u:1821": "tat kuto 'sya pūrvapakṣasyāvasaraḥ? /",
  "SA15arhebt2u:1822_0": "satyam, kintu pūrvācāryaiḥ kṛtakatvasya kṣaṇikatāyāṃ sādhyāyāṃ paraiḥ kṛtakānāmante",
  "SA15arhebt2u:1822_1": "'vaśyaṃ hetunibandhanavināśopagamāt tadvetvayogapratipādanenānapekṣā vināśaṃ prati",
  "SA15arhebt2u:1822_2": "viparyaye bādhakaṃ pramāṇaṃ tādātmyaprasādhakamuktaṃ tat prasaṅgamukhena kṛtakalkṣaṇasyaiva",
  "SA15arhebt2u:1822_3": "sattvasya tadātmatāṃ gamayati nānyasya iti darśayitum /",
  "SA15arhebt2u:1823": "arthakriyāvirodhalakṣaṇaṃ tu sarvasya sattvasya iti vastumātreṇa [Hbṭ_77] prāguktamapi vipañcayituṃ pūrvapakṣopanyāsaḥ /",
  "SA15arhebt2u:1824": "akṛtakalakṣaṇaṃ tu sattvaṃ na sambhavatyeva,",
  "SA15arhebt2u:1825": "niyāmakaṃ hetumantareṇa deśakālasvabhāvaniyamāyogāt /",
  "SA15arhebt2u:1826": "tataḥ pūrvācāryairna tasyaikāṅgavaikalyādeva \"sadakāraṇavat nityam\" iti nityatāsambhava iti na tadātmatāṃ prati yatnaḥ kṛtaḥ /",
  "SA15arhebt2u:1827": "śāstrakārastu sāmānyena sattvasya kṣaṇikasvabhāvatāṃ,",
  "SA15arhebt2u:1828": "kṛtakalakṣaṇasya api ca,",
  "SA15arhebt2u:1829": "deśakālasvabhāvaviprakṛṣṭasyāpi vastusthityaiva tadātmatām arthakriyāvirodhena,",
  "SA15arhebt2u:1830": "na paropagatāvaśyambhāvivināśasyāhetukatayā viśeṣābhāvāt utpannamātrasyābhāvaprasaṅgena pratipādayiṣyati /",
  "SA15arhebt2u:1831": "[11. sahetukaṃ vināśaṃ nirasituṃ tasya bhāvasvabhāvatāyāḥ samalocanam /]",
  "SA15arhebt2u:1832": "tatra pūrvācāryoktaṃ &#8216;",
  "SA15arhebt2u:1833": "sarvasya sataḥ kṛtakasyavaśyamante hetukṛto vināśa iti';",
  "SA15arhebt2u:1834": "yaḥ paririṣyate taṃ pratyanapekṣatvaṃ khyāpayitumupakramate \"vināśahetvayogāditi\" /",
  "SA15arhebt2u:1835": "yadi tarhi nāśasya heturnāsti,",
  "SA15arhebt2u:1836": "sa teṣāṃ kṛtakānāṃ satāmavaśyambhāvī vināśaḥ kutaḥ? /",
  "SA15arhebt2u:1837": "na hyākasmikaḥ kaścitsvabhāvo yukta ityāha- \"svabhāvata eva\" /",
  "SA15arhebt2u:1838": "bhavatyasmāt kāryam iti bhāvaśabdo hetuvacanaḥ /",
  "SA15arhebt2u:1839": "tena svahetubhya eva \"naśvarāḥ\" naśanaśīlāḥ,",
  "SA15arhebt2u:1840": "sūcyagre sarṣapā ivānavasthāyinaḥ svātmani \"bhāvā jāyante\" /",
  "SA15arhebt2u:1841": "\"naiṣāṃ\" kṛtakalakṣaṇānāṃ satāṃ bhāvānāṃ \"svahetubhyo niṣpannānāṃ\" \"anyataḥ\" abhighātāde \"rvināśotpattiḥ\" /",
  "SA15arhebt2u:1842": "kutaḥ? \"tasyā\" bhighātāgnisaṃyogādestaddhetutayopagatasya \"asāmarthyāt\" /",
  "SA15arhebt2u:1843": "tathāhi- agnisaṃyogādikāle tritayaṃ lakṣayāmaḥ /",
  "SA15arhebt2u:1844": "tadeva kāṣṭhādikaṃ vināśyam,",
  "SA15arhebt2u:1845": "aṅgārādikamavasthāntaram,",
  "SA15arhebt2u:1846": "kāṣṭhādinivṛttilakṣaṇaṃ cābhāvaṃ tuccharūpaṃ,",
  "SA15arhebt2u:1847": "nāparaṃ yatrāgnisaṃyogādervyāparaḥ cintyeta /",
  "SA15arhebt2u:1848": "etāvatyāṃ ca vastugatau na kvacidatra vināśahetauḥ sāmarthyaṃ yujyate /",
  "SA15arhebt2u:1849": "yato \"nahi vināśaheturbhāva\" syendhanādeḥ svahetubhyaḥ sthirarūpasyotpannasya \"svabhāvamevā\" sthirātmatālakṣaṇaṃ \"karoti\" /",
  "SA15arhebt2u:1850": "kutaḥ? \"tasye\"ndhanādeḥ \"svahetubhya\" eva \"nirvṛtteḥ\" /",
  "SA15arhebt2u:1851": "nahi sthirātmano [Hbṭ_78] nirvṛttasyānyathābhāvaḥ tadātmā śakyate kartum,",
  "SA15arhebt2u:1852": "tasya hetvantarāt paścād bhavto 'rthāntaratvaprasaṅgāt,",
  "SA15arhebt2u:1853": "tasyaivānyathātvāyogāt,",
  "SA15arhebt2u:1854": "tatra hetuvyāpārasya kalpayitumaśakyatvāt /",
  "SA15arhebt2u:1855": "athavā tritaye samīkṣyamāṇe yat tāvat vināśyaṃ kāṣṭhādi na tatsvabhāvamevāgnisaṃyogādirvināśahetuḥ karoti tasya svahetubhya eva nirvṛtteriti /",
  "SA15arhebt2u:1856": "[12. kumārileṣṭabhāvāntarasvabhāvapakṣasya samālocanam]",
  "SA15arhebt2u:1857": "kumārilastu manyate- nāgnisaṃyogādinā bhāvasvabhāva eva kriyate kintvindhanādeḥ pradhvaṃsābhāvaḥ /",
  "SA15arhebt2u:1858": "sa cendhanādirūpavikalamaṅgārādikamuttaraṃ bhāvāntarameva / taduktam-",
  "SA15arhebt2u:1859": "\"nāstitā payaso daghni pradhvaṃsābhāvalakṣaṇam //\" iti /",
  "SA15arhebt2u:1860": "tathāvidhasya cābhāvasya hetumattopagamo naiva virudhyate /",
  "SA15arhebt2u:1861": "tathā cāha kaścit-",
  "SA15arhebt2u:1862": "\"bhāvāntaravinirmukto bhāvo 'trānupalambhavat /",
  "SA15arhebt2u:1863": "abhāvaḥ sammatastasya hetoḥ kinna samudbhavaḥ? //\" iti /",
  "SA15arhebt2u:1864": "tadetat kaumārilaṃ darśanamapanudannāha- \"nāpi\" ityādi /",
  "SA15arhebt2u:1865": "yadyuttaraṃ kāryātmakaṃ \"bhāvāntarameva\" abhāvastadāgnisaṃyogādayo 'ṅga(ṅgā)",
  "SA15arhebt2u:1866": "rādijanmani vyāpṛ(pri)",
  "SA15arhebt2u:1867": "yanta itīṣṭamevāsmākam,",
  "SA15arhebt2u:1868": "kintu \"bhāvāntarakaraṇe\" abhyupagamyamāne 'gnyādīnāmindhanādāvavyāpārāt tadavasthamevendhanādikam /",
  "SA15arhebt2u:1869": "tataśca yathāgnisaṃyogāt prāg indhanāderupalabdhiḥ anyā ca tatsādhyārthakriyā tathāṅgārādyutpattāvapyupalabdhyādeḥ prasaṅgaḥ /",
  "SA15arhebt2u:1870": "nanu bhāvāntarasya pradhvansā(dhvaṃsā)",
  "SA15arhebt2u:1871": "bhāvarūpatāyāṃ tadutpattāvindhanādīnāṃ pradhvastatvādasatāṃ kathaṃ tathopalabdhyādiprasaṅgaḥ? /",
  "SA15arhebt2u:1872": "satyam, evaṃ manyate- sarvasyendhanāderanyasya gavāderapi tathābhāvo mā bhūt ityaṅgārādeḥ dhvaṃsavyavasthāyāṃ nibandhanamabhidhānīyam /",
  "SA15arhebt2u:1873": "[Hbṭ_79] tasmiṃ(smin)",
  "SA15arhebt2u:1874": "sati tannivṛttiriti cet,",
  "SA15arhebt2u:1875": "aho vacanakauśalam yato nivṛttestucchasvabhāvatānaṅgīkaraṇāt tadeva bhāvāntaramaṅgārādikaṃ nivṛttiṃ brūṣe /",
  "SA15arhebt2u:1876": "tadayamarthaḥ sampannaḥ aṅgārādibhāve 'ṅgārādibhāvādaṅgārādikaṃ dhvaṃsaḥ kāṣṭhāderiti /",
  "SA15arhebt2u:1877": "na cāṅgārādibhāve tadbhāvaḥ svātmani hetubhāvāyogāt /",
  "SA15arhebt2u:1878": "agnyādibhyaśca tadutpādavacanādindhanādyupamarddenāṅgārādibhāvāt asya dhvaṃsaṃrūpateti cet /",
  "SA15arhebt2u:1879": "ko 'yamupamarddo nāma? /",
  "SA15arhebt2u:1880": "yadi nivṛttiḥ sāṅgārādilakṣaṇaiveti na pūrvasmād viśiṣyate /",
  "SA15arhebt2u:1881": "tasmāt svarasato nivartate kāṣṭhādiḥ,",
  "SA15arhebt2u:1882": "agnyādibhyastvaṅgārādijanma ityeva bhadrakam,",
  "SA15arhebt2u:1883": "anyathā kāṣṭhāde\"stathopalabdhyādiprasaṅgaḥ\" kathaṃ na syāt? /",
  "SA15arhebt2u:1884": "api ca- yadi bhāvāntaraṃ pradhvaṃsābhāvo ya ete 'nupajātavikārāḥ pradīpabuddhyādayo dhvaṃsante teṣāṃ katarad bhāvāntaraṃ pradhvanso(dhvaṃso)",
  "SA15arhebt2u:1885": "vyavasthāpyate? /",
  "SA15arhebt2u:1886": "te 'pyavyaktatāmātmabhāvaṃ ca vikārameva dhvaṃsaṃ samalambanta iti cet /",
  "SA15arhebt2u:1887": "na, pradīpāderbhāvarūpāvyaktatābhāve pramāṇābhāvāt /",
  "SA15arhebt2u:1888": "yadi hi śaktirūpatāpattiravyaktatā tadā śakteḥ kāryadarśanonnīyamānarūpatvāt tadabhāve kathaṃ pradīpādayaḥ śaktyātmanāvasthitāḥ kalperan? /",
  "SA15arhebt2u:1889": "athopalabdhiyogyatāvikalātmatāpattiravyaktiḥ;",
  "SA15arhebt2u:1890": "atrāpi tadātmanāvasthitau naiva pramāṇamasti /",
  "SA15arhebt2u:1891": "na cāpramāṇakamādriyante vaco vipaścitaḥ /",
  "SA15arhebt2u:1892": "ātmanaścāsattvāt kathaṃ tadbhāvo buddhyādīnāṃ vikāraḥ pariṇāmaśca? /",
  "SA15arhebt2u:1893": "anyatra vihitapratikriyatvāt neha pratanyata ityalaṃ prasaṅgena /",
  "SA15arhebt2u:1894": "syānmatam- bhāvāntareṇāṅgārādināvṛtatvāt indhanādestathopalabdhyādayo na bhavantītyata āha- \"nāpi\" ityādi /",
  "SA15arhebt2u:1895": "svabhāvāntaram \"anyasye\"ndhanāderā\"varaṇamapi\"na\"yujyeta\" \"tadavasthe\" avicalita rūpe \"tasminni\"ndhanādau sa\"tyāvaraṇasyāpi\" na kevalamanupalabdhyāde\"rayogāt\" /",
  "SA15arhebt2u:1896": "[Hbṭ_80]",
  "SA15arhebt2u:1897": "[13. bhāvābhāvapakṣasyāpi samālocanam /]",
  "SA15arhebt2u:1898": "na kevalaṃ bhāvasvabhāvo bhāvāntaraṃ vā vināśahetunā na kriyate bhāvābhāvo 'pi na kriyata ityāha- \"nāpi\" ityādi /",
  "SA15arhebt2u:1899": "kutaḥ? iti cet,",
  "SA15arhebt2u:1900": "\"abhāvasya vidhinā\" paryudāsena vivakṣitādbhāvāda\"nya\"tayā kāryatvo\"pagame\" kriyamāṇe kimindhanādirūpa evāsau?",
  "SA15arhebt2u:1901": "athārthāntaram?",
  "SA15arhebt2u:1902": "iti \"vyatirekāvyatirekāvikalpānatikramāt\" /",
  "SA15arhebt2u:1903": "tatra cokta eva doṣaḥ /",
  "SA15arhebt2u:1904": "nanu prasajyapratiṣedhātmā tuccharūpo 'sāvagnyādijanyo 'bhyupeyate /",
  "SA15arhebt2u:1905": "tadbhāve cendhanadināṃ naiḥsvābhāvyāt kutaḥ pūrvadoṣāvasaraḥ? /",
  "SA15arhebt2u:1906": "sa cāvaśyamagnyādibhāvābhāvānuvidhāyitayā tatkāryastadbhāvavyavahārasyānyatrāpi tannibandhanatvāt / taduktam-",
  "SA15arhebt2u:1907": "\"san bodhagocaraprāstadbhāve nopalabhyate /",
  "SA15arhebt2u:1908": "naśyan bhāvaḥ kathaṃ tasya na nāśaḥ kāryatāmiyat //",
  "SA15arhebt2u:1909": "prāgabhūtvā bhavan bhāvo hetubhyo jāyate yathā /",
  "SA15arhebt2u:1910": "bhūtvāpi na bhavaṃstadvaddhetubhyo na bhavatyayam //\" iti /",
  "SA15arhebt2u:1911": "ata āha- \"bhāvapratiṣedhe\"tyādi /",
  "SA15arhebt2u:1912": "ayamabhiprāyaḥ- yadyanapekṣitabhāvāntarasaṃsargaścyutimātrameva tuccharūpaṃ dhvaṃsaḥ tadā tatra kārakavyāpāro naiva sambhavati bhavanadharmiṇyeva tatsambhavāt /",
  "SA15arhebt2u:1913": "tasyāpyabhūtvā bhāvopagamāt kāryatā na virudhyata iti cet /",
  "SA15arhebt2u:1914": "na /",
  "SA15arhebt2u:1915": "bhavanadharmaṇo bhāvarūpatāprāpterabhāvatvahāneḥ /",
  "SA15arhebt2u:1916": "yato bhavatīti bhāvo bhaṇyate,",
  "SA15arhebt2u:1917": "nāparamaṅkurāderapi bhāvaśabdapravṛttinimittam /",
  "SA15arhebt2u:1918": "arthakriyāsāmarthyāmiti cet /",
  "SA15arhebt2u:1919": "sarvasāmarthyavirahiṇastarhyasya kathaṃ pratītiviṣayatā? /",
  "SA15arhebt2u:1920": "nahyakāraṇaṃ pratītiviṣayaḥ,",
  "SA15arhebt2u:1921": "atiprasaṅgāt /",
  "SA15arhebt2u:1922": "tadaviṣayasya vā kathaṃ hetumattāvagatiḥ? vastutā vā? /",
  "SA15arhebt2u:1923": "uemācyate &#8216;tuccharūpameva tad vastu'; iti /",
  "SA15arhebt2u:1924": "pratītijanakatve vā kathaṃ na sāmarthyasambandhitā? /",
  "SA15arhebt2u:1925": "saditipratyayāviṣayasya kathaṃ bhāvateti cet /",
  "SA15arhebt2u:1926": "kāryatāpyasya katham? /",
  "SA15arhebt2u:1927": "svahetubhāve bhāvāt iti cet /",
  "SA15arhebt2u:1928": "kathaṃ tarhi satparatyayāviṣayatā? /",
  "SA15arhebt2u:1929": "[Hbṭ_81] tathā hi- yadi svahetubhāve bhavatīti pratīyate sadityapi pratīyeta /",
  "SA15arhebt2u:1930": "yato 'stīti sad iti vadanti vidvāṃsaḥ /",
  "SA15arhebt2u:1931": "na cāsti, bhavati,",
  "SA15arhebt2u:1932": "bhāvaḥ,",
  "SA15arhebt2u:1933": "sanniti śabdānāmarthabhedaḥ paramārthataḥ kaścit /",
  "SA15arhebt2u:1934": "abhāvātmakatayaiva bhavatyasāviti cet /",
  "SA15arhebt2u:1935": "na /",
  "SA15arhebt2u:1936": "vyāhatatvāt,",
  "SA15arhebt2u:1937": "yato na bhavatītyabhāva ucyate sa kathaṃ bhavatīti vyapadiśyate? /",
  "SA15arhebt2u:1938": "pratiṣṭhitena kenacid rūpeṇa svajñānātmanyapratibhāsanāt na bhava iti cet /",
  "SA15arhebt2u:1939": "atyantaparokṣāṇāṃ cakṣurādīnāmabhāvatāprasaṅgaḥ /",
  "SA15arhebt2u:1940": "na /",
  "SA15arhebt2u:1941": "teṣāṃ jñānaheturūpatayā pratibhāsanāt iti cet /",
  "SA15arhebt2u:1942": "na /",
  "SA15arhebt2u:1943": "asyāpi bhavitṛrūpatayāvabhāsanāt /",
  "SA15arhebt2u:1944": "sarvarūpavivekasya ca kathaṃ bhūtyā sambandhaḥ? /",
  "SA15arhebt2u:1945": "kenacid rūpeṇonmajjanaṃ hi bhavanam /",
  "SA15arhebt2u:1946": "jñānaviṣayatayāsyāpi ca teddheturūpatayāvabhāsanasya tulyatvāt,",
  "SA15arhebt2u:1947": "ahetośca viṣayatvāyogāt /",
  "SA15arhebt2u:1948": "asmākaṃ tvabhāvabuddhyaḥ svavāsanāparipākānvayā nirviṣayā eva /",
  "SA15arhebt2u:1949": "abhāvasya ca bhavitṛtve kathaṃ praryudāsāt prasajyapratiṣedho bhidyeta /",
  "SA15arhebt2u:1950": "asadrūpasya vidhānena paryudāsāt sa bhidyata iti cet /",
  "SA15arhebt2u:1951": "na /",
  "SA15arhebt2u:1952": "asadrūpsya bhavanavirodhāt /",
  "SA15arhebt2u:1953": "bhavatīti hi bhūtyā sattayābhisambadhyate /",
  "SA15arhebt2u:1954": "tatra kathaṃ sadrūpasya vidhānam? /",
  "SA15arhebt2u:1955": "paryudāsa evaiko nañarthaśca syāt,",
  "SA15arhebt2u:1956": "sarvatra vidheḥ prādhānyāt /",
  "SA15arhebt2u:1957": "so 'pi vā na bhavet /",
  "SA15arhebt2u:1958": "yadi hi kiñcit kutaścit nivartyeta tadā tavdyatireki saṃspṛśyeta tatparyudāsena /",
  "SA15arhebt2u:1959": "tacca nāsti /",
  "SA15arhebt2u:1960": "sarvatra nivṛttirbhavati ityukte vastvantarasyaiva kasyacit vidhānāt /",
  "SA15arhebt2u:1961": "tathānena vastvantaramevoktaṃ syāt,",
  "SA15arhebt2u:1962": "na tayorvivekaḥ /",
  "SA15arhebt2u:1963": "aviveke ca na paryudāsaḥ /",
  "SA15arhebt2u:1964": "aprastutābhidhānaṃ ca syāt /",
  "SA15arhebt2u:1965": "bhāvanivṛttau prastutāyāṃ asadātmano vastvantarasyaiva vidhānāt /",
  "SA15arhebt2u:1966": "na cāsya svarūpeṇāsadātmakatvam,",
  "SA15arhebt2u:1967": "svarūpeṇāpyasataḥ kāryatvavirodhāt /",
  "SA15arhebt2u:1968": "pararūpeṇa tu sarvameva vastvasadātmakamiti nāsya ghaṭādeḥ kaścid viśeṣaḥ /",
  "SA15arhebt2u:1969": "bhavatu vāyamabhāvo 'gnyādibhyastadbhāve kimiti nopalabhyante kāṣṭhādayaḥ? /",
  "SA15arhebt2u:1970": "tathā hi- agnyādīnāmanyakriyāyāṃ caritārthatvādanivṛttā eva tebhyaḥ [Hbṭ_82] indhanādayaḥ prāgvadupalabhyeran /",
  "SA15arhebt2u:1971": "tadupamarddena dhvaṃsasyotpatteḥ iti cet,",
  "SA15arhebt2u:1972": "kathaṃ tadupamarddaḥ? /",
  "SA15arhebt2u:1973": "na tāvat pradhvaṃsābhāvena,",
  "SA15arhebt2u:1974": "indhanasattākāle tasyābhāvāt /",
  "SA15arhebt2u:1975": "nāgnyādibhiḥ,",
  "SA15arhebt2u:1976": "dhvaṃsāvirbhāva eva teṣāṃ vyāpāropagamāt /",
  "SA15arhebt2u:1977": "na cotpannaḥ pradhvaṃsābhāva indhanādīn vihanti,",
  "SA15arhebt2u:1978": "yaugapadyaprasaṅgāt /",
  "SA15arhebt2u:1979": "dhvaṃsena vināśane ca vikalpatrayasya tadavasthatvāt /",
  "SA15arhebt2u:1980": "tataścānavasthā /",
  "SA15arhebt2u:1981": "sa eva dhvaṃsa indhanāderagnyādijanmā nivṛttiḥ,",
  "SA15arhebt2u:1982": "ato 'syānupalabdhiriti cet /",
  "SA15arhebt2u:1983": "kathamanyo 'nyasya nivṛttiḥ?",
  "SA15arhebt2u:1984": ", atiprasaṅgāt /",
  "SA15arhebt2u:1985": "yadi cāyaṃ hetumāṃstadbhedādātmabhedaṃ kiṃ nānubhavati? /",
  "SA15arhebt2u:1986": "śāliyavāṅkurādayo 'pi kāraṇabhedādevātmabhedamatyantavilakṣaṇamanubhavanto 'dhyakṣata evāvasīyante /",
  "SA15arhebt2u:1987": "na tvevamanapekṣitabhāvāntarasaṃsargaḥ cyutimātralakṣaṇo dhvaṃsaḥ /",
  "SA15arhebt2u:1988": "tasyābhighātāgnisaṃyogādikāraṇabhede 'pi tuccharūpatayaikarūpasya svajñānātmanyavabhāsanāt /",
  "SA15arhebt2u:1989": "nahi bhāvaśūnyatāṃ vihāyāparaṃ tatra kiñcid rūpamīkṣāmahe /",
  "SA15arhebt2u:1990": "vistarataścaitat kṣaṇabhaṅgasiddhau vicāritamityāstāṃ tāvadiha /",
  "SA15arhebt2u:1991": "tasmādagnyādisaṃyogakāle \"na tasya kiñcid bhavati na bhavatyeva kevala\" mityevopagantu yuktam /",
  "SA15arhebt2u:1992": "yato nāyaṃ kasyacid bhāvena naṣṭo nāma kintu yataḥ svayamasthirarūpatayā bhūtastato naṣṭo nāma /",
  "SA15arhebt2u:1993": "tena nāsyābhavanam anyadvā kiñcid bhavati /",
  "SA15arhebt2u:1994": "tathā ca bhavanadharmaṇaḥ kasyacidabhāvād bhāvaṃ bhavantaṃ kutaścinna karotīti kriyāpratiṣedha evāgnisaṃyogādeḥ syāt /",
  "SA15arhebt2u:1995": "\"evaṃ ca\" sati \"kartā\" agnisaṃyogādiḥ \"na bhavati ityakarturahetutvamiti\" tasmā \"nna vināśahetuḥ kaścit /\"",
  "SA15arhebt2u:1996": "[14. vaiyarthyādapi vināśe hetvayogaḥ /]",
  "SA15arhebt2u:1997": "na kevalamasāmarthyāddhināśahetvayogaḥ,",
  "SA15arhebt2u:1998": "kintu \"vaiyarthyācca\" tadevāha- \"yadi svabhāvato naśvaro\" naśanaśīlaḥ svātma\"nyanavasthāyī\" sthātumaśakto yathā sūcyagre sarṣapaḥ \"tasya na kiñcinnāśakāraṇaiḥ\" /",
  "SA15arhebt2u:1999": "kiṃ kāraṇam? /",
  "SA15arhebt2u:2000": "\"svayaṃ nāśāt\" /",
  "SA15arhebt2u:2001": "\"tatsvabhāvatayaiva\" asthirasvabhāvatayaiva /",
  "SA15arhebt2u:2002": "nahi prakṛtyaiva sthātumaśakte sūcyagre sarṣape tadasthitaye prayāsaḥ phalavān bhavet /",
  "SA15arhebt2u:2003": "[Hbṭ_83]",
  "SA15arhebt2u:2004": "atraiva vyāptimādarśayati- \"yo hi\" ityādi /",
  "SA15arhebt2u:2005": "\"na punaḥ tadbhāve\" tatsvabhāvatve janakāt heto \"rhetvantaramapekṣate /",
  "SA15arhebt2u:2006": "\" \"na hi prakāśādayaḥ\" ityādinā dṛṣṭāntavivaraṇam /",
  "SA15arhebt2u:2007_0": "tadātmatāyā hetvantarānapekṣaṇena vyāptiṃ tādātmyasādhakena pramāṇena darśayati-",
  "SA15arhebt2u:2007_1": "\"tadātmano\" yo yasya svabhāvaḥ tatsvabhāvasya \"tādātmyābhāve\" hetvantaramapekṣamāṇasya",
  "SA15arhebt2u:2007_2": "svahetorniṣpannasyāpi tatsvabhāvatvābhāve \"nairātmyasya\" niḥsvabhāvatāyāḥ prasaṅgāt /",
  "SA15arhebt2u:2008": "\"tadvat\" prakāśādivat \"na punaḥ\" paścāt \"tadātmatāyāṃ\" asthitidharmātmatāyāṃ \"hetvantaramapekṣata\" iti pramāṇaphalam /",
  "SA15arhebt2u:2009": "\"asthitidharmā cet\" naśvarasvabhāvaścet /",
  "SA15arhebt2u:2010": "\"svabhāvataḥ\" svahetubhyo \"niṣpanno\" bhāva iti pakṣadharmopasaṃhāraḥ /",
  "SA15arhebt2u:2011": "viruddhvyāptopalabdhiśceyam,",
  "SA15arhebt2u:2012": "hetvantarāpekṣānapekṣayoḥ parasparaparihārasthitalakṣaṇatayā virodhāt,",
  "SA15arhebt2u:2013": "hetvantarānapekṣayā ca tatsvābhāvatāyā vyāptatvāt /",
  "SA15arhebt2u:2014": "[15. svato vinaśvaratvasādhakahetāvanekāntadoṣoddhāraḥ /]",
  "SA15arhebt2u:2015": "atra ca paraspa vacanāvakāśamaśaṅkayāha- \"bījādivat\" ityādi /",
  "SA15arhebt2u:2016": "\"syādetat\" ityādinā etadeva vibhajate \"kevalā na janayanti\" iti /",
  "SA15arhebt2u:2017": "kutaḥ? iti cet,",
  "SA15arhebt2u:2018": "salilakṣityādeḥ svahetuvyatiriktasyāṅkurādijananasvabhāvānāmapi bījādīnāṃ tadātmatāyāmapekṣaṇāt /",
  "SA15arhebt2u:2019": "tataśca na punastadbhāve hetvantaramapekṣanta ityanekāntaḥ /",
  "SA15arhebt2u:2020": "\"tadvad bhāvo 'pī\"ndhanādiḥ svahetornaśvarātmā niṣpanno 'pi \"vināśe\" vinaśvarātmatāyāṃ syāditi dārṣṭāntikam /",
  "SA15arhebt2u:2021": "\"na\" bījādivadanekāntaḥ /",
  "SA15arhebt2u:2022": "kutaḥ? \"tatsvabhāvasya\" aṅkurādijananasvabhāvasya bījāderaṅkurādijananāt,",
  "SA15arhebt2u:2023": "tadātmatāyāṃ hetvantarānapekṣaṇāt /",
  "SA15arhebt2u:2024": "yaśca kṣityādīkamapekṣamāṇo na janayati kuśūlādyavasthaḥ tasya \"ajanakasya ca atatsvabhāvatvāt\" aṅkurādijananasvabhāvatvābhāvāt /",
  "SA15arhebt2u:2025": "tatra tadātmatālakṣaṇo hetuḥ na vartata eveti na tenānekāntaḥ /",
  "SA15arhebt2u:2026": "[16. pratyakṣeṇa bādhāt na pratyabhijñayā sthiraikabhāvasiddhiḥ /]",
  "SA15arhebt2u:2027": "nanu pratyabhijñāpratyakṣata eva bijādīrekasvabhāvo lakṣyate /",
  "SA15arhebt2u:2028": "tatra kuto 'yaṃ janasvabhāvatvājananasvabhāvatvalakṣaṇo bhedaḥ?",
  "SA15arhebt2u:2029": "yato [Hbṭ_84] 'nekānto na syāt /",
  "SA15arhebt2u:2030": "na cāpramāṇaṃ pratyabhijñā,",
  "SA15arhebt2u:2031": "\"tatrāpūrvārthavijñānam\" ityādipramāṇalakṣaṇayogāt,",
  "SA15arhebt2u:2032": "satsamprayogeṇendriyāṇāṃ bhāvataśca pratyakṣameva pratyabhijñānam /",
  "SA15arhebt2u:2033": "na ca pratyakṣād gariṣṭhaṃ pramāṇamasti,",
  "SA15arhebt2u:2034": "yatastadviṣayasya bhedasiddhyā bādhāmanubhavadapramāṇametat syāt ityāśaṅkayāha- &#8216;",
  "SA15arhebt2u:2035": "ata eva';",
  "SA15arhebt2u:2036": "janakatvājanakatvādeva viruddhadharmādhyāsāt &#8216;",
  "SA15arhebt2u:2037": "tayoravasthayoḥ';",
  "SA15arhebt2u:2038": "janakājanakāvasthayoḥ bījādeḥ \"vastubhedaḥ\" svabhāvabhedo \"niśceyaḥ\"adhyavasātavyaḥ /",
  "SA15arhebt2u:2039": "yathā hi śālibījaṃ tadaṅkurajananasvabhāvaṃ tadbhāve śālyaṅkurabhāvadarśanāt pratyakṣato 'vagamyate,",
  "SA15arhebt2u:2040_0": "yavabījaṃ cātajjananasvabhāvam tadbhāve śālyaṅkurānupalabdhyā tadviviktayavabījagrāhipratyakṣarūpayā",
  "SA15arhebt2u:2040_1": "pratīyate tathātrāpyavasthādvaye śālibījasya tadaṅkuraviviktāviviktāvasthāgrāhipratyakṣabalādeva",
  "SA15arhebt2u:2040_2": "svāṅkurajanakājanakasvabhāvatā kinna niścīyate? /",
  "SA15arhebt2u:2041": "iṣyata evāvasthayorbhedo 'vasthāvatastvabheda iti cet /",
  "SA15arhebt2u:2042": "na /",
  "SA15arhebt2u:2043": "tasyāvasthārūpavivekinā rūpāntareṇa pratyakṣe pratibhāsanaprasaṅgāt /",
  "SA15arhebt2u:2044": "na hi yadanātmarūpavivekena svajñāne na pratibhāsane tasya pratyakṣatā yuktā /",
  "SA15arhebt2u:2045": "avasthā tadvatoḥ svabhāvabhedābhāvāt kathaṃ rūpāntareṇa pratibhāsanam? iti cet /",
  "SA15arhebt2u:2046": "nanvavasthābhyo 'navāptarūpabhedasyāvasthānāmivātmanastadbhede satyabhedo na saṅgacchate /",
  "SA15arhebt2u:2047": "tataścāsyāvasthānāmivātmabhedamanubhavataḥ kathamavasthātṛtvam? /",
  "SA15arhebt2u:2048": "avasthābhede 'pyabhinnarūpasya tathā vyavasthānāt kathañcidbhedasyāpi bhāvādadoṣa iti cet /",
  "SA15arhebt2u:2049": "yadi yamātmānaṃ purodhāya &#8216;",
  "SA15arhebt2u:2050": "ayamavasthātā,",
  "SA15arhebt2u:2051": "avasthāścemāḥ';",
  "SA15arhebt2u:2052": "iti bhaṇyate tenāvasthātadvatorbhedastadā bheda eveti &#8216;",
  "SA15arhebt2u:2053": "kathañcit';",
  "SA15arhebt2u:2054": "ityandhapadametat /",
  "SA15arhebt2u:2055": "tato 'sya pratyakṣatāyāṃ anātmarūpavivekinā rūpāntareṇāvabhāsanaprasaṅgo na nivartate /",
  "SA15arhebt2u:2056": "atha tenātmanābhedaḥ /",
  "SA15arhebt2u:2057": "avasthāvadbhedaprasaṅgo 'vasthātuḥ,",
  "SA15arhebt2u:2058": "tadvadavasthānāmabhedasya vā /",
  "SA15arhebt2u:2059": "tayorapi kathañcid bhedābhedāviti cet /",
  "SA15arhebt2u:2060": "tayostarhyavasthātadvadātmanorbhedavatoḥ kathañcidanimittaṃ rūpāntaramiṣṭaṃ syāt /",
  "SA15arhebt2u:2061": "[Hbṭ_85] tathā ca tasyāpi tābhyāṃ kathañcidbhedaḥ,",
  "SA15arhebt2u:2062": "anyathā tadekasvabhāvādatyantamabhedādavasthātadvatoḥ parasparamatyantaṃ bhedābhedau prasajyeyātām /",
  "SA15arhebt2u:2063": "rūpāntarasya kathañcidbhede tannibandhanamaparaṃ rūpam,",
  "SA15arhebt2u:2064": "tathāsyāpi tadanyad ityaparimitarūpataivaikaikasya vastunaḥ samāsajyeta /",
  "SA15arhebt2u:2065": "na cāparimitarūpapratibhāsi pratyakṣamanubhavāmaḥ /",
  "SA15arhebt2u:2066": "ananubhavantaśca kathaṃ tatkalpanayātmanaivātmānaṃ vipralabhemahi? /",
  "SA15arhebt2u:2067": "tasmādavasthārūpavivekenopalabdhilakṣaṇaprāptasyānupalambhād aparimitarūpatāprasaṅgācca kathañcidbhedābhedavato 'vasthāturasattvameva /",
  "SA15arhebt2u:2068": "tāścāvasthā janakājanakasvabhāvabhedavatyaḥ pratyakṣata evāvagamyanta iti tadekatvādhyavasāyi pratyabhijñānaṃ tabdādhāmanubhavat kathaṃ pramāṇaṃ syāt?",
  "SA15arhebt2u:2069": ", yato bījādināmaṅkurādijananasvabhāvānāmapi tadātmatāyāṃ hetvantarāpekṣaṇāt prāktanasya hetoranaikāntikatā bhavet /",
  "SA15arhebt2u:2070": "bhavatu vāvasthātā kaścit,",
  "SA15arhebt2u:2071": "tasyāpyetadeva bhedaṃ sādhayati /",
  "SA15arhebt2u:2072": "tathā hi- \"tayoḥ\" janakājanakāvasthayoriti saptamīdvivacanametat tadā bhavati /",
  "SA15arhebt2u:2073_0": "tadayamartho- janakāvasthāyāmajanakāvasthāyāṃ ca \"vastunaḥ\" dharmilakṣaṇasya \"bhedaḥ\"",
  "SA15arhebt2u:2073_1": "svabhāvanānātvam \"ata eva\" janakājanakasvabhāvatvādeva pratyakṣāvasitāt \"niśceyaḥ\"",
  "SA15arhebt2u:2073_2": "niścayalakṣaṇastatra vyavahāraḥ kartavyaḥ,",
  "SA15arhebt2u:2074": "viṣayasya viruddhadharmādhyālasakṣaṇasya darśanāditi /",
  "SA15arhebt2u:2075": "na ca śākyate vaktum- avasthā evāṅkurādijananasvabhāvā nāvasthātā iti /",
  "SA15arhebt2u:2076": "tasya sarvasāmarthyavirahalakṣaṇasyāsattvaprasaṅgāt /",
  "SA15arhebt2u:2077": "tato yad ekarūpatayā pratyabhijñānaṃ bhāveṣu tat pūrvottarakālayorjanakājanakasvabhāvabhedavyavasthāpakapratyakṣanibandhanāmanubhavadvādhāṃ kathamiva pramāṇaṃ syāt? /",
  "SA15arhebt2u:2078": "tatpratibhāsinaścābhinnarūpasyālīkatve 'kṣasamudbhavāmapi vṛttimanubhavato 'sya satsamprayogajatvābhāvāt taimirikādidhiyāmiva kutaḥ pratyakṣatā? /",
  "SA15arhebt2u:2079": "na cārthakriyānibandhanaṃ [Hbṭ_86] rūpamapāsya bījāderaparaḥ paramārthataḥ svabhāvo 'sti,",
  "SA15arhebt2u:2080": "yasyādhigamāt pratyabhijñānaṃ pramāṇaṃ bhavet,",
  "SA15arhebt2u:2081": "arthakriyāsāmarthyalakṣaṇatvāt paramārthasataḥ /",
  "SA15arhebt2u:2082": "tasmāt sadṛśāparabhāvanibandhana evāyaṃ keśakadalīstambādiṣvivākārasāmyatāmātrāpahṛtahṛdayānāṃ bhrānta eva tattvādhyavasāyo mantavyaḥ /",
  "SA15arhebt2u:2083": "tataḥ sato 'pi pratikṣaṇaṃ bhedasyānupalakṣaṇaṃ bālānām /",
  "SA15arhebt2u:2084": "yadā tu vidhurapratyayopanipātād visadṛśāparabhāvaprasavaḥ tadāsya tattvādhyavasāyī pratyabhijñāpratyayo na bhūtimavalambate /",
  "SA15arhebt2u:2085": "na ca tadekākāraparāmarśapratyayajanakatvādaparaṃ sādṛśyam /",
  "SA15arhebt2u:2086_0": "bhedāviśeṣe 'pi ca svahetubalāyātaprakṛtivaśāt kecidevaikākāraparāmarśapratyayalakṣaṇāmarthajñānādilakṣaṇāṃ",
  "SA15arhebt2u:2086_1": "vārthakriyāṃ kurvanti nāpara iti vipañcitaṃ pramāṇavārtika eva śāstrakṛteti neha prapañcyate /",
  "SA15arhebt2u:2087": "[17. anumānenāpi pratyabhijñāyā bādhāt na tataḥ sthirabhāvasiddhiḥ /]",
  "SA15arhebt2u:2088_0": "avaśyaṃ ca bījāderjanakājanakāvasthayorvastubhedo yathokto 'vagantavya iti darśayitumanamānamabhedasya",
  "SA15arhebt2u:2088_1": "bādhakamāha- \"bhāvānāṃ\" bījādīnāṃ svakāryajanako yaḥ \"svabhāvaḥ\" tasya teṣu satsu",
  "SA15arhebt2u:2088_2": "\"anyathātvābhāvāt\" kadācidajanakatvāsambhavāt \"tatsvabhāvasya\" aṅkurādijanakasvabhāvasya",
  "SA15arhebt2u:2088_3": "\"paścādiva\" salilādikāraṇasannidhāna iva \"prāgapi\" kuśūlādyavasthitikāle 'pi svakārya \"jananaprasaṅgāt\" /",
  "SA15arhebt2u:2089": "tathā hi- salilādisannidhāne 'pi bījādiḥ svarūpeṇaiva kāryaṃ karoti,",
  "SA15arhebt2u:2090": "na pararūpeṇa /",
  "SA15arhebt2u:2091": "yaścāsya tadākāryajanakaḥ svabhāvaḥ,",
  "SA15arhebt2u:2092": "sa cet prāgapyasti,",
  "SA15arhebt2u:2093": "&#8216;sa evāyam'; iti pratyabhijñāyāṃ puro 'vasthāyino janakasvabhāvasya prācyarūpābhedādhyavasāyāt,",
  "SA15arhebt2u:2094": "tataḥ kimiti prāgapi tatkāryaṃ na kuryāditi? /",
  "SA15arhebt2u:2095": "prayogaḥ- yad yadā yajjananasvabhāvaṃ tat tadā tajjanayatyeva /",
  "SA15arhebt2u:2096": "ajanakasya janakatvasvabhāvavirodhāt /",
  "SA15arhebt2u:2097": "anyasyāpi vā tatsvabhāvatāpatteḥ /",
  "SA15arhebt2u:2098": "yathā- tadeva bījādikaṃ salilādisannidhikāle /",
  "SA15arhebt2u:2099": "kuśūlādyavasthāsvapi cedaṃ bījādikaṃ svakāryajananasvabhāvameva [Hbṭ_87] pratyabhijñayā vyavasthāpyata iti svabhāvahetuprasaṅgaḥ /",
  "SA15arhebt2u:2100": "na ca janayati /",
  "SA15arhebt2u:2101": "tasmānna tajjananasvabhāvamiti /",
  "SA15arhebt2u:2102": "viparyayaprayogaḥ- yad yadā yajjananasvabhāvaṃ nirvartyaṃ kāryaṃ na janayati na tat tadā tajjananasvabhāvam,",
  "SA15arhebt2u:2103": "tadyathā- śālyaṅkurajananasvabhāvanirvartyaṃ kāryamajanayat kodravabījam /",
  "SA15arhebt2u:2104": "na janayati ca salilādikāraṇasannidheḥ prāk tatkāryajananasvabhāvanirvartyaṃ svakāryaṃ bījādikamiti vyāpakānupalabdhiḥ /",
  "SA15arhebt2u:2105": "tato 'numānato 'pi bādhāmanubhavat pratyabhijñānaṃ kathaṃ pramāṇaṃ syāt? /",
  "SA15arhebt2u:2106": "nanu cānena bādhyamānasyānumānasyāprāmāṇyāt kathaṃ bādhakatvam? /",
  "SA15arhebt2u:2107": "aniścitapramāṇabhāvena kuto bādhā? /",
  "SA15arhebt2u:2108": "nāpi itaretarāśrayatvam /",
  "SA15arhebt2u:2109": "nahi pratyabhijñānasyāprāmāṇyādetadanumānaṃ pramāṇam,",
  "SA15arhebt2u:2110": "kintu svasādhyapratibandhāt /",
  "SA15arhebt2u:2111": "sa ca viparyaye bādhakapramāṇabalānniścita iti /",
  "SA15arhebt2u:2112": "[18. pratyakṣasyānumānāt garīyastvanirāsaḥ /]",
  "SA15arhebt2u:2113": "na pratyakṣādanyad gariṣṭhaṃ pramāṇamiti cet /",
  "SA15arhebt2u:2114": "na /",
  "SA15arhebt2u:2115": "pratyabhijñāyāḥ pratyakṣatvāsiddheḥ /",
  "SA15arhebt2u:2116": "na hīyamanumānena pratyakṣātmikā satī bādhyata iti brūmahe /",
  "SA15arhebt2u:2117": "kiṃ kṛtaṃ ca pratyakṣasya garīyastvam? /",
  "SA15arhebt2u:2118": "tadvayarthasyāsambhave 'bhāvāt pramāṇamucyate taccānumānasyāpyarthapratibaddhaliṅgajanyatayā samānamiti nāsya kaścidviśeṣaḥ /",
  "SA15arhebt2u:2119": "yadi cānumānavirodhamaśnuvānāpi pratyabhijñā pramāṇaṃ tadākārasya sāmyāt tadekatāṃ pratiyatī nīletarakusumādeḥ [pratītiḥ] kiṃ na pramāṇam? /",
  "SA15arhebt2u:2120": "nahi kusumaphalādikāryadarśanonnīyamāno bhedaḥ pratyakṣatastathābhāvamanubhavati /",
  "SA15arhebt2u:2121": "vistarataśca pratyabhijñāprāmāṇyanirāsaḥ kṣaṇabhaṅgasiddhāveva vihita ityāstāṃ tāvadiha /",
  "SA15arhebt2u:2122": "\"yataḥ evam\" uktena prakāreṇa janakājanakāvasthayoḥ bījādervastubhedaḥ \"tasmād yo 'ntyo 'vasthāviśeṣo\" yadanantaraṃ aṅkurādikāryaprasavaḥ [Hbṭ_88] \"sa evāṅkurajananasvabhāvaḥ\",",
  "SA15arhebt2u:2123": "kāryadarśanonnīyamānarūpatvāt tajjananasvabhāvatāyāḥ /",
  "SA15arhebt2u:2124": "yadi tarhi sa evāṅkurajananasvabhāvaḥ,",
  "SA15arhebt2u:2125": "pūrvabhāvināmavasthābhedānāmatajjananasvabhāvatvāt kathaṃ teṣu tatkāraṇavyapadeśaḥ?",
  "SA15arhebt2u:2126": "aṅkurārthibhirvā tadupādānam?",
  "SA15arhebt2u:2127": "ityata āha- &#8216;pūrvabhāvinastu';",
  "SA15arhebt2u:2128": "kuśūlādyavasthitikālabhāvinastu \"avasthāviśeṣā aṅkukāraṇasyā\"ntyasyāvasthāviśeṣasya \"kāraṇāni\" pratyayāntaropadhīyamānaviśeṣebhyaḥ paramparayā \"tebhyastadutpatteḥ\" /",
  "SA15arhebt2u:2129": "atasteṣūpacārataḥ kāraṇavyapadeśo 'ṅkurārthibhiścopādānam /",
  "SA15arhebt2u:2130": "yatastatsvabhāvasya bījāderjananaṃ na hetvantarāpekṣam,",
  "SA15arhebt2u:2131": "yajjānakamapekṣate na tasya tajjanasvabhāvatvam iti /",
  "SA15arhebt2u:2132": "\"tasmānnānekānto\" bījādivat &#8216;",
  "SA15arhebt2u:2133": "tatsvabhāvatvāt';",
  "SA15arhebt2u:2134": "ityasya hetoḥ ityupasaṃhāraḥ /",
  "SA15arhebt2u:2135": "tadevaṃ yadā tāvat pratyabhijñānaṃ pratyakṣapramāṇatayā sthairyasiddhaye parairūcyate bījādivadanekāntaṃ pratipādayitum,",
  "SA15arhebt2u:2136": "tadā tasyoktena prakāreṇa pratyakṣānumānābhyāṃ bādhyamānatvāt tadātmatā nāstīti kutastata ekatā bhāvānām?",
  "SA15arhebt2u:2137": ", yato 'nekāntaḥ syāditi pratipāditam /",
  "SA15arhebt2u:2138": "yadā tu pratyabhijñāyamānatvāt pūrvāparakālayorekasvabhāvā bījādaya iti hetutayocyate paraiḥ,",
  "SA15arhebt2u:2139": "tadāyamasiddho hetuḥ /",
  "SA15arhebt2u:2140": "na ca sa pakṣe kvacid vartata ityāha- \"kṣaṇikeṣu bhāveṣu\" asmābhiriṣyamāṇeṣu \"aikyābhāvā\"diti sambandhaḥ /",
  "SA15arhebt2u:2141": "[19. tatsvabhāvatvāt ityatra punarapi anekāntadoṣodvāraḥ /]",
  "SA15arhebt2u:2142_0": "atha yasyāpi kṣaṇikā bhāvāstasyāpi bījādīnāṃ pratikṣaṇamaikyābhāve 'pi viśeṣānupalakṣaṇādantyakṣaṇavat",
  "SA15arhebt2u:2142_1": "sarveṣāṃ janakasvabhāvānāmapi tadbhāvaṃ prati salilādyapekṣatvāt tadavasthamanaikāntikatvam",
  "SA15arhebt2u:2142_2": "ityāśaṅkayāha- \"aparāparotpatteḥ\" kṣaṇikairapi nānekāntaḥ,",
  "SA15arhebt2u:2143": "aparebhyo 'parebhyaśca pratyayebhyaḥ pratikṣaṇamutpatteḥ kṣaṇikānāṃ bhinnaśaktitvādantyakṣaṇavajjanakasvabhāvatāvirahāt kutastairapyanekāntaḥ syāt? /",
  "SA15arhebt2u:2144": "na hi kāraṇabhedopadhīyamānajanmanāṃ viśeṣānupalakṣaṇe 'pyabhinnasvabhāvatā yuktā,",
  "SA15arhebt2u:2145": "hetu [Hbṭ_89] bhedānanuvidhāne 'hetukatāprasaṅgāt /",
  "SA15arhebt2u:2146": "tathā ca vakṣyati- &#8216;",
  "SA15arhebt2u:2147": "aparāparapratyayayogena pratikṣaṇaṃ bhinnaśaktayaḥ santanvantaḥ saṃskārā yadyapi kutaścit sāmyāt samānarūpāḥ pratīyante tathāpi bhinna eva eṣāṃ svabhāvaḥ,",
  "SA15arhebt2u:2148": "tena kiñcideva kasyacit kāraṇam'; iti /",
  "SA15arhebt2u:2149": "yaduktaṃ &#8216;tatsvabhāvasya jananāt';",
  "SA15arhebt2u:2150": "ityasyānekāntamudbhāvayannāha paraḥ- \"te\" bījakṣityādayaḥ \"antyāḥ\" ante bhavāḥ pratyekamaṅkurajanane &#8216;",
  "SA15arhebt2u:2151": "samarthāḥ';",
  "SA15arhebt2u:2152": "khaṇḍaśaḥ kāraṇebhyaḥ kāryotpādābhāvād bhavadbhiriṣyanta iti \"kinna janayanti pratyekam\"? /",
  "SA15arhebt2u:2153": "tataścaiṣāmeka eva kaścidaṅkuraṃ janayati,",
  "SA15arhebt2u:2154": "tadanye tu tatsvabhāvā api na janayantīti &#8216;",
  "SA15arhebt2u:2155": "tatsvabhāvasya jananāt';",
  "SA15arhebt2u:2156": "ityanekāntaḥ /",
  "SA15arhebt2u:2157": "tadvat kuśūlādyavasthā api bījādayo 'ṅkurādijananasvabhāvā api na jānayiṣyantīti tairanekāntaḥ tadavastha eveti manyate paraḥ /",
  "SA15arhebt2u:2158": "atrāha- \"iti\" yadevaṃ tvaṃ manyase /",
  "SA15arhebt2u:2159": "pareṇa sāmānyenābhidhānāt sāmānyenaivottaramāha- \"janayantyeva\" \"nātra\" svakāryajanane \"anyathābhāvaḥ\" ajanakatvamāśaṅkanīyam /",
  "SA15arhebt2u:2160": "kutaḥ? \"svabhāvasyāvaiparītyāt\" /",
  "SA15arhebt2u:2161": "yai hi na janayeyurjananasvabhāvā eva na syuḥ /",
  "SA15arhebt2u:2162": "tatsvabhāvāśceṣyanta ityavaśyaṃ janayanti,",
  "SA15arhebt2u:2163": "tathā ca kuto 'naikāntaḥ? iti bhāvaḥ /",
  "SA15arhebt2u:2164": "[20. ekekaiva samarthena kāryajanane pareṣāmanupayogamāśaṅkaya taduddhāraḥ /]",
  "SA15arhebt2u:2165_0": "pratyekamantyānāṃ janakatve kāryasyaikena jananādapareṣāmupayogasya nirviṣayatvādajananameveti",
  "SA15arhebt2u:2165_1": "manyamāna āha paraḥ- \"teṣu\" antyeṣu \"sahakāriṣu\" saha- yugapat karaṇaśīleṣu \"samarthasvabhāveṣu\"",
  "SA15arhebt2u:2165_2": "tatkāryakriyāyogyeṣu abhyupagamyamāneṣu satsu \"kāryasyaikenaiva janitatvāt ko 'parasyopayogaḥ?",
  "SA15arhebt2u:2166": "\" naiva kaścit /",
  "SA15arhebt2u:2167": "tat kimucyate &#8216;",
  "SA15arhebt2u:2168": "janayantyeva'; iti? /",
  "SA15arhebt2u:2169": "etat pariharati- &#8216;",
  "SA15arhebt2u:2170": "na vai';",
  "SA15arhebt2u:2171": "naiva \"bhāvānāṃ\" bījādīnāṃ kācit \"prekṣāpūrvakāritā\" buddhipūrvakāritā,",
  "SA15arhebt2u:2172": "\"yataḥ\" prekṣāpūrvakāritvāt &#8216;",
  "SA15arhebt2u:2173": "ayamasmāsvanyatama eko 'pi samarthaḥ kāryajanane,",
  "SA15arhebt2u:2174": "kimatrāsmābhiḥ kartavyam?",
  "SA15arhebt2u:2175": "'; ityālocya \"apare nivarteran\" audāsīnyaṃ [Hbṭ_90] bhajamānāstatkāryajanane na vyāpriyeran /",
  "SA15arhebt2u:2176": "yasmāt \"te\" bījādayo bhāvāḥ \"nirabhiprāyavyāpārāḥ\" paryālocanāśūnyavyāpārā ekata utpadyamāne \"kārye sarva eva vyāpriyante\" /",
  "SA15arhebt2u:2177": "bhavanadharmaṇi ca kārye teṣāṃ prāgbhāva eva vyāpāraḥ /",
  "SA15arhebt2u:2178": "tadanyasyāyogāt /",
  "SA15arhebt2u:2179": "yadi hi vyāpṛtādanya eva vyāpāraḥ tadā tata eva kāryotpādād vyāpāravataḥ kārakatvameva hīyate /",
  "SA15arhebt2u:2180": "tasyāsau vyāpāraḥ tatastasya kārakatvam iti cet /",
  "SA15arhebt2u:2181": "nanvevaṃ vyāpāropayogasya kāryānupayogini tatropacārāt pāramārthikamasya kārakatvaṃ hīyeta /",
  "SA15arhebt2u:2182": "kaścāsya vyāpāreṇa sambandhaḥ? /",
  "SA15arhebt2u:2183": "samavāyaścet /",
  "SA15arhebt2u:2184": "na /",
  "SA15arhebt2u:2185": "tasya prāgeva nirastatvāt /",
  "SA15arhebt2u:2186": "samavāyācca vyāpāravattve anyasyāpi tatkāryānupayoginastadbhāvaprasaṅgaḥ,",
  "SA15arhebt2u:2187": "samavāyasyeheti buddhihetorekatvena sarvatra samānatvāt /",
  "SA15arhebt2u:2188": "abhimatenaiva vyāpṛtena tabdyāpārotpādanāt nātiprasaṅgaḥ iti cet /",
  "SA15arhebt2u:2189": "nanu tena tadutpādanaṃ tatra samavāyodevocyate /",
  "SA15arhebt2u:2190": "sa ca sarvatra samānaḥ /",
  "SA15arhebt2u:2191": "yena ca pariśrameṇa vyāpāraṃ janayati tena kāryameva kinnotpādayati?",
  "SA15arhebt2u:2192": "yena vyavadhānamāśrīyate /",
  "SA15arhebt2u:2193": "yathā ca svasannidhimātrenaivāyaṃ vyāpāraṃ janayati na vyāpārāntareṇa,",
  "SA15arhebt2u:2194": "anavasthāprasaṅgāt,",
  "SA15arhebt2u:2195": "tathā tata eva kāryamapītyuktaprāyam /",
  "SA15arhebt2u:2196": "tasmād bhāvini kārye prāgbhāva eva kāraṇasya vyāpāraḥ /",
  "SA15arhebt2u:2197": "sa ca sarveṣāmastīti sarva eva kāryotpattau vyāpriyanta iti vyapadiśyante /",
  "SA15arhebt2u:2198": "\"tadapi kāryaṃ sarvebhya eva jāyate\" sarveṣāṃ bhāva eva tadbhāvāt /",
  "SA15arhebt2u:2199": "na hi kāryasya kāraṇābhimatabhāva eva bhāvamantareṇāparaṃ janma /",
  "SA15arhebt2u:2200": "tathābhāve hi tatraiva kāraṇavyāpārāt kāryakriyaivaiṣāṃ na sambhavet /",
  "SA15arhebt2u:2201": "tataśca satsvapi kāraṇeṣu kathamasya bhāva upalabdhirvā syāt? /",
  "SA15arhebt2u:2202": "tatsambandhino janmanaḥ karaṇāt iti cet /",
  "SA15arhebt2u:2203": "na /",
  "SA15arhebt2u:2204": "asatā [Hbṭ_91] tena sambandhāyogāt /",
  "SA15arhebt2u:2205": "svata eva sattve vā janmārthānupapatteḥ /",
  "SA15arhebt2u:2206": "janmakāle copalabhyasyātmanaḥ prāgapi bhāvāt tathopalabdhiprasaṅgaḥ,",
  "SA15arhebt2u:2207": "rūpāntareṇa bhāve natasya bhāvaḥ syāt /",
  "SA15arhebt2u:2208": "rūpabhedalakṣaṇatvād bhāvabhedasya /",
  "SA15arhebt2u:2209": "tasmādupalabhyātmano janmanaḥ prāganupalambhādasattvam /",
  "SA15arhebt2u:2210": "tato 'sya janmasambandhitā kutaḥ? /",
  "SA15arhebt2u:2211": "tasmāt kāryamevābhūtvā hetubhāve bhavatīti bhāva evāsya tato janmeti sarvebhyastat jāyate /",
  "SA15arhebt2u:2212_0": "nanvekasyāpi tajjanane sāmarthyāt apareṣāṃ tatra sannidhilakṣaṇo vyāpāro vyartha",
  "SA15arhebt2u:2212_1": "eveti na tatrapareṣāṃ bhāvaḥ saṅgacchata iti cedāha- \"svahetoḥ\" kṣitibījasalilādisāmagrīlakṣaṇasya",
  "SA15arhebt2u:2212_2": "\"pariṇāmaḥ\" kāryotpādānuguṇaviśeṣavataḥ pratikṣaṇamupadhīyamānātiśayasya kṣaṇāntarasya prasavaḥ,",
  "SA15arhebt2u:2213": "tataḥ \"upanidhiḥ\" kāryadeśe sannidhānaṃ \"dharmo\" yeṣāṃ te \"tathābhavantaḥ\" kāryadeśe sannidhīyamānāḥ \"nopālambhamarhanti\"- &#8216;",
  "SA15arhebt2u:2214": "ekasyāpyetatkāryakaraṇe samarthatvāt kimatra bhavantaḥ sannihitāḥ?",
  "SA15arhebt2u:2215": "'; iti na paryanuyogamarhanti /",
  "SA15arhebt2u:2216": "na hi tadaparasannidhimantareṇa tatraikasyāpi bhāva upapadyate /",
  "SA15arhebt2u:2217": "kutaḥ? \"tatprakṛteḥ\" tatprakṛtitvāt iti bhāvapradhāno nirddeśaḥ /",
  "SA15arhebt2u:2218": "kṣitibījasalilādisāmagrīpariṇāmajanyasvabhāvatvādekaikasya samarthasya tadabhāve kutaḥ kevalasya sambhavaḥ?",
  "SA15arhebt2u:2219": ", sāmagrīśabdavācyaiḥ kāraṇabhedaiḥ samarthasvasvalakṣaṇāntarārambhāt /",
  "SA15arhebt2u:2220": "tataśca pratikṣaṇamupadhīyamānātiśayasyotpādāt kevalānāṃ ca tajjananasvabhāvavaikalyāt tadaparapratyayayogajanyasvabhāvatvāt samarthajanakasya hetoḥ /",
  "SA15arhebt2u:2221": "etacca yathāvasaraṃ tatra tatra vyaktīkariṣyati /",
  "SA15arhebt2u:2222": "tasmād yatsāmagrījanyasvabhāvo yo bhāvaḥ sa tatraikābhāve 'pi kāraṇavaikalyānna sambhavatītyekasāmagrījanmanāṃ sahabhāvo niyataḥ /",
  "SA15arhebt2u:2223": "sarveṣāṃ teṣāṃ bhāva eva kāryasya bhāvāt sarva eva janayantīti &#8216;",
  "SA15arhebt2u:2224": "tatsvabhāvasya jananāt';",
  "SA15arhebt2u:2225": "ityatra nānekāntaḥ iti /",
  "SA15arhebt2u:2226": "[Hbṭ_92]",
  "SA15arhebt2u:2227": "yenābhiprāyeṇa &#8216;",
  "SA15arhebt2u:2228": "te 'ntyāḥ samarthāḥ kinna janayanti';",
  "SA15arhebt2u:2229": "ityuktaṃ taṃ prakaṭayannāha- \"samarthāḥ\" ityādi /",
  "SA15arhebt2u:2230": "siddhāntavādyapi &#8216;",
  "SA15arhebt2u:2231": "janayantyeva';",
  "SA15arhebt2u:2232": "iti yadabhiprāyavatoktaṃ tamādarśayati- \"na,",
  "SA15arhebt2u:2233": "tatraiva\" ityādi /",
  "SA15arhebt2u:2234": "etadeva vyācaṣṭe- \"tasyaiva\" ityādi /",
  "SA15arhebt2u:2235": "ayamabhiprāyaḥ- &#8216;",
  "SA15arhebt2u:2236": "idamatra samartham,",
  "SA15arhebt2u:2237": "idamasamartham';",
  "SA15arhebt2u:2238": "iti pratyakṣānupalambhasādhanābhyāmanvayavyatirekābhyāṃ vyavahriyate,",
  "SA15arhebt2u:2239": "anyanimittābhāvāt /",
  "SA15arhebt2u:2240": "tau cānvayavyatirekāvekatraiva kārye dṛśyete nāparāparatreti tasyaivaikasya janane samarthā gamyanta iti nāparaparajananam /",
  "SA15arhebt2u:2241": "te tu yadavasthā janayanto dṛśyante- kiṃ tajjananasvabhāvāstadaiva?",
  "SA15arhebt2u:2242": "āhosvit prāgapi?",
  "SA15arhebt2u:2243": "ityatra vivādaḥ /",
  "SA15arhebt2u:2244": "tatra prāgapi tatsvabhāvatve paścādiva prāgapi janaprasaṅga iti pratikṣaṇaṃ bheda ucyata iti /",
  "SA15arhebt2u:2245": "[21. kāraṇabhedāt kāryabhedaṃ svīkurvadbhiḥ kṣapaṇakajaiminīyairanekāntasyodbhāvanam /]",
  "SA15arhebt2u:2246_0": "punaranyathā kṣapaṇakajaiminīyā anekāntamudbhāvayanta āhuḥ- \"bhinnaḥ\" parasparavyāvṛttaḥ",
  "SA15arhebt2u:2246_1": "\"svabhāvo\" yeṣāṃ tebhyaścakṣurādibhyaḥ \"sahakāribhyaḥ\" yugapatkartṛbhyaḥ \"ekasya\"",
  "SA15arhebt2u:2246_2": "vijñānalakṣaṇasya \"kāryasyotpattau\" satyām,",
  "SA15arhebt2u:2247": "bahūni bhinnasvabhāvāni kāraṇāni kāryaṃ tvekamabhinnasvabhāvamiti \"na kāraṇabhedāt kāryabhedaḥ syāt\" /",
  "SA15arhebt2u:2248": "tataścakṣurādayo na bhinnenātmanaikasya kāryasya janakā eṣṭavyāḥ /",
  "SA15arhebt2u:2249": "kintvabhinnameṣāmekakāryajanakaṃ sāmānyabhūtaṃ rūpamupeyaṃ yenābhinnaṃ kāryaṃ janayanti /",
  "SA15arhebt2u:2250": "tacca samagrāvasthāyāmeva tatkāryaṃ janayati na vyagrāvasthāyām /",
  "SA15arhebt2u:2251": "na caikaikābhāve tasyābhāvaḥ,",
  "SA15arhebt2u:2252": "sāmānyātmanaḥ kadācidabhāvavirodhāt /",
  "SA15arhebt2u:2253": "na ca tadāsyājanakasvabhāvatā,",
  "SA15arhebt2u:2254": "janakājanakarūpavataḥ samagretarāvasthayorbhedaprasaṅgāt /",
  "SA15arhebt2u:2255": "tathā ca sāmānyātmanā hāniḥ /",
  "SA15arhebt2u:2256": "tato yadasya samagreṣu cakṣurādiṣu janakaṃ rūpaṃ tadekaikābhāve 'pi vidyate na ca janayatīti &#8216;",
  "SA15arhebt2u:2257": "tatsvabhāvasya jananāt';",
  "SA15arhebt2u:2258": "ityanekānta iti /",
  "SA15arhebt2u:2259": "[22. siddhāntavādīnā dūṣaṇodvāraḥ /]",
  "SA15arhebt2u:2260": "siddhāntavādyāha- \"na,",
  "SA15arhebt2u:2261": "yathāsvam\" ityādi /",
  "SA15arhebt2u:2262": "evaṃ manyate- kiṃ punaridaṃ kāraṇamabhimataṃ bhavataḥ? /",
  "SA15arhebt2u:2263": "yadi pratyekaṃ cakṣurādikam;",
  "SA15arhebt2u:2264": "[Hbṭ_93] tadayuktam /",
  "SA15arhebt2u:2265": "sāmagrījanyasvabhāvatvāt kāryasya,",
  "SA15arhebt2u:2266": "tasyā eva kāraṇatvāt /",
  "SA15arhebt2u:2267": "nanu tadavasthāyāṃ pratyekameva sāmagrīśabdavācyānāṃ jananasvabhāvatvābhyupagamāt pratyekameva cakṣurādikaṃ kāraṇam /",
  "SA15arhebt2u:2268": "yadyevaṃ ko 'yaṃ niyamo yadanekasmād bhavatānekena bhavitavyam viparyaye bādhakapramāṇābhāvāt,",
  "SA15arhebt2u:2269": "ekenaiva tat kāryaṃ kartavyamiti ca na niyamakāraṇamutpaśyāmaḥ /",
  "SA15arhebt2u:2270": "ekaṃ ca tatkāryaṃ karotīti kuto 'vasitam? /",
  "SA15arhebt2u:2271": "tadbhāve bhāvāt iti cet /",
  "SA15arhebt2u:2272": "anekatrāpi samānametat /",
  "SA15arhebt2u:2273": "taduktam- \"tasyaiveikasya janane samarthāḥ nānyasya iti nāparāparajananam\" iti /",
  "SA15arhebt2u:2274": "na cānekasmād bhavadanekaṃ prāpnoti /",
  "SA15arhebt2u:2275": "yato nāsmākaṃ bhavatāmiva kāraṇameva kāryātmatāmupaiti,",
  "SA15arhebt2u:2276": "yato 'nekapariṇateranekarūpatvāt kāryasyānekatā syāt /",
  "SA15arhebt2u:2277": "kintu apūrvameva keṣucit satsu bhavati /",
  "SA15arhebt2u:2278": "taccānekabhāva eva bhāvāt tatkāryamucyate tasya kuto 'nekatāprasaṅgaḥ? /",
  "SA15arhebt2u:2279": "yattvabhinnaṃ rūpaṃ janakamucyate tasyaikasthitāvapi bhāvāt tatkāryajananasvabhāvācca tataḥ kāryaprasavaprasaṅgaḥ,",
  "SA15arhebt2u:2280": "tadanyasannidhau tasya viśeṣābhāvāt tadāpi vāna janayet /",
  "SA15arhebt2u:2281": "tasmād yeṣuṃ bhāvābhāvavatsu kāryaṃ bhāvābhāvavad dṛṣṭaṃ ta eva viśeṣā janakā iti kuto 'nekāntaḥ? /",
  "SA15arhebt2u:2282": "atha sāmagrīṃ kāraṇamāśrityocyate &#8216;",
  "SA15arhebt2u:2283": "na kāraṇabhedāt kāryabhedaḥ syāditi',",
  "SA15arhebt2u:2284": "\"tanna\",",
  "SA15arhebt2u:2285": "\"yathāsvaṃ\" yasyāḥ sāmagryāḥya ātmīyaḥ svabhāvastadbhedena \"tadviśeṣopayogataḥ\" tasya- vijñānalakṣaṇasya kāryasya,",
  "SA15arhebt2u:2286": "viśeṣāḥ- sāmagrībhedād bhinnāḥ svabhāvāḥ,",
  "SA15arhebt2u:2287": "teṣūpayogataḥ tadupayogaiḥ bhinnasāmagrīvyāpāraiḥ kāryāḥ ye svabhāvaviśeṣāḥ- kāryāṇāṃviśiṣṭāḥ svabhāvāḥ teṣāmasaṅkarātparasparavyāvṛttarūpatvāt /",
  "SA15arhebt2u:2288": "sāmagrībhedād bhinnarūpataiva kāryāṇāmiti kathanna kāraṇabhedād kāryabhedaḥ syāt? /",
  "SA15arhebt2u:2289": "tathā hi- ekā sāmagrī manaskāratatsāgduṇyādilakṣaṇā,",
  "SA15arhebt2u:2290": "tato vikalpavijñānamātraṃ jāyate;",
  "SA15arhebt2u:2291": "aparā manaskārendriyamātralakṣaṇā,",
  "SA15arhebt2u:2292": "tato bhrāntendriyavijñānasambhavaḥ;",
  "SA15arhebt2u:2293": "tadanyā viṣayendriyamanaskārātmikā,",
  "SA15arhebt2u:2294": "tato 'pyabhrāntavijñānasambhūtiriti bhinnasāmagrījanmanāṃ kāryasvabhāvaviśeṣāṇāmasāṅkaryādastyeva [Hbṭ_94] sāmagrīlakṣaṇakāraṇabhedāt kāryāṇāṃ bheda iti /",
  "SA15arhebt2u:2295": "nanu yadā viṣayendriyamanaskārebhyo vijñānasambhavaḥ tadā teṣāmupayogaviṣayasyaikatvāt kathamasāṅkaryam? /",
  "SA15arhebt2u:2296": "tathāvidhasya sāṅkaryasyeṣṭatvāt adoṣaḥ /",
  "SA15arhebt2u:2297": "taduktam- \"tatraivaikatra sāmarthyāt\" ityādi /",
  "SA15arhebt2u:2298": "kathaṃ tarhi teṣāṃ tajjanakatvam?",
  "SA15arhebt2u:2299": ", yadi tadbhedāt na bhidyate kāryam /",
  "SA15arhebt2u:2300": "kiṃ nu vai samagrāṇāmanyānyakāryajananena janakatvam yatastadabhāve tanna syāt /",
  "SA15arhebt2u:2301": "janakatvaṃ hyeṣāṃ tadbhāva eva kasyacid bhāvāt /",
  "SA15arhebt2u:2302": "tatraikasyānekasya vā bhāve teṣāmekānekajanakatvamucyate /",
  "SA15arhebt2u:2303": "[23. ekasāmagrījanyeṣvapi kāryeṣu bhedopapādanam /]",
  "SA15arhebt2u:2304": "nanvekasyāḥ sāmagryā anekasya bhāve sāmagryantarajanyebhyo bhavatu bhedaḥ,",
  "SA15arhebt2u:2305": "parasparatastu katham? /",
  "SA15arhebt2u:2306": "tadatadrūpahetujatvāddhi bhāvāstadatadrūpiṇa iṣyante /",
  "SA15arhebt2u:2307": "tatra yadā cakṣūrūpamanaskārebhyo vijñānajanma tadā cakṣūrūpakṣaṇayorapi bhāvād vijñānenābhinnahetujatvāt tayorvijñānātmatā,",
  "SA15arhebt2u:2308": "vijñānasya vā tadrūpatā kathaṃ na prasajyeta? / āha ca-",
  "SA15arhebt2u:2309": "\"tadatadrūpiṇo bhāvāstadadrūpahetujāḥ /",
  "SA15arhebt2u:2310": "tadrūpādi kimajñānaṃ vijñānābhinnahetujam //\" iti /",
  "SA15arhebt2u:2311": "naiṣa doṣaḥ /",
  "SA15arhebt2u:2312": "teṣāṃ yathāsvaṃ svabhāvabhedena nimittopādānatayā tadupayogāt /",
  "SA15arhebt2u:2313": "manaskāro hi vijñānasyopādānakāraṇam /",
  "SA15arhebt2u:2314": "cakṣuṣastu svavijñānajananayogyasya janamani sahakārikāraṇam /",
  "SA15arhebt2u:2315": "evamitaratrāpi yathāyogamvācyam /",
  "SA15arhebt2u:2316": "tato 'nyādaśī sāmagrī cakṣuḥkṣaṇasya janikā,",
  "SA15arhebt2u:2317": "anyādaśī ca vijñānāderiti tadvailakṣaṇyādeva kāryāṇāṃ vailakṣaṇyam /",
  "SA15arhebt2u:2318": "syādetat- sarveṣāmanvayavyatirekāvanuvidhīyete tadā cakṣurādikṣaṇairiti kuto 'yaṃ bhedaḥ- ihopādānabhāve bheda(bhāveneda)",
  "SA15arhebt2u:2319": "mupayujyate,",
  "SA15arhebt2u:2320": "anyatra tu sahakāribhāveneti? /",
  "SA15arhebt2u:2321": "bodharūpatāderanukārānanukārābhyāṃ [Hbṭ_95] tadbhāve vyabhicārāvyabhicārataśca /",
  "SA15arhebt2u:2322": "tathā hi- vijñānaṃ manaskārasya bodharūpatāmanukaroti,",
  "SA15arhebt2u:2323": "na cakṣurāderjarā(ḍā)dibhāvam /",
  "SA15arhebt2u:2324": "evamanyadapi pratyeyam /",
  "SA15arhebt2u:2325": "niyamena ca vijñānamātrabhāve samanantarapratyayasya vyāpāro na cakṣurādeḥ /",
  "SA15arhebt2u:2326": "cakṣuḥkṣaṇāntarodaye ca pūrvabhāvinaścakṣuṣo na svavijñānayogyatāhetoḥ samanantarapratyayasya /",
  "SA15arhebt2u:2327": "evaṃ rūpasyāpi vācyam /",
  "SA15arhebt2u:2328": "tasmādavasthābhede 'pi yad ekākāraparāmarṣa(rśa)",
  "SA15arhebt2u:2329": "pratyayanibandhanatayā svasantatipatitakāryaprasūtinimittaṃ tad upādānakāraṇaṃ yat santānāntare prāgavasthāpekṣaviśeṣodayanibandhanaṃ tat sahakārikāraṇam /",
  "SA15arhebt2u:2330_0": "sā ceyaṃ bhāvānāṃ svahetuparamparayātā prakṛtiryayā kiñcit kāryaṃ svasantānavyavasthānibandhanaṃ",
  "SA15arhebt2u:2330_1": "janayantyaparaṃ ca santānāntaravyapadeśanibandhanamiti tasyā eva sāmagryā avāntaraviśeṣakṛtatvāccakṣūrūpavijñānakṣaṇānāṃ",
  "SA15arhebt2u:2330_2": "parasparato vailakṣaṇyaṃ na virudhyate /",
  "SA15arhebt2u:2331": "[24. kāraṇānekatve 'pi kāryasyaikatvaṃ sāmagrībhede ca kāryabhedaḥ /]",
  "SA15arhebt2u:2332": "tasmād yadi &#8216;",
  "SA15arhebt2u:2333": "kāraṇabhedāt';",
  "SA15arhebt2u:2334": "kāraṇānekatvāt \"kāryasya bhedaḥ\" anekatvaṃ tadā pratibandhābhāvādanekāntaḥ /",
  "SA15arhebt2u:2335": "na ca tadabhyupagamyata iti na kācit kṣatiḥ /",
  "SA15arhebt2u:2336": "atha sāmagrīlakṣaṇasya kāraṇasya bhedaḥ sāmagryantarād vailakṣaṇyaṃ kāryasyāpi bhedo 'tatkāraṇebhyo bhinnasvabhāvatocyate /",
  "SA15arhebt2u:2337": "tadā tasyeha bhāvāt kathaṃ na kāraṇabhedāt kāryabhedaḥ syāt?",
  "SA15arhebt2u:2338": "iti abhiprāyavatā &#8216;",
  "SA15arhebt2u:2339": "na';",
  "SA15arhebt2u:2340": "kāraṇabhedāt kāryabhedo na syāt /",
  "SA15arhebt2u:2341": "kutaḥ? /",
  "SA15arhebt2u:2342": "\"yathāsvam\" ityādyabhihitam /",
  "SA15arhebt2u:2343": "ubhayaṃ caitat kāryeṣu pramāṇaparidṛṣṭamiti darśayannāha- \"yathā\" ityādi /",
  "SA15arhebt2u:2344": "mṛtpiṇḍādibhyo hi bhavato ghaṭasya na kāraṇānekatve 'pyanekarūpatā /",
  "SA15arhebt2u:2345": "nāpi sāmagryantarajanyādabhinnasvabhāvatetyudāharaṇārthaḥ /",
  "SA15arhebt2u:2346": "tatra sāmagryantarajanyāt tāvad bhedaṃ darśayati- \"mṛtpiṇḍāt\" ityādi /",
  "SA15arhebt2u:2347_0": "iha mṛtpiṇḍakulālasūtrāṇi [Hbṭ_96] vyagrasvabhāvāni kāraṇāntarasahitāni iṣṭakādilakṣaṇāni",
  "SA15arhebt2u:2347_1": "tadanyajanyebhyo 'bhinnasvabhāvāni yāni kāryāṇi sādhayanti tebhyo vilakṣaṇameva samagrāṇi",
  "SA15arhebt2u:2347_2": "ghaṭātmakaṃ kāryaṃ janayanti /",
  "SA15arhebt2u:2348": "tathā hi- kulālādinirapekṣo mṛtpiṇḍaḥ tadanyajanyād vṛkṣādervilakṣaṇamevopādānabhāvena mṛdātmakaṃ kāryaṃ janayan dṛṣṭaḥ /",
  "SA15arhebt2u:2349": "kulālādisahito 'pi tadātmakameva ghaṭam /",
  "SA15arhebt2u:2350": "taktāraṇāhitaviśeṣaśca kevalamṛtpiṇḍād bhinnasvabhāvatayā taktāryādapīṣṭakādervilakṣaṇameva karoti /",
  "SA15arhebt2u:2351": "evaṃ kulālādikamapi tadanyopādānasahitaṃ sahakāribhāvena yatkāryaṃ karoti tadvilakṣaṇameva mṛtpiṇḍasahitaṃ tatkāraṇāhitaviśeṣaṃ ghaṭātmakaṃ kāryaṃ janayatīti samudāyārthaḥ /",
  "SA15arhebt2u:2352": "tatra mṛtpiṇḍād bhinnaḥ svabhāvo ghaṭasya ye tadanyopadānakāraṇatayā mṛtsvabhāvā na bhavanti vṛkṣādayastebhyo bhavati /",
  "SA15arhebt2u:2353_0": "\"kulālāt\" mṛtpiṇḍopādānāhitātiśayāt sahākāribhāvenopayujyamānāt \"tasyaiva ghaṭasya\"",
  "SA15arhebt2u:2353_1": "mṛtpiṇḍopādānatayā mṛdātmanaḥ sataḥ \"saṃsthānaviśeṣaḥ\" pṛthubudhnodarādyākāraḥ tadātmatayā",
  "SA15arhebt2u:2353_2": "tadanyebhyo yeṣāṃ mṛtpiṇḍastadanyanimittasahita upādānamiṣṭakādīnāṃ tebhyo bhinnaḥ svabhāvo bhavati /",
  "SA15arhebt2u:2354_0": "\"sūtrāt\" mṛtpiṇḍakulālakāraṇāhitaviśeṣāt tasyaiva ghaṭasya \"mṛtsaṃsthānaviśeṣātmano\"",
  "SA15arhebt2u:2354_1": "mṛtpiṇḍakulālayostajjananasvabhāvatvāt ghaṭasya tadrūpayogāt \"tayośca\" sūtrakāraṇopahitaviśeṣayostannirapekṣāvasthāto",
  "SA15arhebt2u:2354_2": "bhinnātmakatayā \"cakrādervibhakto\" vichinnaḥ \"svabhāvo bhavati\" tasmādanu[krā]ntakāraṇatrayajanyo",
  "SA15arhebt2u:2354_3": "ghaṭaḥ tadanyasmādekaikakāryād dvidvikāryācca bhinnasvabhāva eva jāyata iti sāmagrībhedād",
  "SA15arhebt2u:2354_4": "bhinnānyeva kāryāṇi parasparamasaṅkīrṇasvabhāvāni bhavantīti tadupayogakāryaviśeṣāsaṅkaraḥ siddhaḥ /",
  "SA15arhebt2u:2355": "tasya caikaikatadvasthābhāvikāraṇabhedānvayavyatirekānuvidhāyitayā khaṇḍaśo 'nutpādācca /",
  "SA15arhebt2u:2356": "tedekaikajanyatve 'pi vastutastadekaikasajātīyakāraṇāntarasannidhāvadṛṣṭasya /",
  "SA15arhebt2u:2357": "viśeṣasyetarasannidhau taddarśanāt &#8216;",
  "SA15arhebt2u:2358": "tajjanyo 'yam';",
  "SA15arhebt2u:2359": "iti tattvacintakairvivecyate /",
  "SA15arhebt2u:2360": "yataḥ [Hbṭ_97] kāryaviśeṣārthino 'nekakāraṇaparigrahaṃ kurvanti parasparāhitopakārakāryaparamparayā vāñchitakāryajananayogyakāraṇasāmagrībhāvārtham /",
  "SA15arhebt2u:2361_0": "yata evaṃ sāmagrībhedād bhinnānyeveṣṭakācakrāvibhaktaghaṭatavdibhaktaghaṭalakṣaṇāni",
  "SA15arhebt2u:2361_1": "kāryāṇi bhavanti \"tat\" tasmāt \"evam\" uktena prakāreṇa kulālāt mṛtpiṇḍarahitādanyasāmagryantarbhūtāt",
  "SA15arhebt2u:2361_2": "na mṛtsvabhāvatā kasyacit kāryasya,",
  "SA15arhebt2u:2362": "mṛtpiṇḍakāraṇopakṛtātmana eva tasya tadviśeṣahetutvāt /",
  "SA15arhebt2u:2363": "na mṛdaḥ kevalāyāḥ tatsāmagrībahirbhūtāyāḥ saṃsthānaviśeṣaḥ kulālopādānopakṛtāyā eva mṛtsaṃsthānaviśeṣātmakakāryahetutvāt /",
  "SA15arhebt2u:2364": "[25. sahakāryanekatve 'pi kāryasya aikyam /]",
  "SA15arhebt2u:2365_0": "tadevaṃ sāmagrībhedād bhedaṃ kāryasyodāharaṇe pratipādya sahakāriṇāmanekatve 'pyanekātmatāvirahaṃ",
  "SA15arhebt2u:2365_1": "pratipādayannāha- \"na ca tayoḥ\" mṛtkulālayoḥ sahitayoḥ parasparopādānopakṛtātmanoḥ",
  "SA15arhebt2u:2365_2": "yaḥ śaktiviśeṣaḥ pratyayāntarasahitāvasthāto viśiṣṭā yogyatā tadviṣayasya tadanyāvasthāviṣayād",
  "SA15arhebt2u:2365_3": "bhede satyapi yathā tadanyasmād bhedaḥ,",
  "SA15arhebt2u:2366": "evaṃ \"svabhāvena na bhedaḥ\" /",
  "SA15arhebt2u:2367": "\"svarūpato 'pi na nānātvaṃ\" nānekātmakatā \"kāryasya\" /",
  "SA15arhebt2u:2368": "tābhyāṃ janito yo viśeṣo mṛtsaṃsthānaviśeṣātmakaḥ sa eva tadanyasāmagrījanyād bhidyata iti bhedo asya /",
  "SA15arhebt2u:2369": "kathaṃ punareta[d] jñāyate &#8216;",
  "SA15arhebt2u:2370": "tadanyasmādiva svabhāvato 'pyasya bhedo nāsti';",
  "SA15arhebt2u:2371": "ityata āha- \"mṛtsaṃsthānayoḥ\" ityādi /",
  "SA15arhebt2u:2372_0": "yadi hi mṛtkulālayoḥ tadavasthābhāvinoḥ \"śaktiviśeṣaviṣayo\" mṛtsaṃsthānaviśeṣātmako",
  "SA15arhebt2u:2372_1": "\"bheda\"stadanyasmādiva svarūpato bhidyeta tadā mṛtsaṃsthānayo \"raparasparātmatayā\"",
  "SA15arhebt2u:2372_2": "parasparātmatāviraheṇa kāraṇena saṃsthānaviśeṣeṇa mṛt na pratibhāseta,",
  "SA15arhebt2u:2373": "na mṛtsvabhāvena ca saṃsthāna viśeṣaḥ,",
  "SA15arhebt2u:2374": "yathā tadanyarūpeṇa /",
  "SA15arhebt2u:2375": "na hi yo yasya svabhāvo na bhavati sa tenātmanā svagrāhiṇi jñāne pratibhāsate,",
  "SA15arhebt2u:2376": "rūparasavat;",
  "SA15arhebt2u:2377": "jñānaṃ vā tadrūpavikalārthasāmarthyenotpadyamānaṃ tadrūpamanukartuṃ yuktam,",
  "SA15arhebt2u:2378": "[Hbṭ_98] bhrāntatāprasaṅgena tadvaśādarthavyavasthānābhāvaprasakteḥ /",
  "SA15arhebt2u:2379": "tasmāt mṛtsaṃsthānayorekātmataiveti na kāraṇānekatvāt kāryasyānekātmakatā aikāntikī,",
  "SA15arhebt2u:2380": "yato bhinnasvabhāvebhyaścakṣurādibhyaḥ sahakāribhyaḥ ekakāryotpattivirodhādekarūpatayā teṣāṃ sādhāraṇaikakāryakriyā,",
  "SA15arhebt2u:2381": "bhinnarūpatayā vā sādhāraṇakāryakaraṇamiṣyeta /",
  "SA15arhebt2u:2382": "etaccaikasāmagryapekṣayaikakāryakartṛtvamucyate /",
  "SA15arhebt2u:2383_0": "paramārthatastu tatsāmagryantargatānāṃ sajātīyasyāpi kṣaṇāntarasyārambhāt sāmagryantarāvayavatvena",
  "SA15arhebt2u:2383_1": "ca kāryāntarasyāpi yathā ekapratyayajanitaṃ kiñcidekaṃ nāsti tathā'nekapratyayajanitamapīti",
  "SA15arhebt2u:2383_2": "kāraṇānekatvāt kāryānekatvopagame 'pi na kācit kṣatiḥ /",
  "SA15arhebt2u:2384": "tata ekakāryāpekṣayā'nekatvaprasañjane sandigdhavyatirekatā,",
  "SA15arhebt2u:2385": "sāmānyena sādhane siddhasādhyateti ca /",
  "SA15arhebt2u:2386": "[26. ahrīkādisaṃmatasya dravyaparyāyayoḥ bhedābhedapakṣasya nirāsaḥ /]",
  "SA15arhebt2u:2387": "nanu ca mṛtsaṃsthānaviśeṣayorekasvabhāvatve 'pyahrīkādibhiḥ saṅkhayādibhedād bheda iṣyate tatkathamanekapratyayajanitasyaikatve etadudāharaṇam syāt? /",
  "SA15arhebt2u:2388": "sarvatraiva hi dravyaparyāyayoḥ saṅkhayāsaṃjñālakṣaṇakāryabhedād bhedo deśakālasvabhāvābhedāccābheda iṣyate,",
  "SA15arhebt2u:2389": "yathā ghaṭasya rūpādīnāṃ ca /",
  "SA15arhebt2u:2390": "tathā hi- eko ghaṭaḥ rūpādayo bahava iti saṅkhyābhedaḥ /",
  "SA15arhebt2u:2391": "ghaṭaḥ rūpādayaḥ iti saṃjñābhedaḥ /",
  "SA15arhebt2u:2392": "anuvṛttilakṣaṇaṃ dravyannityaṃ ca,",
  "SA15arhebt2u:2393": "vyāvṛttilakṣaṇā bhedāḥ kṣaṇikāśca;",
  "SA15arhebt2u:2394": "jaiminīyasya tu kecit kālāntarasthāyino 'pīti lakṣaṇabhedaḥ /",
  "SA15arhebt2u:2395": "ghaṭenodakāharaṇaṃ kriyate,",
  "SA15arhebt2u:2396": "rūpādībhiḥ punarvasturāga iti kāryabhedaḥ /",
  "SA15arhebt2u:2397": "evaṃ sarvatra dravyaparyāyoḥ saṅkhayādibhirbhedaḥ deśādibhistvabheda iti mṛtsaṃsthānayoḥ kathañcit bhedāt mṛtkulālābhyāṃ janitasya kāryasyānekatāstyeva /",
  "SA15arhebt2u:2398": "yathā tvekatā tathā tābhyāṃ tasya abhinnātmajanyataiveti yadanekakāraṇaṃ tadanekameva,",
  "SA15arhebt2u:2399": "yat punarekaṃ tat sahakāriṇāmabhinnarūpajanyatayaikakāraṇameveti na vyabhicāra iti /",
  "SA15arhebt2u:2400": "[Hbṭ_99]",
  "SA15arhebt2u:2401": "tadayuktam /",
  "SA15arhebt2u:2402": "svabhāvato bhedānabhyupagame anyathā bhedāsiddheḥ anekasmādekakāryotpatterabādhanāt /",
  "SA15arhebt2u:2403": "svabhāvato bhedopagame vāparasparātmatayā bhṛtsaṃsthānayoḥ saṃsthānamṛtsvabhavaviśeṣābhyāṃ tayorapratibhāsanaṃ durnivāram /",
  "SA15arhebt2u:2404": "yadi hi svabhāvato na bhedo dharmadharmiṇoḥ,",
  "SA15arhebt2u:2405": "saṅkhayādibhedādapi naiva bhedaḥ /",
  "SA15arhebt2u:2406": "na hi pararūpāḥ bhidyamānā api saṅkhayādaya ātmabhūtamabhedaṃ bādhituṃ samarthāḥ /",
  "SA15arhebt2u:2407": "saṅkhyābhedastāvadasamarthaḥ,",
  "SA15arhebt2u:2408": "ekasminnapi dravye bahutvena vyavahāradarśanāt /",
  "SA15arhebt2u:2409": "yathā gurava iti /",
  "SA15arhebt2u:2410": "na ca bahuvacanasya niyamenādarśanād rūpādayo 'tra nimittam,",
  "SA15arhebt2u:2411": "rūpādinimittatve hi guruḥ iti na kadācidekavacanaṃ syāt /",
  "SA15arhebt2u:2412": "sambhavi dharmirūpamātramabhidheyatvena vivakṣitam iti cet /",
  "SA15arhebt2u:2413": "na /",
  "SA15arhebt2u:2414": "tasyaikatvena vivakṣāyāṃ kārtsnyagauravayorapratitiprasaṅgāt /",
  "SA15arhebt2u:2415": "brīhaya iti ca jātivacane dharmiṇo rūpādīnāṃ cānabhidhānāt na kiñciduttaram /",
  "SA15arhebt2u:2416": "ubhayarūpasya ca vastuno guruśabdavācyatvāt kathaṃ sambhavino dharmirūpasyaikatvena vivakṣā? /",
  "SA15arhebt2u:2417": "tataścaiko gururiti sāmānādhikaraṇyadarśanāt paryāyā apyekasaṃkhyāviṣayāḥ /",
  "SA15arhebt2u:2418": "te ca paryāyarūpeṇa bhidyante /",
  "SA15arhebt2u:2419": "tat kathaṃ saṃkhyābhedād bhedasiddhiḥ? iti /",
  "SA15arhebt2u:2420": "saṃjñāpi saṅketanibandhanā /",
  "SA15arhebt2u:2421": "sa cecchāyattavṛttiriti kutastato 'rthabhedaḥ? /",
  "SA15arhebt2u:2422": "ekasminnapi ca saṃjñābhedadṛṣṭeḥ kathamasya bhedanimittatā? /",
  "SA15arhebt2u:2423": "yathā indraḥ śakraḥ purandaraḥ iti /",
  "SA15arhebt2u:2424": "atrāpi indanāt śakanāt dāraṇācca śaktibhedo gamyata iti cet /",
  "SA15arhebt2u:2425": "na /",
  "SA15arhebt2u:2426": "samastasya kāryakartṛtvāt /",
  "SA15arhebt2u:2427": "na hi śaktireva indati śankoti dārayati ca /",
  "SA15arhebt2u:2428": "kiṃ tarhi? /",
  "SA15arhebt2u:2429": "dharmirūpamapi,",
  "SA15arhebt2u:2430": "tayorekasvabhāvopagamāt,",
  "SA15arhebt2u:2431": "śaknotyādipadaistadvācināṃ sāmānādhikaraṇyadarśanācca /",
  "SA15arhebt2u:2432": "na cāskhalavdṛttipratyayaviṣayatvādupacārakalpanā yukteti /",
  "SA15arhebt2u:2433": "yeṣāṃ ca paryāyāṇāṃ na kācidarthānugamamātrā tatra kiṃ vaktavyam? /",
  "SA15arhebt2u:2434": "lakṣaṇabhedo 'pyahetuḥ asiddhatvāt /",
  "SA15arhebt2u:2435": "nahyeko bhāvaḥ kvacidapyanvayī siddha iti /",
  "SA15arhebt2u:2436": "tathā hi- na kūṭasthanityatayā nityaṃ dravyamahrīkairiṣyate,",
  "SA15arhebt2u:2437": "[Hbṭ_100] pariṇāmanityatopagamāt /",
  "SA15arhebt2u:2438": "sā ca purvottarakṣaṇaprabandhavṛttyā /",
  "SA15arhebt2u:2439": "nahyasya paryāyāṇāmivocchedaḥ tadrūpeṇa,",
  "SA15arhebt2u:2440": "paryāyā eva paryāyarūpeṇa nirudhyante na tu dravyamiti nityamabhyupagamyate /",
  "SA15arhebt2u:2441": "na ceyaṃ kūṭasthanityatā vā dravye sambhavati,",
  "SA15arhebt2u:2442": "paryāyavyatiriktasya dravyasyāsiddheḥ tasyopalabdhilakṣaṇaprāptasya tadvivekānupalakṣaṇāt /",
  "SA15arhebt2u:2443": "paryāyeṣveva tulyarūpakāryakartṛṣu dravyābhimāno mandamatīnām /",
  "SA15arhebt2u:2444": "na punastat tato vilakṣaṇamupalakṣyate /",
  "SA15arhebt2u:2445": "kāryabhedastvasmān prati asiddha eva /",
  "SA15arhebt2u:2446": "rūpādīnāmeva keṣāñcit tatkāryakartṛtvāt /",
  "SA15arhebt2u:2447": "tathāpyabhyupagamyocyate- kāryaṃ hi dvividham /",
  "SA15arhebt2u:2448": "bhinnakālamabhinnakālaṃ ca /",
  "SA15arhebt2u:2449": "tatra pūrvaṃ bhavati bhedanivandhanam yadīha sambhavet /",
  "SA15arhebt2u:2450": "tattu na sambhavati dharmadharmiṇostulyakālatvāt /",
  "SA15arhebt2u:2451": "abhinnakālastu kāryabhede 'naikāntikaḥ,",
  "SA15arhebt2u:2452": "vibhaktapariṇāmeṣu paṭādiṣu sambhavāt /",
  "SA15arhebt2u:2453": "paṭādayo 'pi hi vibhaktapariṇāmā anekaṃ kāryaṃ kurvanto dṛṣṭāḥ /",
  "SA15arhebt2u:2454": "na ca dharmirūpeṇa bhidyante,",
  "SA15arhebt2u:2455": "ekasyānekakriyāvirodhābhāvācca /",
  "SA15arhebt2u:2456": "nahyatra kāraṇameva kāryātmatāmupaiti,",
  "SA15arhebt2u:2457": "yata ekasya kāraṇātmanaḥ ekakāryarūpatopagame tadanyarūpābhāvāt tadanyakāryātmatopagatirna syāt /",
  "SA15arhebt2u:2458": "kintvapūrvameva kasyacid bhāve prāgavidyamānaṃ bhavat tatkāryam /",
  "SA15arhebt2u:2459": "tatra viṣayendriyamanaskārāṇāmitaretaropadānāhitarūpabhedānāṃ sannidhau viśiṣṭasvetarakṣaṇabhāve pratyekaṃ tadbhāvābhāvānuvidhānādanekakriyopagamo na virudhyate /",
  "SA15arhebt2u:2460": "yatra ekakriyāyāmapi tasya tadbhāvabhāvitaiva nibandhanam /",
  "SA15arhebt2u:2461": "sā cānekakriyāyāmapi samāneti /",
  "SA15arhebt2u:2462": "nanu ca tatsannidhau vijñānalakṣaṇakāryasambhavāt tajjananasvabhāvataivaiṣāmavadhriyate,",
  "SA15arhebt2u:2463": "kāryasvabhāvāpekṣayā kāraṇasya janakarūpatāvasthānāt /",
  "SA15arhebt2u:2464": "tato vijñānajananasvabhāvebhyaḥ pratyekaṃ kathaṃ tadanyakāryasambhavaḥ? /",
  "SA15arhebt2u:2465": "[Hbṭ_101] tadbhāve vā teṣāṃ tadanyajananasvabhāvatā syāt /",
  "SA15arhebt2u:2466": "tataśca vijñānameva na kuryuḥ,",
  "SA15arhebt2u:2467": "tadaḥ yajananasvabhāvatvāt /",
  "SA15arhebt2u:2468": "naiṣa doṣaḥ,",
  "SA15arhebt2u:2469": "teṣāmanekakāryākriyāsvabhāvatvāt /",
  "SA15arhebt2u:2470": "tathā hi- te tadavasthāyāṃ pratyekaṃ viśiṣṭasajātīyetarakṣaṇajananātmakāḥ,",
  "SA15arhebt2u:2471": "teṣāṃ tatsattānantaryadarśanāt /",
  "SA15arhebt2u:2472": "tatra vijñānajananasvabhāvataiveti tasyājananasvabhāvatā vyavacchidyate tasyā eva pratiyogitvāt nānyajananasvabhāvatā /",
  "SA15arhebt2u:2473": "na cātasteṣāmanekātmatā syāt,",
  "SA15arhebt2u:2474": "ekasyaivātmātiśayasyānekakāryahetutvāt /",
  "SA15arhebt2u:2475": "na hi tadanyāpekṣayā viparyavyāvṛttimupādāyānekena śabdenābhidhīyamānaṃ vastu anekarūpatāṃ pratipadyate,",
  "SA15arhebt2u:2476": "prativiśiṣṭasyaikasyaivātmanastathābhidhānāt /",
  "SA15arhebt2u:2477": "yathā rūpaṃ sanidarśanaṃ sapratighamiti /",
  "SA15arhebt2u:2478": "nahyatra svabhāvabhedanibandhanā dhvanayaḥ,",
  "SA15arhebt2u:2479": "sāmānādhikaraṇyābhāvaprasaṅgāt /",
  "SA15arhebt2u:2480": "tannimittānāmekatra bhāvāt adoṣa iti cet /",
  "SA15arhebt2u:2481": "na /",
  "SA15arhebt2u:2482": "teṣāṃ tadekopakārānapekṣiṇāṃ tadayogāt /",
  "SA15arhebt2u:2483": "apekṣāyāṃ vā kathamekamanekakāryaṃ na syāt? /",
  "SA15arhebt2u:2484": "anekenaivātmanopayogāt iti cet /",
  "SA15arhebt2u:2485": "na /",
  "SA15arhebt2u:2486": "sāmānādhikaraṇyābhāvadoṣasya tādavasthyaprasaṅgāt /",
  "SA15arhebt2u:2487": "na ca nīlādīnāmātmabhedamadhyakṣamīkṣāmahe /",
  "SA15arhebt2u:2488": "nāpi kāryabhedādevātmabhedānumānam,",
  "SA15arhebt2u:2489": "pratibandhābhāvāt,",
  "SA15arhebt2u:2490": "tadāgrahakapramāṇābhāvāt /",
  "SA15arhebt2u:2491": "pratyakṣato 'nekakāryāṇāmapi bhāvānāmekātmatayaivopalakṣaṇāt pradīpādīnām /",
  "SA15arhebt2u:2492": "nānumānataḥ,",
  "SA15arhebt2u:2493": "tatrāpi viparyaye bādhakapramāṇābhāvāt /",
  "SA15arhebt2u:2494": "ekasyānekakriyānabhyupagame ca yo 'yaṃ rūparasagandhasparśaviśeṣāṇāṃ kvacit sahabhāvaniyamaḥ pramāṇaparidṛṣṭaḥ sa na syāt /",
  "SA15arhebt2u:2495": "bhinnanimittānāṃ sahabhāvaniyamāyogāt /",
  "SA15arhebt2u:2496": "tannimittānāmapi tadekakāraṇānāyattajanmanāṃ niyatasāhityāsambhavāt /",
  "SA15arhebt2u:2497": "tadekadharmisvabhāvatayaikatra sahabhāvaniyama iti cet /",
  "SA15arhebt2u:2498": "na /",
  "SA15arhebt2u:2499": "ekasyānekasvabhāvatāyā eva cintyatvāt /",
  "SA15arhebt2u:2500": "anekenaikasvabhāvatāṃ cānubhavataḥ tadvadanekatāyā durnivāratvāt anyathā dharmadharmiṇāṃ kathaṃ [Hbṭ_102] naikāntiko bhedaḥ? /",
  "SA15arhebt2u:2501": "tathā hi- yamātmānaṃ purodhāyāyaṃ dharmī paryāyāścaite iti vyavasthāpyate,",
  "SA15arhebt2u:2502": "yadi tasya bhedastadā bheda eveti /",
  "SA15arhebt2u:2503": "anekasyāpyekakāryatā na syāt /",
  "SA15arhebt2u:2504": "na hi parasparopādānakṛtopakārānapekṣā viṣayendriyamanaskārāḥ sahaikakāryārambhiṇo yuktāḥ /",
  "SA15arhebt2u:2505": "na caikameva kiñcit kvacit janayati /",
  "SA15arhebt2u:2506": "tataśca sarvatra kāryakāraṇabhāva evo 'tsīdet,",
  "SA15arhebt2u:2507": "anekasyaikasya caikānekakriyāvirahāt prakārāntarābhāvācca /",
  "SA15arhebt2u:2508": "nāpyehetukameva viśvam,",
  "SA15arhebt2u:2509": "deśakālaprakṛtiniyamāt /",
  "SA15arhebt2u:2510": "tasmādekasāmagryadhīnajanmanāmeva sahabhāvaniyamo bhāvānāmekakāryakriyāniyamo vā /",
  "SA15arhebt2u:2511": "tataśca svasantānakṣaṇamitaropādānaṃ ca yugapadupakurvataḥ kathamekasyānekakāryatā na syāt? /",
  "SA15arhebt2u:2512": "tataḥ kāthaṃ kāryabhedād bhedaḥ kalpyeta? /",
  "SA15arhebt2u:2513": "dravyaparyāyāṇāṃ caikasvabhāvatāmācakṣāṇa ekasyānekakāryatāṃ pratikṣipatīti kathaṃ nonmattaḥ?",
  "SA15arhebt2u:2514": ", svabhāvasyaiva vastutvāt,",
  "SA15arhebt2u:2515": "anyathā tasya niḥsvabhāvatāprasaṅgāt /",
  "SA15arhebt2u:2516": "ekasvabhāvatve ca dravyaparyāyāṇāṃ tatkāryabheda ekavastunibandhana eveti kāryabhedād bhedamabhidadhānaḥ sphuṭamahrīka evāyamityupekṣāmarhati /",
  "SA15arhebt2u:2517": "[27. vaiśeṣikakṛto 'pyekasyānekakāryakāritvākṣepo na yuktaḥ /]",
  "SA15arhebt2u:2518_0": "vaiśeṣiko 'pi dravyasyaikasya dravyaguṇakarmaṇāṃ samavāyikāraṇatāṃ bruvāṇaḥ karmaṇaścaikasya",
  "SA15arhebt2u:2518_1": "saṃyogavibhāgasaṃskāranimittatāmekasyānekakāryakriyāṃ pratikṣipan svakṛtāntakopenaiva pratihataḥ /",
  "SA15arhebt2u:2519": "na cātra śaktibhedo nibandhanam,",
  "SA15arhebt2u:2520": "yatastadekopakāranirapekṣāḥ kathametāḥ śaktayo niyatārthādhārāḥ?",
  "SA15arhebt2u:2521": ", na punaranavayavena vyaktīrvāśnuvīran? /",
  "SA15arhebt2u:2522": "tato yata evāsyātmātiśayādanekaśaktyupakāra [Hbṭ_103] tata evānekakāryakriyāpi,",
  "SA15arhebt2u:2523": "ityalamativistāriṇyā kathayeti /",
  "SA15arhebt2u:2524": "[28. deśakālasvabhāvābhedasyābhedasādhakatvanirāsaḥ /]",
  "SA15arhebt2u:2525": "deśakālasvabhāvābhedādabhedastu yo 'bhyupagamyate so 'pyanupapanna eva /",
  "SA15arhebt2u:2526": "tathā hi- deśakālayorabhede 'pi rūparasagandhasparśāḥ paryāyarūpeṇa bhidyante tataḥ kathamabhedasiddhiḥ? /",
  "SA15arhebt2u:2527": "svabhāvo 'pi yadi dravyaparyāyayordvayorapi pratyekamanuvṛttivyāvṛttirūpatā;",
  "SA15arhebt2u:2528": "tadā padārthadvayaṃ syād ghaṭapaṭavad,",
  "SA15arhebt2u:2529": "na tvekaṃ dvirūpamiti kathantasmādabhedasiddhiḥ? /",
  "SA15arhebt2u:2530": "na cānuvṛttivyāvṛttī svabhāvo yuktaḥ,",
  "SA15arhebt2u:2531": "tayoranuvartamānavyāvartamānādhīnatvāt /",
  "SA15arhebt2u:2532": "tataścānuvartamānavyāvartamānayoḥ svabhāvo 'nyo vaktavyaḥ,",
  "SA15arhebt2u:2533": "na tu tayoranuvṛttivyāvṛttī eva svabhāvaḥ,",
  "SA15arhebt2u:2534": "bhāvatvena bhavitradhīnatvāt /",
  "SA15arhebt2u:2535": "nahi smṛtiḥ smartuḥ svabhāvo bhavati /",
  "SA15arhebt2u:2536": "anuvṛttivyāvṛttyośca svabhāvatve lakṣaṇāt svabhāvasya bhedo vaktavyaḥ /",
  "SA15arhebt2u:2537": "mṛdādirūpatā svabhāva iti cet /",
  "SA15arhebt2u:2538": "atrāpyabheda iti yadi sādṛśyamucyate;",
  "SA15arhebt2u:2539": "tad bheda eva sambhavati,",
  "SA15arhebt2u:2540": "sādṛśyasya sadṛśādhikaraṇatvāt /",
  "SA15arhebt2u:2541": "tataśca padārthadvayameva syāt na tvekaṃ dvirūpamiti /",
  "SA15arhebt2u:2542": "athaikyaṃ dvitīyarūparahitatābhedo 'ṅgīkriyate kathaṃ tarhi dvirūpatā? /",
  "SA15arhebt2u:2543": "rūpaśabdena hyatra svabhāvo 'bhidhīyate /",
  "SA15arhebt2u:2544": "tasya caikye kathaṃ dvīrūpatā? /",
  "SA15arhebt2u:2545": "vipratiṣiddhaṃ hyetat ekasvabhāvatā dvirūpatā ceti /",
  "SA15arhebt2u:2546": "atha punaḥ svabhāvata aikyaṃ nopeyate /",
  "SA15arhebt2u:2547": "kathaṃ tarhi sa eka ityucyate anekaḥ san? /",
  "SA15arhebt2u:2548": "na tāvadekakāraṇajanyatvāt,",
  "SA15arhebt2u:2549": "sarvatropādānanimittakāraṇabhedena hetubhedasiddheḥ /",
  "SA15arhebt2u:2550": "nāpyekakāryakartṛtvāt,",
  "SA15arhebt2u:2551": "ekasyāpi vibhaktapariṇāmāvibhaktapariṇāmakāryabhedābhyupagamāt /",
  "SA15arhebt2u:2552": "ekābhidhānābhidheyatvādapi naikatvam,",
  "SA15arhebt2u:2553": "ekasyāpyanekaparyāyasambhavāt /",
  "SA15arhebt2u:2554": "yogyatvācca viśvasya kṛtākṛtānāmekābhidhānābhidheyatvasya kvacidasambhavāt śaktibhedācca viṣayabhedaṃ brūvāṇaṃ prati abhihitam /",
  "SA15arhebt2u:2555": "nāpyekavijñānaviṣayatvādekam,",
  "SA15arhebt2u:2556": "ekatrāpyanekavijñānaprasūteḥ /",
  "SA15arhebt2u:2557": "tathā hi- śaśāṅkodayaṃ bahavo nirīkṣante tasya kathamekatvamabhyupagatam? /",
  "SA15arhebt2u:2558": "[Hbṭ_104] bahūnāṃ caikavijñānaviṣayatvasambhavāt nīlapītādīnāmekatāprasaṅgaḥ /",
  "SA15arhebt2u:2559": "sarvathedaṃ na kathañcidapi saṅgacchate yaduta ekasya dvairūpyamiti /",
  "SA15arhebt2u:2560": "vijñānaṃ tu nīlapraticchāyatayotpadyamānaṃ pītādipratibhāsavyavacchedena prativiśiṣṭaṃ khyāpyate,",
  "SA15arhebt2u:2561": "na punarasya bhāvato dve rūpe staḥ /",
  "SA15arhebt2u:2562": "atha punardravyaparyāyayoḥ sammūrcchitatvāt narasiṃhavadekaṃ śabalarūpatvāt dvīrūpamucyate /",
  "SA15arhebt2u:2563": "tadayuktam,",
  "SA15arhebt2u:2564": "narasiṃgha[ha]sya śabalarūpatvāsiddheḥ /",
  "SA15arhebt2u:2565": "sa hyanekaparamāṇusaṅghātarūpaḥ,",
  "SA15arhebt2u:2566": "te ca paramāṇavaḥ pratyekaṃ narasiṃharūpā na bhavanti,",
  "SA15arhebt2u:2567": "ūrdhvabhāgastasya siṃharūpaḥ,",
  "SA15arhebt2u:2568": "adhobhāgastu nararūpaḥ,",
  "SA15arhebt2u:2569": "jātyantaraṃ ca sa eva narasiṃhābhyāṃ syāt,",
  "SA15arhebt2u:2570": "na śabalarūpaḥ /",
  "SA15arhebt2u:2571": "vicitraṃ hi rūpaṃ śabalamucyate /",
  "SA15arhebt2u:2572": "vicitratā ca nānāsvabhāvatāṃ /",
  "SA15arhebt2u:2573": "nānāsvābhāvye caikatvaṃ kutaḥ?",
  "SA15arhebt2u:2574": "iti kevalamanekatve 'pi bahuṣvekakāryadarśanāt senādivadekavyavahāradarśanakṛto 'yaṃ viparyāso jaḍamatīnām /",
  "SA15arhebt2u:2575": "tadevaṃ tāvat pratyakamahetutvaṃ deśakālasvabhāvānāmekatvaprasādhane /",
  "SA15arhebt2u:2576": "samuditānāmapi vyabhicāritvaṃ paryāyaiḥ /",
  "SA15arhebt2u:2577": "tathā hi paryāyā abhinnadeśakālasvabhāvāśca paryāyarūpeṇa ca bhidyante pūrvoktācca dharmadharmiṇorniṣedhānnobhayavādasambhava iti /",
  "SA15arhebt2u:2578": "[29. dravyaparyāyānekāntavādakhaṇḍanam /]",
  "SA15arhebt2u:2579": "āha ca-",
  "SA15arhebt2u:2580": "\"dravyaparyāyarūpatvāt dvairūpyaṃ vastunaḥ kila /",
  "SA15arhebt2u:2581": "tayorekātmakatve 'pi bhedaḥ saṃjñādibhedataḥ // 1 //",
  "SA15arhebt2u:2582": "indriyajñānanirbhāsi vasturūpaṃ hi gocaraḥ /",
  "SA15arhebt2u:2583": "śabdānāṃ naiva,",
  "SA15arhebt2u:2584": "tat kena saṃjñābhedād vibhinnatā // 2 //",
  "SA15arhebt2u:2585": "&#8216;paramārthaikatānatva';",
  "SA15arhebt2u:2586": "ityādivacanāt tathā /",
  "SA15arhebt2u:2587": "śabdenāvyāpṛtākṣasya buddhāvapratibhāsanāt // 3 //",
  "SA15arhebt2u:2588": "arthasya, dṛṣṭāviva tacchabdāḥ kalpitagocarāḥ /",
  "SA15arhebt2u:2589": "kalpitasyaiva tadbhedaḥ saṃjñābhedād bhaved yadi // 4 //",
  "SA15arhebt2u:2590": "[Hbṭ_105]",
  "SA15arhebt2u:2591": "vyāvṛttibhedaḥ kaścit syād,",
  "SA15arhebt2u:2592": "vastuno na kathaṃcana /",
  "SA15arhebt2u:2593": "saṃkhyābhedo 'pi naivānyo mato vacanabhedataḥ // 5 //",
  "SA15arhebt2u:2594": "tato 'pi kalpitasyaiva kathañcit syād vibhinnatā /",
  "SA15arhebt2u:2595": "&#8216;yeṣāṃ vastuvaśā vāca';",
  "SA15arhebt2u:2596": "ityāderna tu vastunaḥ // 6 //",
  "SA15arhebt2u:2597": "avināśo 'nuvṛttiśca vyāvṛttirnāśa ucyate /",
  "SA15arhebt2u:2598": "dravyāvināśe paryāyā nāśinaḥ kiṃ tadātmakāḥ? // 7 //",
  "SA15arhebt2u:2599": "naṣṭāḥ paryāyarūpeṇa te ced dravyasvabhāvataḥ /",
  "SA15arhebt2u:2600": "kimanyarūpatā teṣāṃ na cennāśastathā katham? // 8 //",
  "SA15arhebt2u:2601": "dravyātmani sthite paścād bhavantaśca tadātmakāḥ /",
  "SA15arhebt2u:2602": "viruddhadharmādhyāse 'pi,",
  "SA15arhebt2u:2603": "kena,",
  "SA15arhebt2u:2604": "bhūtaṃ ca kiṃ, yataḥ // 9 //",
  "SA15arhebt2u:2605": "paryāyāstatra kalpyante,",
  "SA15arhebt2u:2606": "bhedarūpaṃ yadīṣyate /",
  "SA15arhebt2u:2607": "bhinnaṃ paryāyarūpaṃ hi dravyarūpād bhaved yadi // 10 //",
  "SA15arhebt2u:2608": "tadaitat syādabhede tu naitat saṃbadhyate vacaḥ /",
  "SA15arhebt2u:2609": "ekaṃ jātamajātaṃ ca naṣṭānaṣṭaṃ prasajyate // 11 //",
  "SA15arhebt2u:2610": "dravyaparyāyayorakasvabhāvopagame sati /",
  "SA15arhebt2u:2611": "tato lakṣaṇabhedena tayornaiva vibhinnatā // 12 //",
  "SA15arhebt2u:2612": "kāryabhedāt svabhāvasya tayorbhedo bhaved yati /",
  "SA15arhebt2u:2613": "svabhāvābhedato na syādabhedastu tathā sati // 13 //",
  "SA15arhebt2u:2614": "svabhāvasyaiva bhedena kiṃ bhedaśca na kīrtitaḥ? /",
  "SA15arhebt2u:2615": "na hi paścādbhavan bhedaḥ kāryāṇāṃ tasya bhedakaḥ // 14 //",
  "SA15arhebt2u:2616": "svabhāvasyāpi kāryatvānnaśahetorayogataḥ /",
  "SA15arhebt2u:2617": "ekāntena vibhinne ca te syātāṃ vastunī sa ca // 15 //",
  "SA15arhebt2u:2618": "tayoḥ kena, vibhinnābhyāmabhinnasya vibhedataḥ /",
  "SA15arhebt2u:2619": "teṣāmabhedasiddhyarthamabhinno yadi tūcyate // 16 //",
  "SA15arhebt2u:2620": "anyaḥ svabhāvastasyāpi tadabhedaprasiddhaye /",
  "SA15arhebt2u:2621": "kalpanīyaḥ svabhāvo 'nyaḥ tathā syādanavasthitiḥ // 17 //",
  "SA15arhebt2u:2622": "na cānantasvabhāvatvamarthasāmarthyabhāvini /",
  "SA15arhebt2u:2623": "jñāne 'vabhāsate yena tathavopagamo bhavet // 18 //",
  "SA15arhebt2u:2624": "aikāntikastvabhedaḥ syādabhinnād bhinnayoryadi /",
  "SA15arhebt2u:2625": "bheda eva viśīryeta tadekāvyatirakataḥ // 19 //",
  "SA15arhebt2u:2626": "[Hbṭ_106]",
  "SA15arhebt2u:2627": "abhedasyāparityāge bhedaḥ syāt kalpanākṛtaḥ /",
  "SA15arhebt2u:2628": "tasyāvitathabhāve vā syādabhede mṛṣārthatā // 20 //",
  "SA15arhebt2u:2629": "anyonyābhāvarūpāṇāmaparābhāvahetukaḥ /",
  "SA15arhebt2u:2630": "ekabhāvo yatastasmānnaikasya syād dvirūpatā // 21 //",
  "SA15arhebt2u:2631": "anyonyābhāvarūpāśca paryāyāḥ syurna bhedinaḥ /",
  "SA15arhebt2u:2632": "tadvināśe 'vināśi syād dravyaṃ vā kathamanyathā? // 22 //",
  "SA15arhebt2u:2633": "kūṭasthanityatā dravye bhedeṣu kṣaṇanāśitā /",
  "SA15arhebt2u:2634": "kasmānneṣṭā?",
  "SA15arhebt2u:2635": "virodhaścet neṣyate bhedalakṣaṇam // 23 //",
  "SA15arhebt2u:2636": "tadiṣṭau kinna sāmānyaṃ sarvavyaktyanuyāyi ca /",
  "SA15arhebt2u:2637": "ekamiṣṭaṃ jananyā ca jāyāyāḥ kiṃ na caikatā? // 24 //",
  "SA15arhebt2u:2638": "bhedābhedoktadoṣāśca tayoriṣṭau kathaṃ na vā? /",
  "SA15arhebt2u:2639": "pratyekaṃ ye prasajyante dvayorbhāve kathaṃ na te? // 25 //",
  "SA15arhebt2u:2640": "guḍaścet kaphahetuḥ syānnāgaraṃ pittakāraṇam /",
  "SA15arhebt2u:2641": "tanmūlajamanyadevedaṃ guḍanāgarasaṃjñitam // 26 //",
  "SA15arhebt2u:2642": "madhuraṃ na hi sarvaṃ syāt kaphaheturyathā madhu /",
  "SA15arhebt2u:2643": "tīkṣṇaṃ vā pittajanakaṃ yathā māgadhikā matā // 27 //",
  "SA15arhebt2u:2644": "pratyekaṃ yannidānaṃ yat svato miśraṃ tadātmakam /",
  "SA15arhebt2u:2645": "kinna dṛṣṭam?",
  "SA15arhebt2u:2646": "yathā māṣaḥ snigdhoṣṇaḥ kaphapittakṛt // 28 //",
  "SA15arhebt2u:2647": "śaktyapekṣaṃ ca kāryaṃ syād guṇamātrānibandhanam /",
  "SA15arhebt2u:2648": "sarvatrābhāvatastāsāṃ kasyacit kiñcideva ca // 29 //",
  "SA15arhebt2u:2649": "ye bhedābheda mātre tu doṣāḥ sambhavinaḥ katham? /",
  "SA15arhebt2u:2650": "tatsadbhāve 'pi te na syuriti brūyād vicakṣaṇaḥ // 30 //",
  "SA15arhebt2u:2651": "virodhisannirdherddoṣaḥ tajjanmā na bhavedapi /",
  "SA15arhebt2u:2652": "sati tasmiṃstadātmā tu nāniṣṭo 'pi nivartate // 31 //",
  "SA15arhebt2u:2653": "bhāgā eva ca bhāsante sanniviṣṭāstathā tathā /",
  "SA15arhebt2u:2654": "tadvān kaścit punarnaiva nirbhāgaḥ pratibhāsate // 32 //",
  "SA15arhebt2u:2655": "anyonyapratyayāpekṣāste tathāsthitamūrtayaḥ /",
  "SA15arhebt2u:2656": "karmaṇāṃ cāpi sāmarthyādavinirbhāgavartinaḥ // 33 //",
  "SA15arhebt2u:2657": "sanniveśena ye bhāvāḥ prāṇināṃ sukhaduḥkhadāḥ /",
  "SA15arhebt2u:2658": "karmabhirjanitāste hi tebhya evāvibhāginaḥ // 34 //",
  "SA15arhebt2u:2659": "te caikaśabdavācyāḥ syuḥ kathañcinna tvabhedinaḥ /",
  "SA15arhebt2u:2660": "na ca svalakṣaṇajñāne śabdārthaḥ pratibhāsate // 35 //",
  "SA15arhebt2u:2661": "[Hbṭ_107]",
  "SA15arhebt2u:2662": "aspaṣṭarūpā gamyante śabdebhyo 'pi ta eva hi /",
  "SA15arhebt2u:2663": "tataḥ kena sahaiṣāṃ syād bhinnabhinnatvakalpanā? // 36 //",
  "SA15arhebt2u:2664": "nirvibhāgasya cānekabhinnadeśāṃśayogitā /",
  "SA15arhebt2u:2665": "kathamiṣṭā?",
  "SA15arhebt2u:2666": "pratīteścet kṣaṇadhvaṃsānubhāvinaḥ // 37 //",
  "SA15arhebt2u:2667": "paryāyā ye prātīyante sthemānandavato matāḥ /",
  "SA15arhebt2u:2668": "kuto 'nyataḥ pramāṇācced bādhakādiha tatsamam // 38 //",
  "SA15arhebt2u:2669": "aikāntikāvananyatvād bhedābhedau tayordhruvam /",
  "SA15arhebt2u:2670": "anyonyaṃ vā tayorbhedo niyato dharmadharmiṇoḥ // 39 //",
  "SA15arhebt2u:2671": "tayorapi bhaved bhedo yadi yenātmanā tayoḥ /",
  "SA15arhebt2u:2672": "paryāyo dravyamityetad yadi bhedastadātmanā // 40 //",
  "SA15arhebt2u:2673": "bheda eva tathā ca syānnaivekasya dvirūpatā /",
  "SA15arhebt2u:2674": "dravyaparyāyarūpābhyāṃ na vānyo 'stīha kaścana // 41 //",
  "SA15arhebt2u:2675": "svabhāvo yannimittāt syāt tayorekatvakalpanā /",
  "SA15arhebt2u:2676": "tatastayorabhede hi svātmahāniḥ prasajyate // 42 //",
  "SA15arhebt2u:2677": "tasya bhedo 'pi tābhyāṃ ced yadi yenātmanā ca te /",
  "SA15arhebt2u:2678": "dharmī dharmastadanyaśca yadi bhedastadātmanā // 43 //",
  "SA15arhebt2u:2679": "bheda evātha tatrāpi tebhyo 'nyaḥ parikalpyate /",
  "SA15arhebt2u:2680": "teṣāmabhedasiddhyarthaṃ prasaṅgaḥ pūrvavad bhavet // 44 //",
  "SA15arhebt2u:2681": "dharmitvaṃ tasya caivaṃ syāt tattantratvāt tadanyayoḥ /",
  "SA15arhebt2u:2682": "na caivaṃ gamyate tena vādo 'yaṃ jālmakalpitaḥ // 45 //\"",
  "SA15arhebt2u:2683": "ityalaṃ bahubhāṣitayā /",
  "SA15arhebt2u:2684": "tadevaṃ mṛtsaṃsthānayorekasvabhāvatve na kathañcidbhedasambhava iti sahakāriṇāmanekatve 'pi na kāryasyānekatvamityatra bhavatyetadudāharaṇamiti /",
  "SA15arhebt2u:2685": "[30. dravyagunayorabhede vaiśeṣikakṛtapūrvapakṣasyollekhaḥ /]",
  "SA15arhebt2u:2686": "atra vaiśeṣikamatamāśaṅkayāha- \"anyadeva\" ityādi /",
  "SA15arhebt2u:2687": "\"saṃsthānaṃ\" hyavayavasanniveśa ucyate /",
  "SA15arhebt2u:2688": "sa ca saṃyogalakṣaṇatvād guṇarūpaḥ /",
  "SA15arhebt2u:2689": "\"tato\" mṛddravyādasyānyatvaṃ dravyaguṇayorasaṃkīrṇasvabhāvatvāt /",
  "SA15arhebt2u:2690": "tena yadi mṛtpiṇḍasya mṛdātmatāyāṃ vyāpāraḥ kulālasya tatsaṃsthānaviśeṣe kathyate,",
  "SA15arhebt2u:2691": "tadā tayotyantabhedāt kāraṇānekatvāt kāryānekatvaṃ prāptamiti /",
  "SA15arhebt2u:2692": "siddhāntavādyāha- \"uktamatra\" iti /",
  "SA15arhebt2u:2693": "mṛtsaṃsthānayoḥ svabhāvabhede dūṣaṇamuktam \"mṛtsaṃsthānayoraparasparātmatayā\" [Hbṭ_108] ityādikamiti na saṃsthānasya mṛddravyādanyatvam /",
  "SA15arhebt2u:2694_0": "tato mṛtpiṇḍopādānāhitātiśayena tatkāryakṣaṇasahakāriṇā kulālena tadupādānopakṛtātmanā",
  "SA15arhebt2u:2694_1": "tatkāryakṣaṇasahakāriṇā mṛtpiṇḍena ca pratyekaṃ sakalameva mṛtsaṃsthānātmakaṃ kāryaṃ",
  "SA15arhebt2u:2694_2": "kriyata iti na kāraṇānekatve 'pyanekatvamasya /",
  "SA15arhebt2u:2695": "atraivopacayahetumāha- \"api ca\" ityādi /",
  "SA15arhebt2u:2696": "yat tad ghaṭagataṃ saṃsthānaṃ \"yadi tata\" mṛdo \"bhinnaṃ syāt\" tadā kulālaḥ pṛthageva kimiti na karoti? /",
  "SA15arhebt2u:2697": "nahi bhinnānāmāvaśyakamapṛthakkaraṇam,",
  "SA15arhebt2u:2698": "kulālaścānvayavyatirekābhyāṃ tasya saṃsthānasya guṇātmanaḥ kāraṇatayā gamyata iti \"sa pṛthagapi\" tat \"kuryāt\" /",
  "SA15arhebt2u:2699": "para āha- \"gunasyetyādi /",
  "SA15arhebt2u:2700": "\"dravyāśrayya'guṇavān saṃyogavibhāgeṣvakāraṇamanapekṣa\" iti guṇalakṣaṇāt sarvadā guṇo dravyaparatantraḥ,",
  "SA15arhebt2u:2701": "sa kathaṃ kadācit pṛthak kriyeta? /",
  "SA15arhebt2u:2702": "vaiśeṣika eva bauddhīyaṃ codyamāśaṅkayāha- \"tatsaṃsthāna\" ityādi /",
  "SA15arhebt2u:2703": "yadi svabhāvenaiva tasya guṇātmanaḥ saṃsthānasya \"kriyāvad guṇavad\" ityādivacanādādhārasvabhāvaṃ tat mṛddravyaṃ,",
  "SA15arhebt2u:2704": "saṃsthānaṃ vā tathāvidhaṃ kapālādheyātmakaṃ tadā kimiti kulālavyāpāramapekṣate? /",
  "SA15arhebt2u:2705": "svata eva kiṃ na bhavati?",
  "SA15arhebt2u:2706": "iti codakābhiprāyaḥ /",
  "SA15arhebt2u:2707": "evaṃ codyamāśaṅkaya vaiśeṣikaḥ parihāramāha- \"na,",
  "SA15arhebt2u:2708": "tataḥ\" ityādi /",
  "SA15arhebt2u:2709_0": "yat tat mṛddravyaṃ pṛthubudhnodarādyākāraṃ ca saṃsthānaṃ tayoryaḥ sambandha ādhārādheyalakṣaṇaḥ",
  "SA15arhebt2u:2709_1": "tatra yā \"yogyatā\" tāṃ \"dvayamapyetat kulālād\" yataḥ pratilabhate tasmāt \"kulālamapekṣate\"",
  "SA15arhebt2u:2709_2": "kulālānapekṣāyāṃ doṣamāha- \"anyathā\" yadi tayoḥ parasparasambandhayogyatāyāṃ kulālāpekṣā",
  "SA15arhebt2u:2709_3": "na syāt tadā svabhāvata eva mṛtpiṇḍasya tathavidhasaṃsthānasambandhayogyatvaṃ bhavet /",
  "SA15arhebt2u:2710": "tasmiṃśca sati vastuna eva tatsaṃsthānasambandhayogyatālakṣaṇā dharmatāstīti kulālasannidheḥ prāgapi saṃsthānaviśeṣeṇa sambandhaḥ syāditi vaiśeṣikīyaścodyaparihāraḥ /",
  "SA15arhebt2u:2711": "[Hbṭ_109]",
  "SA15arhebt2u:2712": "[31. dravyaguṇayorabhedasyopapādanam /]",
  "SA15arhebt2u:2713": "siddhāntavādyāha- \"evam\" ityādi /",
  "SA15arhebt2u:2714": "yadi parasparasambandhayogyatāyāṃ kulālamapekṣate \"evaṃ tarhi sā yogyatā mṛddravyasya kulālād bhavati iti\" āpannam /",
  "SA15arhebt2u:2715": "na ca \"anayoḥ\" mṛddravyayogyatayoḥ svabhāvasya \"bhedaḥ\" nānātvam /",
  "SA15arhebt2u:2716": "yadi hi syāt tadā yogyatāyāḥ dravyāt pṛthakkaraṇaṃ \"prāgvat prasajyeta\" /",
  "SA15arhebt2u:2717_0": "atha yogyatāyā api yogyapāratantryādapṛthaksiddhiṃ brūyāt tadā tasyā api vastudharmatayaiva",
  "SA15arhebt2u:2717_1": "prāgapi samāveśo mā bhūditi dravyeṇa saha sambandhayogyatāyā anya yogyatā kulālād bhavatītyeṣṭavyā /",
  "SA15arhebt2u:2718": "sāpi pṛthakkaraṇaprasaṅgā[t] dravyād bhinnasvabhāvā nopagantavyā /",
  "SA15arhebt2u:2719": "pṛthakkaraṇaprasaṅge vā punaḥ sa eva parihāraḥ tadīyaḥ,",
  "SA15arhebt2u:2720": "punastadevottaram,",
  "SA15arhebt2u:2721": "ityanavasthāprasaṅgādavaśyāmabhinnasvabhāvatā kapālātmakamṛddravyayogyatayorabhyupagantavyā /",
  "SA15arhebt2u:2722": "kimevaṃ sati siddhaṃ bhavati?",
  "SA15arhebt2u:2723": "ityata āha- \"asti tāvat\" ityādi /",
  "SA15arhebt2u:2724": "mṛtpiṇḍakulālabhyāṃ kapāladravyasya saṃyogaviśeṣasambandhayogyasyārambhāt yadaikasvabhāvatve 'pyekasyānekapratyayopādheyaviśeṣatā tadā siddhaḥ āsmākīnaḥ pakṣaḥ /",
  "SA15arhebt2u:2725": "tataśca kimasmākaṃ mṛtsaṃsthānayorekasvabhāvatvasādhanāya atinirbbandhanena? /",
  "SA15arhebt2u:2726": "yadi yogyatāmapyāśrityānekapratyayajanyatve 'pyekatvāt nānātvaprasaṅgābhāvaḥ sidhyati kāryasya,",
  "SA15arhebt2u:2727": "na kiñcid dravyagunavādanirākaraṇeneha prayojanam,",
  "SA15arhebt2u:2728": "anyatraiva tannirākaraṇasya kṛtatvādityabhiprāyaḥ /",
  "SA15arhebt2u:2729": "nirbandhagrahaṇena ca mṛtsaṃsthānayoraparasparātmatayā saṃsthānamṛtsvabhāvaviśeṣābhyāṃ tayorapratibhāsanaprasaṅgāt ityanayopapattyā sādhitamevānayorekatvam,",
  "SA15arhebt2u:2730": "yuktyantarāṇāṃ sambhave 'pi tadabhidhānalakṣaṇo nirbbandho na kriyate,",
  "SA15arhebt2u:2731": "prakṛtasiddheranyathāpi bhāvādityācaṣṭe /",
  "SA15arhebt2u:2732": "[32. sāmagrībhede kāryabhedasya kāraṇabhede 'pi ca kāryasyaikyasyopasaṃhāraḥ /]",
  "SA15arhebt2u:2733": "tadevaṃ sāmagrībhedāt sāmagryantarajanyebhyo bhedaḥ sahakāriṇāmanekatve 'pi ca kāryasyaikatvamaviruddhamiti pratipādya [Hbṭ_110] upasaṃharannāha- \"tena sahakāriṇa\" ityādi /",
  "SA15arhebt2u:2734": "yena- pratyayāntarapracaye tadvikalasāmagryāḥ sāmagryantaraṃ sampadyate,",
  "SA15arhebt2u:2735": "tacca pūrvasāmagrījanyād bhinnaṃ kāryāntarameva janayati ;",
  "SA15arhebt2u:2736_0": "ekasāmagrīvyapadeśaviṣayāṇāṃ ca sahakāriṇāmanekatve 'pyanekasyaikakriyavirodhābhāvāt",
  "SA15arhebt2u:2736_1": "tadanvayavyatirekānuvidhāyinaśca kāryasyaikasya darśanāt svabhāvata ekatvaṃ sādhitam-",
  "SA15arhebt2u:2736_2": "tena kāraṇena sahakaraṇaśīlā ekasāmagryantargatāḥ pratyayāḥ sāmagryantaraiḥ saha",
  "SA15arhebt2u:2736_3": "\"naikopayogaviṣayāḥ\" eka upayogasya viṣayo yeṣāṃ te na bhavanti,",
  "SA15arhebt2u:2737": "sāmagryantaraireva saha bhinnopayogaviṣayatvasya nyāyabalāt pratīteḥ /",
  "SA15arhebt2u:2738": "anena yat prāg vikalpitaṃ &#8216;",
  "SA15arhebt2u:2739": "yadi kāraṇaśabdena sāmagrī bhaṇyate tadā tadbhedādastyevātatsāmagrījanyebhyaḥ kāryasya bheda iuti kimucyate- na kāraṇabhedād bhedaḥ syāt';",
  "SA15arhebt2u:2740": "iti etadudā haraṇopadarśitaṃ nigamitam /",
  "SA15arhebt2u:2741": "atha kāraṇaśabdena sāmagrīvyapadeśaviṣayāḥ sahakāriṇa ucyante tadā tadbhedādanekatvalakṣaṇāt kāryasyānekatvalakṣaṇo bhedo neṣyata eva,",
  "SA15arhebt2u:2742": "anekasyaikakriyāvirodhābhāvāt,",
  "SA15arhebt2u:2743": "ekasyānekata utpattidarśanācceti mṛtsaṃsthānayorekātmakatopadarśitaṃ nigamayati- &#8216;",
  "SA15arhebt2u:2744": "kāryasvabhāvasya';",
  "SA15arhebt2u:2745": "mṛtsaṃsthānātmana &#8216;",
  "SA15arhebt2u:2746": "ekatve 'pi';",
  "SA15arhebt2u:2747": "nānātvābhāve 'pi &#8216;",
  "SA15arhebt2u:2748": "vastutaḥ';",
  "SA15arhebt2u:2749": "paramārthataḥ kalpanābuddhau mṛtsaṃsthānayorbhinnayoriva pratibhāsane 'pīti /",
  "SA15arhebt2u:2750_0": "evam udāharaṇe sāmagrībhedāt kāryāṇāṃ bhedo naikasāmagrīviṣayapratyayabhedādanekatvaṃ",
  "SA15arhebt2u:2750_1": "kāryasyeti pratipādya prakṛte cakṣurādau yojayannāha- \"yathā iho\" dāharaṇe \"kāraṇabhedaḥ\"",
  "SA15arhebt2u:2750_2": "sāmagrībhedaḥ kulālavikalamṛtpiṇḍatatsahitasūtrādhikasāmagrītritayalakṣaṇo &#8216;",
  "SA15arhebt2u:2751": "bhinneṣu';",
  "SA15arhebt2u:2752": "nānāsvabhāveṣu &#8216;",
  "SA15arhebt2u:2753": "viśeṣeṣu';",
  "SA15arhebt2u:2754": "iṣṭakādicakrāvibhaktaghaṭatadvibhaktaghaṭalakṣaṇeṣūpayogā \"nnaikakāryaḥ\" kintu bhinnakārya eva,",
  "SA15arhebt2u:2755": "\"tathā\" tenaiva prakāreṇa cakṣurādibhyo vijñānasyotpattau sāmagryantarāt sāmagrīlakṣaṇakāraṇabhedo 'nekakārya ityunneyaḥ /",
  "SA15arhebt2u:2756": "[Hbṭ_111]",
  "SA15arhebt2u:2757": "etadeva vibhajannāha- \"tathāhi\" ityādi /",
  "SA15arhebt2u:2758": "yā cakṣūrūparahitā samanantarapratyayākhyāvijñānalakṣaṇā pratyayāntarasāpekṣā sāmagrī,",
  "SA15arhebt2u:2759": "tato vijñānasya vikalpakasyetarasya vā tadupādeyatvena yā bodharūpatopalabdhā sā cakṣurvijñānasyāpi bhavati /",
  "SA15arhebt2u:2760": "\"tasyaiva\" cakṣurvijñānasya /",
  "SA15arhebt2u:2761": "kīdṛśasya? /",
  "SA15arhebt2u:2762_0": "\"upalambhātmanaḥ sato bhavataḥ\" jāyamānasya tadaiva tadekakāryapratiniyatasya cakṣurindriyasya",
  "SA15arhebt2u:2762_1": "sannidhānāt samanantarapratyayopādānopakṛtāt tato \"rūpagrahaṇapratiniyamo\" rūpākāratāpratiniyamaḥ,",
  "SA15arhebt2u:2763": "śabdādyākāravivekavata evaṃ (va)",
  "SA15arhebt2u:2764": "kāryasya cakṣuḥsahitasamanantarapratyayasāmagryāḥ janakatvād /",
  "SA15arhebt2u:2765_0": "\"viṣayād\" viṣayādhikāt samanantarapratyayādindriyācca \"tena\" viṣayeṇa \"tulyarūpatā\"",
  "SA15arhebt2u:2765_1": "na kevalaiva rūpapratibhāsitā bhrāntavijñānasyeveti viṣayendriyamanaskāralakṣaṇasāmagrīkāryamevaṃ pradarśitam /",
  "SA15arhebt2u:2766": "tadanyadekadvayajanyaṃ tu kāryaṃ svayambhūhyam /",
  "SA15arhebt2u:2767_0": "atrābhinnatve 'pi vastutaḥ \"kāryasya\" cakṣurvijñānalakṣaṇasya \"kāraṇānāṃ\" viṣāyendriyamanaskārāṇāṃ",
  "SA15arhebt2u:2767_1": "bhinnebhyaḥ svabhāvebhyaḥ kevalānāmeṣāṃ yaḥ svabhāvastato bhinnā evātajjanyebhyo",
  "SA15arhebt2u:2767_2": "vidhiśe (nyebhyo 'pi viśe)",
  "SA15arhebt2u:2768": "ṣā bodharūpatādilakṣaṇā \"bhavanti\" /",
  "SA15arhebt2u:2769": "atajjanyāpekṣayā caikātmakā api bahutvena nirdiṣṭāḥ /",
  "SA15arhebt2u:2770": "yata evam \"iti\" tasmāt na kāraṇabhede 'pi /",
  "SA15arhebt2u:2771": "yathaikasāmagryantargatapratyayabhede 'pyabhedo naivaṃ sāmagrīlakṣaṇakāraṇabhede 'pyabhedaḥ sāmagryantarajanyebhyaḥ \"kāryaviśeṣasya\" viśiṣṭasya kāryasyeti /",
  "SA15arhebt2u:2772": "tena yaducyate- &#8216;",
  "SA15arhebt2u:2773": "yadi sahakāriṇāṃ bhede 'pyabhinnaṃ kāryaṃ bhavati sāmagrībhede 'pyabhinnamastu,",
  "SA15arhebt2u:2774": "atha sāmagrībhedād bhinnaṃ bhavati sahakāribhedādapi kimiti bhinnaṃ na bhavati viśeṣābhāvāt?",
  "SA15arhebt2u:2775": "'; iti tadapāstaṃ bhavati /",
  "SA15arhebt2u:2776": "tathā hi- parasparopasarpaṇādyāśrayāt pratyayaviśeṣādekakāryoddeśenetaretarasantānopakārācca sahakāriṇāṃ pratiniyataśaktināmudayādekaṃ kāryaṃ samājāyate /",
  "SA15arhebt2u:2777": "sāmagryantarasya [Hbṭ_112] tu kāryāntaraprabhavaśaktinibandhanebhyo hetvantarebhyaḥ svabhāvabhedavato bhāvād bhinnakāryaprasūtiriti kuto viśeṣābhāvaḥ? /",
  "SA15arhebt2u:2778": "[33. janakatvamevādhāratvaṃ na tu sthāpakatvam /]",
  "SA15arhebt2u:2779": "nanu ca sarvaṃ kāryaṃ sādhāraṃ yathā upādāyarūpam /",
  "SA15arhebt2u:2780": "taddhi bhūtebhyo jāyamānaṃ tānyevāśrayata iti bhavadbhiriṣyate /",
  "SA15arhebt2u:2781": "tathānyadapi vijñānādikaṃ kāryam /",
  "SA15arhebt2u:2782": "ato 'nenāpi kiñcit kāraṇamāśrayaṇīyam /",
  "SA15arhebt2u:2783": "tasya ca kāraṇasya pūrvaṃ janakatvaṃ paścāt kāryaṃ pratyādhārabhāva eva,",
  "SA15arhebt2u:2784": "na jananam,",
  "SA15arhebt2u:2785": "tatastatsvabhāvasya jananādityanekāntaḥ tadavastha evetyata āha- \"ta evaite\" ye 'nantaramuktāḥ \"kāraṇaśaktibhedāḥ\" kāraṇānāṃ śaktiviśeṣāḥ /",
  "SA15arhebt2u:2786_0": "kīdṛśāḥ? \"yathāsvaṃ\" yeṣāṃ kāraṇaśaktibhedānāṃ sahakārilakṣaṇānāṃ yadātmīyaṃ sāmagryantarajanyāt",
  "SA15arhebt2u:2786_1": "prativiśiṣṭaṃ kāryaṃ tasya janane 'vyavadheyā vyavadhātuṃ pratibandhumaśakyā śaktiryeṣāṃ",
  "SA15arhebt2u:2786_2": "tadbhāvastayā \" avyavadheyaśaktitayā\" avaśyaṃ kāryakāriśaktitayā \"pratyupasthitāḥ\"",
  "SA15arhebt2u:2786_3": "udyuktāḥ santaḥ \"sāmagrīkāryasya\" ekapratyayajanitasya kasyacidabhāvāt sarvaṃ sāmagryā",
  "SA15arhebt2u:2786_4": "eva kāryamiti kṛtvā sāmagrīkāryasya svabhāvasthityāśraya ityucyante /",
  "SA15arhebt2u:2787": "kasmāt punaravyavadheyaśaktitā?",
  "SA15arhebt2u:2788": "\"kṣaṇikatvāt\" /",
  "SA15arhebt2u:2789": "nahi kṣaṇikasya śaktiḥ pratibanddhuṃ śakyate,",
  "SA15arhebt2u:2790": "svabhāvāntarotpādane yāvatpratibandhako vyāpriyate tāvat kṣaṇikasya svakāryaṃ kṛtvaiva nirodhāt /",
  "SA15arhebt2u:2791": "kathaṃ punarasamānakālaṃ kāraṇamādhāro yujyate?",
  "SA15arhebt2u:2792": ", ityata āha- \"tathā hi\" ityādi /",
  "SA15arhebt2u:2793_0": "yasmāt \"tat\" vijñānalakṣaṇa kāryaṃ \"tebhyaḥ\" cakṣurādibhya \"samastabhyo\" bodharūpatayā",
  "SA15arhebt2u:2793_1": "tadanyasmāt tadajanyāt \"prativiśiṣṭasvabhāvamekaṃ\" khaṇḍaśaḥ kāryasyānutpādādekaikasmāt",
  "SA15arhebt2u:2793_2": "sakalasyaiva bhāvādekaṃ jātam,",
  "SA15arhebt2u:2794": "tasmāt te ādhārā ucyante /",
  "SA15arhebt2u:2795": "nahi janakādanya evopakārakaḥ /",
  "SA15arhebt2u:2796": "na cānupakāraka ādhāraḥ,",
  "SA15arhebt2u:2797": "[Hbṭ_113] atiprasaṅgāt /",
  "SA15arhebt2u:2798": "tato bhinnakālasyādhārabhāvo na virudhyate /",
  "SA15arhebt2u:2799": "yadapi bhūtānāmupādāyarūpaṃ pratyāśrayatvamucyate tadapi svadeśasyāsya janakatvameveti na kiñcit prāgjanakaṃ bhūtvā paścāt sthāpakatāmupaiti,",
  "SA15arhebt2u:2800": "yato 'nekāntaḥ syāditi /",
  "SA15arhebt2u:2801": "[34. atiśayotpādanaṃ na sahakāritvaṃ kintu ekārthakāritvam /]",
  "SA15arhebt2u:2802": "punaranyathā tatsvabhāvasya jananādityanekāntodbhāvanaṃ parasyāśaṅkyāha- \"apratirodhaśaktikeṣu\" avidyamānaḥ pratirodhaḥpratibandho yasyāḥ śakteḥ sā yeṣām /",
  "SA15arhebt2u:2803": "apratirodhaśaktikatvaṃ cānantarakāryatvāt /",
  "SA15arhebt2u:2804": "ye hyutpannāḥ kālakṣepeṇa kāryaṃ kurvanti teṣāṃ syādapi śaktipratibandho,",
  "SA15arhebt2u:2805": "na tu ya udayānantarameva kāryaṃ kurvanti /",
  "SA15arhebt2u:2806": "anena kṣaṇakṣayiṇāmupaghātakābhāvamāha /",
  "SA15arhebt2u:2807": "anugrāhakavirahamapyāha- \"anādheyaviśeṣeṣu\" /",
  "SA15arhebt2u:2808": "taccānādheyaviśeṣatvaṃ \"kṣaṇikeṣu\" ityanenāha /",
  "SA15arhebt2u:2809": "nahi kṣanikānāṃ viśeṣa ādhātuṃ śakyate,",
  "SA15arhebt2u:2810": "viśeṣādhāyakena tatsahabhāvinā tadanantaraṃ tadutpādanāt /",
  "SA15arhebt2u:2811": "tadā ca tasya nirodhāt /",
  "SA15arhebt2u:2812": "teṣvevaṃvidheṣu \"pratyayeṣu parasparaṃ kaḥ sahakārārthaḥ\" yena sahakāriṇa ucyante? /",
  "SA15arhebt2u:2813": "nanvanādheyaviśeṣatvenaiva sahakāritvābhāvaḥ pratipādita iti kimarthamidamapratirodhaśaktikeṣviti? /",
  "SA15arhebt2u:2814": "nahi śaktipratirodhakaḥ sahakāri bhaṇyate /",
  "SA15arhebt2u:2815": "satyam /",
  "SA15arhebt2u:2816": "sarvathā tu tatrākiñcitkaratvajñāpanārthametaduktam /",
  "SA15arhebt2u:2817": "śaktipratibandhakāpanayanena copakāritvakalpanāṃ sahakāriṇāṃ nirasyati /",
  "SA15arhebt2u:2818": "tasmādatiśayādhāyinaḥ sahakāriṇo 'sambhavāt kṣaṇikānāṃ svahetumātrapratibaddhameva janakatvam /",
  "SA15arhebt2u:2819": "taccaivaṃvidhaṃ sarvadāsti /",
  "SA15arhebt2u:2820": "na ca kevalā janayantīti tatsvabhāvasya jananādityanekānta eveti manyate /",
  "SA15arhebt2u:2821": "etat pariharati- \"na vai\" naiva atiśayotpādanaṃ sahakriyā yatastadabhāvāt sahakāriṇo na syuḥ /",
  "SA15arhebt2u:2822": "kva punaratiśayotpādanaṃ sahakriyā pratyayānāṃ na bhavati? /",
  "SA15arhebt2u:2823": "\"sarvatra\" /",
  "SA15arhebt2u:2824": "nahi kvacidapi sahabhāvināmatiśyotpādanalakṣaṇā sahakriyā sambhavati /",
  "SA15arhebt2u:2825": "[Hbṭ_114] kā tarhi sahakriyā?",
  "SA15arhebt2u:2826": "ityāha- \"ekārthakaraṇam\" ekakāryaniṣpādanaṃ yad \"bahūnām\" /",
  "SA15arhebt2u:2827": "\"apiḥ\" sambhāvanāyām /",
  "SA15arhebt2u:2828": "nyāyabalādevaṃvidhāmeva sarvatra sahakriyāṃ sambhāvayāmaḥ, nānyamiti /",
  "SA15arhebt2u:2829": "atrodāharaṇam- \"yathā antyasya\" anantarāṅkurādikāryasya \"kāraṇakalāpasya\" pratyayasāmagryā iti /",
  "SA15arhebt2u:2830": "[35. ekakāryakāritvameva mukhyaṃ sahakāritvamitarattu gauṇam /]",
  "SA15arhebt2u:2831": "syādetat- aupacārikametat sahakāritvam,",
  "SA15arhebt2u:2832": "atiśayotpādanameva tu mukhyam ityat āha- \"tadeva\" ekakāryakaraṇalakṣaṇaṃ \"mukhyaṃ sahakāritvam\" nātiśayotpādanalakṣaṇam,",
  "SA15arhebt2u:2833": "tasyaiva gauṇatvāt /",
  "SA15arhebt2u:2834": "etaccottaratra vakṣyate /",
  "SA15arhebt2u:2835": "kuta etat? ityāha- \"tasyaiva antyasya\" vivakṣitakāryaṃ prati \"kāraṇatvāt\" /",
  "SA15arhebt2u:2836": "kāraṇasya ca sahakārivyapadeśaḥ nākāraṇasya /",
  "SA15arhebt2u:2837": "yataḥ saha- yugapat kurvantaḥ sahakāriṇa ucyante,",
  "SA15arhebt2u:2838": "antyaśca kāraṇakalāpa evaṃvidha iti /",
  "SA15arhebt2u:2839": "yathā cāntyasyaikārthakaraṇaṃ sahakāritvam evaṃ pūrvasyāpi kāraṇakalāpasyottarottaraviśiṣṭakṣaṇāntarārambhiṇa ityavaseyam,",
  "SA15arhebt2u:2840": "antyasyodāharaṇatayā nirddeśāt /",
  "SA15arhebt2u:2841": "tasmāt sarvaṃ kāryamaṅkurādikaṃ viśeṣalakṣaṇaṃ vānekapratyayajanyamiti /",
  "SA15arhebt2u:2842": "sarvatraikārthakriyaiva copacīyamānāpacīyamānakāryakāriṇaḥ kāraṇakalāpasya sahakāritvam,",
  "SA15arhebt2u:2843": "na viśeṣotpādanamiti /",
  "SA15arhebt2u:2844": "syādetat- ekārthakaraṇamapi tatra sahakāritvamastu atiśayotpādanalakṣaṇamapītyata āha- \"tatra ca\" kṣaṇe 'ntye \"viśeṣasya kartumaśakyatvāt\" nātiśayotpādanamapi sahakāritvam /",
  "SA15arhebt2u:2845": "kuto viśeṣasya kartumaśakyatvam?",
  "SA15arhebt2u:2846": "ityata āha- \"ekasya\" anaṃśasya \"svabhāvasyāvivekāt /",
  "SA15arhebt2u:2847": "na hi tatra &#8216;ayamanāhitātiśayo bhāgaḥ svahetubhyo jātaḥ,",
  "SA15arhebt2u:2848": "ayaṃ tu sahakāribhirāhitātiśayaḥ';",
  "SA15arhebt2u:2849": "iti viveko 'sti /",
  "SA15arhebt2u:2850": "yadi nāmavivekaḥ,",
  "SA15arhebt2u:2851": "viśeṣastu kimiti na kriyate?",
  "SA15arhebt2u:2852": "ityata āha- \"svabhāvāntarotpattilakṣaṇatvād viśeṣotpatteḥ\",",
  "SA15arhebt2u:2853": "nirbhāge ca kutaḥ svabhāvāntarasya vyavasthā? /",
  "SA15arhebt2u:2854": "syānmatam- bhinnasvabhāva evāntyasya viśeṣo 'stu ityata āha- \"bhavāntara\"- ityādi /",
  "SA15arhebt2u:2855": "yadi bhāvāntaralakṣaṇo viśeṣo [Hbṭ_115] bhavet tadā tasyāntyatvameva hīyeta /",
  "SA15arhebt2u:2856": "hīyenāṃ (hīyatāṃ)",
  "SA15arhebt2u:2857": "ko doṣaḥ? iti cet;",
  "SA15arhebt2u:2858": "\"tataśca\" anantyatvāt \"na sākṣāt kāraṇaṃ syāt\" /",
  "SA15arhebt2u:2859": "yata evaṃ \"tasmānna kāraṇasya\" mukhyasya \"sahakāribhyaḥ\" sakāśād \"viśeṣasyotpattiḥ\" ityekārthakriyaiva sahakāritvamiti /",
  "SA15arhebt2u:2860": "nanvasatyāṃ sahakāribhyo viśeṣotpattau kāryajanane sāmarthyameṣāṃ na yujyata ityata āha- \"te samarthāḥ\" ityādi /",
  "SA15arhebt2u:2861": "yadi hi te svabhāvenāsamarthā utpadyeran tadaiṣāṃ sahakāribhyaḥ sāmarthyotpattirabhyupagamyeta /",
  "SA15arhebt2u:2862": "yāvatā \"te 'ntyāḥ svabhāvenaiva samarthāḥ pratyayāḥ sahitā jāyante\" kṣaṇamātravilambino /",
  "SA15arhebt2u:2863": "\"yeṣā\"mekakṣaṇaniyatatvāt tataḥ \"prākpaścātpṛthaktvabhāvo nāsti /",
  "SA15arhebt2u:2864": "yebhyaścānantarameva kāryamutpadyate\" na kālāntareṇa \"tatra\" teṣvevaṃvidheṣu \"ekārthakriyaiva sahakāritvam\" nātiśayotpādanalakṣaṇam /",
  "SA15arhebt2u:2865": "svabhāvataḥ sāmarthyasya bhāvavirodhāt,",
  "SA15arhebt2u:2866": "parasparataścānabhyupagamāt samarthasya janmaivāyuktamiti manvānaḥ paraḥ āha- \"samarthaḥ kutaḥ\" ityādi /",
  "SA15arhebt2u:2867": "siddhāntavādyāha- \"svakāraṇebhyaḥ\" iti /",
  "SA15arhebt2u:2868": "paramatāpekṣayā tu svabhāvata ityuktam /",
  "SA15arhebt2u:2869": "paro hyatyantasya (hyutpannasya)",
  "SA15arhebt2u:2870": "kāraṇasya sahakāribhyaḥ sāmarthyamicchatīti tanniṣedhaparaṃ svabhāvata iti vacanam /",
  "SA15arhebt2u:2871": "na tu svabhāvataḥ kiñcijjāyate,",
  "SA15arhebt2u:2872": "tasyāhetukatvaprasaṅgāt /",
  "SA15arhebt2u:2873": "[36. kṣaṇikeṣvekārthakriyāniyamasya vyavasthāpanam /]",
  "SA15arhebt2u:2874": "ekārthakriyāniyama eva kṣaṇikānāmayuktaḥ,",
  "SA15arhebt2u:2875": "kevalānāmapyaṃtyakṣaṇasarūpāṇāṃ darśanāt /",
  "SA15arhebt2u:2876": "tathāhi- &#8216;idamevaṃrūpaṃ naiva ca';",
  "SA15arhebt2u:2877": "iti darśanādarśanābhyāṃ vibhajyate /",
  "SA15arhebt2u:2878": "tatra yādṛśaḥ kṣityādayastadanyapratyayasannidhāvupalabhyante tādṛśā eva kevalā api /",
  "SA15arhebt2u:2879": "tatastadanyasahitā iva kevalā api samarthamaṅkurajanane svaṃ svaṃ kṣaṇāntaramārabheran /",
  "SA15arhebt2u:2880": "tataḥ kevalasyāpyaṅkurādijananasvābhāvyādajananācca &#8216;",
  "SA15arhebt2u:2881_0": "tatsvabhāvasya jananāt'ityanekānta eveti manyamānaḥ para [Hbṭ_116] āha- \"tāni\" svakāraṇāni",
  "SA15arhebt2u:2881_1": "kṣitibījādīni \"enaṃ\" samartham \"aparasya\" anyasya pratyayasya \"sannidhāna eva kiṃ\" kasmāt \"janayanti\"?",
  "SA15arhebt2u:2882": "na kevalāni?",
  "SA15arhebt2u:2883": ", sahitānāmeva sarvadā sambhavāt iti cet āha- \"kadācit\" kasmiṃścit kāle \"anyathāpi\" kevalā api \"syuḥ\" bhaveyuḥ /",
  "SA15arhebt2u:2884": "tathā hi- dṛśyanta evādhyātmikabāhyāḥ kvacit kārye yādṛśā yatsahitāḥ tādṛśā eva tadrahitā apīti /",
  "SA15arhebt2u:2885": "janayantu kevalā api sambhavantaḥ samartham, ko doṣaḥ?",
  "SA15arhebt2u:2886_0": "iti cedāha- \"tataśca\" kevalānāmapi samarthajanakānāṃ sambhavāt \"eko 'pi\" na kevalamanekaḥ",
  "SA15arhebt2u:2886_1": "\"kvaci\" ddeśādau samarthaḥ utpannaḥ kṣitibījādoiraṅkurādikāryaṃ \"janayet\" yadi tatsvabhāvasyāvaśyaṃ janakatvam /",
  "SA15arhebt2u:2887": "na ca kevalo janayati tatsvabhāvasambhave 'pi tato 'nekāntaḥ iti paraḥ /",
  "SA15arhebt2u:2888": "etat pariharannāha- \"aparāpara- \" ityādi /",
  "SA15arhebt2u:2889_0": "aparaiścāparaiśca kuśūlatadapanetṛpuruṣaprayatnapiṭakādiprakṣepakṣetranayanaprakiraṇādibhiḥ",
  "SA15arhebt2u:2889_1": "\"pratyayai\"ryo \"yogaḥ\" tena kāraṇena \"pratikṣaṇaṃ bhinnaśaktayo\" na kadācit pūrvāparakālabhāvina",
  "SA15arhebt2u:2889_2": "ekaśaktayaḥ aparāparapratyayayogalakṣaṇahetubhede 'pyabhinnaśaktitāyāmahetukatvaprasaṅgāt /",
  "SA15arhebt2u:2890": "anyatrāpi ca śāliyavabījādau śaktibhedasya hetubhedanibandhanatvāt /",
  "SA15arhebt2u:2891_0": "\"saṃskārāḥ\" sametya sambhūya ca pratyayaiḥ kriyamāṇāḥ \"santanvantaḥ\" santānena bhavanto",
  "SA15arhebt2u:2891_1": "\"yadyapi kutaścit sāmyād\" varṇena saṃsthānena anyena vā kenacitprakāreṇa sādṛśyādekākaraparāmarśapratyayajananalakṣaṇāt",
  "SA15arhebt2u:2891_2": "samānaṃ rūpameṣāmiti \"sarūpāḥ\" sadṛśāḥ \"pratīyante\" pratyabhijñāyante \"tathāpi\" kṛtrimākṛtrimāṇāmiva",
  "SA15arhebt2u:2891_3": "maṇimuktādīnāmaparāparapratyayogalakṣaṇasāmagrībhedād \"bhinna eva\" visadṛśa eva na",
  "SA15arhebt2u:2891_4": "pratyabhijñānavaśādabhinnaḥ tulyarūpa \"eṣāṃ\" bījādīnāṃ \"svabhāvaḥ\" yata evaṃ \"tena\"",
  "SA15arhebt2u:2891_5": "bhinnasvabhāvatvena bhinnaśaktitayā vāparāparasāmagrījanyatvena kṣaṇānāṃ siddhyā",
  "SA15arhebt2u:2891_6": "\"kiñcideva\" kṣitibījādikaṃ \"kasyaci\"deva kāryasyāṅkurādestajjananasamarthasya [Hbṭ_117] vā \"kāraṇam\" /",
  "SA15arhebt2u:2892": "na sarvaṃ sarvasya /",
  "SA15arhebt2u:2893_0": "tathā ca vyagrāṇāṃ kṣitibījādīnāmaṅkurajananasvabhāvatā samarthakṣaṇajānanasvabhāvatā",
  "SA15arhebt2u:2893_1": "vā nāstyeveti tatsvabhāvasya jananādajanakasya cātatsvabhāvatvādityatra nānekāntaḥ",
  "SA15arhebt2u:2893_2": "yato yo yatsvabhāvaḥ sa svahetorevotpadyamānaḥ tādṛśo bhavati na punastadbhāve hetvantaramapekṣata",
  "SA15arhebt2u:2893_3": "ityatrānekāntaḥ syāditi /",
  "SA15arhebt2u:2894": "pratyabhijñānasya ca sarūpatāviṣayasya sāmagrībhedādanumitabhinnaśaktisvabhāvatvena bādhyamānatayā prāmāṇyābhāvāt na tataḥ sarūpatāsiddhiḥ kṣaṇakṣayiṇāmiti /",
  "SA15arhebt2u:2895": "pūrvaṃ ca &#8216;ata evāna(eva ta)",
  "SA15arhebt2u:2896": "yoravasthayorvastubhedo niśceyaḥ ityādinā ekatvaviṣayaṃ pratyabhijñānaṃ nirastam /",
  "SA15arhebt2u:2897": "adhunā tu tulyasvabhāvatāviṣayamiti bhedaḥ /",
  "SA15arhebt2u:2898": "etadapi tatra &#8216;",
  "SA15arhebt2u:2899": "aparāparotpatteḥ';",
  "SA15arhebt2u:2900": "ityanenoktameva /",
  "SA15arhebt2u:2901": "vipañcanārthaṃ tu punaḥ iha upanyastam /",
  "SA15arhebt2u:2902": "[37. kṣaṇikeṣu hetuphalabhāvavyavasthāyāḥ kathanam /]",
  "SA15arhebt2u:2903": "kiñcideva kasyacit kāraṇam ityuktam tatra kiṃ kasya kāraṇamiti śakyaparicchedamapyādhyātmikeṣu tāvad darśayannāha- \"tatra\" ityādi /",
  "SA15arhebt2u:2904": "\"tatra\" teṣu pratikṣaṇaṃ śaktisvabhāveṣu kṣaṇikeṣu bhāveṣu /",
  "SA15arhebt2u:2905": "vyavadhānaṃ- vyavadhīyate yana,",
  "SA15arhebt2u:2906": "tadādiryeṣāṃ atidūrātyāsannatvādīnāṃ te 'vidyamānā yasmin deśe so 'vyavadhānādiḥ deśo yasya so 'vyavadhānādideśaḥ,",
  "SA15arhebt2u:2907": "rūpamindriyaṃ cādī yasya manaskārādeḥ sa rūpendriyādiḥ sa cāsau karaṇakalāpaśca sāmagrīlakṣaṇastathoktaḥ,",
  "SA15arhebt2u:2908": "avyavadhānādideśaścāsau rūpendriyadikāraṇakalāpaśca sa\"vijñānajanane samartho hetuḥ\" nānyaḥ,",
  "SA15arhebt2u:2909": "tadbhāva eva tasya bhāvāt,",
  "SA15arhebt2u:2910": "anyabhāve 'pi cābhāvāt,",
  "SA15arhebt2u:2911": "etanmātranibandhanatvācca samarthāsamarthavyavasthāyāḥ /",
  "SA15arhebt2u:2912": "\"yasteṣā\" mindriyādīnāṃ \"parasparopasarpaṇasya\" anyonyaḍhaukanasya /",
  "SA15arhebt2u:2913_0": "\"ādi\" grahaṇād vyavadhānāpanayanā....................................................................................................................",
  "SA15arhebt2u:2913_1": "[sā]magryadhīnatvenāsaṃvāditi /",
  "SA15arhebt2u:2914": "[Hbṭ_118]",
  "SA15arhebt2u:2915": "imamevaṃvidhaṃ hetuphalabhāvapratiniyamaṃ niravadyamādhyātmikeṣu darśitam anyatrāpyatidiśannāha- \"anena nyāyena\" ityādi /",
  "SA15arhebt2u:2916": "yo 'yamanantaraṃ hetuphalabhāvapratiniyame nyāya uktaḥ so 'nyatrāpi \"sarvatra\" draṣṭavyaḥ /",
  "SA15arhebt2u:2917": "sarvatreti vacanāt akṣaṇikeṣvapi pratītirmā bhūt ityāha- \"pratikṣaṇam\" ityādi /",
  "SA15arhebt2u:2918": "yāḥ kṣaṇe kṣaṇe 'nyāścānyāśca svabhāvabhedānvayinyaḥ śaktayo bhavanti tatrāyamekārthakriyāpratiniyamaḥ sahakāriṇāṃ draṣṭavyaḥ /",
  "SA15arhebt2u:2919": "na tu ye sthiraikasvabhāvā bhāvāḥ paraiḥ kalpyante teṣvapi /",
  "SA15arhebt2u:2920": "sthairyaṃ santānāśrayeṇāpi vyapadiśyetetyekagrahaṇam /",
  "SA15arhebt2u:2921": "kṣaṇe 'pyekatvamastīti sthiragrahaṇam /",
  "SA15arhebt2u:2922": "[38. akṣaṇike ekārthakriyākāritvasyābhāvaḥ /]",
  "SA15arhebt2u:2923": "kasmāt punaḥ sthiraikasvabhāveṣu neṣyate?",
  "SA15arhebt2u:2924": "ityāha- \"svabhāva- \" ityādi /",
  "SA15arhebt2u:2925": "kāmaṃ bhāvaḥ svayaṃ na bhavet /",
  "SA15arhebt2u:2926": "na tu svata eva svabhāvasyānyathātvaṃ sambhavati /",
  "SA15arhebt2u:2927": "tataśca sthiraḥ padārtho yadi kāryotpādanasamarthasvabhāvaḥ tato 'syākriyā nopapadyate iti sarvadaiva kuryāt /",
  "SA15arhebt2u:2928": "athāsamarthasvabhāvaḥ /",
  "SA15arhebt2u:2929": "tadāpi kriyānupapannā,",
  "SA15arhebt2u:2930": "sarvadaiva na kuryāditi bhāvaḥ /",
  "SA15arhebt2u:2931": "yattu kadācit karoti kadācinna ityetanna labhyate /",
  "SA15arhebt2u:2932_0": "tataścākṣaṇikānāṃ tatkāryakriyāsamarthasvabhāvatve sahitāsahitāvasthayorekarūpatvāt",
  "SA15arhebt2u:2932_1": "kevalānāmapi tatkāryakriyāprasaṅgena kuta ekārthakriyāpratiniyamalakṣaṇaṃ sahakāritvaṃ sambhavet? /",
  "SA15arhebt2u:2933": "atra para āha- \"anyasahitaḥ\" ityādi /",
  "SA15arhebt2u:2934": "yadyapi kevalasyapyakṣaṇikasya samarthaḥ svabhāvaḥ tathāpi anyasahitaḥ karoti na kevalaḥ /",
  "SA15arhebt2u:2935": "ayamapi hyasya svabhāvaḥ yad- &#8216;",
  "SA15arhebt2u:2936": "anyasahitena svakāryaṃ kartavyam na samarthasvabhāvenāpi satā kevalena'; iti /",
  "SA15arhebt2u:2937": "siddhāntavādyāha- \"kiṃ kevalasya\" ityādi /",
  "SA15arhebt2u:2938": "anyasahitenaiva svakāryaṃ kartavyaṃ na kevalena ityetat kevalasyāsamarthasvabhāvatve yujyate nānyatheti manyamānasya praśnaḥ /",
  "SA15arhebt2u:2939": "parastvanavagatābhiprāya āha- \"samartha\" iti /",
  "SA15arhebt2u:2940": "kevalasyāpyakṣaṇikasya samartha eva svabhāvaḥ [Hbṭ_119] anyathāsyākṣaṇikataiva hīyeteti /",
  "SA15arhebt2u:2941": "siddhāntavādyāha- \"kinna karoti\" iti /",
  "SA15arhebt2u:2942": "nahi samarthasyākriyā,",
  "SA15arhebt2u:2943": "sahitasyāvasthāyāmiva yujyata iti sahitasyaiva kriyāmicchatā kevalasyāsamarthasvabhāvataivopagantavyā /",
  "SA15arhebt2u:2944": "atha matam- kevalasya yadi śiraśchidyate tathāpi na karotītyata āha \"akurvan\" ityādi /",
  "SA15arhebt2u:2945": "kāryānumeyaṃ hi sāmarthyaṃ na ca kevalasya kadācidapi kāryakriyāstīti kathaṃ sāmarthyaṃ kalpyate? /",
  "SA15arhebt2u:2946": "nāyaṃ niyamaḥ yat samarthasvabhāvenāvaśyameva kāryaṃ kartavyam,",
  "SA15arhebt2u:2947": "anyathāpi darśanāt iti manyamāna aha paraḥ- \"kuvindādayaḥ\" ityādi /",
  "SA15arhebt2u:2948": "siddhāntavādyapahasannāha \"krīḍanaśīlaḥ\" ityādi /",
  "SA15arhebt2u:2949": "devānāṃpriyaḥ ṛjuḥ mūrkho va sukhasaṃvarddhitatvāt ramaṇasvabhāvaḥ,",
  "SA15arhebt2u:2950": "krīḍanaṃ bāladharmaḥ,",
  "SA15arhebt2u:2951": "tatsādharmyeṇa prajñāvaikalyaṃ darśayati,",
  "SA15arhebt2u:2952": "sukhaidhitatvena śāstreṣvanabhiyogam /",
  "SA15arhebt2u:2953": "yo hyanabhiyukto durbuddhiśca sa \"kṛtamapi\" vastu vismaraṇaprakṛtitvāt punaḥ punaḥ \"kārayatīti\" punaḥ pratividhāpayati /",
  "SA15arhebt2u:2954": "kva punaretat prativihitam?",
  "SA15arhebt2u:2955": "ityāha- \"tathāhi\"- ityādi /",
  "SA15arhebt2u:2956": "&#8216;bījādivadanekāntaḥ';",
  "SA15arhebt2u:2957": "ityanena prastāvena nirlloṭhitamevaitat /",
  "SA15arhebt2u:2958_0": "tadevamakṣaṇikasya samarthasvabhāvatve sahitasyaiva kāryakriyāsvabhāvatvavirodhāt",
  "SA15arhebt2u:2958_1": "kevalasyākriyānupapanneti pratipādyopasaṃharannāha- \"tasmāt tatsvabhāvasya\" kāryakriyāsamarthasya",
  "SA15arhebt2u:2958_2": "\"anyathātvāsambhā(mbha)",
  "SA15arhebt2u:2959": "vāt\" kadācidasamarthatvābhāvāt \"taddharmaṇaḥ\" kāryakriyādharmaṇaḥ tathābhāvaḥ kāryakriyā \"antyāvasthāvat\" sahitāvasthāyāmiva \"anivāryaḥ /",
  "SA15arhebt2u:2960": "[39. mīmāṃsakasaṃmatasya bhāvasvabhāvarūpasāmarthyasya nirāsaḥ /]",
  "SA15arhebt2u:2961": "syānmatam- kevalo 'yamakṣaṇiko 'samartha eva /",
  "SA15arhebt2u:2962": "tataḥ kevalo na karoti,",
  "SA15arhebt2u:2963": "sahitāvasthāyāṃ tvasya sāmarthyaṃ sahakāribhyo jāyate /",
  "SA15arhebt2u:2964_0": "tataḥ sahita eva karotītyata āha- \"antyāvasthāyāṃ sāmarthyotpattau\" kīdṛśasya \"prāgasamarthasya\"",
  "SA15arhebt2u:2964_1": "sataḥ \"tasya sāmarthyasya\" yasya tadupajāyate \"tatsvabhāvatve\" mīmāṃsakādibhiriṣyamāṇe /",
  "SA15arhebt2u:2965": "[Hbṭ_120] nahi teṣāṃ samarthasya sāmarthyasya ca svabhāvabhedo 'bhimataḥ /",
  "SA15arhebt2u:2966": "kathañcit tadbhede 'pi tatsvabhāvatayaiva pratīyamānatvāditi te manyante /",
  "SA15arhebt2u:2967": "\"apūrvotpattireva sā\" apūrvasyaiva vastunaḥ sā utpattiryā tatsvabhāvasya sāmarthyasya /",
  "SA15arhebt2u:2968": "nahyekasvabhāvatve sāmarthyamevāpūrvamupajātaṃ na samarthaḥ iti yuktam,",
  "SA15arhebt2u:2969": "tayoḥ svabhāvabhedaprasaṅgāt,",
  "SA15arhebt2u:2970": "viruddhadharmādhyāsasya bhedalakṣaṇatvāt /",
  "SA15arhebt2u:2971": "nanu pratīyamāne eva sāmarthyatadvatorutpattyanutpattī ekasvabhāvatā ca kathaṃ ninhotuṃ śakyate? iti cet /",
  "SA15arhebt2u:2972": "na /",
  "SA15arhebt2u:2973": "apramāṇena pratīteḥ,",
  "SA15arhebt2u:2974": "anyathā pratītyanusāriṇā bhavatā dvicandrādayo 'pi na ninhotavyāḥ /",
  "SA15arhebt2u:2975": "bādhakapramāṇasambhavāt te 'panhūyanta iti cet /",
  "SA15arhebt2u:2976": "ihāpi vastuna ekasvabhāvasyotpattyanutpattī parasparaviruddhe bādhike kiṃ neṣyete? /",
  "SA15arhebt2u:2977": "vyavasthitasyaiva vajropalāderddharmiṇaḥ tatsvabhāvaṃ sāmarthyamutpannamiti ca purvāparakālayorapratibhāsamānavivekaḥ kathaṃ pratīyāt? /",
  "SA15arhebt2u:2978": "vijñānādikāryasyānutpattiyaugapadyodayaprasaṅgāt cakṣurādisānnidhye prāgasat tat sāmarthyamutpannaṃ kramavacceti niścaya iti cet /",
  "SA15arhebt2u:2979_0": "yadyevamekākāratayā pūrvāparakālayoradhikṛtaṃ pratyabhijñānamupajāyamānamapūrvasāmarthyapratibhāsaviviktopalādigrāhyapyanumānādarthāpattito",
  "SA15arhebt2u:2979_1": "vā bādhāmanubhavanna pramāṇamityupagataṃ syāt /",
  "SA15arhebt2u:2980_0": "tathā, utpattnutpattyorekasvabhāvatāyāṃ virodhāt samarthasyaivāpūrvasyotpattiḥ sadṛśāparabhavagrahakṛtaścārvāgdarśanānāmekatvavibhramo",
  "SA15arhebt2u:2980_1": "lūnapunarjjāteṣviva keśanakhādiṣviti kiṃ neṣyate? /",
  "SA15arhebt2u:2981": "[40. naiyāyikābhimatasya bhāvāsvabhāvarūpasāmarthyasya nirāsaḥ]",
  "SA15arhebt2u:2982_0": "atha sāmarthyaṃ sahakāripratyayasānnidhyalakṣaṇamevetyatatsvabhāvamiti nāpūrvotpattiprasaṅga",
  "SA15arhebt2u:2982_1": "iti naiyāyikādayo manyeran atrāha- \"atatsvabhāvatve\" sāmarthyasyeṣyamāṇe \"sa\" bījādiḥ",
  "SA15arhebt2u:2982_2": "padārthaḥ \"prāgiva\" tadrūpāparityāgāt \"paścādapyakāraka eva\" /",
  "SA15arhebt2u:2983": "[Hbṭ_121] kuta? /",
  "SA15arhebt2u:2984": "sāmarthyamityākhyā yasya padārthāntarasya sahakāripratyayasānnidhyalakṣaṇasya sa evātiśaya[śabda]vācya iti naiyāyikairabhyupagamāt /",
  "SA15arhebt2u:2985": "tata eva tadbhāvabhāvitvena kāryotpatteḥ /",
  "SA15arhebt2u:2986": "te 'pi sahakāriṇaḥ pratyayāḥ yadyakṣaṇikāḥ teṣvapyevaṃ prasaṅgo 'nivārita eveti kṣaṇikatevaikārtha[kriyā]pratiniyamalakṣaṇaṃ sahakāritvamicchato 'bhyupeyā /",
  "SA15arhebt2u:2987": "punarapyakṣaṇikānāmekārthakriyāpratiniyamaṃ nirākartumupacayahetumāha- \"api ca\" ityādi /",
  "SA15arhebt2u:2988": "yo 'sāvakṣaṇiko bhāvaḥ sakaleṣu sahakāriṣu svakāryaṃ karotītīṣyate,",
  "SA15arhebt2u:2989": "sa tadaiva tāvat kasmāt karoti? /",
  "SA15arhebt2u:2990": "yena hi kāraṇena tatkāryakriyāsvabhāvatvena tadā karoti tene(nai)",
  "SA15arhebt2u:2991": "va sthirasvabhāvatvāt prāgapi kuryāt,",
  "SA15arhebt2u:2992": "tataḥ kuto 'syaikārthakriyāpratiniyamaḥ? iti bhāvaḥ /",
  "SA15arhebt2u:2993": "\"kā cānyā mṛgyate yuktiḥ yathā tad dṛśyate tathā\" iti sarvatreyamapratihatā yuktiriti manyamānaḥ kumārilaḥ prāha- \"kurvan dṛṣṭaḥ\" ityādi /",
  "SA15arhebt2u:2994": "yatastadaiva kāryaṃ kurvam(n)",
  "SA15arhebt2u:2995": "dṛṣṭo mayā \"tena darśanabalena karotīti brūmaḥ\",",
  "SA15arhebt2u:2996": "kimatrānyayopapattyābhihitayā?",
  "SA15arhebt2u:2997": ", prāk tat kurvanna dṛṣṭaḥ tena na karotītyekārtha[kriyā]pratiniyamaḥ sidhyati akṣaṇikānāmapīti /",
  "SA15arhebt2u:2998": "bhāvo hi kāryaṃ karoti tajjananasvabhāvatayā na darśanabalenādṛṣṭasyāpi svakāryakaraṇāt ato nedamuttaraṃ sambadhyata ityupahasannāha- \"aho mahāsamarthyam\" ityādi /",
  "SA15arhebt2u:2999": "mahāprabhāvasya bhavato mahasāmarthyaṃ darśanam,",
  "SA15arhebt2u:3000": "yasmādetadbhāvān kāryakaraṇasvabhāvavikalānapi- yadi kāryakaraṇasvabhāvatvād bhāvāḥ kāryaṃ kuryuḥ tadaitadevottaraṃ kiṃ noktam?",
  "SA15arhebt2u:3001": ", yataḥ kāryakaraṇe darśanamuttarīkṛtamiti kṛtvā- \"svabhāvamātreṇa\" ātmasattāmātreṇa \"nānāprakāreṣu vyāpāreṣu niyuṅkte\" tat kathaṃ mahāsāmarthyaṃ na syāt? /",
  "SA15arhebt2u:3002_0": "na cātra me kācidakṣamā kintu \"yadi nāma kiñcit\" kāraṇaṃ \"kathañcid\" anādṛtasya vā",
  "SA15arhebt2u:3002_1": "vyākṣiptasya vā \"atra bhavata\" iti pūjāvacanam [Hbṭ_122] \"darśanasya viṣayatāmatikrāmet\"",
  "SA15arhebt2u:3002_2": "tadā \"hanta\" iti dainyodbhāvanametat,",
  "SA15arhebt2u:3003": "aprasavo dharmo 'sya tadidam- \"aprasavadharmakaṃ\" tato 'petasantānaṃ \"syādi\"ti iyamasmākaṃ cintā cittaṃ dunoti /",
  "SA15arhebt2u:3004": "para āha- \"na vai vayam\" ityādi /",
  "SA15arhebt2u:3005": "naiva vayaṃ kāryakaraṇasvabhāvarahitānāṃ \"bhāvānāmasmaddarśanavaśāt kāryakriyāṃ brūmaḥ,",
  "SA15arhebt2u:3006": "kintu\" svabhāvenaiva te bhāvāḥ tatkāryakaraṇasvabhāvāḥ,",
  "SA15arhebt2u:3007": "tataḥ svakāryaṃ kurvanti /",
  "SA15arhebt2u:3008": "\"tān paśyantaḥ kevalaṃ jānīmahe\" ta ete kārakasvabhāvā iti /",
  "SA15arhebt2u:3009": "darśanasya hi yathāvasthitavastuvijñāne vyāpāraḥ,",
  "SA15arhebt2u:3010": "nāvidyā(dya)",
  "SA15arhebt2u:3011": "mānasvabhāvakriyāyāmiti /",
  "SA15arhebt2u:3012": "siddhāntavādyāha- \"satyam,",
  "SA15arhebt2u:3013": "idamapyasti\" /",
  "SA15arhebt2u:3014": "kiṃ vayaṃ nyāyānurāgitayā nyāyyaṃ vacanamupalakṣayāmaḥ,",
  "SA15arhebt2u:3015": "uta bhavāneva sarvadā nyāyyavacanarahito 'pi kathañcinnyāyyamuktavān iti sañjātaparitoṣaḥ pṛcchati- kiṃ tad?",
  "SA15arhebt2u:3016_0": "ityāha- \"svabhāvasteṣāṃ\" bhāvānāṃ \"kāryakriyādharmā\" kāryakaraṇadharmā \"tena\" kāraṇena",
  "SA15arhebt2u:3016_1": "\"samastāḥ\" samagrāḥ pratyayāḥ sahakāriṇo yeṣāṃ teṣāmakṛtvā kāryaṃ \"nopekṣāpattiḥ\"",
  "SA15arhebt2u:3016_2": "naudāsīnyapratipattiḥ iti satyam- idamapyasti bhavato nyāyyaṃ vacanamiti,",
  "SA15arhebt2u:3017": "kintu idamasi praṣṭavyaḥ- \"sau['kṣepa]kriyādharmā svabhāvaḥ kiṃ teṣāṃ tadaivāntyāvasthāyāṃ\" samagrāvasthāyāṃ yadanantaraṃ kāryamutpadyate tadaiva \"utpannaḥ?",
  "SA15arhebt2u:3018": "āhosvit prāgapi\" parasparavirahāvasthāyāmapi \"āsīt\"? /",
  "SA15arhebt2u:3019": "tatra tadaivotpanne tatsvabhavatve 'pūrvotpattireva,",
  "SA15arhebt2u:3020": "atatsvabhāvatve so 'kāraka eveti prāguktadoṣabhayāt para āha- \"āsīt\" /",
  "SA15arhebt2u:3021": "kutaḥ? pracyutaśca utpannaśca pracyutotpannaḥ,",
  "SA15arhebt2u:3022": "tasya pratiṣedhaḥ \"apracyuto 'nutpa(apracyutotpa)",
  "SA15arhebt2u:3023": "nnaḥ\" sthira ekaḥ svabhāvo yeṣāṃ bhāvānāṃ teṣāṃ kasmiṃścit kāle \"kasyacit\" svabhāvasya tatropalabdhasya \"abhāvavirodhāt\" /",
  "SA15arhebt2u:3024": "kṣaṇikeṣveva hyekadā dṛṣṭaḥ svabhāvo 'nyadā na bhavet tadā tasyānyatvāt /",
  "SA15arhebt2u:3025": "nāpracyutānutpannapūrvāpararūpeṣu sthireṣu bhāveṣviti /",
  "SA15arhebt2u:3026": "[Hbṭ_123]",
  "SA15arhebt2u:3027": "atrāha- \"tat kimidānīm\" ityādi /",
  "SA15arhebt2u:3028": "syānmatam- naivedamanena vākyena sadṛśamasmadvākyamityāha- \"ko vāsya\" ityādi /",
  "SA15arhebt2u:3029_0": "yadyetadanena tulya na bhavati tadā sakalasahakāryavasthāyāḥ \"prāgapi\" ayam \"akṣepakriyāsvabhāvaḥ\"",
  "SA15arhebt2u:3029_1": "avilambitakāryakaraṇasvabhāvaḥ \"kāryaṃ ca na karotī\"tyasya bhāṣitasyārtho vaktavya iti /",
  "SA15arhebt2u:3030": "naiyāyikāstu manyante- bhāvānāṃ sahakārisannidhānāsannidhānāpekṣayā kārakākārakasvabhāvavyavasthā,",
  "SA15arhebt2u:3031": "na svabhāvataḥ,",
  "SA15arhebt2u:3032": "tenāyamapracyutotpannasthiraikasvabhāvatve 'pi na prāgapi svakāryajananasvabhāvaḥ,",
  "SA15arhebt2u:3033": "kintu sannihitasakalasahakāripratyaya eveti /",
  "SA15arhebt2u:3034": "tanmatamāśaṅkamāna āha- \"sahitaḥ\" ityādi /",
  "SA15arhebt2u:3035": "etannirasyati- \"anyastarhi\" ityādi /",
  "SA15arhebt2u:3036": "yadi nāma sahitasya svakāryajananasvabhāvatā,",
  "SA15arhebt2u:3037": "kevalasya ca tadviparītarūpatā,",
  "SA15arhebt2u:3038": "anyatvaṃ tu kasmādbhavati?",
  "SA15arhebt2u:3039": "ityata āha- \"svabhāvabheda\" ityādi /",
  "SA15arhebt2u:3040": "\"svabhāva bheda eva hi bhāvabhedasya lakṣaṇam\" /",
  "SA15arhebt2u:3041": "sa cet tatkāryajanakājanakarūpatayā bhidyate,",
  "SA15arhebt2u:3042": "śāliyavabījādīnāmiva kathamiva bhāvabhedo na syāt? /",
  "SA15arhebt2u:3043": "nahi svabhāvādanyo bhāvaḥ yatastadbhede 'pi na bhidyeta,",
  "SA15arhebt2u:3044": "niḥsvabhāvatāprasaṅgāt /",
  "SA15arhebt2u:3045": "nanu coktaṃ svato janakājanakasvabhāvatāvirahāt pratyayāntarabhāvādyapekṣatvāt janakājanakarūpatāyāstadbhede 'pi kuto bhāvabhedaprasaṅgaḥ?",
  "SA15arhebt2u:3046": ", tasyāparāpekṣasvabhāvabhedalakṣaṇatvāt ityata āha- \"nahi sa sāhitye 'pi\" ityādi /",
  "SA15arhebt2u:3047": "tadaitaduttaraṃ bhāvatkaṃ sambadhyeta yadi bhāvo yo 'sau paraḥ sahakāritvābhimataḥ sannidhīyate tadrūpeṇa kartā syāt na svarūpeṇa /",
  "SA15arhebt2u:3048": "na caitadasti,",
  "SA15arhebt2u:3049": "tathābhāve hi paramārthataḥ sa eva paraḥ kartā syāt /",
  "SA15arhebt2u:3050": "tatra tu kartṛtvavyapadeśaḥ kalpanānirmita eva bhavet /",
  "SA15arhebt2u:3051": "na ca kalpanānuvidhāyinyo 'rthakriyāḥ /",
  "SA15arhebt2u:3052": "nahi māṇavako dahanopacārādādhīyate pāke /",
  "SA15arhebt2u:3053": "tataśca nāsyānupakāriṇo bhāvamapekṣeta kāryamiti tadrahitebhya eva [Hbṭ_124] sahakāribhyo bhavet /",
  "SA15arhebt2u:3054": "yadvā tebhyo 'pi na bhavet /",
  "SA15arhebt2u:3055": "teṣāmapi pararūpeṇa kartṛtve svayamakārakatvāt /",
  "SA15arhebt2u:3056": "tataḥ sarveṣāmevaṃ svayamakārakatve pararūpeṇāpyakārakatvāt sarvathā kārakoccheda eveti na kiñcit kutaścit jāyeta /",
  "SA15arhebt2u:3057": "tasmāt svarūpeṇaiva bhāvaḥ svakāryasya kartā na pararūpeṇeti nāsyottarasyāvakāśaḥ /",
  "SA15arhebt2u:3058": "tato 'nyaḥ sahito 'nyaśca kevalaḥ ityetadavicalameveti /",
  "SA15arhebt2u:3059_0": "atha yena svarūpeṇāyaṃ janakastadasya sahitāsahitāvasthayoḥ sarvadāsti tadā svarūpaṃ",
  "SA15arhebt2u:3059_1": "ca svakāryajanakamasya sthirasvabhāvasya prāgapi sahitāvasthāyāstadeva yatsahitāvasthāyāmakṣepakriyāsvabhāvamiti",
  "SA15arhebt2u:3059_2": "tasmāt na kathaṃcit kāryakriyāvirāmaḥ /",
  "SA15arhebt2u:3060": "athavā kadācit paro brūyāt svahetubhirevāyaṃ pratyayāntarāpekṣaḥ svakāryajananasvabhāvo janita iti kevalo na karoti /",
  "SA15arhebt2u:3061": "na cāsya sahitāsahitāvasthayoḥ svabhāvabhedaḥ,",
  "SA15arhebt2u:3062": "pratyayāntarāpekṣasvakāryajananasvabhāvatāyāḥ sarvadā bhāvāt ityata āha- \"nahi sa sāhitye 'pi\" ityādi /",
  "SA15arhebt2u:3063": "svarūpeṇaivāsya kartṛtvāt tasya ca prāgapi bhāvāt pratyayāntarāpekṣāyāśca tato labhyasyātmātiśayasyābhāvenāyogāt upakāralakṣaṇatvādasya,",
  "SA15arhebt2u:3064": "anyathātiprasaṅgāt,",
  "SA15arhebt2u:3065": "kevalasya kāryakaraṇamanivāryamiti akurvataḥ kathaṃ sahitāvasthāyā na bhedaḥ syāt? iti bhāvaḥ /",
  "SA15arhebt2u:3066": "pratyayāntarāpekṣasvakāryakaraṇasvabhāva ityapi pararūpeṇākārakasya pratyayāntarasannidhānopalakṣitakāle kārakatvaṃ na prāgityayamarthaḥ /",
  "SA15arhebt2u:3067": "tataśca kadācit kāryakriyāsvabhāvo na sarvadā iti brūvatā kathaṃ sarvadā kāryajananasvabhāvatāsyoktā bhavati? /",
  "SA15arhebt2u:3068": "nanvevaṃ svabhāvabheda evāsya tadatatkālayoḥ samarthitaḥ syāt /",
  "SA15arhebt2u:3069": "tasmānnākṣaṇikānāmekārthakriyāpratiniyamalakṣaṇaṃ sahakāritvamiti sthitam /",
  "SA15arhebt2u:3070": "paraḥ samānadoṣatāmāpādayannāha- \"yasyāpi\" ityādi subodham /",
  "SA15arhebt2u:3071": "yadi nāma kṣaṇikastathāpi kinna bhavati?",
  "SA15arhebt2u:3072": "ityāha- \"uktaṃ yādṛśasya\" sahakāribhirapṛthagbhāvinaḥ \"kriyā\" /",
  "SA15arhebt2u:3073": "&#8216;te samarthā [Hbṭ_125] eva svabhāvato 'ntyāḥ pratyayāḥ saha jāyante kṣaṇikā yeṣāṃ prākpaścātpṛthagbhāvo nāsti'; ityatra /",
  "SA15arhebt2u:3074": "\"sa kathamekakṣaṇabhāvī\" ekasminnevāntye kṣaṇe bhavanaśīlaḥ \"anyathā bhavet\" antyakṣaṇāt prāk paścāt pṛthagvā bhavet?",
  "SA15arhebt2u:3075": "\"yaśca\" anyathā \"bhavati sa\" evāntyakṣaṇabhāvī sahakārisantānopakṛtasvabhāvo 'kṣepakriyādharmā \"na bhavatīti nāyam\" akṣaṇīkapakṣoditaḥ \"prasaṅgaḥ\" kṣaṇikapakṣe /",
  "SA15arhebt2u:3076": "kutaḥ? /",
  "SA15arhebt2u:3077": "\"kārakākārakayoḥ\" ityādi /",
  "SA15arhebt2u:3078": "kārako 'ntyaḥ akārakastadanyaḥ tayoryaḥ \"svabhāvaḥ\" sa bhinno 'pi bhedāvivakṣayaikatvenoktaḥ /",
  "SA15arhebt2u:3079": "tathā kārakasya yo heturupāntyaḥ,",
  "SA15arhebt2u:3080": "akārakasyāpi yo hetustadanyaḥ sa bhinno 'pyabhedavivakṣayaivaikatvenoktaḥ /",
  "SA15arhebt2u:3081": "tena kārakākārakayoryau svabhāvau tayorekatra dharmiṇi virodhāt /",
  "SA15arhebt2u:3082": "tathā tayoḥ svabhāvayorjanakau yau hetū- ekaḥ kārakasvabhāvajanako 'nyaścākārakasvabhāvajanakaḥ- tayorapyekatra dharmiṇi virodhāt,",
  "SA15arhebt2u:3083": "anyatve sati /",
  "SA15arhebt2u:3084": "akārakasvabhāvajanakahetorutpannasyākārakasya svabhāvasyānyatvāt \"yaśca bhavati sa eva na bhavatīti nāyaṃ prasaṅga\" iti /",
  "SA15arhebt2u:3085": "[41. kāryasyaiva sahakāryapekṣeti matasya nirāsaḥ /]",
  "SA15arhebt2u:3086": "aparastvanyathā śirarūpeṣvekārthakriyāpratiniyamaṃ kalpitavān tamupanyasyati \"yo 'pi manyate\" ityādi /",
  "SA15arhebt2u:3087": "bhāvasya hyakṣepakriyādharmaiva sarvadā svabhāvaḥ,",
  "SA15arhebt2u:3088": "na tu yathā kecid brū(bru)",
  "SA15arhebt2u:3089": "vate- sahakārisannidhānāpekṣā vastūnāṃ karakasvabhāvavyavasthā,",
  "SA15arhebt2u:3090": "na svata iti /",
  "SA15arhebt2u:3091": "svato 'kārakatve pararūpeṇa kārakatvāyogāt karakavyavasthocchedaprasaṅgāt /",
  "SA15arhebt2u:3092": "sa evaṃvidhasvabhāvo na kadācit sāhityaṃ svakāryakaraṇe 'pekṣate yato 'nyaḥ sahito 'nyaśca kevalaḥ kārakākārakasvabhāvabhedāt syāt /",
  "SA15arhebt2u:3093": "sa tarhi sarvadā tatsvabhāvaḥ kāryaṃ kinna karoti? iti cet /",
  "SA15arhebt2u:3094": "kāryasya pratyayāntarāpekṣasvabhāvatayā tasmiṃ (smin)",
  "SA15arhebt2u:3095": "sarvadā janakatvenāvasthite 'pi kevalādabhāvāt,",
  "SA15arhebt2u:3096": "tenātra kāryamevāparādhyati,",
  "SA15arhebt2u:3097": "yat tasmiṃ(smin)",
  "SA15arhebt2u:3098": "kevale janakatayāvasthite 'pi pratyayāntarāṇyapekṣata iti /",
  "SA15arhebt2u:3099": "tataḥ [Hbṭ_126] tadātmanaḥ kāryasya sahitebhya eva bhāvādekārthakriyālakṣaṇaṃ sahakāritvamakṣaṇikānāmapyupapadyata iti /",
  "SA15arhebt2u:3100": "siddhāntavādī pūrvadoṣānatikramamasya darśayannāha- \"tasyāpi\" evaṃvādinaḥ \"kathaṃ sa\" nityābhimato bhāvaḥ \"kevalaḥ karotyeva\" &#8216;",
  "SA15arhebt2u:3101": "akṣepakriyādharmaiva sa tasya svabhāvaḥ';",
  "SA15arhebt2u:3102": "iti vacanāt /",
  "SA15arhebt2u:3103": "kāryaṃ ca sahitebhya eva bhavati,",
  "SA15arhebt2u:3104": "&#8216;sāmagrījanyasvabhāvatvāt tasya';",
  "SA15arhebt2u:3105": "iti vacanāt /",
  "SA15arhebt2u:3106": "tasmāt kevalānna bhavatīti \"tadavastho virodho\" yaḥ pūrvamuktaḥ /",
  "SA15arhebt2u:3107": "tathāhi- yadyakṣepakriyādharmā tadāvaśyamanena kāryaṃ kartavyam na cedavaśyaṃ karoti kathamakṣepakriyāsvabhāvaḥ /",
  "SA15arhebt2u:3108": "akṣepeṇā kāryadarśanādakṣepakriyāsvabhāvatāvagamyate nānyathā iti parābhiprāyāśaṅkayāha- \"na kevalaḥ\" ityādi /",
  "SA15arhebt2u:3109": "naivaṃ mayoktaṃ kevalaḥ karotyeveti kintvakṣepakriyāsvabhāva iti /",
  "SA15arhebt2u:3110": "atrāha- \"kathamidānīm\" ityādi /",
  "SA15arhebt2u:3111": "yadi karotyeveti neṣyate kathamakṣepakriyāsvabhāva iti kathyate? /",
  "SA15arhebt2u:3112": "atha tathocyate tathā nanvetadevānena \"vacasā paridīpitam\" abhihitaṃ bhavati /",
  "SA15arhebt2u:3113": "kiṃ tat? /",
  "SA15arhebt2u:3114": "karotyeveti /",
  "SA15arhebt2u:3115": "sa eva hyakṣepakriyāsvabhāvo yaḥ karotyeva,",
  "SA15arhebt2u:3116": "yastu nāvaśyaṃ karoti sa kathaṃ tadrūpaḥ syat? /",
  "SA15arhebt2u:3117": "yadapyuktaṃ &#8216;",
  "SA15arhebt2u:3118": "kāryasyaivāyamaparādho yat tasmiṃ (smin)",
  "SA15arhebt2u:3119": "janakatayāvasthite pratyayāntarāṇyapekṣate';",
  "SA15arhebt2u:3120": "iti tadapyayuktam,",
  "SA15arhebt2u:3121": "yataḥ \"kāryaṃ\" cāyamakṣaṇiko bhāvaḥ \"kevalo 'pi samarthaḥ san paraṃ\" pratyayāntaram \"apekṣamāṇaṃ kathamupekṣeta?\" naiva /",
  "SA15arhebt2u:3122": "anupekṣamāṇena kiṃ kartavyam? /",
  "SA15arhebt2u:3123": "āha- \"paraṃ\" pratyayāntaram \"anādṛtya\" tiraskṛtya etat kāryaṃ \"prasahya\" haṭhāt \"kuryāt\" /",
  "SA15arhebt2u:3124": "ka evaṃ satyasya guṇo bhavati?",
  "SA15arhebt2u:3125": "iti cet, āha- \"evaṃ hi\" paramanādṛtya haṭhāt svakāryaṃ \"kurvatānena\" kevalenāpi samarthena satā yat tadātmanaḥ kevalasyāpi \"sāmarthyaṃ\" tad \"darśitaṃ\" prakāśitaṃ bhavati /",
  "SA15arhebt2u:3126": "anyathānyasahitasyaiva karaṇāt kevalasya ca kadācidapyakaraṇāt na &#8216;",
  "SA15arhebt2u:3127": "ayaṃ kevalo 'pi samarthaḥ';",
  "SA15arhebt2u:3128": "iti pareṣāṃ buddhiḥ syāt /",
  "SA15arhebt2u:3129": "tato 'yaṃ tiraskṛtaprabhāva iva kathaṃ bhrājeta? /",
  "SA15arhebt2u:3130": "tasmādayuktamucyate kāryaṃ pratyayāntarāpekṣamiti /",
  "SA15arhebt2u:3131": "[Hbṭ_127]",
  "SA15arhebt2u:3132": "kāryāpekṣayāpi virodhasya tādavasthyaṃ darśayannāha- \"kāryaṃ param\" ityādi /",
  "SA15arhebt2u:3133": "kāryasya parāpekṣāṃ brūvan kevalāt kāraṇādanutpattimasya kathayasi,",
  "SA15arhebt2u:3134": "&#8216;sa kevalo 'pi samarthaḥ';",
  "SA15arhebt2u:3135": "itīdaṃ vadaṃstataḥ kevalādutpattiṃ kāryasya brūṣe /",
  "SA15arhebt2u:3136": "ete caikasyaiva kāryasya /",
  "SA15arhebt2u:3137": "tat evaikasmāt kāraṇādutpattyanutpattī parasparaviruddhe \"kathamekatra\" kāryākhye dharmiṇi \"syātām?",
  "SA15arhebt2u:3138": "\" viruddhadharmādhyāsasya bhedalakṣaṇatvāt /",
  "SA15arhebt2u:3139": "ekatra te brūvāṇo &#8216;",
  "SA15arhebt2u:3140": "mātā ca vandhyā ca';",
  "SA15arhebt2u:3141": "ityanena sadṛśaṃ brūṣa iti na pūrvoktadoṣānmucyase,",
  "SA15arhebt2u:3142_0": "yata evamapi brūvāṇo viruddhameva brūte na ca lakṣayati \"tat\" tasmāt \"ayam\" akṣaṇikavādī",
  "SA15arhebt2u:3142_1": "kṣaṇikapakṣasyānavadyatayā tadvādināṃ nirddoṣatāsampatsu amarṣalakṣaṇerṣyā eva śalyaṃ",
  "SA15arhebt2u:3142_2": "antarduḥkhahetutvāt tena vitudyamānāni vyathyamānāni marmāṇi yasya so \"'yamīrṣyāśalyavitudyamānamarmā\"",
  "SA15arhebt2u:3142_3": "varāko 'svasthacittatayā viruddhābhidhānamapyalakṣayan \"viklavam\" ākulaṃ pūrvāparāsambaddhaṃ",
  "SA15arhebt2u:3142_4": "\"vikrośati\" viroditi \"iti\" kṛtvā asvasthacittavacaneṣvanādarāt taddoṣodbhāvanasya",
  "SA15arhebt2u:3142_5": "sutarāṃ duḥkhotpādanena kṣatakṣāraniṣekatulyatvāt \"upekṣāmeva\" vipaścitānāṃ (ścitāṃ)",
  "SA15arhebt2u:3143": "kṛpādhanānām \"arhatīti\" /",
  "SA15arhebt2u:3144": "tadevamakṣaṇikeṣu na kathañcidekārthakriyāpratiniyamalakṣaṇaṃ sahakāritvaṃ sambhavatīti pratipādyopasaṃharannāha- \"tasmādidam\" ityādi /",
  "SA15arhebt2u:3145_0": "yeṣāṃ hi sthirarūpatayā pṛthagapi bhāvaḥ sambhavati teṣāmakṣaṇikānāṃ \"pṛthak\" kevalānāṃ",
  "SA15arhebt2u:3145_1": "\"kāryakaraṇasambhavena\" hetunā sahaiva kurvantīti sahakāritvaniyamāyogādidamekārthakriyālakṣaṇaṃ",
  "SA15arhebt2u:3145_2": "sahakāritvaṃ kṣaṇikānāmeva /",
  "SA15arhebt2u:3146": "teṣāṃ svahetupariṇāmopanidhidharmāṇāṃ parasparopādānasahakāripratyayaikasāmagrījanyānāṃ pṛthagasambhavāt /",
  "SA15arhebt2u:3147": "[42. kṣaṇīkapakṣe eva ekārthakriyārūpasahakāritvasya vyavasthā /]",
  "SA15arhebt2u:3148": "nanu atiśayotpādanalakṣaṇamapi sahakāritvaṃ bhāveṣu dṛśyate tat kathamuktaṃ prāk &#8216;",
  "SA15arhebt2u:3149": "sarvatra naivātiśayotpādanaṃ sahakriyā,",
  "SA15arhebt2u:3150": "kiṃ tarhi bahūnāmekārthakaraṇameva';",
  "SA15arhebt2u:3151": "ityata āha- \"yatra tu santānopakāreṇa\" ityādi /",
  "SA15arhebt2u:3152": "[Hbṭ_128] ekārthakriyālakṣaṇameva sahakāritvaṃ sarvatra na kvacidatiśayotpādanaṃ sambhavati /",
  "SA15arhebt2u:3153_0": "yatra tu santānopakāreṇa pūrvapūrvapratyayebhyo viśiṣṭaviśiṣṭatarottarottarakṣaṇajanena",
  "SA15arhebt2u:3153_1": "bhāvāḥ sahakāriṇo vivakṣitakāryasya hetutāṃ pratipadyante- yathā taṇḍulādibhya odanādijanmani dahanodakādayaḥ,",
  "SA15arhebt2u:3154": "bījādibhyaścāṅkurādijanmani pṛthivyādayaḥ- tatra viśeṣotpādanaṃ pratyayānāṃ sahakriyocyate loke /",
  "SA15arhebt2u:3155": "santānāśrayeṇa pūrvakṣaṇebhyo dvitīyādiviśiṣṭakṣaṇalakṣaṇaṃ santānākhyaṃ kāryamāśrṛ(śri)",
  "SA15arhebt2u:3156": "tya purvottarakṣaṇayorekatvādhyavasāyena tasyaivāyamatiśaya iti na dravyāśrayeṇa /",
  "SA15arhebt2u:3157": "aupacārikameva na tu pāramārthikam /",
  "SA15arhebt2u:3158_0": "pūrvapūrvakṣaṇebhyastu svahetupariṇāmopanidhidharmabhya uttarottaraviśeṣotpattau",
  "SA15arhebt2u:3158_1": "pūrvakāraṇakalāpasyaikārthakriyālakṣaṇameva tatra paramārthataḥ sahakāritvamiti na kācit kṣatiriti /",
  "SA15arhebt2u:3159": "kasmād dravyāśreyeṇātiśayotpādanaṃ neṣyate? /",
  "SA15arhebt2u:3160": "kṣaṇike dravye vastuni viśeṣasyānutpatteḥ tasyānantarakṣaṇabhāvarūpatvād /",
  "SA15arhebt2u:3161": "yadi tarhi kṣanike taṇḍulādidravye viśeṣo notpadyate,",
  "SA15arhebt2u:3162": "anantaramapyasau mā bhūt /",
  "SA15arhebt2u:3163": "tato yathā parasparato viśeṣamanāsādayanto 'pi kṣaṇikāḥ sahitā eva kurvanti na kevalāḥ,",
  "SA15arhebt2u:3164": "evamakṣaṇikā api /",
  "SA15arhebt2u:3165": "tenaiṣāmekārthakriyālakṣaṇameva sahakāritvaṃ bhaviṣyati /",
  "SA15arhebt2u:3166": "na ca śakyaṃ vaktum- yo yasya prāgakārakaḥ svabhāvaḥ sa paścādapīti /",
  "SA15arhebt2u:3167": "tathā hi- prabhāsvarādapavarakaṃ praviṣṭasyendriyamarthapratipattimakurvadapi paścāt kurvāṇamupalabhyate / taduktam-",
  "SA15arhebt2u:3168": "\"na hi praviṣṭamātrāṇāmuṣṇād garbhagṛhādiṣu /",
  "SA15arhebt2u:3169": "arthā na pratibhāntīti gṛhyante nendriyaiḥ punaḥ //\" iti /",
  "SA15arhebt2u:3170": "ata āha- \"nahi taṇḍulādīnām\" ityādi /",
  "SA15arhebt2u:3171": "viśeṣānutpattau sannidhānasyāpyasannidhānatulyatvāt dahanādibhāve 'pi taṇḍulādibhyo naudanajanma syāt /",
  "SA15arhebt2u:3172": "tathā prabhāsvarādapavarakaṃ praviṣṭasya yadīndriyaṃ svopakāribhyo 'tiśayaṃ krameṇa na pratipadyate tadā prāgiva paścādapyarthapratipattiṃ naiva janayet /",
  "SA15arhebt2u:3173": "tasmādyadasambhavi [Hbṭ_129] kāryaṃ yatra dṛśyate tasya tato 'nyatvameva,",
  "SA15arhebt2u:3174": "śālibījādiva kodravabījasyeti niratiśayādanyatvameva sātiśayatayā tatkāryakāriṇa iti /",
  "SA15arhebt2u:3175": "evaṃ tāvad yatra sahakāribhyaḥ krameṇa kāryaṃ bhavati tatrātiśayotpādanalakṣaṇamaupacārikaṃ sahakāritvamekārthakriyālakṣaṇameva tu mukhyaṃ tatrāpīti pratipāditam /",
  "SA15arhebt2u:3176": "yatra tvakṣepeṇaivārthasannidhimātreṇa sahakāriṇaḥ kāryaṃ kurvanti kiṃ tatrāpi santānāśrayamatiśayotpādanamasti?",
  "SA15arhebt2u:3177": "ityata āha- \"akṣepakāriṣu\" ityādi /",
  "SA15arhebt2u:3178": "&#8216;ye hyavyavadhānādideśā indriyādayaḥ svahetubhyo jātāsteṣvavilambitakāriṣu na viśeṣotpattiḥ parasparataḥ sambhavati,",
  "SA15arhebt2u:3179": "kṣaṇikatvāt';",
  "SA15arhebt2u:3180": "ityuktaṃ prāk /",
  "SA15arhebt2u:3181": "yadi na viśeṣotpattiḥ tadā kathaṃ nirviśeṣā jñānasya kāraṇībhavanti?",
  "SA15arhebt2u:3182": "ityata āha- \"tatra yathāsvaṃ\" yasya ye ātmīyāḥ pratyayāḥ taiḥ,",
  "SA15arhebt2u:3183_0": "\"parasparopasarpaṇavyavadhānādivirahāderāśrayabhūtairye jātāḥ\" yogyaścāsāvatyāsannatvātiviprakarṣavirahād",
  "SA15arhebt2u:3183_1": "deśaśca sa ādiryasyāvyavahitadeśādeḥ tatrāvasthānamavasthā yeṣāṃ \"te saha svabhāvaniṣpattyā\"",
  "SA15arhebt2u:3183_2": "svabhāvaniṣpattirvidyata ityeva kṛtvā \"jñānahetutāṃ pratipadyante\" tatra kiṃ parasparato",
  "SA15arhebt2u:3183_3": "viśeṣotpattyā prārthitayā? /",
  "SA15arhebt2u:3184": "yadi hi svahetubhya eva parasparopasarpaṇādyāśrayebhyaḥ svakāryajananakṣamā yogyadeśādyavasthānalakṣaṇaviśeṣayogino notpadyeran,",
  "SA15arhebt2u:3185": "tadaiṣāṃ parasparato viśeṣotpattiḥ prārthyeta,",
  "SA15arhebt2u:3186": "na tu svahetubhya eva tathāvidhānāmutpattau /",
  "SA15arhebt2u:3187": "yata evaṃ \"iti\" tasmāt \"tatra\"teṣu akṣepakāriṣvindriyādiṣu \"ekārthakriyaiva\" mukhyaṃ \"sahakāritvaṃ\" na santānāśrayeṇa vyavasthāpyamānamatiśayotpādanalakṣaṇaṃ gauṇamiti /",
  "SA15arhebt2u:3188": "atha viśeṣotpādanalakṣaṇaṃ sahakāritvaṃ kathaṃ na vyavasthāpyate? /",
  "SA15arhebt2u:3189": "tadapi hi loke pratītatvād vyavasthāpanīyamevetyata āha- \"yatra tu\" kārye nāvyavadhānādideśopanipātamātreṇaivendriyādaya iva sahakāriṇaḥ pratyayatāṃ pratipadyante,",
  "SA15arhebt2u:3190_0": "kintu vivakṣitakāryotpādānuguṇaṃ [Hbṭ_130] pratikṣaṇaṃ prakṛṣyamāṇaṃ viśeṣamutpādayantaḥ",
  "SA15arhebt2u:3190_1": "\"tatra\" kālakṣepabhāvini kārye kartavye \"hetusantāno\"'parāparakṣaṇabhāvalakṣaṇa ātmātiśayāsādanārthaṃ",
  "SA15arhebt2u:3190_2": "sahakārīṇi pratyayāntarāṇyapekṣate,",
  "SA15arhebt2u:3191": "na tu tatsamānakālaḥ kāraṇakṣaṇa iti /",
  "SA15arhebt2u:3192": "\"tata\" stebhyaḥ kāraṇāntarebhyaḥ \"svabhāvāntarasya\" kāryotpādānuguṇaviśeṣaparamparālakṣaṇasya \"pratilambhaḥ\" santānasyaikatvenādhimuktasyocyate loke /",
  "SA15arhebt2u:3193": "paramārthatastu tatrāpi pūrvaḥ pūrvaḥ pratyayakalāpa uttarottarakāryotpādānuguṇe viśiṣṭakṣaṇe pratiniyata ityekārthakriyālakṣaṇameva sahakāritvamanubhavati /",
  "SA15arhebt2u:3194": "kathaṃ punaḥ svabhāvāntarapratilambhasteṣām?",
  "SA15arhebt2u:3195": ", yataḥ krameṇa kāryaṃ nirvartayantītyata āha- \"tatra svarasataḥ\" ityādi /",
  "SA15arhebt2u:3196_0": "\"tatra\" tasmin hetusantāne ye hetava upādānakāraṇākhyāḥ ye ca pratyayāḥ sahakārisaṃjñitāsteṣāṃ",
  "SA15arhebt2u:3196_1": "ye pūrve prathama upanipātakṣaṇāḥ teṣāṃ vināśahetvanapekṣitayā svarasato nivṛttau",
  "SA15arhebt2u:3196_2": "satyāṃ tebhya eva svarasato nivartamānebhyaḥ prathamakṣaṇebhyaḥ kāryotpādānuguṇena",
  "SA15arhebt2u:3196_3": "viśeṣeṇa viśiṣṭasya kṣaṇasyotpattiḥ tebhyo 'nuguṇataraviśeṣavatāṃ tṛtīyakṣaṇānāṃ",
  "SA15arhebt2u:3196_4": "tebhyonuguṇatamaviśeṣavatāṃ caturthakṣaṇānām;",
  "SA15arhebt2u:3197": "evaṃ yāvadatyantātiśayavānantyaḥ kāraṇakalāpo jātaḥ tataḥ kāryasyotpattiḥ ityevaṃ sahakāribhyaḥ svabhāvāntarapratilambhaḥ,",
  "SA15arhebt2u:3198": "kṣepavatī ca kāryotpattiriti /",
  "SA15arhebt2u:3199": "atra paraścodayannāha- \"sahakāriṇaḥ\" saha karaṇaśīlāt kāraṇāt,",
  "SA15arhebt2u:3200": "jātāvekavacanam,",
  "SA15arhebt2u:3201_0": "yat samutpannaviśeṣamanantaroktena prakāreṇa kāraṇaṃ antyasāmagrīkṣaṇalakṣaṇaṃ tato",
  "SA15arhebt2u:3201_1": "'ṅkurādikāryotpattau iṣyamāṇāyāṃ tasyaiva viśeṣasyādyasya kāryotpādanānuguṇasya yaḥ",
  "SA15arhebt2u:3201_2": "krameṇābhivarddhamānaḥ kāryasya janaka iṣyate tasyaiva utpattirna syāt prathamakṣaṇopanipātināṃ",
  "SA15arhebt2u:3201_3": "parasparato viśeṣānāsādanāt kṣaṇānāmavivekāt anabhyupagamācca /",
  "SA15arhebt2u:3202_0": "parasparato 'navāptaviśeṣā eva kāryotpādanānuguṇaṃ viśeṣamārapsyanta iti cedāha-",
  "SA15arhebt2u:3202_1": "\"aviśiṣṭāda\" viśiṣṭebhyaḥ parasparato \"viśeṣasya\" [Hbṭ_131] kāryotpādānuguṇasyotpattāviṣyamāṇāyāṃ",
  "SA15arhebt2u:3202_2": "\"kāryasya\" aṅkurādeḥ syāt,",
  "SA15arhebt2u:3203": "viśeṣābhāvādityabhiprāyaḥ /",
  "SA15arhebt2u:3204": "tataśca parasparato viśeṣotpādānapekṣiṇa eva sahakāriṇaḥ kāryaṃ kurvīran /",
  "SA15arhebt2u:3205": "kimevaṃsati siddhaṃ bhavati?",
  "SA15arhebt2u:3206_0": "iti cet, āha- \"tena\" yena kṣaṇikā api parasparato viśeṣotpādānapekṣā eva svakāryaṃ",
  "SA15arhebt2u:3206_1": "kurvanti ekakāryapratiniyamalakṣaṇaṃ ca sahakāritvaṃ pratipadyante tena kāraṇena",
  "SA15arhebt2u:3206_2": "\"akṣaṇikānāmapi kāraṇatā syāt,",
  "SA15arhebt2u:3207": "apekṣaṇīyebhyaḥ svabhāvātiśayotpatiśca na syāt\" ityakṣaṇikavādī kṣaṇikapakṣeṇa svapakṣasya sāmyamāpādayati / yadāha-",
  "SA15arhebt2u:3208": "\"kaḥ śobheta vadannevaṃ yadi na syādahrīkatā /",
  "SA15arhebt2u:3209": "ajñatā vā yataḥ sarvaṃ kṣaṇikeṣvapi tatsamam //",
  "SA15arhebt2u:3210": "viśeṣahetavasteṣāṃ pratyayā na kathañcana /",
  "SA15arhebt2u:3211": "nityānāmiva yujyante kṣaṇānāmavivekataḥ //\"",
  "SA15arhebt2u:3212": "iti / tatraitat syāt prathamakṣaṇe 'pi kṣitibījādayaḥ parasparataḥ samutpannaviśeṣā eva sannidhīyante-",
  "SA15arhebt2u:3213": "\"yena yasyābhisambandho dūrasthasyāpi tena saḥ /\"",
  "SA15arhebt2u:3214": "iti nyāyāddhi dūradeśavartināmapi hetuphalabhāvāt ityāśaṅkayāha- \"atha sahakāriṇā\" ityādi /",
  "SA15arhebt2u:3215": "sahakāriṇaḥ parasparasamparkavikalā api vastudharmatayaivānyonyamupakurvantīti śahakāriṇā kāryotpādānuguṇaviśeṣajananāya kṛtaviśeṣa eva samparkakāla upatiṣṭheta,",
  "SA15arhebt2u:3216": "evaṃ satyanavasthā syāt /",
  "SA15arhebt2u:3217": "tathā hi- tadviśeṣotpattāvapyaparaḥ sahakārikṛto viśeṣo 'bhyupagantavyaḥ,",
  "SA15arhebt2u:3218": "tathā tadutpattāvapyanya iti /",
  "SA15arhebt2u:3219": "atha naivaṃ sahakāriṇaḥ parasparasya kāryotpādānuguṇaviśeṣaṇimittamaparaṃ viśeṣaṃ kurvanti,",
  "SA15arhebt2u:3220": "svabhāvata eva tatra teṣāṃ yogyatvāt ityata āha- \"na ca\" ityādi /",
  "SA15arhebt2u:3221_0": "naiva hi sahakāriṇaḥ kṣitibījādayaḥ parasparasya kāryotpādānuguṇo yo viśeṣaḥ tadutpādane",
  "SA15arhebt2u:3221_1": "\"nityaṃ\" sarvakālaṃ yogyāvasthā \"yena\" yogyāvasthatvena \"nityānuṣaktaḥ\" nityānubaddhaḥ",
  "SA15arhebt2u:3221_2": "\"eṣāṃ\" kṣitibījādīnāṃ kāryotpādānuguṇaviśeṣajanako [Hbṭ_132] viśeṣaḥ syāt yataḥ &#8216;",
  "SA15arhebt2u:3222": "aviśiṣṭād viśeṣotpattau kāryasyāpi syāt';",
  "SA15arhebt2u:3223": "ityetadapi parihriyeta /",
  "SA15arhebt2u:3224": "kuta etad? ityāha- \"tadupāya\" ityādi /",
  "SA15arhebt2u:3225": "teṣāṃ kṣitibījādīnāmupāye- yogyadeśopanipāte kāryavyaktidarśanāt apāye ca- parasparasamparkavirāme kāryānutpattidarśanāt /",
  "SA15arhebt2u:3226": "yadi hi kāryotpādanuguṇaviśeṣotpādane sarvadā yogyāvasthāḥ syuḥ tadā so 'pi viśeṣaḥ sarvadā syat /",
  "SA15arhebt2u:3227": "tatastatparamparābhāvi kāryamiti tadupāyāpāyayoḥ kāryasyotpattyanutpattī na syātām /",
  "SA15arhebt2u:3228": "tasmānna sahakāriṇaḥ kāryotpādānuguṇaviśeṣotpādane yogyāvasthāḥ sarvadeti /",
  "SA15arhebt2u:3229": "yataḥ sahakāriṇā pṛthagavasthitenānavasthābhayāt kṛtaviśeṣo nopatiṣṭhate parasparataśca prathamasamparkakṣaṇabhāvināṃ nopeyate yujyate vā /",
  "SA15arhebt2u:3230": "tena kāraṇenādyo viśeṣaḥ kāryotpādānuguṇaḥ sahakāribhyaḥ samānakālatayā nirupakārasya kṣitibījādeḥ \"notpadyate\",",
  "SA15arhebt2u:3231": "utpadyate cāsau itīṣyate /",
  "SA15arhebt2u:3232": "tena samagrāvasthāvat sarveṣāṃ vyagrāvasthābhāvināmapi kṣaṇānāmaviśeṣāt tajjananasvabhāvatve 'pyajananāt samagrāvasthāyāmeva jananād /",
  "SA15arhebt2u:3233_0": "yathā kṣaṇikānāmekārthakriyāpratiniyamalakṣaṇaṃ sahakāritvaṃ tathā sthirasvabhāvānāmapi",
  "SA15arhebt2u:3233_1": "bhaviṣyatīti kṣinasarvopāyo 'kṣaṇikavādī sāmyamevātura iva bahumanyamānastatraiva bharaṃ kṛtavān /",
  "SA15arhebt2u:3234": "siddhāntavādī bhaṅgyā paramupahasannāha- \"nāsmākaṃ punaḥ punaḥ\" ityādi /",
  "SA15arhebt2u:3235": "yadi punaḥ punarvacane 'pi lokasya nyāyapratītirbhavati śataśo 'pi brūmaḥ /",
  "SA15arhebt2u:3236": "kimaṅga punarddhau trīn vā vārān? /",
  "SA15arhebt2u:3237": "nahi parārthapravṛttānāmasmākaṃ punaḥ punarabhidhāne kaścidudvego bhavati /",
  "SA15arhebt2u:3238": "evaṃvādinaśca śāstrakṛtaḥ kvacit prakārāntareṇa tamevārthaṃ sphuṭīkurvato ye punaruktatāaprihārāya yatante sa teṣāmasthānapariśrama eva /",
  "SA15arhebt2u:3239": "yadi nodvego hanta tarhyucyatām ityata āha- \"na viśeṣotpādanādeva\" ityādi /",
  "SA15arhebt2u:3240": "naiva viśeṣotpādanāt sahakāriṇāṃ [Hbṭ_133] sahakāritvaṃ paramārthataḥ kvacit sambhavati,",
  "SA15arhebt2u:3241": "yataḥ prathamakṣaṇabhāvināṃ bījādīnāṃ tadabhāvāt kāryotpādānuguṇe viśeṣe kartavye sahakāritāvirahaḥ syāt /",
  "SA15arhebt2u:3242": "kintvekārthākriyaiva sahakāriṇāṃ pāramārthikaṃ sahakāritvaṃ pūrvoktābhiryuktibhiḥ sambhāvyate /",
  "SA15arhebt2u:3243": "sā ca prathamamasamparkabhājāmastyeveti kiṃ na sahakāriṇaḥ syuḥ? /",
  "SA15arhebt2u:3244": "para āha- sāpyekārthakriyā na bhavet parasparato viśeṣarahitānām /",
  "SA15arhebt2u:3245": "yadi punaḥ parasparato viśeṣarahitānāmapi tadekārthakriyāṅgikriyate tadā pratyekaṃ tadavasthāyāṃ tadutpādanasāmarthyābhyupagamāt tadavasthāyāmiva pṛthagapi sā bhavet /",
  "SA15arhebt2u:3246": "tathāhi- te tadavasthāyāmapi parasparato nirviśeṣā eva kurvanti /",
  "SA15arhebt2u:3247": "teṣāṃ pṛthagapi tadviśeṣakriyā kathamiva na prasajyeta? /",
  "SA15arhebt2u:3248": "nahyeṣāṃ saṃhatāsaṃhatāvasthayoḥ kaścidviśeṣo 'stīti /",
  "SA15arhebt2u:3249": "bhavatu, ko doṣaḥ?",
  "SA15arhebt2u:3250": "iti cet; \"tathā ca\" kāryotpādānuguṇaviśeṣasya pṛthakkaraṇaprasaṅge sati \"tasmād viśeṣād bhavanaśīlam\" aṅkurādi \"kāryamapi\" viśeṣavat kevalāt sahakāriṇaḥ syāt iti cenmanyase,",
  "SA15arhebt2u:3251": "atrāpi sarvamuktamuttaram /",
  "SA15arhebt2u:3252": "tathā hi- saṃhatāsaṃhatāvasthayonnirviśeṣā eva kṣaṇakṣayiṇo bhāvā iti yaducyate tat kiṃ tāvadviśeṣamātrāpekṣayā?",
  "SA15arhebt2u:3253": "āhosvit kāryotpādānuguṇaviśeṣajanakaviśeṣāpekṣayā? /",
  "SA15arhebt2u:3254": "yadi prācyo vikalpaḥ tadayuktam /",
  "SA15arhebt2u:3255": "na hi kācid viśeṣamātrarahitāvasthā sambhavati,",
  "SA15arhebt2u:3256": "sarvadāparaparapratyayayoganibandhanasyāparāparaviśeṣasya bhāvāt /",
  "SA15arhebt2u:3257": "nahi kadācit kiṃcidekameva,",
  "SA15arhebt2u:3258": "ādhāracchāyātapavātaśītāderyathāsambhavaṃ bhāvāt /",
  "SA15arhebt2u:3259": "na ca tadbhāve 'pi tat tādṛśameva,",
  "SA15arhebt2u:3260": "kāraṇabhedāt /",
  "SA15arhebt2u:3261": "etāvattu syāt- kaścid viśeṣaḥ kvacit kārye 'nuguṇo na sarvaḥ sarvatreti /",
  "SA15arhebt2u:3262": "etacca prāgevoktamiti darśayannāha- \"pratikṣaṇamaparāparaiḥ pratyayaiḥ\" iti /",
  "SA15arhebt2u:3263": "&#8216;aparāparapratyayogena pratikṣaṇaṃ bhinnaśaktayaḥ saṃskārāḥ santanvanto yadyapi kutaścit sāmyāt sarūpāḥ pratīyante,",
  "SA15arhebt2u:3264": "tathāpi bhinna evaiṣāṃ svabhāvaḥ,",
  "SA15arhebt2u:3265": "tena kiñcideva kasyacit kāraṇam'; iti,",
  "SA15arhebt2u:3266": "&#8216;kṣaṇikeṣu [Hbṭ_134] bhāveṣvaparāparotpattairaikyābhāvāt';",
  "SA15arhebt2u:3267": "iti cātra saṃkṣipyataramuktam /",
  "SA15arhebt2u:3268": "evaṃ ca 'nāsmākaṃ punaḥ punarvacana';",
  "SA15arhebt2u:3269": "ityatra dviḥ punargrahaṇaṃ yujyate /",
  "SA15arhebt2u:3270": "yathā yena prakāreṇa bhāvasantāne viśeṣasyotpattiḥ [ta]dapyuktam &#8216;",
  "SA15arhebt2u:3271": "tatra svarasataḥ pūrvakṣaṇanirodhe tebhya eva viśiṣṭakṣaṇotpādād viśeṣotpattiḥ'; iti /",
  "SA15arhebt2u:3272": "atha kāryotpādānuguṇaviśeṣajanakaviśeṣāpekṣayā prāgvat prathamasamparkabhājaḥ parasparato nirviśeṣā ityabhimataṃ tadapyayuktam /",
  "SA15arhebt2u:3273": "yataḥ kāryotpādānuguṇasya viśeṣasya janakāḥ kṣitibījādayaḥ kīdṛśāḥ ye vyavadhānādirahitatvenopanipātinaḥ /",
  "SA15arhebt2u:3274": "tadbhāva eva tasya bhāvāt etāvanmātranibandhanatvācca janakaṃ vya(kavya)vasthāyāḥ /",
  "SA15arhebt2u:3275": "te ca tathāvidhāḥ sarvadā na bhavantīti kathaṃ pṛthagapi kāryotpādānuguṇaviśeṣārambha eṣāṃ syāt?",
  "SA15arhebt2u:3276": ", yataḥ kevalānāmapi kāryakriyā prasajyeta tad darśayati- yogyo deśo yeṣāṃ te yogyadeśāḥ,",
  "SA15arhebt2u:3277": "tadbhāvo yogyadeśatā,",
  "SA15arhebt2u:3278": "sā ādiryeṣāmavyavahitadeśatvādīnānavasthābhedānāṃ te tathoktāḥ,",
  "SA15arhebt2u:3279": "te ca te avasthābhedāśca tathoktāḥ /",
  "SA15arhebt2u:3280": "\"yogyadeśatā a(tādya)",
  "SA15arhebt2u:3281": "vyavahitadeśatādayo\" ye \"avasthāviśeṣāḥ\" kṣitibījādīnāmupajāyante te kāryotpādānuguṇaviśeṣalakṣaṇakāryakaraṇaśīlāḥ,",
  "SA15arhebt2u:3282": "naivaṃvidhāḥ sarvadā bījādaya iti kathameṣāṃ pṛthagapi tathāvidhaviśeṣārambhaḥ syāt? /",
  "SA15arhebt2u:3283": "etadapi prāgevoktam &#8216;",
  "SA15arhebt2u:3284": "tatra yo 'vyavadhānādideśo rūpendriyādikalāpaḥ sa vijñānajanane samartho hetuḥ';",
  "SA15arhebt2u:3285": "iti vacanāt /",
  "SA15arhebt2u:3286": "tasya codāharaṇamātratvāt /",
  "SA15arhebt2u:3287": "ihāpi tatra yo 'vyavadhānādideśaḥ kṣitibījādikalāpaḥ sa kāryotpādānuguṇaviśeṣajanane samartho heturiti pratīyata eva /",
  "SA15arhebt2u:3288": "sa ca tathāvidhoviśeṣaḥ sarvadā na bhavati,",
  "SA15arhebt2u:3289": "tajjanakasya hetorabhāvāt /",
  "SA15arhebt2u:3290": "parasparopasarpaṇādyāśrayasyaiva pratyayaviśeṣasya tadvetutvāt /",
  "SA15arhebt2u:3291": "etadapi pūrvamevoktamityāha- teṣāṃ ca kāryotpādānuguṇaviśeṣa[janane] viśeṣavatāṃ yata utpattistadapyuktamasakṛdeva &#8216;",
  "SA15arhebt2u:3292": "yasteṣāṃ parasparopasarpaṇādyāśrayaḥ pratyayaviśeṣaḥ sa taddhetujanane samartho hetuḥ'; iti /",
  "SA15arhebt2u:3293": "tathā &#8216;yathāsvaṃ pratyayaiḥ parasparopasarpaṇādyāśrayairye [Hbṭ_135] yogyadeśādyavasthā jātāste saha svabhāvaniṣpattyā jñānahetutāṃ pratipadyanta'; ityanena,",
  "SA15arhebt2u:3294": "ihāpi gamyamānatvāt /",
  "SA15arhebt2u:3295": "tato yadyapyeṣāṃ parasparato 'nupapatterviśeṣo na bhavati,",
  "SA15arhebt2u:3296": "svahetukṛtastu kena vāryate? /",
  "SA15arhebt2u:3297": "na ca svahetuta eva sañjātaviśeṣāṇāṃ bhāve parasparatastadāśaṃsā,",
  "SA15arhebt2u:3298": "yataḥ parasparato viśeṣāyogaḥ pratipādyamānaḥ śobheta /",
  "SA15arhebt2u:3299": "teṣāṃ ca kāryotpādānuguṇaviśeṣajanakānāṃ pratyayānāṃ pratyekaṃ sāmarthye 'pi khaṇḍaśaḥ kāryotpādāyogāt sakalasyaiva pratyekaṃ karaṇāt /",
  "SA15arhebt2u:3300": "yathā kevalānāmakriyā kartṛviśeṣasyāvyavadhānādideśakṣitībījādikalāpasya pṛthagekaikasya samarthasya bhāvasyābhāvādityetadapyasakṛdevoktam &#8216;",
  "SA15arhebt2u:3301": "teṣāṃ ca na pūrvaṃ na paścāt na pṛthagbhāva iti samarthānapi pūrvāparapṛthagbhāvabhāvino doṣā nopalīyante';",
  "SA15arhebt2u:3302": "ityādivacanāt /",
  "SA15arhebt2u:3303": "tatastathāvidhaviśeṣasya svopādānamātranibandhanasyānabhyupagamena kevalānāmaprasaṅgāt kutaḥ kāryotpādānuguṇaviśeṣārambhadvārakaṃ kāryamapi syāditi? /",
  "SA15arhebt2u:3304": "kutaḥ punarayaṃ kāmacāro labhyate yadaṅkurādikāryaṃ sahakāriṇaḥ parasparasya kāryotpādānuguṇāṃ viśeṣaparamparāṃ janayantaḥ kurvanti,",
  "SA15arhebt2u:3305": "kāryotpādānuguṇaṃ tu viśeṣaṃ vyavadhānādirahitadeśopanipātamātreṇetyata āha- \"kāryadvaividhyaṃ ca yasmāt tasmādevaṃ vibhajyate\" /",
  "SA15arhebt2u:3306": "kathaṃ dvaividhyaṃ kāryāṇāmiti?",
  "SA15arhebt2u:3307_0": "ata āha- sahakāribhiravyavadhānādideśairanantaraṃ sañjanitāḥ parasparasya prāgavasthāpekṣaviśiṣṭakṣaṇabhāvalakṣaṇā",
  "SA15arhebt2u:3307_1": "ye viśeṣāstatparamparayā uttarottaraviśiṣṭaviśiṣṭatarādikṣaṇabhavarūpayā utpattirddharmo",
  "SA15arhebt2u:3307_2": "yasya tadātmakamekaṃ kāryam /",
  "SA15arhebt2u:3308": "anyacca tadviparītaṃ yat sahakārisannidhimātreṇa bhavati na parasparakṛtāṃ viśeṣaparamparāmapekṣate /",
  "SA15arhebt2u:3309": "atrodāharaṇam- \"aṅkurādivat\",",
  "SA15arhebt2u:3310": "ādigrahaṇādodanādivat /",
  "SA15arhebt2u:3311": "tathākṣepeṇa karaṇaśīlaṃ yadindriyaṃ tadvijñānādivacca /",
  "SA15arhebt2u:3312": "prabhāsvarādapavarakapraviṣṭendriyanirāsārthaṃ caitad viśeṣaṇam /",
  "SA15arhebt2u:3313": "kuta etad? iti cet ;",
  "SA15arhebt2u:3314": "kāryakāraṇayoḥ [Hbṭ_136] svabhāvabhedāt /",
  "SA15arhebt2u:3315": "kiṃciddhi kāryaṃ kāraṇasāmagrīsannidhimātrajanyasvabhāvam,",
  "SA15arhebt2u:3316": "tadanyattu tatpariṇāmāpekṣamiti /",
  "SA15arhebt2u:3317": "kāraṇamapi kiñcit svasannidhimātreṇa kāryajananasvabhāvaṃ svakāraṇebhya eva bhavati,",
  "SA15arhebt2u:3318": "yena parasparakṛtāṃ viśeṣaparamparāṃ svakāryakaraṇe nāpekṣate /",
  "SA15arhebt2u:3319": "anyattu tadviparītasvabhāvam /",
  "SA15arhebt2u:3320": "yathā kiñcideva śālyaṅkurajananasvabhāvam,",
  "SA15arhebt2u:3321": "tadviparītaṃ cāparam /",
  "SA15arhebt2u:3322": "śālyaṅkuraśca tabdījajanyasvabhāvo na yavādībījajanyasvabhāva iti na bhāvānāṃ svahetubalāyātāḥ pramāṇādhigatāḥ svabhāvāḥ paryanuyojyāḥ /",
  "SA15arhebt2u:3323": "ye tu yajjananasvabhāvāḥ pramāṇato 'dhigatāḥ te kiṃ sarvadaiva tatsvabhāvāḥ?",
  "SA15arhebt2u:3324": "āhosvit tadaiva?",
  "SA15arhebt2u:3325": "ityatra cintā pravartate /",
  "SA15arhebt2u:3326": "tatra sarvadā tatsvabhāvatve paścādiva prāgapi tatkāryakriyāprasaṅgena pararūpeṇākārakasya bhinnasvabhāvatā kārakākārakāvasthayoḥ śāliyavabījādīnāmiva tattvacintakairūcyate /",
  "SA15arhebt2u:3327": "sadṛśāparabhāvanibandhanaṃ caikatayā pratyabhijñānaṃ lūnapunarjāteṣviva keśanakhādiṣu ityatra virodhābhāvāditi /",
  "SA15arhebt2u:3328": "yadā ca taktāryakāraṇasvabhāvabhedāt kāryavdaividhyam,",
  "SA15arhebt2u:3329": "\"tatrai\"tasmiṃ(smin)",
  "SA15arhebt2u:3330_0": "sati \"sahakāribhyaḥ\" kṣitibījādibhyasteṣāṃ parasparasantānopakāramapekṣate yat kāraṇamantyāvasthāprāptaṃ",
  "SA15arhebt2u:3330_1": "tasya yat kāryamaṅkurādikaṃ tajjanmanimittaṃ \"sahakāriṇāṃ\" prathamakṣaṇāntaraṃ viśiṣṭadvitīyakṣaṇabhāvarūpo",
  "SA15arhebt2u:3330_2": "yo viśeṣaḥ kāryotpādānuguṇaḥ \"ādyo\" bhavati \"sa teṣāṃ\" sahakāriṇāṃ prathamasamparkabhājāṃ",
  "SA15arhebt2u:3330_3": "parasparakṛto yo viśeṣastajjanmā na bhavati parasparopasarpaṇādyāśrayādeva pratyayaviśeṣāt tasya bhāvāt /",
  "SA15arhebt2u:3331_0": "tataḥ kāryotpādānuguṇādādyād viśeṣāt prathamakṣaṇopanipātibhiḥ sahakāribhiranyataḥ",
  "SA15arhebt2u:3331_1": "samāsāditaviśeṣaiḥ janitāt tatprabhṛti \"ye viśeṣāḥ\" prakṛṣyamāṇataduttarottarakṣaṇabhāvalakṣaṇā",
  "SA15arhebt2u:3331_2": "jāyante \"te tajjanmānaḥ\" sahakārikṛtaviśeṣajanmānaḥ /",
  "SA15arhebt2u:3332": "kutaḥ? \"tatprakṛtitvāt\" tasyādyasya viśeṣasya parasparopasarpaṇādyāśrayāt pratyayaviśeṣādāsāditatadanukūlaviśeṣaiḥ sahakāribhiḥ parasparopakāranirapekṣairjanyasvabhāvatvāt,",
  "SA15arhebt2u:3333": "taduttareṣāṃ ca viśeṣāṇāṃ sahakārikṛtakāryotpādānuguṇaviśeṣajanyasvabhāvatvāt /",
  "SA15arhebt2u:3334": "[Hbṭ_137] yata evam \"iti\" tasmāt \"nānavasthā\" prāguktā /",
  "SA15arhebt2u:3335": "atha sahakāriṇā kṣityādinā kuśūlādyavastho 'pi bījādiḥ tenāpi kṣityādiḥ kṛtaviśeṣa evopatiṣṭhetānavasthaivaṃ syāt iti /",
  "SA15arhebt2u:3336": "tasya prakārasyānabhyupagamāt puruṣaprayatnādereva kṣetraprakiraṇahetoravyavahitasnigdhapṛthivībījasamparkalakṣaṇasya kāryotpādānuguṇaviśeṣajanakasya viśeṣe 'syopagamāt /",
  "SA15arhebt2u:3337": "tatra yaduktaṃ pareṇa &#8216;",
  "SA15arhebt2u:3338": "yathā prathamasamprarkabhājaḥ kṣitibījādayaḥ parasparasya viśeṣamanādadhānāḥ kāryotpādānuguṇaṃ viśeṣaṃ janayanti,",
  "SA15arhebt2u:3339": "tathā sthirarūpā api bhāvāḥ tadekakāryapratiniyatāḥ parasparakṛtaviśeṣanirapekṣā eva bhaviṣyanti'; iti,",
  "SA15arhebt2u:3340": "tadabhyupagacchannāh \"tathā yadyakṣaṇiko 'pi\" ityādi /",
  "SA15arhebt2u:3341": "kṣaṇikavadakṣaniko 'pi yadi kāryaṃ karoti karotu nāma /",
  "SA15arhebt2u:3342": "nā kaścid vārayati /",
  "SA15arhebt2u:3343": "kintu yena svabhāvena kāryaṃ karoti sa yadi \"avilambitakāryakartṛdharmā\" akṣepeṇa karotītyevaṃśīlo dharmo yasya sa tathoktaḥ,",
  "SA15arhebt2u:3344": "tadā \"pṛthagbhāvasya sambhāvāt kevalo 'pi\" na kevalaṃ sahitaḥ \"tathā syāt\" tatkāryakārakaḥ syādityuktaṃ bahuśaḥ /",
  "SA15arhebt2u:3345": "\"atatsvabhāvastu\" akṣepakartṛsvabhāvavikalastu \"tadāpi\" sahitāvasthāyāmapi prāgvat \"akāraka eva\" pararūpeṇa kartṛtvasya pūrvameva niṣedhāt /",
  "SA15arhebt2u:3346": "tadevamekārthakriyayā viśeṣotpādanena cākṣaṇikānāṃ sahakāritvaṃ niṣidhyopasaṃharannāha- \"tasmāt\" ityādi /",
  "SA15arhebt2u:3347_0": "dvividhasyāpi sahakāritvasyāyogānnaivākṣaṇikasya kaścit sahakārīti kevalo 'pi svakāryaṃ",
  "SA15arhebt2u:3347_1": "kuryāditi sahakāripratyayāpekṣasyākṣaṇikasya hetutāṃ bruvāṇasya kiṃ yuktamiti darśayannāha- \"prāyastu\" ityādi /",
  "SA15arhebt2u:3348": "yo hi sthirahetuvādī tasya yadi sa hetuḥ pratyayāntarāṇyapekṣya kāryaṃ karoti tadā \"vyaktam\" avaśyaṃ tasya sthirasya hetoḥ pratyayāntarāpekṣakārakasya svabhāvāntarasyotpattiriti /",
  "SA15arhebt2u:3349": "\"nākāryasya\" kāryatāmananubhavato apekṣetyucyate /",
  "SA15arhebt2u:3350_0": "yataḥ sahakāriṇāṃ yaḥ \"saṃghātaḥ\" sannipātaḥ \"tatsthāyī\" tatra vartamāno bhāvasantānaḥ",
  "SA15arhebt2u:3350_1": "\"prāyaḥ\" bāhulyena \"sahakāripratyayairupajanitaviśeṣaḥ\" san \"svakāryaṃ kurvan dṛṣṭo",
  "SA15arhebt2u:3350_2": "bījādivat\" [Hbṭ_138] tasmādevaṃ vibhajyate /",
  "SA15arhebt2u:3351": "prāyograhaṇaṃ cākṣepakārīndriyādisaṅghātavyavacchedārtham /",
  "SA15arhebt2u:3352": "tatsambhavino nyāyasyākṣaṇikeṣu pṛthagbhāvasambhavena kathañcidapi kalpayitumaśakyatvāt /",
  "SA15arhebt2u:3353": "prāgakārakasya paścāt kārakasvabhāvāntarotpattistu na virudhyate /",
  "SA15arhebt2u:3354": "tasyaiva hyakārakasya tadātmā kārakaḥ svabhāvo na yujyate na tvatadātmā /",
  "SA15arhebt2u:3355": "ata eva svabhāvāntaragrahaṇam /",
  "SA15arhebt2u:3356": "tatra kevalamakārakasvabhāvasya svarasanirodhitāmātramupeyam /",
  "SA15arhebt2u:3357": "tataḥ sarvaṃ susthamiti /",
  "SA15arhebt2u:3358": "atha matam- kārakasvabhāvāntarotpattiriṣyeta yadi sthirasya hetoḥ prāgapi kārakasvabhāvo na syat /",
  "SA15arhebt2u:3359": "tasya tu prāgapi bhāvāt pratyayāntarāpekṣā tadutpattirapyayukteti ata āha- \"kārakasya\" ityādi /",
  "SA15arhebt2u:3360": "yadi hi samagrāvasthāyāḥ prāgapi kārakasvabhāvo bhavet tadāsyākriyā na yujyate,",
  "SA15arhebt2u:3361": "saṃhatāvasthāyāmapi tatsvabhvatayaiva karaṇāt,",
  "SA15arhebt2u:3362": "pararūpeṇa kartṛtvasya prāgeva niṣiddhatvāt /",
  "SA15arhebt2u:3363": "na ca karoti /",
  "SA15arhebt2u:3364": "tasmāt so 'sya svabhāvaḥ prāṅnaivāsīt /",
  "SA15arhebt2u:3365": "yadi ca pratyayāntarairapyasau na kriyeta tat kimiti mudhaiva tānyapekṣate? iti /",
  "SA15arhebt2u:3366": "[43. nirhetukavināśacarcāyā upasaṃhāraḥ /]",
  "SA15arhebt2u:3367": "tadevaṃ &#8216;tatsvabhāvasya jananāt';",
  "SA15arhebt2u:3368": "tyasya &#8216;",
  "SA15arhebt2u:3369": "yo yatsvabhāvaḥ sa svahetorevotpadyamānaḥ tādṛśo bhavati punastadbhāve hetvantaramapekṣate';",
  "SA15arhebt2u:3370": "ityasyānekāntaparihārāyoktasya prakārāntareṇānekānte udbhāvite tatparijihīrṣayā \"aparāparapratyayayogena\" ityādyabhihitam /",
  "SA15arhebt2u:3371_0": "tatra yena nyāyena kṣaṇikānāṃ hetuphalasvabhāvaḥ tasyākṣaṇikeṣvasambhavaṃ pratipādayituṃ",
  "SA15arhebt2u:3371_1": "prāsaṅgikaṃ yadupakrāntaṃ tat parisamāpayya prakṛtamanubadhnannāha- \"tasmād yo yadātmā\" ityādi /",
  "SA15arhebt2u:3372": "yadi svabhāvenāsthitidharmaṇo bhāvasya na nāśakāraṇaiḥ prayojanaṃ svabhāvena sthitidharmaṇo bhaviṣyatītyata āha- \"sthitidharmaṇo 'pi\" ityādi /",
  "SA15arhebt2u:3373": "sthitidharmaṇo 'pi hi naiva nāśakāraṇaiḥ kiñcit prayojanam /",
  "SA15arhebt2u:3374": "tasya svahetubhyaḥ samupajāto yaḥ sthiraḥ svabhavaḥ tadanyathātvasyāsthirātmatāpatteḥ [Hbṭ_139] kenacit kartumaśakyatvāt /",
  "SA15arhebt2u:3375": "kāmaṃ hi bhāvāḥ svayaṃ na bhaveyuḥ /",
  "SA15arhebt2u:3376": "na tu santa eva svaṃ svabhāvaṃ parityajanti /",
  "SA15arhebt2u:3377_0": "atha sthitidharmaṇo 'pyanyathātvapratipattiriṣyate tadānyathātvapratipattau vā \"tatsvabhāva",
  "SA15arhebt2u:3377_1": "eva\" sthitidharmaiva \"na syāt\" ātmabhūtasyāsthitidharmaṇaḥ svabhāvasya paścāt sambhave",
  "SA15arhebt2u:3377_2": "prāgapyabhāvāyogāt /",
  "SA15arhebt2u:3378": "nahi tadātmanastasmiṃ(smin)",
  "SA15arhebt2u:3379": "sannihite kadācidabhāvo yuktaḥ,",
  "SA15arhebt2u:3380": "atastvabhāvatāprasaṅgāt &#8216;",
  "SA15arhebt2u:3381": "viruddhadharmādhyāasya bhedalakṣaṇatvāt'; ityuktam /",
  "SA15arhebt2u:3382": "tathā ca sati \"pūrva\" eva \"vikalpaḥ\" svabhāvenāsthitidharmā bhāva iti /",
  "SA15arhebt2u:3383": "\"tatra ca\" pūrvavikalpe prāgevoktaṃ dūṣaṇaṃ vināśahetorvaiyarthyamiti /",
  "SA15arhebt2u:3384": "athāsau śirasvabhāva eva,",
  "SA15arhebt2u:3385": "kevalamasyāśirasvabhāvatā prāgasati vināśahetorupajāyate,",
  "SA15arhebt2u:3386": "anyathā nivṛttyayogādityata āha- \"yaśca parasmāt\" nāśahetoḥ sthitidharmaṇaḥ sata \"anyathābhāvaḥ\" asthitidharmatālakṣaṇo bhavati,",
  "SA15arhebt2u:3387": "sa pūrvakāt sthitidharmaṇaḥ svahetusamudbhūtāt svabhāvāt \"aparaḥ\" anyaḥ \"svabhāvastasminniṣpanne\" paścā[jjanya]tvād bhinnahetukatvācca \"kathaṃ tasya\" svabhāvaḥ \"syāt\"? /",
  "SA15arhebt2u:3388": "tadātmatayā pratibhasanāditi cet /",
  "SA15arhebt2u:3389": "sārūpyādalakṣitavivekasya tathā pratibhāsanaṃ syāt yadyasau pūrvasvabhāve satyevānyato bhavet /",
  "SA15arhebt2u:3390": "anyathā virodhaḥ kathaṃ parihriyeta? /",
  "SA15arhebt2u:3391": "bhavatvaparaḥ svabhāva iti cet /",
  "SA15arhebt2u:3392": "yaścāparaḥ svabhāvaḥ sa kathaṃ tasya? /",
  "SA15arhebt2u:3393": "na hyanyo 'nyasya svabhāvo yuktaḥ,",
  "SA15arhebt2u:3394": "atiprasaṅgāt /",
  "SA15arhebt2u:3395": "yo 'paraḥ svabhāvaḥ sa kimiti tasya na bhavati?",
  "SA15arhebt2u:3396": "ityata āha- \"svabhāvabheda-\" ityādi /",
  "SA15arhebt2u:3397": "bhavatu vastvantarameva tadaparasvabhāvatayā ko doṣaḥ?",
  "SA15arhebt2u:3398": "ityata āha- \"tathā ca\" vastvantaratve sati vināśahetorupajāyamānasya svabhāvasya pūrvako bhāvaḥ svahetubhyo yaḥ sthitidharmā jātaḥ so 'cyutidharme sthito nivṛttibhāṅna bhavati,",
  "SA15arhebt2u:3399": "vināśahetorvastvantarotpattau vyāpṛtatvāditi na \"tasya\" sthitidharmaṇo \"'nyathābhāvo\" nivṛttiḥ /",
  "SA15arhebt2u:3400": "nahi mugdarādervastvantarasya bhāve 'parasya nivṛttiryuktā,",
  "SA15arhebt2u:3401": "atiprasaṅgāt /",
  "SA15arhebt2u:3402": "tadupamarddena tadutpattau ca prāgeva proktam /",
  "SA15arhebt2u:3403": "[Hbṭ_140]",
  "SA15arhebt2u:3404": "nanu ca dṛśyata eva kaṭhinādirūpasya tāmrāderagnayādervināśahetordravādisvabhāvāntarotpattiḥ /",
  "SA15arhebt2u:3405_0": "na ca pūrvakasya pracyutidharmatā ityata āha- \"etena\" anantaroktena \"kaṭhinādīnām\"",
  "SA15arhebt2u:3405_1": "ādiśabdād dravādīnāṃ tāmrasuvarṇādināmagniśītavātādibhyo dravatvakaṭhinatvādisvabhāvāntarotpattirvyavasthitarūpasya",
  "SA15arhebt2u:3405_2": "tāmrādeḥ \"pratyuktā\" pratyākhyātāḥ,",
  "SA15arhebt2u:3406": "tulyadūṣaṇatvāt /",
  "SA15arhebt2u:3407": "kathaṃ tarhi svabhāvāntarotpattiḥ pūrvasya cāpracyutidharme sthitasyābhāvo yuktaḥ?",
  "SA15arhebt2u:3408": "ityāha- \"tatrāpi\" kaṭhinādirūpe tāmrādau \"pūrvakasya\" kaṭhinadravādirūpasya \"svarasanirodhitvāt\" vināśahetvayogena /",
  "SA15arhebt2u:3409": "\"vināśe\" sati \"agnyādeḥ\" ādigrahaṇājjalaniṣekaśītavātādeḥ /",
  "SA15arhebt2u:3410": "sahakāriṇaḥ parasparopasarpaṇādyāśraya pratyayaviśeṣopajātātiśayā \"dupādānācca\" yat tat kaṭhinādirūpaṃ tāmrādi svarasato nirudhyate /",
  "SA15arhebt2u:3411": "tata eva upādānakāraṇādagnyādisahakārikāraṇopādānapratyayopajātaviśeṣād \"apara eva\" anya eva dravakaṭhinādisvabhāvo dravagrahaṇasyopalakṣaṇatvāt,",
  "SA15arhebt2u:3412": "\"utpanno\" na tu pūrvakameva kaṭhinadravādirūpaṃ tāmrādi vyavasthitātmakaṃ dravakaṭhinādisvabhāvena pariṇatamiti /",
  "SA15arhebt2u:3413": "atra para āha- \"kenoktaṃ\" yathā &#8216;",
  "SA15arhebt2u:3414": "sthitidharmaṇaḥ sato vināśahetorasthitisvabhāvotpattistato vināśaḥ'; iti,",
  "SA15arhebt2u:3415": "yena &#8216;yaśca parasmādanyathābhāvaḥ so 'paraḥ svabhāvaḥ';",
  "SA15arhebt2u:3416": "ityādyucyate /",
  "SA15arhebt2u:3417": "kintu sa svayaṃ sthitidharmaiva svahetubhirjanito nāsyāsthirasvabhāvatā vināśahetorupajāyate /",
  "SA15arhebt2u:3418": "kathaṃ jñāyate yathā &#8216;",
  "SA15arhebt2u:3419": "svahetubhiḥ svabhāvena sthitidharmaiva janitaḥ'; iti? /",
  "SA15arhebt2u:3420": "vināśahetoragnyāderasambhave avasthānāt /",
  "SA15arhebt2u:3421": "yadi svabhāvenāsthitidharmā svahetorjātaḥ syāt tadā tadasambhave 'pi nāvatiṣṭheta /",
  "SA15arhebt2u:3422": "tasya svabhāvena sthitidharmaṇaḥ svahetubhirevāyamaparaḥ svabhāvo niyamito yaduta \"parasmāt\" virodhino 'gnyāde \"rvināśaḥ svayaṃ bhavatīti\" /",
  "SA15arhebt2u:3423": "parasmāditi karmaṇi lyaplope pañcamī paramapekṣya ityarthaḥ /",
  "SA15arhebt2u:3424": "svahetubhirevāyaṃ niyamitasvabhāvo [Hbṭ_141] jāto yathā tvayā virodhinamapekṣya svayaṃ nirva(va)",
  "SA15arhebt2u:3425": "rtitavyamiti / taduktam-",
  "SA15arhebt2u:3426": "\"svabhāvo 'pi sa tasyetthaṃ yenāpekṣya nivartate /",
  "SA15arhebt2u:3427": "virodhinaṃ yathānyeṣāṃ pravāho mugdarādikam //\" iti /",
  "SA15arhebt2u:3428": "nanu yadyasya vināśao virodhisannidhāne svayameva bhavatyahetukaḥ prāpnoti,",
  "SA15arhebt2u:3429": "ahetośca deśakālasvabhāvaniyamo na yukta ityata āha- \"na ca\" naiva vināśo nāma vinaṣṭuraparaḥ svabhāvaḥ,",
  "SA15arhebt2u:3430": "yato 'yaṃ doṣaḥ syāt,",
  "SA15arhebt2u:3431": "kintu \"bhāvacyutireva vināśaḥ\" /",
  "SA15arhebt2u:3432": "tasyāśca niḥsvabhāvatvāddhetumattā naiva yujyate /",
  "SA15arhebt2u:3433": "nahi sā tasya bhavati /",
  "SA15arhebt2u:3434": "kevalamasau svayameva na bhavati /",
  "SA15arhebt2u:3435": "tato bhaviturabhāvāt kasya hetumattopagamyate? /",
  "SA15arhebt2u:3436": "siddhāntavādyāha- \"nedamanantaroktaṃ vikalpadvayamatikrāmati\" /",
  "SA15arhebt2u:3437": "kīdṛśaṃ vikalpadvayam? /",
  "SA15arhebt2u:3438": "&#8216;kiṃ nityo bhāvaḥ?'; ityādi /",
  "SA15arhebt2u:3439": "nanu ca kālāntarasthitiradharmatāmupagacchato naiva nityavikalpasyāvakāśaḥ /",
  "SA15arhebt2u:3440": "na /",
  "SA15arhebt2u:3441": "tadupagame 'pi nityataivopagatā bhavati /",
  "SA15arhebt2u:3442_0": "tathā hi- yadyayaṃ saṃvatsarasthitidharmā svahetubhirjanitastadā saṃvatsaraparisamāptau",
  "SA15arhebt2u:3442_1": "yo 'syādāvudayakāle saṃvatsarasthitidharmā svabhāvo yato 'yaṃ saṃvatsaraṃ sthitaḥ",
  "SA15arhebt2u:3442_2": "sa eva tadante 'pi /",
  "SA15arhebt2u:3443": "tato 'paraṃ saṃvatsaramavatiṣṭheta /",
  "SA15arhebt2u:3444_0": "tadante 'pi prathamotpannasaṃvatsarasthitidharmasvabhāvāparityāgādaparāparasaṃvatsarasthitiprasaṅgāt",
  "SA15arhebt2u:3444_1": "kālāntarasthitidharmatopagame 'pi nityataivopagatā bhavatīti nityavikalpo durnivāraḥ /",
  "SA15arhebt2u:3445": "vināśahetusannidhau svayaṃ nivartata iti copagamādanityavikalpo naśvarātmatāvikalpaḥ /",
  "SA15arhebt2u:3446_0": "tathā hi- vināśahetvabhimatasannidhau svayaṃ vinaśyato yo 'sya svabhāvaḥ sa eva bhāvasyaikarūpatvādutpannamātrasyeti",
  "SA15arhebt2u:3446_1": "tadaiva vināśaprasaṅgāt kathamasya kālantarasthitidharmatā sambhavati? /",
  "SA15arhebt2u:3447": "evaṃ vikalpe kṛte pāścātyavikalpopagame kālāntarasthitirevāsya truṭyatīti nityavikalpa evānenopagantavyaḥ /",
  "SA15arhebt2u:3448": "tatra vināśahetusannidhau svayaṃ nāśopagame prāṅnityo bhūtvā paścādanityo vinaśvarasvabhāvo bhavatīti brūte /",
  "SA15arhebt2u:3449": "\"evaṃ ca brūvāṇo bhāvadvayaṃ cāha\" /",
  "SA15arhebt2u:3450": "vakṣyamāṇāpekṣaścakāraḥ /",
  "SA15arhebt2u:3451": "[Hbṭ_142] kīdṛśaṃ bhāvadvayam? /",
  "SA15arhebt2u:3452": "nityānityau svabhāvau bhedau yasya tathā /",
  "SA15arhebt2u:3453": "yo 'sau nityaḥ svabhāvaḥ prāktanaḥ tasya nityābhimatasya svayaṃ paścānnāśaṃ brūvāṇaḥ sarvadā pratikṣaṇameva nāśaṃ prāha /",
  "SA15arhebt2u:3454": "anyathā pūrvoktena nyāyena paścādapi nāśāsambhavāt /",
  "SA15arhebt2u:3455": "atha pratikṣaṇamasya nāśo na bhavati tadā paścādapi tadayogāt sarvadaivānāśaṃ prāheti kṛtvā pūrvasminnityābhimate svabhāve vināśaheturasamartho 'kiñcitkara eva /",
  "SA15arhebt2u:3456": "nanu ca vināśahetornaiva sāmarthyamupagataṃ parena virodhisannidhimapekṣya svayaṃ nāśopagamāt /",
  "SA15arhebt2u:3457": "na /",
  "SA15arhebt2u:3458": "ata eva tannibandhanatvaprasaṅgāt nāśasya /",
  "SA15arhebt2u:3459": "anyathā hyakiñcitkaraḥ kimityasāvapekṣyate?",
  "SA15arhebt2u:3460": ", hetubhāvasyāpekṣālakṣaṇatvāt /",
  "SA15arhebt2u:3461": "svahetava evātrāparādhyanti yadakiñcitkare 'pi tatrāpekṣāyāṃ niyuñjata iti cet /",
  "SA15arhebt2u:3462": "kaḥ punarayamasthānābhiniveśaḥ teṣāṃ yat tatra tathā niyuñjate /",
  "SA15arhebt2u:3463": "tasmādupakāryapekṣāyāmeva hetavo niyuñjānāḥ śobhante /",
  "SA15arhebt2u:3464": "anyathā te 'pi kāryātmāno naiva tanniyogamādriyeran /",
  "SA15arhebt2u:3465": "kathaṃ cākiñcitkaro virodhī nāma? /",
  "SA15arhebt2u:3466": "na hyasyāvirodhitvābhimatādviśeṣaḥ kaściditi yatkiñcidetat /",
  "SA15arhebt2u:3467": "yadapyuktaṃ &#8216;",
  "SA15arhebt2u:3468": "yathānyeṣāṃ kṣaṇikavādināmakiñcitkaramapi mugdarādikamapekṣya ghaṭādipravāho nivartate tathāsmākamapi kālāntarasthāyī bhāvaḥ';",
  "SA15arhebt2u:3469": "iti tadapi parasamayānabhijñatayocyate /",
  "SA15arhebt2u:3470": "yato nāsmākaṃ pravāho nāma kṣaṇavyatirikto 'sti yo 'kiñcitkaramugdarādisannidhau nivarteta /",
  "SA15arhebt2u:3471": "kṣaṇā eva hi kevalaṃ santi /",
  "SA15arhebt2u:3472": "te ca svanivṛttau na mugdarādikamapekṣante,",
  "SA15arhebt2u:3473": "svarasata eva nirodhāt /",
  "SA15arhebt2u:3474": "yā tu teṣāṃ kapālādivṛttilakṣaṇā paryudāsavṛttyā nivṛttiḥ yasyāṃ satyāmekatvābhiniveśino lokasya sadṛśāparabhāvarūpasya vibhramanimittasyāpagamāt &#8216;",
  "SA15arhebt2u:3475": "nivṛttā ghaṭādayaḥ';",
  "SA15arhebt2u:3476": "iti vyavahāraḥ,",
  "SA15arhebt2u:3477": "tatrākiñcitkaratvaṃ mugdarādīnāṃ naivāsti,",
  "SA15arhebt2u:3478": "tadbhāva eva teṣāṃ bhāvāt /",
  "SA15arhebt2u:3479": "vegavanmugdarādisahakāriṇo ghaṭakṣaṇāt parasparopasarpaṇādyāśrayāt [Hbṭ_143] pratyayaviśeṣāt sañjātātiśayāt kapāladerbhavanadharmatvāt tasya ca tajjannasvabhāvatvāditi /",
  "SA15arhebt2u:3480": "svabhāvadvayopagamaprasaṅgāditi parijihīrṣayā para āha- \"na prāg\" ityādi /",
  "SA15arhebt2u:3481": "kuta etat? /",
  "SA15arhebt2u:3482": "\"ekasvabhāvatvāt\" /",
  "SA15arhebt2u:3483": "sarvadaikasvabhāvasya sarvadā nityataiva na paścādanityasvabhāvatāsambhava iti /",
  "SA15arhebt2u:3484": "siddhāntavādyāha- \"sa tarhi bhāvaḥ\" sarvadā nityasvabhāvaḥ svabhāvena \"nāśamanāviśan\" apratipadyamānaḥ kathaṃ naiva naṣṭo(kathaṃ naṣṭo) nāma? /",
  "SA15arhebt2u:3485": "kutaḥ? \"tatsvabhāvavināśayoḥ\" nityasvabhāvatāyā,",
  "SA15arhebt2u:3486": "vināśasya cānityarūpatāyāśca \"aparaspararūpatvāt\" parasparaparihārarūpatvāt /",
  "SA15arhebt2u:3487_0": "upasaṃharannāha- \"yata evaṃ\" sthitidharmaṇāṃ vināśo naiva yujyate tasmāt sati asya",
  "SA15arhebt2u:3487_1": "vināśe yadyavaśyambhāvī kṛtakarūpasya sato vināśa iṣyate paraistadā \"vināśasvabhāvena\"-",
  "SA15arhebt2u:3487_2": "vinaśyati nāvatiṣṭhata iti vināśaḥ /",
  "SA15arhebt2u:3488": "kartari bahulavacanād ghañ /",
  "SA15arhebt2u:3489": "sa svabhāvo yasya tena vināśasvabhāvenāsthitidharmaṇā /",
  "SA15arhebt2u:3490": "\"tena\" kṛtakarūpeṇa satā vastunā svahetubhyo \"bhavitavyam\" anyathāvaśyambhāvitayopagatasya kṛtakātmanāṃ satāṃ vināśasyaivāyogāt /",
  "SA15arhebt2u:3491": "bhavatvevam iti cet /",
  "SA15arhebt2u:3492": "āha- \"tathāpi\" svayaṃ vināśasvabhāvatve 'pi na kevalamavinaśvarasvabhāvatve svabhāvānyathātvāsambhavād vyartho vināśaheturiti prathamavikalpopanyāsa evoktam na punarucyate /",
  "SA15arhebt2u:3493": "yata evaṃ \"tena\" ityādi sugamam /",
  "SA15arhebt2u:3494_0": "tadevaṃ vināśaṃ pratyanapekṣāmasāmarthya- vaiyarthyābhyāṃ taddhetvayogena kṛtakalakṣaṇasya",
  "SA15arhebt2u:3494_1": "sattvasya pūrvācāryadarśitāṃ pratipādya yathāsau viparyaye bādhakapramāṇatāmanubhavati",
  "SA15arhebt2u:3494_2": "tada darśayannāha- \"tasmād vināśa\" ityādi /",
  "SA15arhebt2u:3495": "prayogastvevam- ye yadbhāvaṃ pratyanapekṣāste tadbhāvaniyatāḥ /",
  "SA15arhebt2u:3496": "tadyathā- antyā kāraṇasāmagrī svakāryotpādane /",
  "SA15arhebt2u:3497": "anapekṣaśca kṛtakarūpaḥ san bhāvo vināśe 'vaśyambhāvivināśatayopagataḥ [Hbṭ_144] parairiti svabhāvahetuprasaṅgaprayogo viparyaye bādhakaṃ pramāṇaṃ pūrvācāryapradarśitam /",
  "SA15arhebt2u:3498": "\"tataḥ\" tadbhāvaniyatatve,",
  "SA15arhebt2u:3499_0": "nāśasyākādācitkatvādudayānantaraṃ nāśa iti \"yaḥ san\" kṛtakalakṣaṇo bhāvaḥ \"sa vināśī\"",
  "SA15arhebt2u:3499_1": "vinaśvarasvabhāvo naśvaratāyāḥ sādhyadharmasya nivṛttau ca kṛtakalakṣaṇasattvanivṛttiriti",
  "SA15arhebt2u:3499_2": "kṛtvā kṛtakalakṣaṇasya sattvasya kṣaṇikatāyāmanvayavyatirekasiddhiḥ sampadyate anapekṣayānukrāntasattvakṣaṇikatvayostādātmyasiddheḥ",
  "SA15arhebt2u:3499_3": "tannibandhanayoranvayavyatirekayorapi niścayāt /",
  "SA15arhebt2u:3500": "tadevaṃ pūrvācāryān prati akṛtakasya sato 'bhāvāt \"sadakāraṇavannityam\" iti nityalakṣaṇavirahādeva na tannityatvam /",
  "SA15arhebt2u:3501": "yattu sad utpattimat tad uktena nyāyenāvaśyaṃnāśitayopagataṃ paraiḥ kālāntarasthāyi na bhavatīti prati pāditam /",
  "SA15arhebt2u:3502": "[44. sāmānyena sattvakṣaṇikatvayostādātmyavyāptipradarśanam /]",
  "SA15arhebt2u:3503": "yadā tu yat sat tat kṣaṇikameveti sāmānyenocyate kṛtakākṛtakalakṣaṇaṃ sato bhedamanapekṣya prauḍhavāditayā kṛtakasyāpi cāvaśyambhāvī vināśa iti paropagamo nāpekṣyate,",
  "SA15arhebt2u:3504": "tadā vināśaṃ pratyanapekṣatvameva sarvasya na sidhyati /",
  "SA15arhebt2u:3505": "yeṣāṃ hi vināśo bhavaṃ(van)",
  "SA15arhebt2u:3506": "dṛṣṭo ghaṭādīnāṃ teṣāmeva taddhaitvayogat tatrānapekṣā yujyate /",
  "SA15arhebt2u:3507_0": "ye tu deśādivyavahitāḥ parvatādayo vā vinaśāmāviśanto na dṛṣṭāḥ teṣāmavaśyaṃ vināśitvopagamanibandhanābhāvādantye",
  "SA15arhebt2u:3507_1": "'pyayaṃ vināśaṃ pratyanapekṣa eva vinaśyanna'viśeṣādādāvapi tadbhāvaniyata iti vaktumaśakyatvāt",
  "SA15arhebt2u:3507_2": "tatsvabhāvasāpekṣatvāt /",
  "SA15arhebt2u:3508_0": "vināśaṃ pratyanapekṣatvāsiddherakṛtakānāṃ cākāśādīnāṃ vināśisvabhāvasāpekṣāṇāmityanapekṣayā",
  "SA15arhebt2u:3508_1": "sato naśvarasvabhāvatāsiddheḥ anvayavyatirekayostannibandhanayorayogamutpaśyannarthakriyāvirodhalakṣaṇameva",
  "SA15arhebt2u:3508_2": "tadā bādhakaṃ pramāṇaṃ tādātmyaprasādhakamabhidhānīyamiti manyamānaḥ pūrvapakṣamutthāpayannāha-",
  "SA15arhebt2u:3508_3": "\"svabhāvato\" naśvaratve 'pyuktena [Hbṭ_145] nyāyena paridṛśyamānavināśānāṃ ghaṭādīnāṃ",
  "SA15arhebt2u:3508_4": "\"kaścid\" deśādivyavahitaḥ parvatādirvānupalabdhavināśaḥ kṛtako 'pi sadrūpa ākāśādirvākṛtakaḥ",
  "SA15arhebt2u:3508_5": "sanna \"'tatsvabhāvo 'pi\" avināśisvabhāvo 'pi syāt /",
  "SA15arhebt2u:3509": "apiśabdaḥ sambhāvanāyām /",
  "SA15arhebt2u:3510": "tasya vināśisvabhāvasaṃsādhakapramāṇābhāvādāśaṅkayata etat /",
  "SA15arhebt2u:3511": "tataśca vināśisvabhāvasāpekṣatvāt tadanapekṣatvamasiddhamiti tadvaśāt sādhyasya kṣaṇikatvasya sattvasvabhāvatvāsiddheḥ tannibandhanā nānvayavyatirekasiddhiriti /",
  "SA15arhebt2u:3512": "kiṃ punaratrāśaṅkānimittaṃ yena kaścidatatsvabhāvo 'pyāśaṅkayata ityāha- \"na hi sarvaḥ sarvasya svabhāvaḥ\" iti /",
  "SA15arhebt2u:3513": "vicitrasvabhāvā hi bhāvā dṛśyante- kecit sapratighāḥ kecidapratighāḥ,",
  "SA15arhebt2u:3514": "tathā nīlānīlādisvabhāvāḥ,",
  "SA15arhebt2u:3515": "tathā kecidvināśinaḥ anye tvavināśisvabhāvāḥ śaṅkayanta iti pūrvapakṣāśaṅkā /",
  "SA15arhebt2u:3516": "na- &#8216;kaścidatatsvabhāvo 'pi syāt'- iti āśaṅkanīyam,",
  "SA15arhebt2u:3517": "tathābhāve hyakṣaṇikatvaṃ tasya syāt /",
  "SA15arhebt2u:3518": "tasmiṃśca satyavastutvaprasaṅgāt kuto 'tatsvabhāvatāśaṅkā? /",
  "SA15arhebt2u:3519": "kathaṃ punarakṣaṇikatve 'vastutvaprasaṅgaḥ? /",
  "SA15arhebt2u:3520": "yataḥ sattvasya kṣaṇikatvasvabhāvatayānvayavyatirekasiddhirityata āha- \"śaktirhi\" ityādi /",
  "SA15arhebt2u:3521": "[45. arthakriyākāritvameva sattvaṃ,",
  "SA15arhebt2u:3522": "tacca kṣaṇikānāmeveti /]",
  "SA15arhebt2u:3523": "evaṃ manyate- iha tāvadidameva vicāraṇīyam kiṃlakṣaṇametad bhāvānāṃ sattvaṃ yuktamiti /",
  "SA15arhebt2u:3524": "tatra na sattāyogalakṣaṇamavyāpteḥ,",
  "SA15arhebt2u:3525": "sāmānyadiṣvabhāvāt /",
  "SA15arhebt2u:3526": "vandhyāsutādiṣvapi bhāvād ativyāptervā /",
  "SA15arhebt2u:3527": "vandhyāsutādīnāmasattvāt kathaṃ sattāyogaḥ? iti cet /",
  "SA15arhebt2u:3528": "na /",
  "SA15arhebt2u:3529": "itaretarāśrayāt /",
  "SA15arhebt2u:3530": "yatasteṣāmasattvaṃ sattāyogavirahādeva tadvirahaścāsattvāditi /",
  "SA15arhebt2u:3531": "yadi ca satāmeva sattāyogaḥ evaṃ tarhyanyat sattvalakṣaṇamabhidhānīyam sattāyogasya ca vaiyarthyam,",
  "SA15arhebt2u:3532": "tat eva vastunaḥ sattvāt /",
  "SA15arhebt2u:3533": "sarvārthakriyāsāmarthyavirahāt sattāyogābhāvasteṣāmiti [Hbṭ_146] cet /",
  "SA15arhebt2u:3534": "evaṃ sati yadevārthakriyasāmarthyayuktaṃ tasyaiva sattāyoga ityarthakriyāsāmarthyameva bhāvalakṣaṇamāyātamityapārthakaḥ /",
  "SA15arhebt2u:3535": "sattāyogaḥ /",
  "SA15arhebt2u:3536": "\"itthaṃ ca\" evam /",
  "SA15arhebt2u:3537": "anyathā sāmānyādīnāṃ kathaṃ svarūpaṃ sattvaṃ syāt? /",
  "SA15arhebt2u:3538": "arthakriyāsāmarthyaṃ tu sarveṣāmastīti tadeva bhāvalakṣaṇam /",
  "SA15arhebt2u:3539": "\"utpādavyavyaghnauvyayuktaṃ sat\" ityetadapyayuktam,",
  "SA15arhebt2u:3540": "dhrauvyeṇotpādavyayayorvirodhāt ekasmiṃ(smin)",
  "SA15arhebt2u:3541": "dharmiṇyayogāt /",
  "SA15arhebt2u:3542": "kathañcidutpādavyayau kathañcit dhrauvyamiti cet /",
  "SA15arhebt2u:3543": "yathotpādavyayau na tathā dhrauvyam,",
  "SA15arhebt2u:3544": "yathā ca dhrauvyaṃ na tathotpādavyayāviti naikaṃ vastu yathoktalakṣaṇaṃ syāt /",
  "SA15arhebt2u:3545": "tato 'nyasya bhāvalakṣaṇasyāyogāt śakteścāntaśaḥ svajñānajanane 'pyupagamāt paraiḥ,",
  "SA15arhebt2u:3546": "anyathā ṣaṭpadārthādivyavasthānāyogāt saiva bhāvalakṣaṇam,",
  "SA15arhebt2u:3547": "sarvaśaktivirahaḥ punarabhāvalakṣaṇam /",
  "SA15arhebt2u:3548": "sarvagrahaṇaṃ ca sarvasya vastuno vastvantaraśaktiviraharūpatvādabhāvatānirāsārtham /",
  "SA15arhebt2u:3549": "yasya tu na kvacicchaktiḥ sa evaikāntenābhāva ucyate /",
  "SA15arhebt2u:3550": "śaktilakṣaṇameva sattvamakṣaṇike syāt tataḥ kṣaṇikātmatā sattvasya na sidhyatīti kuto 'nvayavyatirekau?",
  "SA15arhebt2u:3551": "iti cet, āha- \"na caivākṣaṇikasya\" kvacit kārye 'ntaśo jñānalakṣaṇe 'pi śaktirasti tat kutastasya tallakṣaṇaṃ sattvamatītāderiva bhaviṣyati?",
  "SA15arhebt2u:3552": ", yataḥ sattvasya kṣaṇikātmatā na sidhyet /",
  "SA15arhebt2u:3553_0": "nanu ca śakteratīndriyatvāt kāraṇānāṃ kāryarambhaniyamābhāvācca kathaṃ tadviraho",
  "SA15arhebt2u:3553_1": "'kṣaṇikasya bhavet yato 'sya sarvaśaktivirahalakṣaṇenāsattvena virodhinā nirākriyamāṇaṃ",
  "SA15arhebt2u:3553_2": "sattvaṃ kṣaṇikātmatāmevānubhavet yato 'nvayavyatirekau syātāmityata āha- \"kramayaugapadyābhyām\" ityādi /",
  "SA15arhebt2u:3554": "naiva pratyakṣataḥ kāryavirahādvā sarvaśaktiviraho 'kṣaṇikatve ucyate,",
  "SA15arhebt2u:3555": "kintu tavdyāpakavirahāt /",
  "SA15arhebt2u:3556": "tathā hi- kramayaugapadyābhyāṃ kāryakriyā vyāptā prakārāntarābhāvāt /",
  "SA15arhebt2u:3557_0": "tataḥ kāryakriyāśaktivyāpakayostayorakṣaṇikatve [Hbṭ_147] virodhāt nirvṛttestavdyāptāyāḥ",
  "SA15arhebt2u:3557_1": "kāryakriyāśakterapi nivṛttiriti sarvaśaktivirahalakṣaṇamasattvamakṣaṇikatve vyāpakānupalabdhirākarṣati,",
  "SA15arhebt2u:3558": "viruddhayorekatrāyogāt /",
  "SA15arhebt2u:3559": "tato nivṛttaṃ sattvaṃ kṣaṇikeṣvevāvatiṣṭhamānaṃ tadātmatāmanubhavatīti- &#8216;",
  "SA15arhebt2u:3560": "yat sat tat kṣaṇikameva';",
  "SA15arhebt2u:3561": "ityanvayavyatirekarūpāyā vyāpteḥ siddhirniścayo bhavati /",
  "SA15arhebt2u:3562": "nanu ca prakārāntarābhāvāt kāryamaṅkurādikaṃ bījādinā kramayaugapadyābhyāmeva kriyata ityucyate sa eva tu prakārāntaravirahaḥ kāryātmanaḥ kutaḥ siddhaḥ? /",
  "SA15arhebt2u:3563": "prakārāntarasyopalabdhilakṣaṇaprāptatve kathamatyantāsambhavaḥ? /",
  "SA15arhebt2u:3564": "kevalaṃ deśādiniṣedhamātrameva syāt /",
  "SA15arhebt2u:3565": "anupalabdhilakṣaṇaprāptatvenāsattāniścayo viprakarṣiṇāmiti kutastadabhāvasiddhiḥ? /",
  "SA15arhebt2u:3566": "tataḥ prakarāntareṇārthakriyāsambhavāt kramayaugapadyanivṛttāvapi nārthakriyāsāmarthyanivṛttiriti kuto 'kṣaṇikatve sati sarvasāmarthyavirahalakṣaṇamasattvam?",
  "SA15arhebt2u:3567": ", yataḥ sattvasya kṣanikātmatayānvayavyatirekau syātām? /",
  "SA15arhebt2u:3568": "na /",
  "SA15arhebt2u:3569": "ubhayathāpyadoṣāt /",
  "SA15arhebt2u:3570": "tathā hi- kramo nāma paripāṭiḥ kāryāntarāsāhityaṃ kaivalyamaṅkurādeḥ,",
  "SA15arhebt2u:3571": "yaugapadyamapi tasyāparairbbījādikāryaiḥ sāhityaṃ /",
  "SA15arhebt2u:3572": "prakārāntaraṃ cāṅkurādeḥ tadubhayāvasthāvirahe 'pyanyathābhavanam /",
  "SA15arhebt2u:3573": "tasya cāṅkurādisvabhāvasyānyasahitasya kevalasya vābhāve pratyakṣabodhagamyamāne satyupalabdhilakṣaṇaprāpta eva svabhāvaḥ kramayaugapadyabhāvabahirbhūto nopalabhyate /",
  "SA15arhebt2u:3574": "vastunaḥ upalabhyasyānyasāhitye kaivalye cāpanīte tadviviktadeśādipratibhāsinaḥ pratyakṣasyodayāt svabhāvānupalambhata evābhāvaniścayādilakṣaṇavyavahāravṛtteḥ /",
  "SA15arhebt2u:3575": "tasya cāṅkurādibhāvasyāvasthādvayabahirbhāvaniṣedhe kayościddeśakālayoḥ deśāntarādau krameṇāṅkurādibhāvavatīratarasmin vā bhāve 'pi na kācit kṣatiḥ /",
  "SA15arhebt2u:3576": "tataḥ pratyakṣata eva prakārāntarābhāvasiddheḥ kathaṃ kramayaugapadyābhyāmarthakriyāśaktiravyāptā syāt? /",
  "SA15arhebt2u:3577": "śāstrakārastu yathā pratyakṣata eva prakārāntarābhāvasiddhiḥ tathā svayam \"etena kramākramādayo 'pī\"ti atidiśan vakṣyati /",
  "SA15arhebt2u:3578": "[Hbṭ_148]",
  "SA15arhebt2u:3579": "anupalabdhilakṣaṇaprāptatve 'pi prakārāntarasya kramayaugapadyayoranyo 'nyavya vacchedarūpatvādevāśrayasi (devābhāvasi)",
  "SA15arhebt2u:3580": "ddhi tathāhi- anyonyavyavacchedarūpāṇāmekaniṣedhenāparavidhānāt tasyāpratiṣedhe vidhipratiṣedhayorvirodhādubhayapratiṣedhātmanaḥ prakārāntarasya kutaḥ sambhavaḥ? /",
  "SA15arhebt2u:3581": "atra prayogaḥ- yatra yatprakāravyavacchedena yaditaraprakāravyavasthānaṃ na tatra prakārāntarasambhavaḥ,",
  "SA15arhebt2u:3582": "tadyathānīlaprakāravyavacchedenānīlaprakārāntaravyavasthāyāṃ pīte /",
  "SA15arhebt2u:3583_0": "asti ca kramayaugapadyayoranyataraprakāravyavacchedena taditaraprakāravyavasthānaṃ",
  "SA15arhebt2u:3583_1": "vyavacchidyamānaprakārāviṣayīkṛte sarvatra kāryakāraṇarūpe vastunīti viruddhopalabdhiḥ",
  "SA15arhebt2u:3583_2": "vyavacchidyamānaprakāretaravyavasthānaṃ ca,",
  "SA15arhebt2u:3584": "prakārāntarasambhavaśca tato bahirbhāvalakṣaṇa ityanayostattvānyatvarūpayoranyonyaparihārasthitalakṣaṇatvāt /",
  "SA15arhebt2u:3585": "na cātrāpi bādhakāntarāśaṅkayānavasthānamāśaṅkanīyam,",
  "SA15arhebt2u:3586": "pūrvaprasiddhasya virodhasya smaraṇamātratvāt /",
  "SA15arhebt2u:3587": "viruddhopalabdhiṣu bahirddharmiṇi hetoḥ sadbhāvamupadarśya virodhasādhanameva bādhakam,",
  "SA15arhebt2u:3588": "taccehāsti /",
  "SA15arhebt2u:3589": "tato viruddhayorekatrāsambhāvāt pratiyogyabhāvaniścayaḥ śītoṣṇasparśayoriva bhāvābhāvayoriva veti kuto 'navasthā? /",
  "SA15arhebt2u:3590": "tatra na krameṇākṣaṇikaḥ kāryāṇi karotyaviśeṣādakārakāvasthāyāmiva /",
  "SA15arhebt2u:3591": "sahakāryapekṣā ca dvividhasyāpi sahakāritvasyāyogādanupanyasanīyā /",
  "SA15arhebt2u:3592": "sarveṣāṃ caikakriyākāla eva kriyāprasakteḥ,",
  "SA15arhebt2u:3593": "tatkārakasya svabhāvasya tadaiva bhāvāt /",
  "SA15arhebt2u:3594": "nāpi yugapat,",
  "SA15arhebt2u:3595": "pratyakṣādivirodhāt,",
  "SA15arhebt2u:3596": "punastatkriyāprasaṅgācca /",
  "SA15arhebt2u:3597": "kṛtatvānneti cet,",
  "SA15arhebt2u:3598": "na,",
  "SA15arhebt2u:3599": "sāmarthyānapāyāt /",
  "SA15arhebt2u:3600": "anyathā prāgapyakārakarūpaviśeṣādakriyā syāt /",
  "SA15arhebt2u:3601": "kṛtasya kartumaśakyatvāditi cet /",
  "SA15arhebt2u:3602": "śaktāśaktatayā tarhyekatraiva kārye bhedaprasaṅga śālikodravabījāderiva /",
  "SA15arhebt2u:3603": "nityaśca yadā yugapat karoti tataḥ prāgapi bhāvāt tadaiva tatkriyāprasaṅgaḥ punastato 'pi pūrvataram ityevaṃ na kadācidyugapat kriyā syāt /",
  "SA15arhebt2u:3604": "pūrvottarakālayoścaikadā yugapatkāriṇo 'nyadā sarvārthakriyāsāmarthyavirahalakṣaṇamasattvaṃ [Hbṭ_149] syāditi kathaṃ na kṣaṇikatā? /",
  "SA15arhebt2u:3605": "kriyopagame vā kramapakṣa eva /",
  "SA15arhebt2u:3606": "tatra cokto doṣaḥ /",
  "SA15arhebt2u:3607": "evamakṣaṇikatve sati cakṣurādyāyatanānāmasattvaprasaṅgāt kṣaṇikatāyāmeva sattvamiti yat sat tat kṣaṇikameveti sato naśvarātmatāsiddheḥ anvayavyatirekarūpavyāptisiddhiriti //",
  "SA15arhebt2u:3608": "[Hbṭ_150]",
  "SA15arhebt2u:3609": "3. kāryakāraṇabhāvavyavasthā /]",
  "SA15arhebt2u:3610_0": "tadevaṃ svabhāvahetau tādātmyasiddhinibandhanamanvayavyatirekaniścayaṃ pratipādya",
  "SA15arhebt2u:3610_1": "kāryahetau kāryakāraṇabhāvasiddhinimittatvāt tayostasyāśca pratyakṣānupalambhanibandhanāyāḥ",
  "SA15arhebt2u:3610_2": "prāgeva darśitatvāt tagdatamaparamapi pareṣāṃ bhrāntikāraṇapanetuṃ tadviṣayaṃ darśayannāha-",
  "SA15arhebt2u:3610_3": "\"arthāntare\" hetorvyatirikte vastuni gamye \"kāryaṃ hetuḥ\" /",
  "SA15arhebt2u:3611": "anarthāntare tu svabhāvo heturityuktam /",
  "SA15arhebt2u:3612_0": "kasmāt punararthāntare kāryameva heturityāha- \"avyabhicārāt\" iti kāryameva hyarthāntaraṃ",
  "SA15arhebt2u:3612_1": "na vyabhicarati nānyat yathoktaṃ prāk tataḥ kāryamevārthāntare gamye heturucyate",
  "SA15arhebt2u:3612_2": "saṃyogavaśāgdamakatve /",
  "SA15arhebt2u:3613": "\"na ca kenacit\" ityādinā yaḥ sarvathā gamyagamakabhāvaprasaṅga ācāryeṇoktaḥ parasya,",
  "SA15arhebt2u:3614": "tamihāpi kāryahetau paraḥ kadācit prasañjayedityāśaṅkamāna āha- \"kāryakāraṇa- \" ityādi /",
  "SA15arhebt2u:3615": "yadi hi kāryaṃ heturucyate tadā kāryakāraṇabhāvena kāraṇenāsya gamakatvam /",
  "SA15arhebt2u:3616": "tathā ca sati sarvathā gamyagamakabhāvaḥ prāpnoti /",
  "SA15arhebt2u:3617": "agneḥ sāmānyadharmavad viśeṣadharmā api tārṇapārṇādayo gamyāḥ syuḥ /",
  "SA15arhebt2u:3618": "dhūmasyāpi viśeṣadharmavad dravyatvapārthivatvādayo 'pi sāmānyadharmā gamakā bhaveyuḥ /",
  "SA15arhebt2u:3619": "kutaḥ? \"sarvathā janyajanakabhāvāt\" /",
  "SA15arhebt2u:3620": "janyajanakabhāvo hi kāryakāraṇabhāva ucyate /",
  "SA15arhebt2u:3621": "sa ca nāgnidhūmayoraṃśena api tu sarveṇa prakāreṇa /",
  "SA15arhebt2u:3622": "tathāhi- yathā agniragnitvadravyatvasattvādibhiḥ sāmānyadharmairjanakaḥ tathā tārṇapārṇatvādibhirviśeṣadharmairapi,",
  "SA15arhebt2u:3623": "yathā ca dhūmo dhūmatvapāṇḍutvādibhiḥ svaniyatairviśeṣadharmairjanyaḥ tathā sāmānyadharmairapi sattvadravyatvādibhiḥ /",
  "SA15arhebt2u:3624": "tataśca yathā tayoḥ kāryakāraṇabhāvaḥ tathaiva gamyagamakabhāvaḥ prāpnoti,",
  "SA15arhebt2u:3625": "tasyaiva tannibandhanatvāditi pūrvapakṣāśaṅkā /",
  "SA15arhebt2u:3626": "atrāha- \"na sarvathā janyajanakabhāvaḥ\" tataśca kutastathā gamyagamakabhāvaḥ syāt? /",
  "SA15arhebt2u:3627": "kasmāt? iti cet,",
  "SA15arhebt2u:3628": "[Hbṭ_151] \"tadabhāve\" teṣāṃ tārṇapārṇatvādināṃ viśeṣadharmāṇāmabhāve \"bhavato\" dhūmamātrasya tebhya eva viśeṣadharmebhyo bhavatīti evamātmanaḥ \"tadutpattiniyamasyābhāvāt\" /",
  "SA15arhebt2u:3629": "tathā \"tadabhāve\" agnyabhāve bhavato dravyatvādeḥ sāmānyadharmasyāgnerevāyaṃ bhavatī tyevaṃrūpasya tadutpattiniyamasyābhāvāt kutaḥ sarvathā janyajanakabhāvaḥ?",
  "SA15arhebt2u:3630": ", yataḥ sarvathā gamyagamakabhāvaḥ syāt /",
  "SA15arhebt2u:3631": "na hyasati tadutpattiniyame janyajanakabhāvo vyavasthāpayituṃ yuktaḥ /",
  "SA15arhebt2u:3632": "yata evaṃ \"tasmāt kāryaṃ\" dhūmādikaṃ \"svabhāvairyāvadbhi\" rdhūmatvādibhiḥ svagataiḥ /",
  "SA15arhebt2u:3633": "itthambhūtalakṣaṇā ca tṛtīyā /",
  "SA15arhebt2u:3634": "\"avīnābhāvi\" vinā na bhavati /",
  "SA15arhebt2u:3635": "kairvinā na bhavati? /",
  "SA15arhebt2u:3636": "&#8216;kāraṇe yāvadbhiḥ svabhāvaiḥ';",
  "SA15arhebt2u:3637": "ityatrāpi sambadhyate /",
  "SA15arhebt2u:3638": "kāraṇāśritairyāvadbhiḥ svabhāvairvinā te kāryagatāḥ svabhāvā na bhavanti hetuḥ taisteṣāmiti gamyate /",
  "SA15arhebt2u:3639": "kva avinābhāvi? /",
  "SA15arhebt2u:3640": "\"kāraṇe\" kāraṇaviṣaye aparo 'rthaḥ \"kāraṇe\" ādhārasaptamī /",
  "SA15arhebt2u:3641": "idānīṃ kāraṇasthaiḥ svabhāvairyāvadbhiragnitvadravyatvādibhiravinābhāvi teṣāṃ kāraṇagatānāṃ sāmānyadharmāṇāṃ hetuḥ kāryaṃ gamakam /",
  "SA15arhebt2u:3642": "kasmāt? ityāha- \"tatkāryatvaniyamāt\" teṣāmeva kāraṇagatānāṃ sāmānyadharmānāṃ tat kāryamityevaṃrūpasya niyamasya sadbhāvāt /",
  "SA15arhebt2u:3643": "nahi tān sāmānyadharmān kadācidapi kāryaṃ vyabhicarati /",
  "SA15arhebt2u:3644": "evaṃ kāraṇagatamaṃśaṃ pāścātyenārthena nirūpya prāktanenārthena kāryagatamaṃśaṃ nirūpayannāha- \"taireva ca\" ityādi /",
  "SA15arhebt2u:3645": "kāryamapi taireva dharmaiḥ svagataiḥ kāraṇagatānāṃ dharmāṇāṃ gamakam yathāntarā sambhavino dhūmatvapāṇḍupārṇatvādayo viśeṣarūpāstaiḥ kāraṇagataiḥ sāmānyadharmairvinā na bhavanti /",
  "SA15arhebt2u:3646": "atrāpi &#8216;tatkāryatvaniyamāt';",
  "SA15arhebt2u:3647": "ityapekṣyate /",
  "SA15arhebt2u:3648": "teṣāmeva kāryagatānāṃ viśeṣadharmāṇāṃ kāraṇagatasāmānyadharmāpekṣayā kāryatvaniyamāt /",
  "SA15arhebt2u:3649": "na hi te viśeṣadharmāḥ kāryagatāḥ kāraṇasthasāmānyadharmairvinā kadācidapi bhavanti /",
  "SA15arhebt2u:3650": "tatasteṣāmeva kāryatvaniyamaḥ,",
  "SA15arhebt2u:3651": "nānyeṣāṃ dravyatvādīnāṃ [Hbṭ_152] kāraṇasthasāmānyadharmairvinā bhavatām /",
  "SA15arhebt2u:3652": "tadevaṃ kāraṇasya sāmānyadharmā eva gamyā na viśeṣadharmāḥ,",
  "SA15arhebt2u:3653": "kāryasyāpi viśeṣadharmā eva gamakā na sāmānyadharmāḥ,",
  "SA15arhebt2u:3654": "tatkāryatvaniyamāt /",
  "SA15arhebt2u:3655": "ye tu kāraṇasya viśeṣadharmā yaistatkāryatvaniyamaḥ kāryamātrasya nāstīti na te gamyāḥ /",
  "SA15arhebt2u:3656_0": "ye ca kāryasya sāmānyadharmā dravyatvādayasteṣāmapi tatkāryatvaniyamābhāvādeva gamakatvaṃ",
  "SA15arhebt2u:3656_1": "nāstīti kāryakāraṇabhāvena gamakatve kutaḥ sarvathā gamyagamakabhāvaḥ pareṣāmiva prasajyeta? /",
  "SA15arhebt2u:3657": "[2. janyajanakabhāvasya sarvathā sattve 'pi gamyagamakabhāvasya na tathātvam /]",
  "SA15arhebt2u:3658": "parasyāniṣṭhāpādanamāśaṅkayāha- \"aṃśena\" ityādi /",
  "SA15arhebt2u:3659": "yadi hi kāraṇasya sāmānyadharmā eva gamyāḥ kāryasyāpi viśeṣadharmā eva gamakāḥ tatkāryatvaniyamādiṣyante,",
  "SA15arhebt2u:3660": "hanta tarhyaśena janyajanakabhāvaḥ prāptaḥ /",
  "SA15arhebt2u:3661": "kāraṇasya sāmānyadharmā eva janakā na viśeṣadharmāḥ,",
  "SA15arhebt2u:3662": "kāryasyāpi viśeṣadharmā eva janyā na sāmānyadharmā iti syāt /",
  "SA15arhebt2u:3663": "sarvathā ca janyajanakabhāvo 'bhimata ityubhyupagamavirodhaḥ /",
  "SA15arhebt2u:3664": "etat pariharati- nāṃśena janyajanakabhāvaprasaṅgaḥ,",
  "SA15arhebt2u:3665": "niraṃśatvena vastunaḥ sarvātmanā tadabhyupagamāt,",
  "SA15arhebt2u:3666": "gamyagamakabhāvasyāpi sarvathābhimatatvāt /",
  "SA15arhebt2u:3667": "tadāha- \"tajjanya\" ityādi /",
  "SA15arhebt2u:3668": "yadi hi kāryasya taiḥ kāraṇagatairviśeṣadharmairjanyo yo viśeṣaḥ sa grahītuṃ śakyate,",
  "SA15arhebt2u:3669": "tadā tajjanyaviśeṣagrahaṇe 'bhimatatvāt kāraṇagataviśeṣadharmāṇāṃ gamyatvasya /",
  "SA15arhebt2u:3670": "tathā liṅgaviśeṣo dhūmatvādi upādhirviśeṣaṇaṃ yeṣāṃ dravyatvādīnāṃ sāmānyānāṃ kāryagatānāṃ teṣāṃ cābhimatatvāgdamakatvasya /",
  "SA15arhebt2u:3671": "tathā hi- agurudhūmagrahaṇe bhavatyeva tadagneranumānaṃ dhūmatvaviśeṣaṇena ca dravyatvādināgneranumānam /",
  "SA15arhebt2u:3672": "na hi sarvathā janyajanakabhāvo 'stītyeva tathaiva gamyagamakabhāvo bhavati,",
  "SA15arhebt2u:3673": "tasya jñānāpekṣatvāt /",
  "SA15arhebt2u:3674": "tathā hi- na sattāmātreṇa liṅgasya gamakatvam,",
  "SA15arhebt2u:3675": "tasya jñāpakatvāt /",
  "SA15arhebt2u:3676": "jñāpako hi svaniścayāpekṣo jñāpyamarthaṃ jñāpayati, nānyathā /",
  "SA15arhebt2u:3677": "kathaṃ [Hbṭ_153] tarhyuktaṃ \"tadabhāve bhavataḥ tadutpattiniyama(mā)bhāvāt\" iti /",
  "SA15arhebt2u:3678": "? /",
  "SA15arhebt2u:3679": "sarvathā janyajanakabhāvābhyupagame tadabhāve bhāvasyaivābhāvādityata āha- \"aviśiṣṭa\"- ityādi /",
  "SA15arhebt2u:3680_0": "yadi hi tajjanyaviśeṣa grahaṇarahitamaviśiṣṭaṃ kāryamātramupādīyate liṅgaviśeṣopādhirahitaṃ",
  "SA15arhebt2u:3680_1": "vā dravyādikaṃ tadā \"aviśiṣṭasāmānyavivakṣāyāṃ\" kāraṇagataviśeṣābhāve 'pi dhūmamātrasya",
  "SA15arhebt2u:3680_2": "bhāvāt tadaviśiṣṭasya ca dravyatvāderagnyabhāve 'pi bhāvād vyabhicāra iti sarvathā",
  "SA15arhebt2u:3680_3": "janyajanakabhāvo neṣyate,",
  "SA15arhebt2u:3681": "tadabhāvād gamyagamakabhāvaśca /",
  "SA15arhebt2u:3682": "na tu viśeṣavivakṣāyām,",
  "SA15arhebt2u:3683": "tatra vyabhicārābhāvāt /",
  "SA15arhebt2u:3684": "tathā hi- yadi nāmadhūmamātraṃ tārṇapārṇādiviśeṣābhāve bhavati,",
  "SA15arhebt2u:3685": "na tu tajjanyo viśeṣaḥ,",
  "SA15arhebt2u:3686": "sa yadi grahītuṃ śakyate,",
  "SA15arhebt2u:3687": "tadā viśeṣasya gamyatvamastyeva,",
  "SA15arhebt2u:3688": "niścitasyaiva liṅgatvāt /",
  "SA15arhebt2u:3689": "tathā yadyapi dravyatvasattvamātramagnyabhāve 'pi bhavati na tu dhūmātmakamiti tadviśiṣṭasyāvyabhicārād gamakatvamapi na vāryata iti /",
  "SA15arhebt2u:3690": "[3. kāryakāraṇabhāvapratīteratidurlabhatvāśaṅkāyā nirāsaḥ /]",
  "SA15arhebt2u:3691_0": "atra parasya vacanāvakāśamāśaṅkayāha- \"kasyacit\" dhūmādeḥ \"kadācit\" kasmiṃścit kāle",
  "SA15arhebt2u:3691_1": "\"kutaścit\" agnyādeḥ \"bhāve 'pi\" sati \"sarvo\" dhūmādiḥ \"tādṛśo\" yādṛśa ekadāgnyāderbhavana dṛṣṭa tajjātīyaḥ,",
  "SA15arhebt2u:3692": "\"tathāvidhajanmā\" yathāvidhāt sa eko bhavan dṛṣṭaḥ tādṛśādeva janma yasya sa /",
  "SA15arhebt2u:3693": "\"tathāvidhajanmetyetat kutaḥ\" pramāṇādavasitam?",
  "SA15arhebt2u:3694": "yenocyate &#8216;kāryahetau kāryakāraṇabhāvasiddhinibandhanāvanvayavyatirekau'; iti /",
  "SA15arhebt2u:3695": "tathāhi- yadi nāma pratyakṣānupalambhābhyāṃ kasyaciddhūmasyāgnyādisāmagrīkāryatvamavagataṃ kimetāvatānyasyāpi tādṛśasya tādṛśakāryatā sidhyati,",
  "SA15arhebt2u:3696": "tatra tannibandhanayoḥ pratyakṣānupalambhayoravyāpārāt /",
  "SA15arhebt2u:3697": "yatraiva hi tayorvyāparastasyaiva tatkāryatā bhavatu,",
  "SA15arhebt2u:3698": "tadanyasya tu kimāyātam?",
  "SA15arhebt2u:3699": "yena tathavidhādasya janma syāt /",
  "SA15arhebt2u:3700": "evaṃ hi kasyāściddhūmavyakteragnyādijanyatā dṛṣṭeti kinna ghaṭāderapi sābhyupagamyate?",
  "SA15arhebt2u:3701": "anyatvena [Hbṭ_154] viśeṣābhāvāt /",
  "SA15arhebt2u:3702": "ka evaṃ sati doṣaḥ?",
  "SA15arhebt2u:3703": "iti cet ; tathā ca pramāṇābhāvena tathāvidhajanmatvāniścayādatādṛśādapi janmāśaṅkāyāṃ tādṛśasya dhūmāderagnyādinā'nvayavyatirekau na niścitāviti kutaḥ kāryahetorgamakatvam? /",
  "SA15arhebt2u:3704": "na hi yo 'sāveko deśakālāvasthāniyato 'gniviśeṣahetuko dhūmo 'dhigataḥ pratyakṣānupalambhābhyāṃ tasyaivānvayavyatirekau pratipattavyau /",
  "SA15arhebt2u:3705": "tasya deśāntarādāvasambhavāt /",
  "SA15arhebt2u:3706": "kiṃ tarhi? /",
  "SA15arhebt2u:3707": "tādṛśasya sāmānyātmana eva liṅgatvāt tasya cātathāvidhādapi janmāśaṅkāyāṃ kutastathāvidhenānvayo vyatireko vā? / taduktam-",
  "SA15arhebt2u:3708": "\"avasthādeśakālānāṃ bhedād bhinnāsu śaktiṣu /",
  "SA15arhebt2u:3709": "bhāvānāmanumānena pratītiratidurllabhā //\" iti /",
  "SA15arhebt2u:3710": "siddhāntavādyāha- \"na,",
  "SA15arhebt2u:3711": "atadbhāvinaḥ\" ityādi /",
  "SA15arhebt2u:3712": "evaṃ manyate- ihaikadā dhūmāderagnyādisāmagrījanyatayā pratyākṣānupalambhābhyāṃ niścitarūpatve 'pi tādṛśasyātādṛśādapi bhāvaḥ samāśaṅkyate yathāparidṛṣṭādanyatvena /",
  "SA15arhebt2u:3713": "tatra yo 'sāvagnyādisāmagrījanyo dhūmaviśeṣa ekadā niścitastadapekṣayā yathānyo dhūmaviśeṣastādṛśo yo 'nyādṛśādapi- bhāvānāṃ vicitraśaktitayā- bhavediti śaṅkayate,",
  "SA15arhebt2u:3714": "tathā so 'pyekadāgnyādisāmagrījanyatayā niścitastadanyāpekṣayā tādṛśa eva /",
  "SA15arhebt2u:3715": "tatra yadi tadanyasya tādṛśasyātādṛśājjanma syāt tadā tādṛśasya svabhāvasya nāgnyādisāmagrījanyasvabhāvateti paridṛṣṭasyāpi dhūmasya nāgnyādisāmagrī kāraṇamityāyātam /",
  "SA15arhebt2u:3716": "tādṛśasya svabhāvasyāgnyādisāmagrīvilakṣaṇakāraṇajanyasvabhāvatvāt /",
  "SA15arhebt2u:3717": "tataścāgnyādisāmagryā akāraṇatvāt yo mayaikadā tato bhavan dṛṣṭo dhūmaḥ so 'pi na bhavet /",
  "SA15arhebt2u:3718": "nahi yad yasya kāraṇaṃ na bhavati tat tataḥ sakṛdapi jāyate,",
  "SA15arhebt2u:3719": "tasyāhetukatvaprasaṅgāditi /",
  "SA15arhebt2u:3720": "\"atadbhāvinaḥ\" iti tacchabdena vivakṣitamagnyādikāraṇaṃ parigṛhyate,",
  "SA15arhebt2u:3721": "na tat atat,",
  "SA15arhebt2u:3722": "tavdilakṣaṇaṃ atādṛśaṃ śakramurddhādikam,",
  "SA15arhebt2u:3723": "atasmād bhavituṃ śīlaṃ [Hbṭ_155] yasya tasyātadbhāvinastādṛśasya tallakṣaṇasya dhūmavastunaḥ \"sakṛdapi\" ekadāpi \"tataḥ\" agnyādeḥ \"abhāvād\" bhāvavirodhāt /",
  "SA15arhebt2u:3724": "bhavati ca tādṛśo 'gnyādisāmagrītaḥ tatastādṛśasya svabhāvasya tādṛśameva kāraṇamityavagamyate sakṛtpravṛttābhyāmeva pratyakṣānupalambhābhyāmiti kuto vyabhicārāśaṅkā? /",
  "SA15arhebt2u:3725": "tena yādṛśo dhūmo 'gnyādisāmagryā bhavan dṛṣṭaḥ sakṛt tādṛśasya tasya tajjanyasvabhāvatayā tādṛśādeva bhāvāt &#8216;",
  "SA15arhebt2u:3726": "yatra dhūmastatrāgnyādisāmagrī';",
  "SA15arhebt2u:3727": "ityanvayavyatirekaniścayaḥ /",
  "SA15arhebt2u:3728": "athavānyathā vyākhyāyate- iha pratyakṣānupalambhanibandhanā kāryakāraṇabhāvasiddhiḥ prāguktā tannibandhanāvanvayavyatirekau pratipādayitum,",
  "SA15arhebt2u:3729": "taccāyuktam /",
  "SA15arhebt2u:3730_0": "tathā hi- \"kasyacit\" dhūmasyāgnyādisāmagryanantarabhāvina ādyasya \"kadācit\" prathamotpādakāle",
  "SA15arhebt2u:3730_1": "\"kutaścid\" agnyādisāmagryāḥ \"bhāve 'pi\" utpāde 'pi \"sarvastādṛśo\" yādṛśaḥ prathamakṣaṇabhāvī",
  "SA15arhebt2u:3730_2": "dhūmo dvitīyādikṣaṇeṣvapi tādṛśaḥ pratyakṣata eva tasya pūrvakṣaṇāvilakṣaṇatayā pratīteḥ /",
  "SA15arhebt2u:3731": "\"tathāvidhajanmā\" iti yathāvidhādagnīndhanasāmagrīlakṣaṇāt kāraṇādādyo dhūmakṣaṇa utpannastathāvidhājjanma yasya sa \"tathāvidhajanmetyetat kutaḥ\" naiva tasya dhūmāderabhāvāt /",
  "SA15arhebt2u:3732_0": "evaṃ ca yadyato dṛṣṭaṃ tasyānyato 'pi bhāvasya darśanāt sarvatrānāśvāsa iti manyamāna",
  "SA15arhebt2u:3732_1": "āha- \"tathā ca\" anagnito dhūmādapi dhūmasya bhāve śakramūrddhāderapi tasya bhāvāvirodhādagninā",
  "SA15arhebt2u:3732_2": "dhūmasya nanvayavyatirekāviti cenmanyase iti pūrvapakṣāśaṅkā /",
  "SA15arhebt2u:3733": "taduktam-",
  "SA15arhebt2u:3734": "\"kṣaṇikatve kathaṃ bhāvāḥ kvacidāyattavṛttayaḥ /",
  "SA15arhebt2u:3735": "prasiddhakāraṇābhāve yeṣāṃ bhāvastato 'nyataḥ //",
  "SA15arhebt2u:3736": "ataścānagnito mād yathā dhūmasya sambhavaḥ /",
  "SA15arhebt2u:3737": "śakramūrdvnastathā tasya kena vāryeta saṃbhavaḥ //\"iti /",
  "SA15arhebt2u:3738": "siddhāntavādyāha- nāgnīndhanasāmagrījanyo yādṛśo dhūmastādṛśa eva dhūmādapi bhavati kāraṇabhedena /",
  "SA15arhebt2u:3739": "kutaścit sāmyāt [Hbṭ_156] sarūpatayāvasīyamānasyāpyanyādṛśatvāt /",
  "SA15arhebt2u:3740": "tādṛśo hyagnīndhanasāmagrīkṣaṇāntarajanya ādya evāparaḥ kṣaṇastathā tadanya ādya evāparāgnīndhanasāmagrījanya iti tādṛśasya dhūmasya dhūmādasambhavāt na kvacidanāśvāsaḥ kāryaḥ /",
  "SA15arhebt2u:3741": "tathā yādṛśo dvitīyakṣaṇabhāvī prathamadhūmakṣaṇajanito dhūmakṣaṇastādṛśo 'paraprathamadhūmakṣaṇajanita eva dvitīyo dhūmakṣaṇo na tṛtīyādiḥ /",
  "SA15arhebt2u:3742": "evaṃ tṛtīyakṣaṇādiṣvapyaṅkurādiṣu ca sarvatra vācyam /",
  "SA15arhebt2u:3743": "kutaḥ punarayaṃ vibhāgaḥ?",
  "SA15arhebt2u:3744_0": "iti cet, āha- \"atadbhāvinaḥ\" atasmād- anagnīndhanādirūpād dhūmād bhavanaśīlasya prathamakṣaṇāvilakṣaṇasya",
  "SA15arhebt2u:3744_1": "dhūmasya \"sakṛdapi\" ekadāpi \"tataḥ\" agnyādisāmagryāḥ \"abhāvāda\" bhāvāyogād /",
  "SA15arhebt2u:3745": "yathā hi prathamakṣaṇāpekṣayā dvitīyastādṛśastathā tadapekṣayā prathamo 'pīti tādṛśatvāviśeṣāt tādṛśasyānagnito bhāve tādṛśo nāgnijanyasvabhāvaḥ iti sakṛdapi tato na bhavet /",
  "SA15arhebt2u:3746": "bhavan vā tajjanyasvabhāvatāmātmānastādṛśaḥ khyāpayatīti kuto 'nyādṛśād bhavet?",
  "SA15arhebt2u:3747": "tasmādanyādṛśād bhavannanyādṛśa eva tato na vyabhicāraḥ /",
  "SA15arhebt2u:3748": "[4. bhinnakāraṇajanyānāṃ dhūmānāṃ atādṛśatve 'pi sādṛśyāt tādṛśatvābhimānaḥ /]",
  "SA15arhebt2u:3749": "nanu sarveṣāṃ dhūmakṣāṇānāṃ kaṇṭhakṣaṇanākṣisrutikālīkaraṇādikāyāmarthakriyāyāmupayogāt kathaṃ tādṛśasvabhāvatā na syāt? /",
  "SA15arhebt2u:3750": "na, tasyā apyarthakriyāyāḥ kṣaṇabhedopadhīyamānarūpāyāḥ tādṛśatvābhāvāt tatrāpi tulyadoṣatvāt /",
  "SA15arhebt2u:3751": "kathaṃ tarhi loke sarvatra dhūmavyavahāraḥ iti cet;",
  "SA15arhebt2u:3752": "sadṛśāparabhāvanibandhanaikatvādhyavasāyavaśāt kṣaṇiarvyavahārāyogācca /",
  "SA15arhebt2u:3753": "sādṛśye sati kathaṃ na tādṛśatā? iti cet /",
  "SA15arhebt2u:3754": "tādṛśādanyatvāt sadṛśasya /",
  "SA15arhebt2u:3755": "tathā hi- gosadṛśo bhavati gavayaḥ na tu tādṛśaḥ,",
  "SA15arhebt2u:3756": "gorevāparasya tādṛśatvāt /",
  "SA15arhebt2u:3757": "paramārthenātādṛśe 'pi tādṛśābhimāno mandamatīnāṃ bhavan kathaṃ nivārtyet? /",
  "SA15arhebt2u:3758": "tathā hi- tattvādhyavasāyo 'pi tāvad- atasminnarvāgdṛśāṃ vinivārayituṃ na pāryate,",
  "SA15arhebt2u:3759": "kimaṅga punastādṛśatvādhyavasāyaḥ? yathoktam-",
  "SA15arhebt2u:3760": "[Hbṭ_157]",
  "SA15arhebt2u:3761": "\"samānavarṇasaṃsthāne santāne 'tyatra jāyate /",
  "SA15arhebt2u:3762": "atasmiṃstanmatiḥ puṃsāṃ kimutaikatra saṃtatau? //\" iti /",
  "SA15arhebt2u:3763": "tattvacintakāstu tādṛśātādṛśakāraṇabhedāt tādṛśātādṛśatāṃ bhāvānāṃ anumanyante na tādṛśatām /",
  "SA15arhebt2u:3764": "tad yadyatādṛśādapi tadṛśo bhavet tadā tasya tajjanyaḥ svabhāva ityatadbhāvinaḥ sakṛdapi tato bhāvo na syāt /",
  "SA15arhebt2u:3765": "amumevārthaṃ samarthayamana āha- \"parasparāpekṣayā\" ityādi /",
  "SA15arhebt2u:3766": "kāraṇāpekṣayā hi janyasvabhāvaṃ kāryam,",
  "SA15arhebt2u:3767": "kāryāpekṣayā ca janakasvabhāvaṃ kāraṇam /",
  "SA15arhebt2u:3768": "yato hi kāraṇād yad bhavad dṛṣṭam tasya tajjanyasvabhāvaḥ,",
  "SA15arhebt2u:3769": "itarasya ca tajjanaka iti pratīyate /",
  "SA15arhebt2u:3770": "anyathā tasya tato bhāvāyogāt,",
  "SA15arhebt2u:3771": "itarasya ca tajjananāyogāt /",
  "SA15arhebt2u:3772": "yadi nāmaivaṃ tataḥ prakṛte kiṃ siddham?",
  "SA15arhebt2u:3773_0": "ityata āha- \"tatra\" etasmin nyāye sati \"yadi dhūmo\" yādṛśa ādyo 'gnyādisāmagrījanitastādṛśo",
  "SA15arhebt2u:3773_1": "dvitīyādikṣaṇabhāvī \"agnyādisāmagryā\" agnīndhanādikāraṇakalāpāt tajjanakasvabhāvatayā",
  "SA15arhebt2u:3773_2": "nirddhāritā \"danyato\"'gnīndhanādisāmagrījanitādādyāddhūmakṣaṇād bhavet /",
  "SA15arhebt2u:3774": "tadā \"tasya\" tādṛśasya dhūmasvabhāvasya \"tajjanyo\"'gnyādisāmagrījanyaḥ \"svabhāvo na bhavati\" kintu dhūmajanya eveti kṛtvā sakṛdapi \"tato\"'gnyādisāmagrīto \"na bhaveta\" /",
  "SA15arhebt2u:3775": "tādṛśasya hi svabhāvasyānyato bhāve tajjanyasvabhāvatā,",
  "SA15arhebt2u:3776": "nāgnyādijanyasvabhāvateti kutaḥ sakṛdapi tato bhāvo yujyeta /",
  "SA15arhebt2u:3777": "atra dṛṣṭāntaḥ \"arthāntaravad\" iti /",
  "SA15arhebt2u:3778_0": "yathā hyarthāntaramatajjanyābhimatamanyato bhavat na tajjanyasvabhāvaṃ nāgnyādisāmagrījanyasvabhāvamiti",
  "SA15arhebt2u:3778_1": "sakṛdapi tato na bhavati tadvat tādṛśo dhūmo 'pīti tato bhavannanyādṛśa evāsāviti gamyate /",
  "SA15arhebt2u:3779": "syānmatam- agnyādisāmagryāsāvatajjanyasvabhāvo 'pi tādṛśo balājjanyate kastasya tapasvino 'parādhaḥ?",
  "SA15arhebt2u:3780": "ityata āha- \"nāpi\" na kevalaṃ svayamatajjanyasvabhāvatayā tato na bhavet,",
  "SA15arhebt2u:3781": "kintvagnyādisāmagryapi taṃ tādṛśaṃ dhūmaṃ- yādṛśo dvitīyādikṣaṇabhāvī- [Hbṭ_158] na janayet /",
  "SA15arhebt2u:3782": "kutaḥ? /",
  "SA15arhebt2u:3783": "atajjananasvabhāvatvāt /",
  "SA15arhebt2u:3784": "tādṛśasya hyanyato bhāve sa eva tajjananasvabhāvo nāgnyādisāmagrīti tajjananasvabhāvavikalā kathaṃ taṃ janayet? /",
  "SA15arhebt2u:3785": "atrāpyudāharaṇam- \"sāmagryantaravaditi\" /",
  "SA15arhebt2u:3786": "yathā sāmagryantaramatajjananasvabhāvābhimataṃ na janayati tadvadagnyādisāmagryapi /",
  "SA15arhebt2u:3787": "tathā hi- sā ātmīyaṃ svabhāvamanusṛtyaiva pravartate,",
  "SA15arhebt2u:3788": "tataḥ kuto 'sau sāmagrībalājjāyeta? /",
  "SA15arhebt2u:3789": "[5. tādṛśātādṛśajanyatve kāryasyāpi tādṛśātādṛśatvam /]",
  "SA15arhebt2u:3790": "syānmatam- agnyādisāmagrījanyasvabhāvo 'pi tādṛśo dhūmo dhūmajanyasvabhāvo 'pi yathā sa eva dhūma indhanajanyasvabhāvo 'gnijanyasvabhāvaścobhayato bhavati /",
  "SA15arhebt2u:3791_0": "tathā tādṛśo 'pi dhūma ubhayasāmagrījanyasvabhāvatayobhayato bhaviṣyatītyata āha-",
  "SA15arhebt2u:3791_1": "\"na ca\" naiva \"dhūmasya\" tādṛśasya \"tadatajjanyaḥ\" agnyādisāmagrījanyo dhūmajanyaśca",
  "SA15arhebt2u:3791_2": "\"svabhāvo yuktaḥ\" yuktyā saṅgataḥ /",
  "SA15arhebt2u:3792": "kutaḥ? \"ekasvabhāvatvāt\" tādṛśasya dhūmarūpasya bhedābhāvāt /",
  "SA15arhebt2u:3793": "nahi tasya kālabhede 'pi tādṛgrūpatā bhidyate /",
  "SA15arhebt2u:3794": "bhede hyanyādṛśasyānyādṛśādbhāve vivādāyogāt /",
  "SA15arhebt2u:3795": "tasya yadi tādṛśātādṛśakāraṇajanyatā syāt tatastādṛśātādṛśasvabhāvataiva syāt /",
  "SA15arhebt2u:3796": "tadeva darśayannāha- \"dhūmādhūma\"- ityādi /",
  "SA15arhebt2u:3797": "dhūmaśabdena yādṛśo 'gnyādisāmagrījanyastādṛśaḥ svabhāvo 'bhipretaḥ,",
  "SA15arhebt2u:3798": "adhūmaśabdenānyādṛśakāraṇajanyo dhūmajanito 'nyādṛśaḥ /",
  "SA15arhebt2u:3799": "tayośca tādṛśātādṛśakāraṇajanyatayaiva tādṛśātādṛśasvabhāvatāvagantavyā vakṣyamāṇanītyā /",
  "SA15arhebt2u:3800": "tenāgnidhūmalakṣaṇāt \"dhūmādhūmajananasvabhāvāt\" tādṛśātādṛśajananasvabhāvāt tādṛśātādṛśatayāsya bhavato dhūmādhūma[svabhāva]stādṛśātādṛśasvabhāvaḥ syāt kutastādṛśa eva? /",
  "SA15arhebt2u:3801": "kuta etat? ityāha- \"kāryasvabhāvānām\" ityādi /",
  "SA15arhebt2u:3802": "kāryāṇāṃ hi ye svabhāvāḥ parasparāsaṃbhavinaḥ te parasparavilakṣaṇakāraṇasāmagrīsvabhāvakṛtā na svābhāvikā ahetukatvaprasaṅgāt /",
  "SA15arhebt2u:3803": "tatastādṛśātādṛśād bhavato dhūmasya tādṛśātādṛśasvabhāvataiva syāt /",
  "SA15arhebt2u:3804": "[Hbṭ_159]",
  "SA15arhebt2u:3805": "syānmatam- naiva tādṛśātādṛśasvabhāvatāyāṃ tādṛśātādṛśakāraṇāpekṣā,",
  "SA15arhebt2u:3806": "kāryāṇāmutpattimātra eva kāraṇāpekṣaṇādityata āha- \"akāraṇāpekṣaṇe ca\" tādṛśātādṛśarūpatāyāṃ tādṛśātādṛśa- kāraṇānapekṣaṇe ca tādṛśātādṛśatāyāḥ \"ahetukatvaprasaṅgāt\" /",
  "SA15arhebt2u:3807": "na hi tādṛśātādṛśasvabhāvayorabhūtvā bhāvavyatirekeṇānyā kācidutpattiḥ yatra tādṛśātādṛśasvabhāvakāraṇanirapekṣāṇāmapi tadapekṣā syāt /",
  "SA15arhebt2u:3808": "tasmādutpattiśabdena tādṛśātādṛśasvabhāvataivocyata iti /",
  "SA15arhebt2u:3809": "tatra kāraṇāpekṣopagame kathaṃ tādṛśātādṛśatāyāṃ kāraṇāpekṣā na syāt /",
  "SA15arhebt2u:3810": "tasmāt sāmagrīṇāṃ tādṛśātādṛśatvādeva kāryāṇāṃ tādṛśātādṛśasvabhāvavibhāga iti kuto 'nyādṛśāttādṛśasambhavaḥ? iti /",
  "SA15arhebt2u:3811": "yattūktaṃ &#8216;yathaiko dhūmo 'gnīndhanābhyāṃ vilakṣaṇābhyāṃ janyate tathaikalakṣaṇamapi kāryaṃ vilakṣaṇādapi sāmagryantarād bhaviṣyati'; iti /",
  "SA15arhebt2u:3812": "tadayuktam /",
  "SA15arhebt2u:3813": "yato nāsmābhirvilakṣaṇānāṃ janakatvaṃ vāryate janayantyeva paraspavilakṣaṇā api svahetupariṇāmopanidhidharmāṇastadavasthāniyatāḥ tadekaṃ kāryaṃ,",
  "SA15arhebt2u:3814": "tasya tu teṣāṃ ca parasparāpekṣayā janyajanakasvabhāvatāniyamāt tādṛśasya tādṛśādeva janmocyate nānyādṛśāt,",
  "SA15arhebt2u:3815": "tasyātajjananasvabhāvatvāt,",
  "SA15arhebt2u:3816": "tadabhāve 'pyanyato bhavatastadutpattiniyamābhāvāt /",
  "SA15arhebt2u:3817": "aniyame ca kāryakāraṇabhāvāyogāt /",
  "SA15arhebt2u:3818_0": "yadi tvagnirivendhanopādānopakṛtastadupādānopakṛtaṃ cendhanamiva tadavasthāniyatamatādṛśamapi",
  "SA15arhebt2u:3818_1": "dhūmādikaṃ tādṛśaṃ dhūmaṃ janayet pratyakṣānupalambhābhyāṃ ca tathāvagamyeta tadāgnyādivat",
  "SA15arhebt2u:3818_2": "so 'pi tajjananasvabhāvatāniyamāt tādṛśajanakaḥ kena nānumanyeta /",
  "SA15arhebt2u:3819": "tadabhāve 'pi tu tādṛśasya bhāve tayorjanyajanakasvabhāvatāniyamābhāvāt kutaḥ kāryakāraṇatetyahetutaiva tādṛśasyānyādṛśād bhavataḥ syāt /",
  "SA15arhebt2u:3820_0": "yata evaṃ \"tasmāt\" so 'gnīndhanādisāmagrīviśeṣo mantavyo \"yaḥ\" ādya \"dhūmajanano\"",
  "SA15arhebt2u:3820_1": "nānyaḥ \"sa\" dhūma ādyo yaḥ \"gnyādisāmagrīviśeṣeṇa\" janito nānya a [Hbṭ_160] iti kṛtvā",
  "SA15arhebt2u:3820_2": "kāryakāraṇayorevaṃ yathoktena nyāyena janyajanakarūpasya svabhāvasya niyamād yādṛśaṃ",
  "SA15arhebt2u:3820_3": "yasya kāraṇamekadā pratyakṣānupalambhābhyāmevāvadhāritaṃ \"tadvijātīyāt\" tato 'nyādṛśāt",
  "SA15arhebt2u:3820_4": "kāraṇāt \"utpattiḥ\" tādṛśasya kāryasya \"na bhavati\" anyādṛśasya eva na vāryata iti /",
  "SA15arhebt2u:3821_0": "tadevaṃ tādṛśātādṛśakāraṇakṛtakatvaṃ tādṛśātādṛśakāryasvabhāvasya pratipādyopasaṃharannāha-",
  "SA15arhebt2u:3821_1": "\"tat\" tasmāt yādṛśaṃ kāryaṃ yādṛśāt kāraṇāt dṛṣṭaṃ pratyakṣānupalambhābhyāṃ niścitamekadā",
  "SA15arhebt2u:3821_2": "tat t\"nna vyabhicarati\" tādṛśamanyādṛśānna bhavati /",
  "SA15arhebt2u:3822_0": "yanaivaṃ \"tena\" kāraṇena \"siddhe kāryakāraṇabhāve\" tādṛśasya \"kāryasya\" tādṛśameva",
  "SA15arhebt2u:3822_1": "kāraṇamiti niścaye sati yathoditena nyāyena \"kāryasya kāraṇena vyāptira\"nvayavyatirekarūpā \"siddhā\" bhavati /",
  "SA15arhebt2u:3823_0": "\"na vijātīyādutpattiriti\" dṛṣṭakāraṇavijātīyāt kāraṇādanyādṛśānnotpattirityasamumarthamapratipadyamānaḥ",
  "SA15arhebt2u:3823_1": "kāryasya vijātīyāt kāraṇānnotpattirityayamatrārtho 'bhimata iti manvānaḥ paraścodayannāha-",
  "SA15arhebt2u:3823_2": "\"nanu\" svato \"vijātīyādapi\" kāraṇāt \"kiñcit\" kāryaṃ \"bhavad dṛṣṭaṃ\" tat kathaṃ na",
  "SA15arhebt2u:3823_3": "vijātīyādutpattirityasya na dṛṣṭavirodhaḥ syāt /",
  "SA15arhebt2u:3824": "kathaṃ yathā ityāha- \"tad yathā gomayādeḥ\" ādigrahaṇāt śṛṅgacandrakāntādeḥ \" śālūkādi\" ādigrahaṇāccharodakādi /",
  "SA15arhebt2u:3825": "tathā hi- gomayācchālūkasya bhāvaḥ śṛṅgāccharasya candrakāntādapāma /",
  "SA15arhebt2u:3826": "na ca gomayādikaṃ śālūkāderna vijātīyam tat kimucyate na vijātīyādutpattiḥ iti /",
  "SA15arhebt2u:3827": "siddhāntavādī parasya bhrāṃtatāṃ darśayannāha- \"na vijātīyādutpattiḥ\" iti /",
  "SA15arhebt2u:3828": "yato hi kāraṇād yad bhavad dṛṣṭaṃ tat tato 'nyādṛśānna bhavati ityayamatrārtho vivakṣitaḥ,",
  "SA15arhebt2u:3829": "na tu kāryavijātīyāditi /",
  "SA15arhebt2u:3830": "na ca tasya vyabhicāraḥ /",
  "SA15arhebt2u:3831_0": "tadāha- \"tathāvidhameva hi\" gomayādirūpaṃ \"tādṛśaṃ\" śālakādīnāmā \"dinimittaṃ\" śālūkādiprabandhasya",
  "SA15arhebt2u:3831_1": "ya ādiḥ prathama ārambhakṣaṇaḥ tasya kāraṇamiti kṛtvā śālūkādiprabandhasyāderna kāraṇābhedo",
  "SA15arhebt2u:3831_2": "[Hbṭ_161] 'nyādṛśādutpattiḥ /",
  "SA15arhebt2u:3832": "sarvasya tadādergomayādinimittatvāt /",
  "SA15arhebt2u:3833": "yadā tu prabandhena pūrvakṣaṇanimittānāmuttarottarakṣaṇānāṃ santānenotpattilakṣaṇā vṛttirbhavati śarasya tadā śarādbhāvaḥ /",
  "SA15arhebt2u:3834_0": "tadevaṃ yasya prabandhādeḥ śṛṅgādibhyo bhāvo na tādṛśasya śarādeḥ yasya ca śārādestuduttarottarasya",
  "SA15arhebt2u:3834_1": "bhāvo na tādṛśasya śṛṅgāderiti na dṛṣṭakāraṇavijātīyāt kāraṇāt tādṛśasya sambhava",
  "SA15arhebt2u:3834_2": "iti kāryahetoranvayavyatirekaniścayaḥ /",
  "SA15arhebt2u:3835": "yadāpi śālūkādayaḥ pūrvapūrvasvajātinibandhanā anādisantānapravṛttā iṣyante tadāpi gomayādibhyaḥ keṣāñcidbhāve 'pi tādṛśatvābhāvānna vyabhicāra iti darśayannāha- \"asti ca\" ityādi /",
  "SA15arhebt2u:3836": "yasya śālūkasantānasya gomayādi kāraṇaṃ yasya ca sarvadā svajātinimittatvaṃ tayorgomayetarajanmanoḥ śālūkayorastyeva svabhāvabhedaḥ parasparamanyādṛśatvaṃ \"rūpasyābhede 'pi\" sati /",
  "SA15arhebt2u:3837": "tulyākāratve sati kathamanyādṛśatvam?",
  "SA15arhebt2u:3838": "iti cet, āha- \"nahi\" ityādi /",
  "SA15arhebt2u:3839": "yasmānnākāratulyataiva bhāvānāṃ \"tattve\" tādṛśatve nimittam yato gomayetarajanmanoḥ śālūkayorākārasāmyāt tādṛśatvameva syānna jātibhedaḥ /",
  "SA15arhebt2u:3840": "kuta etat? ityāha- \"abhinnākārāṇāmapi\" ityādi /",
  "SA15arhebt2u:3841": "yeṣāmapi hi samānākāratā keṣāñcidbhāvānāṃ teṣāmapi yata ākārādanyato viśeṣājjātibhedo dṛśyate tato nākārasāmyameva jātyekatve nibandhanam /",
  "SA15arhebt2u:3842": "tathā hi- ākārasāmye 'pi kvacit puṣpād bhedo dṛśyate nīletarakusumayoriva sūryayoḥ,",
  "SA15arhebt2u:3843": "kvacitphalāt bandhyetarayoriva karkoṭakyoḥ,",
  "SA15arhebt2u:3844": "kvacid rasād vanyetarayoriva trapuṣayoḥ,",
  "SA15arhebt2u:3845": "kvacid gandhād vṛkṣetaraprabhavayoriva campakayoḥ,",
  "SA15arhebt2u:3846": "kvacit prabhāvāt sparśopayogastraṃsinyoriva haritakyoriti /",
  "SA15arhebt2u:3847": "tasmādākārasāmyanibandhanaṃ yadyapi &#8216;",
  "SA15arhebt2u:3848": "tadevedam';",
  "SA15arhebt2u:3849": "iti pratyabhijñānaṃ sajātīyatāṃ goamayetarajanmanoḥ śālakayorūpakalpayati tathāpi vilakṣaṇasāmagrījanyatayā tayorjātibheda evāvagantavyaḥ,",
  "SA15arhebt2u:3850": "naikajātitā /",
  "SA15arhebt2u:3851": "tata eva pratyabhijñānasya bhrāntatayā tatkalpitasya tādṛśatvasyālīkatvāt /",
  "SA15arhebt2u:3852": "[Hbṭ_162]",
  "SA15arhebt2u:3853": "[6. vilakṣaṇasāmagryā avilakṣaṇakāryajanakatve doṣāḥ /]",
  "SA15arhebt2u:3854": "yadi punargomayetarādijanmanaḥ śālūkākāderagnidhūmādijanmano vā dhūmādeḥ pratyabhijñāvaśād vilakṣaṇasāmagrīnibandhanatve 'pi samānasvabhāvataiva syāt ko doṣaḥ syāt?",
  "SA15arhebt2u:3855": "ityata āha- \"anyathā hi\" ityādi /",
  "SA15arhebt2u:3856": "yadi hi yā svajāti [lakṣaṇapratyayāntarasahitā sāmagrī yā ca] svajātinirapekṣā gomayādirūpā śālūkādeḥ,",
  "SA15arhebt2u:3857": "dhūmasya vā yāgnīnadhanādilakṣaṇā yā ca śakramūrdvādisvabhāvā dhūmādyātmikā avi(kā tasyāḥ vi)",
  "SA15arhebt2u:3858": "lakṣaṇāyā api sāmagryā avilakṣaṇaṃ tādṛśameva kāryaṃ dhūmaśālūkādikamutpadyeta tadā na &#8216;",
  "SA15arhebt2u:3859": "kāraṇasya';",
  "SA15arhebt2u:3860_0": "sāmagrīrūpasya \"bhedābhedābhyāṃ\" vailakṣaṇyāvailakṣaṇyābhyāṃ kāryasya \"bhedābhedau\"",
  "SA15arhebt2u:3860_1": "vailakṣaṇyāvailakṣaṇye tajjātīyavijātīyātmake syātāmiti kṛtvā \"viśvasya\" sakalasya",
  "SA15arhebt2u:3860_2": "padārtharāśeḥ \"ahetukau bhedābhedau\" sajātīyavijātīyatve syātām /",
  "SA15arhebt2u:3861": "tasmād yatra vilakṣaṇā sāmagrī tatra kutaścit sāmyāt sarūpatve 'pi vijātīyataiva kāryasyeti /",
  "SA15arhebt2u:3862": "nanu dhūmendhanādisāmagrībhede 'pi dhūmasya na jātibhedamāmananti vidvāṃsaḥ,",
  "SA15arhebt2u:3863": "atadrūpaparāvṛtterubhayatra samānatvāt,",
  "SA15arhebt2u:3864": "naiṣa doṣaḥ,",
  "SA15arhebt2u:3865": "kṣaṇabhedāśrayasūkṣmāvāntarajātibhede 'pi sthūlasantānāśrayavijātīyavyāvṛtteḥ samānatvāt /",
  "SA15arhebt2u:3866": "śābaleyādyavāntarajātibhedepyagovyāvṛttinibandhanagojātivad gavāṃ sarvadhūmānāmekasantānavyavasthāvyu(pyu)",
  "SA15arhebt2u:3867": "pādānakāraṇakṣaṇabhede 'pyekākārapratyayanibandhanatayā samānatvāt /",
  "SA15arhebt2u:3868": "ādyasyendhanaprabhavasya katham? iti cet /",
  "SA15arhebt2u:3869": "na /",
  "SA15arhebt2u:3870": "indhanajātyanuvidhānāt sarvadhūmānām /",
  "SA15arhebt2u:3871": "tathā hi- agurukarpūracandanādijātibhedamanukurvantyeva taddhūmāḥ,",
  "SA15arhebt2u:3872": "kāsaśvāsādiharadravyanirmitavartibhedaṃ ca taddhūmāḥ,",
  "SA15arhebt2u:3873": "tadrasavīryavipākānuvidhānāt /",
  "SA15arhebt2u:3874": "na cākārānyatayā vijātīyatvam,",
  "SA15arhebt2u:3875": "yato nākāra'bhedabhedanibandhena sajātīyavijātīyatve /",
  "SA15arhebt2u:3876": "nahi śālyaṅkurādayaḥ [Hbṭ_163] tabdījādyākāramanukurvate /",
  "SA15arhebt2u:3877": "na ca tajjātīyatāmaśālyādivyāvṛttinibandhanāṃ nānubhavanti /",
  "SA15arhebt2u:3878": "tasmād indhanameva tayopādānakāraṇam agnyādisahakāripratyayāhitaviśeṣaṃ tathāvidhaṃ dhūmakāryamaṅgārādi bhinnākṛti janayatītyalamatiprasaṅgena /",
  "SA15arhebt2u:3879": "nanu ca yadi nāma sāmagrībhede 'pi kāryasya bhedo na jātaḥ tadā kāraṇabhede satyapi tasyābhāvāt tasyāhetukatāstu,",
  "SA15arhebt2u:3880": "abhedasya tu kimāyātam?",
  "SA15arhebt2u:3881": "yenobhayorahetukatvamucyate ityata āha- \"tathāhi\" ityādi /",
  "SA15arhebt2u:3882_0": "yadā hi sāmagrībhede satyapi kāryasya bhedo na jāta iti tasyāhetukatvam- na hi hetau",
  "SA15arhebt2u:3882_1": "satyabhavataḥ kathañcidapi hetumattopapadyate- tadā yo 'pyasāvabhedaḥ kāryasya so",
  "SA15arhebt2u:3882_2": "'pi sāmagryoḥ bhinnatvādasatyabhede jāta iti kutastasyāpi hetumattā? /",
  "SA15arhebt2u:3883": "yathā hi hetau satyabhavato na hetumattā tathā hetāvasatyapi bhavato hetumattā kutaḥ syāt? /",
  "SA15arhebt2u:3884": "hetubhedasyaivābhedanibandhanatvāt na iti cet;",
  "SA15arhebt2u:3885": "na tarhyayaṃ bhedaḥ kvacit padamābadhnīyāt,",
  "SA15arhebt2u:3886": "śālīkodravāderapi hetubhedasyābhedahetutvānnimittamantareṇa kalpanāyāṃ viśeṣābhāvāt /",
  "SA15arhebt2u:3887": "pratibhāsābhedasya ca kutaścid bhrāntinimittāt paramārthato bhede 'pyupalakṣaṇāt /",
  "SA15arhebt2u:3888": "syādetat- yo hyatādṛśādapi tādṛśodbhavamicchati tasya bhedābhedayorahetukatvamiṣṭameva bhāvā eva kevalaṃ hetumanta ityata āha- \"tadvyatiriktaśca\" ityādi /",
  "SA15arhebt2u:3889": "nahi bhedābhedavyatiriktaḥ kaścid bhāvānāṃ svabhāvo 'sti yastayorahetukatve 'pi hetumān syāt /",
  "SA15arhebt2u:3890": "tasya tābhyāmanyatve &#8216;",
  "SA15arhebt2u:3891": "asyemau bhedābhedau';",
  "SA15arhebt2u:3892": "iti sambandhābhāvaprasaṅgāt,",
  "SA15arhebt2u:3893": "tadanyasambandhakalpanāyāmanavasthādoṣāt,",
  "SA15arhebt2u:3894": "ananyatve 'pi bhedābhedayorbhāvasvabhāvasya ca svātmanyevāvasthānāt anupakārācca kutaḥ sambandhitā? /",
  "SA15arhebt2u:3895": "upakārakalpanāyāṃ ca yadi bhāvasvabhāvaḥ svahetubhya eva na kutaścid bhinno 'bhinno vā samutpanna itīṣyate,",
  "SA15arhebt2u:3896": "tadā tadbhāve 'pi svabhāvānyathātvābhāvāt kuto bhinnābhinnatā bhāvasvabhāvasya syāt? /",
  "SA15arhebt2u:3897": "atha vyatiriktabhedābhedavaśād [Hbṭ_164] bhedābhedau svabhāvaḥ pratipadyeta,",
  "SA15arhebt2u:3898": "tāvapi yadi bhinnau tadā bhāvasvabhāvastadavastha eveti na tasya kutaścit svarūpato bhedo 'bhedo vā syāt /",
  "SA15arhebt2u:3899": "punastadvaśād bhedābhedakalpanāyāṃ bhāvasvabhāvasya tadavasthaṃ tādavasthyamanavasthā ca bhedābhedayoḥ /",
  "SA15arhebt2u:3900": "athābhinnau tadā bhāvasvabhāva eva bhedābhedābhyāṃ kriyata iti syāt,",
  "SA15arhebt2u:3901": "tasya rūpāntareṇa karaṇāsambhā(mbha)",
  "SA15arhebt2u:3902": "vāt; tasya ca hetvantarāt paścād bhavatastato 'nyatvāpatteḥ /",
  "SA15arhebt2u:3903": "na ca bhāvasvabhāvaḥ kriyate,",
  "SA15arhebt2u:3904": "tasya svahetoreva nirvṛtteḥ /",
  "SA15arhebt2u:3905": "svahetubhya eva bhāvasvabhāvasya kutaścid bhinnābhinnātmana utpattikalpanāyāṃ vā bhedābhedayorvyatirekavatoḥ vaiyarthyam;",
  "SA15arhebt2u:3906": "bhedābhedabuddherapi tata eva siddheḥ /",
  "SA15arhebt2u:3907": "tasmād vaiśeṣikādikalpitayorbhedābhedayorviśeṣasāmānyātmanorayogāt bhāvasvabhāva eva bhedābhedaśabdavācyaḥ tayorahetukatve bhāvasvabhāvasyaivāhetukatvamāpatitam /",
  "SA15arhebt2u:3908": "tato bhāvānāmahetukatvānnityaṃ sattvamasattvaṃ vā syāt /",
  "SA15arhebt2u:3909": "ahetukatve hi bhāvānāṃ yadi kadācit sattvaṃ sarvadaiva syāt /",
  "SA15arhebt2u:3910": "atha kadācidasattvaṃ tadapi sarvadā syāt /",
  "SA15arhebt2u:3911": "kādācitkatvaṃ tu sattvasyāyuktam /",
  "SA15arhebt2u:3912": "kiṃ kāraṇam? /",
  "SA15arhebt2u:3913": "apekṣyasyāhetukatve sati kasyacidabhāvāt /",
  "SA15arhebt2u:3914": "yasmā \"dapekṣayā hi\" tasyāpeṣaṇīyasya hetorbhāve bhavanto 'bhāve ca na bhavantaḥ \"kādācitkāḥ\" kadācidbhavā yujyante,",
  "SA15arhebt2u:3915": "nānyatheti /",
  "SA15arhebt2u:3916": "tasmānna vilakṣaṇāt kāraṇāt avilakṣaṇasya kāryasyotpattirabhyupagantavyā,",
  "SA15arhebt2u:3917": "yathoktena nyāyenāhetukatvādiprasaṅgāt /",
  "SA15arhebt2u:3918_0": "punarapi vilakṣaṇāyāḥ sāmagryāḥ avilakṣaṇasya kāryasyotpattau doṣāntaramāha- \"vyavasthāvāṃśca\"",
  "SA15arhebt2u:3918_1": "pratiniyataḥ \"sādhyeṣu\" ghaṭapaṭādiṣu \"sādhanānāṃ\" mṛttantvādīnāṃ loke yo \"niyogo\"",
  "SA15arhebt2u:3918_2": "ghaṭārthī mṛtpiṇḍameva tatra niyuṅkte na tantūn,",
  "SA15arhebt2u:3919": "paṭārthī ca tantūneva na mṛtpiṇḍam ityādikaḥ sa na syāt /",
  "SA15arhebt2u:3920_0": "kasmāt? ityāha- \"kāraṇānāṃ\"- sāmagrīṇāṃ yāḥ \"śaktayaḥ\"- ātmātiśayalakṣaṇāstāsāṃ \"pratīniyame\"",
  "SA15arhebt2u:3920_1": "kācideva sāmagrī kvacideva [Hbṭ_165] kārye upayujyate nānyānyatretyevaṃrūpe \"hi\"",
  "SA15arhebt2u:3920_2": "yasmāt \"kiñcideva\" mṛdādikaṃ \"kasyacideva\" ghaṭādeḥ sādhanāyopādīyate \"nāparaṃ\" tadvilakṣaṇaṃ",
  "SA15arhebt2u:3920_3": "tantvādikam kasmādevam?",
  "SA15arhebt2u:3921": "iti cet?",
  "SA15arhebt2u:3922": "\"tasyaiva\" mṛdādeḥ \"tatra\" ghaṭādau \"śakte\" ryogyatvāt \"anyasya\" tantvādestatrāśakteḥ /",
  "SA15arhebt2u:3923_0": "kasmāttasyaiva tatra śaktirnānyasya ityata āha \"tayoḥ\" mṛdādestantvādeśca \"tajjanasvabhāvatvena\"",
  "SA15arhebt2u:3923_1": "ghaṭādijananasvabhāvatvena \"itarasvabhāvatvena ca\" ghaṭādyajananasvabhāvena ca \"bhedāt\" anyatvabhāvāt /",
  "SA15arhebt2u:3924": "nahi mṛttantvādirūpatāto 'nyadeva tajjananetarasvabhāvatvaṃ nāma /",
  "SA15arhebt2u:3925_0": "yadā tu sāmagrīṇāṃ parasparavilakṣaṇānāmapi śaktipratiniyamo neṣyate vilakṣaṇādapi",
  "SA15arhebt2u:3925_1": "avilakṣaṇakāryopagamāt tadā \" tajjananasvabhāvavilakṣaṇādapi\" dhūmādijananasvabhāvaṃ",
  "SA15arhebt2u:3925_2": "yat kāraṇagnīndhanādisāmagrīlakṣaṇaṃ tadvilakṣaṇādapi śakramūrdvādeḥ kṣaṇāśrayeṇa",
  "SA15arhebt2u:3925_3": "vā dhūmādestasyāgnīndhanādisāmagrījanyasya dhūmasya tatkṣaṇasya cotpattāviṣyamāṇāyāṃ",
  "SA15arhebt2u:3925_4": "\"na tajjananaśakteḥ pratiniyamo\" vivakṣitadhūmādikāryajananaśaktipratiniyamaḥ /",
  "SA15arhebt2u:3926": "\"iti\"tasmād \"yat kiñcit\" kāryaṃ \"yataḥ kutaścit\" kāraṇāt \"syāt\" utpadyeta,",
  "SA15arhebt2u:3927": "na yathādṛṣṭameva yathādṛṣṭāt /",
  "SA15arhebt2u:3928": "sarvaṃ sarvato jāyeteti yāvat /",
  "SA15arhebt2u:3929": "tasmācchaktipratiniyamaḥ kāraṇānāmabhyupagantavyaḥ /",
  "SA15arhebt2u:3930": "tato vilakṣaṇasāmagrījanmanaḥ kāryasya kutaścit sāmyāt sarūpasyopalakṣaṇe 'pyanyādṛśataiveti sarvastādṛśastathāvidhajanmeti siddham /",
  "SA15arhebt2u:3931_0": "syānmatam- vilakṣaṇāyā api sāmagryāstallakṣaṇakāryajananaśaktiḥ samāneti tallakṣaṇaṃ",
  "SA15arhebt2u:3931_1": "kāryaṃ bhaviṣyati kasyāścideva ca tathābhāvānna yathoditadoṣāvasara ityata āha \"tajjananaśaktisāmye tu\" ityādi /",
  "SA15arhebt2u:3932": "uktameva tāvad atra pūrvapakṣe &#8216;",
  "SA15arhebt2u:3933": "na ca dhūmasya tadatajjanyasvabhāvaḥ';",
  "SA15arhebt2u:3934": "ityādikaṃ dūṣaṇam /",
  "SA15arhebt2u:3935_0": "abhyupagamyāpīdamāha- \"yādṛśī hyagnisahakāriṇaḥ\" tadādhīyamānavikārasye \"ndhanasya\"",
  "SA15arhebt2u:3935_1": "svabhedena dhūmabhedahetoḥ \"śaktiḥ\" ātmātiśayastādṛśyeva śakramūrddhno [Hbṭ_166]",
  "SA15arhebt2u:3935_2": "dhūmasya vā yadi tatsāmagrījanyadhūmavilakṣaṇakāryajananaśaktirātmātiśayalakṣaṇā",
  "SA15arhebt2u:3935_3": "tadā tacchaktisāmye tadevāgnīndhanādikamevārthānnāmāntareṇoktaṃ syāt,",
  "SA15arhebt2u:3936": "tadvilakṣaṇasya tadavilakṣaṇātmātiśayāsambhavāt /",
  "SA15arhebt2u:3937": "sa eva hyagnirya indhanavikāramādadhāno dhūmaṃ janayati,",
  "SA15arhebt2u:3938": "taccendhanaṃ yadagninādhīyamānavikāraṃ dhūmaṃ svajātimanukārayati /",
  "SA15arhebt2u:3939": "yadi ca śakramūrdvāderapi evaṃ bhavatābhyupagamyate tadā kevalaṃ nāmni vivādaḥ syāt,",
  "SA15arhebt2u:3940": "arthābhedamabhyupagamya tathābhidhānāt /",
  "SA15arhebt2u:3941_0": "yata evam \"iti\" tasmāt \"kāryaṃ\" dhūmādikaṃ \"dṛṣṭa\"mekadā pratyakṣānupalambhābhyāṃ",
  "SA15arhebt2u:3941_1": "niścitamatadrūpavyavṛttenātmanā \"kāraṇa\"mindhanādikaṃ santānāpekṣayā kṣaṇāpekṣayā",
  "SA15arhebt2u:3941_2": "vā \"na vyabhicarati\" tadvilakṣaṇādanyato na bhavatīti kāryahetāvanvayavyatirekaniścayaḥ sidhyatīti /",
  "SA15arhebt2u:3942": "[Hbṭ_167]",
  "SA15arhebt2u:3943": "4. anupalabdhihetunirūpaṇam /]",
  "SA15arhebt2u:3944": "[1. vipratipattipradarśanapūrvakamanupalabdhessvarūpam /]",
  "SA15arhebt2u:3945_0": "tadevaṃ karyahetau yato yadbhavadṛṣṭaṃ sakṛt pratyakṣānupalambhābhyāṃ tādṛśasya sarvasya",
  "SA15arhebt2u:3945_1": "tathāvidhādeva janma na tadvijātīyadityekasyā api kāryavyakteḥ kutaścid bhāvadarśane",
  "SA15arhebt2u:3945_2": "vyāptyānvayavyatirekasiddhiriti pratipāditam /",
  "SA15arhebt2u:3946": "anupalabdhau tu yathoktāyāṃ nimittāntarābhāvopadarśananibandhanayornānvayavyatirekayorvipratipattiḥ /",
  "SA15arhebt2u:3947": "svarūpa eva tu pare vipratipadyante /",
  "SA15arhebt2u:3948": "tathāhikecidupalabdhyabhāvamātramanupalabdhimabhāvasya prasajyapratiṣedhātmanaḥ pramāṇāntaratvena gamikāmicchanti īśvarasenaprabhṛtayaḥ,",
  "SA15arhebt2u:3949": "apare tu pratiṣedhyaviṣayajñānarūpeṇāpariṇāmamātmanaḥ tadanyavastuviṣayaṃ vijñānameva vābhāvasya gamakaṃ pratyakṣānumānābhyāṃ pramāṇāntaramāhurmīmāṃsakāḥ /",
  "SA15arhebt2u:3950": "na hyanyavastuviṣayaṃ jñānaṃ pratyakṣānumānātmakamabhāvaṃ pratipadyate,",
  "SA15arhebt2u:3951": "tasya bhāvāṃśaviṣayatvāt,",
  "SA15arhebt2u:3952": "abhāvāṃśasya ca tato 'nyatvāt /",
  "SA15arhebt2u:3953": "abhāvāṃśe tu nāstīti jñānaṃ janayat tadabhāvapramāṇākhyāṃ labhate,",
  "SA15arhebt2u:3954": "yathendriyaṃ svaviṣayapratipattijanakatvena pratyakṣākhyām /",
  "SA15arhebt2u:3955": "tathānye anyabhāvalakṣaṇāṃ tajjñānalakṣaṇāṃ vānupalabdhimabhāvasyaiva sādhanamāhurnābhāvavyavahārasya,",
  "SA15arhebt2u:3956": "anupalabdherliṅgādādabhāvasiddhau svayameva tadvyavahārapravṛtteḥ /",
  "SA15arhebt2u:3957_0": "naiyāyikāstu nāstīti jñānameva kevalapradeśādigrāhijñānantarabhāvipratyakṣaṃ na pramāṇāntaramabhāvasya",
  "SA15arhebt2u:3957_1": "tuccharūpasya paricchedātmakamācakṣate tadevāsya ghaṭādeḥ pratiṣedhyasyānupalabdhiśabdena",
  "SA15arhebt2u:3957_2": "yadyucyate na kaścidvirodhaḥ iti /",
  "SA15arhebt2u:3958": "tadevamanupalabdhau bhedaṃ gatā buddhayaḥ prativādināmiti tannirāsārthamanupalabdhisvarūpaṃ tāvadupadarśayannāha- \"upalabdhilakṣaṇaprāptasya\" ityādi /",
  "SA15arhebt2u:3959": "&#8216;upalabdhilakṣaṇaprāptīḥ';",
  "SA15arhebt2u:3960": "&#8216;",
  "SA15arhebt2u:3961": "upalambhapratyayāntarāṇāṃ samanantarādhipatipratyayasaṃjñitānāṃ sākalyam,",
  "SA15arhebt2u:3962": "ālambanapratyayasya svabhāvaviśeṣaśca /",
  "SA15arhebt2u:3963": "yaḥ svabhāvaḥ satsvanyeṣūpalambhapratyayeṣu san pratyakṣa eva bhavatī'tyevaṃrūpā śāstrakṛtānyatra [Hbṭ_168] vyākhyātā naiyāyikavipratipattinirāsārtham /",
  "SA15arhebt2u:3964": "te hyupalabdhilakṣaṇaprāptiśabdena mahāttvānekadravyavattvarūpāṇi dravyāṇāmāhuḥ /",
  "SA15arhebt2u:3965": "\"mahattvādanekadravyavattvād rūpāccopalabdhiḥ\" iti vacanāt /",
  "SA15arhebt2u:3966": "evaṃ copalabdhilakṣaṇaprāptasyānupalabdhiḥ satyapi vastuni sambhavatītyasadvyvahārasiddhāvanaikāntikītyācakṣate /",
  "SA15arhebt2u:3967": "na hi cākṣuṣasyāpi raśmermahattvānekadravyavattvarūpāṇyupalambhakāni bhavanti /",
  "SA15arhebt2u:3968": "na ca tāvatānupalambha'pyasavdyavahārastatra śakyate kartum /",
  "SA15arhebt2u:3969": "yadāha bhāṣyakāraḥ- &#8216;",
  "SA15arhebt2u:3970": "nānumānata upalabhyamānasya pratyakṣato 'nupalabdhirabhāve hetuḥ'; iti /",
  "SA15arhebt2u:3971": "indriyatvāt tvagādivat kila prāpyakāri cakṣurityanumānataścākṣuṣo raśmirupalabhyate tasya pratyakṣato 'nupalabdhiḥ kathamabhāvavyavahāraṃ sādhayet? iti /",
  "SA15arhebt2u:3972": "tadevamupalabdhilakṣaṇaprāptasyānu palabdhimasavdyavahāre 'naikā ntikīmāhurnaiyāyikāḥ tannirāsamupalabdhilakṣaṇaprāpteraviparītarūpopadarśanena śāstrakāro 'bhyadhāt /",
  "SA15arhebt2u:3973": "yadā hyupalambhapratyayāntarasākalyaṃ svabhāvaviśeṣaśca yathokta upalabdhilakṣaṇaprāptirucyate na mahattvādikaṃ tadā kuto vyabhicārāvakāśaḥ?",
  "SA15arhebt2u:3974": ", sati vastuni tasyā asambhavāt /",
  "SA15arhebt2u:3975": "mahattvādikaṃ tvasambhavādeva nopalabdhilakṣaṇaprāptiśabdena vācyam /",
  "SA15arhebt2u:3976": "nahi rūpādivyatiriktaṃ dravyaṃ tatpratibhāsavivekinākārāntareṇa svajñāne pratibhāsate /",
  "SA15arhebt2u:3977": "na cāpratibhāsamānamanātmarūpavivekinā rūpeṇa pratyakṣatāmanubhavatyatiprasaṅgāt /",
  "SA15arhebt2u:3978": "tat kuto 'syāsato mahattvādisambhavaḥ? /",
  "SA15arhebt2u:3979": "na ca svarūpeṇāmahataḥ tatsambandhe 'pyasya mahattāsambhavaḥ /",
  "SA15arhebt2u:3980": "apararūpeṇa vā grahaṇe kathaṃ tadgrāhijñānamabhrāntam? /",
  "SA15arhebt2u:3981": "tato na mahattvaṃ dravyasyopalambhakaṃ rūpaṃ vā /",
  "SA15arhebt2u:3982": "tasyāpi svarūpeṇa grahaṇe dravyātmano 'tyantaparokṣatvāt /",
  "SA15arhebt2u:3983": "dravyarūpasya ca tadvivekenānupalakṣaṇānna tathā grāhakatvam /",
  "SA15arhebt2u:3984": "na ca mahattvaṃ rūpaṃ vā dravyodayakāle 'bhyupagamyate,",
  "SA15arhebt2u:3985": "yato dravyaṃ guṇasya samavāyikāraṇamiṣyate /",
  "SA15arhebt2u:3986": "tacca pratilabdhātmakameva tathātāmanubhavatīti prathame kṣaṇe dravyaṃ nirguṇameva /",
  "SA15arhebt2u:3987": "na cāsya dvitīye kṣaṇe prāktanarūpatyāgo 'sti rūpāntaraṃ vāvirbhavati yataḥ prāgapratipannādhārabhāvaṃ [Hbṭ_169] mahattvādiguṇapratibandhādādhāratāṃ yāyāt /",
  "SA15arhebt2u:3988": "na cājanaka ādhāraḥ /",
  "SA15arhebt2u:3989": "janakatve ca kṣaṇikatā,",
  "SA15arhebt2u:3990": "arthakriyāvirodhādakṣaṇikasya /",
  "SA15arhebt2u:3991": "tataḥ kutaḥ sāmavāyikāraṇasya sambhavaḥ?",
  "SA15arhebt2u:3992": ", yataḥ svotkalitaṃ kāryaṃ janayat tathā vyapadiśyate /",
  "SA15arhebt2u:3993": "na caitat kṣaṇikatve sambhavati akṣaṇikatve vā prāga'nādhārasya paścādādhārābhāvaḥ /",
  "SA15arhebt2u:3994": "samavāyikāraṇāsambhavādevānekadravyavattvamapyasmabhavi yasmādanekaṃ dravyamārambhakaṃ samavāyikāraṇātmanā yasya vidyate tadevaṃ vyapadiśyate /",
  "SA15arhebt2u:3995": "dravyābhavācca nānekadravyavattvaṃ /",
  "SA15arhebt2u:3996": "sattve 'pi mahattvāderneyamupalabdhilakṣaṇaprāptirasmākamabhimatā /",
  "SA15arhebt2u:3997": "yā tvabhimā(ma)",
  "SA15arhebt2u:3998_0": "tā na tayopalabdhilakṣaṇaprāptasyānupalabdhirasavdyavahārasiddhāvanaikāntikīti śāstrakāro",
  "SA15arhebt2u:3998_1": "darśayāmbabhūva \"upalabdhilakṣaṇaprāptasya\" yā \"anupalabdhiḥ\" kāraṇasya vyāpakasya",
  "SA15arhebt2u:3998_2": "vā pratiṣedhyādanyasya sā \"abhāvahetuḥ\" kāryasya vyāpyasya ca \"abhāvavyavahārahetuśca\" /",
  "SA15arhebt2u:3999": "yā tu pratiṣedhyasyaivopalabdhilakṣaṇaprāptasyānupalabdhiḥ sābhāvavyavahārahetureveti vāśabdena darśayati /",
  "SA15arhebt2u:4000": "yā tvanupalabdhilakṣaṇaprāptasyānupalabdhiḥ pratyakṣānumānanivṛttilakṣaṇā sā saṃśayahetuḥ pramāṇanivṛttāvapyarthābhāvāsiddheḥ,",
  "SA15arhebt2u:4001": "nimittābhāvāttu savdyavahārapratiṣedhaheturityavagantavyam /",
  "SA15arhebt2u:4002": "[2. sveṣṭāmanupalabdhiṃ spaṣṭayitumīśvarasenakumārilādīnāṃ nirāsaḥ /]",
  "SA15arhebt2u:4003": "tatra ye tāvadupalabdhyabhāvamātramanupalabdhimicchanti,",
  "SA15arhebt2u:4004": "\"vijñānaṃ vānyavastuni\" iti vacanāt tadanyavastuvijñānameva vā,",
  "SA15arhebt2u:4005_0": "tannirāsārthaṃ jñātṛ- jñeyadharmalakṣaṇāmanupalabdhiṃ darśayitumupalabdhimeva tāvaddvividhāmdarśayannāha-",
  "SA15arhebt2u:4005_1": "\"atra\" anupalabdhivākye yopalabdhiḥ śrūyate kriyārūpā sā yadā kartṛsthatayāpekṣyate",
  "SA15arhebt2u:4005_2": "tadā tasyā \"upalabhamānasya\" katuḥ \"dharmatve\" apekṣyamāṇe \"tajjñānam\" upalabhamānasya",
  "SA15arhebt2u:4005_3": "yajjñānaṃ tad upalabdhirucyate /",
  "SA15arhebt2u:4006": "upalabhamānaśca buddhīndriyadehakalāpa eva ca pūrvakṣaṇasaṅgṛhīta upalabdhijanaka ucyate /",
  "SA15arhebt2u:4007": "tathāhi- upalabdherjanaka āśrayo vā kartā parairucyate /",
  "SA15arhebt2u:4008": "na [Hbṭ_170] cendriyāderanyasya janakatvaṃ sambhavati yato 'nvayavyatirekanibandhanaḥ kāryakāraṇabhāvavyavahāraḥ,",
  "SA15arhebt2u:4009": "tau cānvayavyatirekau nendriyāderanyasya sambhavataḥ satsvindriyādiṣu niyamenopalabdherbhāvāt /",
  "SA15arhebt2u:4010": "yadi hīndriyādiṣu satsvapi kadācidupalabdhirnopajāyate tadā satsvapyanyeṣu sakaleṣu hetuṣu kāryānutpattiḥ kāraṇāntaravaikalyaṃ sūcayatīti tavdyatiriktakāraṇāntaraṃ parikalpyeta /",
  "SA15arhebt2u:4011": "na caitadasti,",
  "SA15arhebt2u:4012": "tat kathamātmanastadutpattau nimittabhāvo 'bhyupagamyeta?",
  "SA15arhebt2u:4013": "atiprasaṅgāt / yadāha-",
  "SA15arhebt2u:4014": "\"yasmin sati bhāvatyeva yat tato 'nyasya kalpane /",
  "SA15arhebt2u:4015": "taddhetutvena sarvatra hetunāmanavasthitiḥ //\" iti /",
  "SA15arhebt2u:4016": "āśrayatvamapi janakasyaiveti tadapyātmano na sambhavati /",
  "SA15arhebt2u:4017": "sthāpakatvādāśraya iti cet; na,",
  "SA15arhebt2u:4018": "kṣaṇikatve sthiterabhāvādupalabdherakṣaṇikatve 'pi svayamevāvināśādavasthānāt /",
  "SA15arhebt2u:4019": "tathāhi- upalabdheravināśa eva sthitirucyate na pātābhāvaḥ tasyā gurutvābhāvāt \"saṃyogābhāvena gurutvāt patanam\" iti ca pareṣāṃ kṛtāntaḥ /",
  "SA15arhebt2u:4020": "samavāyādāśraya iti cet;",
  "SA15arhebt2u:4021": "nanu so 'pi ādhāryādhārabhūtānāmeveṣyate /",
  "SA15arhebt2u:4022": "na cāpatanadharmikāyā upalabdherādhāreṇa kiṃcit,",
  "SA15arhebt2u:4023": "samavāyāccāśrayatve 'nyasyāpi tadbhāvaprasaṅgaḥ,",
  "SA15arhebt2u:4024": "tasya sarvātmasu samānatvāt,",
  "SA15arhebt2u:4025": "ekatvenāsyopagamāt /",
  "SA15arhebt2u:4026": "kramayaugapadyābhyāmarthakriyāvirodhācca nāsyātmanaḥ sattvam,",
  "SA15arhebt2u:4027": "tato 'sya kuto janakatvam?",
  "SA15arhebt2u:4028": "āśrayatvaṃ vā?",
  "SA15arhebt2u:4029": "ityalaṃ kṣuṇṇakṣodīkaraṇeneti /",
  "SA15arhebt2u:4030": "evamupalabdhimādarśyānupalabdhimādarśayannāha- \" tasmādupalabdhijñānādanyā\" vastvantaraviṣayā \"upalabdhiḥ\" jñānātmikā \"anupalabdhiḥ\" /",
  "SA15arhebt2u:4031": "kathaṃ punarupalabdhirevānupalabdhirucyate?",
  "SA15arhebt2u:4032": "ityāha- \"vivakṣite\"tyādi /",
  "SA15arhebt2u:4033": "yathā bhakṣyābhakṣyaprakaraṇe vivakṣitād bhakṣyādanyatvād &#8216;",
  "SA15arhebt2u:4034": "abhakṣyo grāmyakukkuṭaḥ';",
  "SA15arhebt2u:4035": "bhakṣyo 'pi san tadanyasya- ucyate /",
  "SA15arhebt2u:4036": "yathā ca sparśanīyāsparśanīyādhikāre vivakṣitāt sparśanīyādanyatvād &#8216;",
  "SA15arhebt2u:4037": "asparśanīyaścāṇḍālādiḥ'- tadanyasya sparśanīyo 'pi san- ucyate /",
  "SA15arhebt2u:4038": "[Hbṭ_171] tadvadupaladbhirevānupalabdhirmantavyā /",
  "SA15arhebt2u:4039": "nañaḥ pratiṣedhaviṣayatvāt kathaṃ bhāvaviṣayatā?",
  "SA15arhebt2u:4040": "iti cet, āha- \"paryudāsavṛttyeti\" /",
  "SA15arhebt2u:4041": "paryudāsena pratiṣedhyasyārthasya rvajanena yā viśiṣṭe 'rthe vṛttistayā ,",
  "SA15arhebt2u:4042": "nañaḥ āgṛhītapratiṣedhasya bhāvaviṣayatā /",
  "SA15arhebt2u:4043": "yatra vidheḥ prādhānyaṃ pratiṣedho 'rthagṛhītaḥ vidhibhāksvapadena nocyate ekavākyatā ca tatra paryudāsavṛttitā /",
  "SA15arhebt2u:4044": "vidheśca prādhānyaṃ &#8216;",
  "SA15arhebt2u:4045": "vivakṣitopalabdheranyopalabdhirbhavati';",
  "SA15arhebt2u:4046": "ityevaṃ vākyenānyopalabdhervidhānāt anyopalabdhisāmarthyādeva vivakṣitopalabdheḥ pratiṣedhaḥ pratīyate /",
  "SA15arhebt2u:4047": "vivakṣitopalabdheranivartane tadapekṣayānyasyā vidhānāyogāt svapadena nañā vidhibhāṅ nocyate /",
  "SA15arhebt2u:4048": "kiṃ tarhi? /",
  "SA15arhebt2u:4049": "anyaśabdena paryudāsāśrayeṇānyaśabdasyaiva vākye prayogāt anyā upalabdhiranupalabdhiriti /",
  "SA15arhebt2u:4050": "nañaśca subantena sāmarthyaṃ na tiṅantena ityekavākyatvaṃ &#8216;",
  "SA15arhebt2u:4051": "na upalabdhiranupalabdhiḥ'; iti /",
  "SA15arhebt2u:4052": "prasajyapratiṣedhaḥ punaretadviparīto mantavyaḥ /",
  "SA15arhebt2u:4053": "tatra hi pratiṣedhasya prādhānyaṃ vidhirarthād gamyate vākyabhedaḥ svapadena nañā pratiṣedhabhāk sambadhyate /",
  "SA15arhebt2u:4054": "tadevaṃ jñātṛdharmalakṣaṇāmanupalabdhiṃ vyākhyāya jñeyadharmalakṣaṇāṃ pratipādayannāha- \"upalabhyamānadharmatve\" ityādi /",
  "SA15arhebt2u:4055": "yadā karmasthakriyāpekṣayopalabhyamānasya vastuno dharma upalabdhirvivakṣyate tadā viṣayasvabhāva upalabdhirmantavyā /",
  "SA15arhebt2u:4056": "kīdṛśo viṣayasvabhāvaḥ?",
  "SA15arhebt2u:4057": "ityāha- \"svaviṣaye\"tyādi /",
  "SA15arhebt2u:4058": "pratiṣedhyasya ghaṭāderyadātmaviṣayaṃ vijñānaṃ tajjanane yā yogyata tallakṣaṇo viṣayasvabhāva upalabdhiśabdenocyate /",
  "SA15arhebt2u:4059": "yadi viṣayasvabhāva upalabdhiḥ,",
  "SA15arhebt2u:4060": "kathaṃ yogyatālakṣaṇaḥ? /",
  "SA15arhebt2u:4061": "tathā hi yogyatā dharmaḥ,",
  "SA15arhebt2u:4062": "dharmadharmiṇośca bheda eva ityata āha- \"yogyatāyāḥ\" ityādi /",
  "SA15arhebt2u:4063": "yogyatā hi paramārthato bhāvarūpaiva na vasturūpāda bhidyate,",
  "SA15arhebt2u:4064": "anyathā bhāvo yogya eva na syāt /",
  "SA15arhebt2u:4065": "yogyatāsyeti ca sambandhābhāvato na syāt /",
  "SA15arhebt2u:4066": "sambandhakalpanāyāmanavasthetyuktaprāyam /",
  "SA15arhebt2u:4067": "tadevamupalabherviṣayadharmatāṃ pratipādyānupalabdherapi pratipādayannāha- \"tasmādanyaḥ\" ityādi /",
  "SA15arhebt2u:4068_0": "\"tasmāt\" pratiṣedhyād ghaṭādeḥ [Hbṭ_172] svaviṣayajñānajananayogyād yo 'nya upalambhajananayogya",
  "SA15arhebt2u:4068_1": "eva na tadviparītaḥ svabhāvo ghaṭaviviktapradeśarūpaḥ sa eva cātrānupalabdhiśabdenocyate /",
  "SA15arhebt2u:4069": "prāktanameva nyāyamatrādiśannāha- \"pūrvavaditi /",
  "SA15arhebt2u:4070": "\" vivakṣitopalabdheranyatvādabhakṣyāsparśanīyavat paryudāsavṛtyeti /",
  "SA15arhebt2u:4071": "kathaṃ punarayaṃ naña anyārthavṛttiḥ sāmānyaśabdaḥ san ghaṭaviviktapradeśasya tajjñānasyaiva vā ghaṭaviviktasyānupalabdhitvaṃ paryudāsavṛttyā prakalpayati,",
  "SA15arhebt2u:4072": "na punaraviśeṣeṇa sarveṣāmevānyaśabdavācyānām?",
  "SA15arhebt2u:4073": "ityata āha- \"yatra yasmin\" ityādi /",
  "SA15arhebt2u:4074": "\"yatra\" deśe kāle 'vasthāyāṃ vāvyavadhānādilakṣaṇāyām,",
  "SA15arhebt2u:4075_0": "\"yasmin\" pradeśarūpādau \"upalabhyamāne niyamena\" avaśyaṃtayā \"yasyānyasya\" padārthasya",
  "SA15arhebt2u:4075_1": "ghaṭarūpāderupalabdhirbhavati \"sa\" ghaṭarūpādiḥ padārthaḥ \"tatsaṃsṛṣṭaḥ\" tena pradeśarūpādinā saṃsṛṣṭaḥ /",
  "SA15arhebt2u:4076": "kathamekasminnupalabhyamāne parasyāpi niyamopalabdhiḥ?",
  "SA15arhebt2u:4077": "iti cet, yogyatāyā aviśeṣāt /",
  "SA15arhebt2u:4078": "pradeśaghaṭayorhi svaviṣayavijñānajanane yogyatā tulyā /",
  "SA15arhebt2u:4079": "yadā hi pradeśarūpaṃ vyavadhānaviprakarṣādirahitaṃ vijñāne svākāraṃ samarpayati tadā ghaṭarūpamapi tatra tathāvidhaṃ svākāraṃ samarpayatyeva /",
  "SA15arhebt2u:4080": "yadi nāma yogyatā tasya tena tulyā svasvabhāvavyavasthitestu kathaṃ tatsaṃsṛṣṭatā?",
  "SA15arhebt2u:4081": "ityata āha- \"ekajñānasaṃsargādi\"ti /",
  "SA15arhebt2u:4082": "ekatra hi jñāne dvāvapi tau svākāradvāreṇa saṃsṛṣṭau na sākṣāt,",
  "SA15arhebt2u:4083": "tadvijñānaṃ padārthadvayākāramājāyamānaṃ tayorātmani saṃsargaṃ darśayati /",
  "SA15arhebt2u:4084": "kimiti punastat jñānaṃ padārthadvayākāramavaśyaṃ bhavati yatastayorjñānadvārakaḥ saṃsargaḥ?",
  "SA15arhebt2u:4085": "ityata āha- \"tayoḥ satoḥ\" ityādi /",
  "SA15arhebt2u:4086": "yāvetau tulyayogyatārūpau tau yadi santau bhavatastadā naivaikākāraniyatā pratipattirbhavati /",
  "SA15arhebt2u:4087": "kasmāt? asambhavāt /",
  "SA15arhebt2u:4088": "na hyeṣa sambhavo 'sti- yattulyayogyatārūpayoreka eva pratibhāseta nāpara iti /",
  "SA15arhebt2u:4089": "tathāhi- aviśiṣṭatvād yogyatāyāḥ kastatra svākāraṃ na samarpayet? /",
  "SA15arhebt2u:4090": "anubhavasiddhaṃ ca yugapadanekapratibhāsanam /",
  "SA15arhebt2u:4091": "na cānubhavaviruddhamācakṣāṇā viduṣāmavadheyavacaso bhavanti /",
  "SA15arhebt2u:4092": "ladhuvṛttitvād yaugapadyābhimāna iti cet; na,",
  "SA15arhebt2u:4093": "bādhakapratyayaviraheṇa [Hbṭ_173] bhrāntikalpanānupapatteḥ,",
  "SA15arhebt2u:4094": "sarvatra tathābhāvāprasaṅgāt /",
  "SA15arhebt2u:4095": "karaṇadharma evāyaṃ yadekasminneva karmaṇi kriyāṃ niṣpādayatinānekatra,",
  "SA15arhebt2u:4096": "karaṇaṃ cendriyaṃ tato nānekapratipattiheturiti cet,",
  "SA15arhebt2u:4097": "kathaṃ pradīpādiranekatra bahūnāṃ pratipattijanakaḥ? /",
  "SA15arhebt2u:4098": "kartṛbhedādadoṣa iti cet;",
  "SA15arhebt2u:4099": "kartrekatvāt tarhi kriyaikatra karmaṇīti kathaṃ &#8216;",
  "SA15arhebt2u:4100": "karaṇadharmaḥ';",
  "SA15arhebt2u:4101": "ityādi vaco na plavate? /",
  "SA15arhebt2u:4102": "na ca pratikṣaṇaviśarāruṣu bhāveṣu paramārthataḥ kartṛkaraṇādibhāvo yuktaḥ kriyā vā kācit /",
  "SA15arhebt2u:4103": "na ca sarvakārakānvayavyatirekānuvidhāyini kārye kasyacidatiśayo 'sti yenāyaṃ kartā kā(ka)",
  "SA15arhebt2u:4104": "raṇaṃ cedamityādi parikalpyeta /",
  "SA15arhebt2u:4105": "tasmādaviśiṣṭayogyatayoḥ kuta ekarūpaniyatāyāḥ pratipatteḥ sambhavaḥ?",
  "SA15arhebt2u:4106": "iti siddha ekajñānasaṃsargaḥ /",
  "SA15arhebt2u:4107": "tulyayogyatārūpatvasya caitadeva liṅgam /",
  "SA15arhebt2u:4108": "na hyasati tulyayogyatārūpatve yugapadekendriyajanitajñānapratibhāsitā rūparasavat sambhavatīti /",
  "SA15arhebt2u:4109": "tatra yeṣāṃ saugatānāmidaṃ darśanaṃ &#8216;",
  "SA15arhebt2u:4110": "ekāyatanasaṅgṛhīte 'nekatrāpyekamevendriyajñānamājāyate';",
  "SA15arhebt2u:4111": "iti teṣāṃ mukhya evaikajñānasaṃsargaḥ /",
  "SA15arhebt2u:4112": "ye tu &#8216;tatrāpi pratyarthaṃ bhinnānyevaikendriyanimittānyekakālāni tadviṣayāṇāṃ yugapatsannihitānāṃ svajñāneṣu sāmarthyāviśeṣāt,",
  "SA15arhebt2u:4113": "ata evaikatayā loke 'dhyavasīyamānāni jñānānyupajāyante';",
  "SA15arhebt2u:4114": "iti varṇayanti teṣāmekendriyajatvenaikāyatanaviṣayatvena caikakāleṣvekatvavyapadeśo loke tathādhyavasāyādaupacārikaḥ /",
  "SA15arhebt2u:4115": "yadi nāmaikajñānasaṃsargāt tatsaṃsṛṣṭastathāpi sāmānyena sarvamanyamayaṃ nañ kinna pratipadayati?",
  "SA15arhebt2u:4116": "iti, ata āha- \"tasmāt\" ityādi /",
  "SA15arhebt2u:4117_0": "yasmādaviśiṣṭatvādyogyatāyā yathoktena prakāreṇaikatra jñāne dvayorapi saṃsargaḥ",
  "SA15arhebt2u:4117_1": "tasmādaviśiṣṭaṃ yogyatārūpaṃ yayoḥ tata evaikajñānasaṃsargiṇau tau tasmāt tayorevaṃrūpayoḥ",
  "SA15arhebt2u:4117_2": "\"parasparāpekṣameva\" na sarvānyapadārthāpekṣam \"anyatvamiha\" anupalabdhyadhikāre \"abhipretam\" /",
  "SA15arhebt2u:4118": "loke tu yadyapyaśeṣapadārthāntarāpekṣamanyatvaṃ nañā kvaciducyate vyāptinyāyasamāśrayāt,",
  "SA15arhebt2u:4119": "tathāpi tadiha na gṛhyate,",
  "SA15arhebt2u:4120": "[Hbṭ_174] \"pratyāsatterāśrayaṇāt\" ekajñānasaṃsargalakṣaṇā prattyāsattirāśrīyate nānyā,",
  "SA15arhebt2u:4121": "pramāṇacintādhikārāt anyathānupalabdhiranaikāntikyeva syāt /",
  "SA15arhebt2u:4122": "tasmāt tattvacintakaistathāvidhamanyatvamāśrayaṇīyam yadanupalabdheravyabhicāranibandhanam /",
  "SA15arhebt2u:4123": "tacca yathoktamevetyabhiprāyaḥ /",
  "SA15arhebt2u:4124": "tadevamekajñānasaṃsargāpekṣayānyatvaṃ pratipādyānupalabdhiṃ darśayannāha- \"sa kevalaḥ\" ityādi /",
  "SA15arhebt2u:4125": "sa eva yadā kevalaḥ pradeśo yathoktaghaṭāpekṣaya tasmādanya ucyate tadā ghaṭaviviktapradeśajñānaṃ vānupalabdhiḥ,",
  "SA15arhebt2u:4126": "na tu yathesvaraseno manyate upalabdhyabhāvamātramanupalabdhiriti,",
  "SA15arhebt2u:4127": "vakṣyamāṇadoṣāt;",
  "SA15arhebt2u:4128": "ghaṭaviviktapradeśasvabhāvo vā,",
  "SA15arhebt2u:4129": "na tu tadviviktajñānameva yathāha kumārilaḥ \"vijñānaṃ vānyavastuni\" iti /",
  "SA15arhebt2u:4130": "yathā hyanyavastuviṣayaṃ jñanamanubhūyamānaṃ pratiyogismaraṇāpekṣaṃ tadabhāvavyavahāranibandhanaṃ tathā tadviviktaḥ pradeśo 'pi /",
  "SA15arhebt2u:4131": "tathāhi- kasyacit pratipattuḥ &#8216;",
  "SA15arhebt2u:4132": "yataḥ kealapradeśākārameva jñānaṃ mayā saṃvedyate na tu ghaṭākāramapi tasmādatra ghaṭo nāsti';",
  "SA15arhebt2u:4133": "iti evaṃ nāstitājñānamutpadyate;",
  "SA15arhebt2u:4134": "kasyacit tu &#8216;",
  "SA15arhebt2u:4135": "yataḥ kevalaḥ pradeśo 'yaṃ dṛśyate na tu ghaṭasahitaḥ tasmānnāstyatra ghaṭaḥ'; ityevam /",
  "SA15arhebt2u:4136": "tasmādubhayornāstitājñānajanmani tulyaṃ sāmarthyamiti dvayorapi anupalabdhivyavasthā yukteti /",
  "SA15arhebt2u:4137": "tatra yadā tajjñānaṃ tadā jñātṛdharmalakṣaṇānupalabdhiḥ kartṛsthakriyāpekṣayā,",
  "SA15arhebt2u:4138": "yadā tatsvabhāvastadā jñeyadharmalakṣaṇā karmasthakriyāpekṣayeti /",
  "SA15arhebt2u:4139": "evamanupalabdhiṃ paryudāsavṛttyā vyavasthāpya sādhyamasyā darśayannāha- \"sā abhāvam\" ityādi /",
  "SA15arhebt2u:4140": "sarvānyopalabdhilakṣaṇaprāptavivikte 'pi pradeśādau dṛśyamāne yatra ghaṭādau pratiyoginyarthitvādibhiḥ smṛtirasya bhavati tasyābhāvaṃ sādhayati,",
  "SA15arhebt2u:4141": "abhāvavyavahāraṃ vā /",
  "SA15arhebt2u:4142": "kāraṇavyāpakānupalabdhī abhāvamabhāvavyavahāraṃ ca sādhayataḥ /",
  "SA15arhebt2u:4143": "svabhāvānupalabdhistu abhāvyavahārameva /",
  "SA15arhebt2u:4144": "abhāvavyavahāraśca jñānābhidhānapravṛttilakṣaṇaḥ /",
  "SA15arhebt2u:4145": "tatra &#8216;nāstyatra ghaṭaḥ';",
  "SA15arhebt2u:4146": "ityevamākāraṃ jñānam,",
  "SA15arhebt2u:4147": "evaṃvidhavastvabhidhāyakaṃ cābhidhānaṃ,",
  "SA15arhebt2u:4148": "niḥśaṅkasya ca tatra pradeśe gamanāgamanalakṣaṇā pravṛttiriti /",
  "SA15arhebt2u:4149": "[Hbṭ_175]",
  "SA15arhebt2u:4150": "atreśvarasena- kumārilayorvacanāvakāśamāśaṅkaya siddhāntavyavasthāmeva kurvatā tanmate niraste 'pyāhatya tanmatanirāsārthamāha- \"kathamanyabhāva\" ityādi /",
  "SA15arhebt2u:4151": "īśvaraseno hi manyate- kārya- svabhāvahetubhyāṃ bhāvarūpābhyāṃ anupalabdheḥ pṛthakkaraṇādavaśyamabhāvarūpatvamasyāḥ,",
  "SA15arhebt2u:4152": "anyathā pṛthakkaraṇamanarthakameva syāt /",
  "SA15arhebt2u:4153": "tvayā cānyasya pratiṣedhyaviviktasya pradeśādestajjñānasya vā bhāvarūpānupalabdhirākhyāyate tannūnamanyabhāvastadabhāvo yenaivamabhidhīyate /",
  "SA15arhebt2u:4154": "na caitad yujyate,",
  "SA15arhebt2u:4155": "bhāvābhāvayorvirodhādekātmatānupapatteriti /",
  "SA15arhebt2u:4156": "kumārilo 'pyevaṃ manyate- yeyaṃ jñātṛ- jñeyadharmalakṣaṇā dvidhānupalabdhirabhāvarūpā tvayocyate tasyā bhavatu nāstitājñānaṃ prati sādhanabhāvaḥ /",
  "SA15arhebt2u:4157": "kintu sa evānyasya pratiṣedhyaviviktasya vastunaḥ pratiṣedhyajñānādanyasya vā tajjñānasya yo bhāvo bhāvāṃśaḥ sa kathamabhāvaḥ?",
  "SA15arhebt2u:4158": "pratiṣedhasya tajjñānasya vā kathamabhāvāṃśaḥ? /",
  "SA15arhebt2u:4159": "naiva yujyate,",
  "SA15arhebt2u:4160": "dharmarūpatayā bhāvābhāvāṃśayorbhedāt /",
  "SA15arhebt2u:4161": "satyapi dharmirūpeṇābhede tayoścodbhavābhibhavābhyāṃ grahaṇāgrahaṇavyavastheti / yadāha-",
  "SA15arhebt2u:4162": "\"dharmayorbheda iṣṭo hi dharmyabhede 'pi naḥ sthite /",
  "SA15arhebt2u:4163": "udbhavābhibhavātmatvād grahaṇaṃ cāvatiṣṭhate //\" iti /",
  "SA15arhebt2u:4164": "uktottaratāmasya darśayannāha- \"uktamuttaramatra\"codye yathā \"paryudāsavṛttyā apekṣātaḥ\" /",
  "SA15arhebt2u:4165": "&#8216;pratiṣedhyaṃ tajjñānaṃ vā apekṣya tadvivikto 'rthastajjñānaṃ vābhāvo 'nupalabdhiścocyate';",
  "SA15arhebt2u:4166": "iti īśvarasenasya prativacanam /",
  "SA15arhebt2u:4167": "na hi prasajyapratiṣedha evaiko nañarthaḥ kintu paryudāso 'pi /",
  "SA15arhebt2u:4168": "tato 'nyabhāvasyābhāvarūpatā na virudhyate,",
  "SA15arhebt2u:4169": "prasajyapratiṣedharūpatāpyanyabhāvasya yathā tathottaratra vakṣyate /",
  "SA15arhebt2u:4170": "svabhāvahetostvanulabdheḥ pṛthakkaraṇaṃ pratipatrabhiprāyavaśāt /",
  "SA15arhebt2u:4171": "pratipattā hi svabhāvahetau vastupratipattyadhyavasāyī /",
  "SA15arhebt2u:4172": "anupalabdhau tvabhāvapratipattyadhyavasāyī /",
  "SA15arhebt2u:4173": "paramārthatastu pratiṣedhyābhāvavyavahārayogyatā [Hbṭ_176] vastubhūtaiva pradeśasya sādhyata iti na svabhāvahetoḥ svabhāvānupalabdhirbhidyata iti /",
  "SA15arhebt2u:4174": "yattu &#8216;anapekṣitārthāntarasaṃsargaṃ pratiṣedhamātramanupalabdhiḥ';",
  "SA15arhebt2u:4175": "itīśvaraseno manyate tannirākurvannāha- \"na pratiṣedhamātram\" ityādi /",
  "SA15arhebt2u:4176": "kasmāt? ityāha- \"tasya sādhanāsiddheḥ\" ityādi /",
  "SA15arhebt2u:4177": "nahyabhāvasya sarvasāmarthyavirahalakṣaṇasya sādhanatvaṃ siddhihetutvaṃ sidhyati,",
  "SA15arhebt2u:4178": "sarvasāmarthyaviraharūpasya tadayogāt /",
  "SA15arhebt2u:4179": "hetutve vā kathaṃ na sāmarthyayogitā?",
  "SA15arhebt2u:4180": "bhāvarūpatā vā?",
  "SA15arhebt2u:4181": ", sāmarthyalakṣaṇatvād vastunaḥ /",
  "SA15arhebt2u:4182": "abhāvasya cānapekṣitasahakāriṇo anādheyātiśayatayā nāstīti jñānajanane nityaṃ tajjananaprasaṅgaḥ /",
  "SA15arhebt2u:4183": "tataśca sādhakatvāyogādabhāvavyavahāra eva na sidhyet /",
  "SA15arhebt2u:4184": "athavā tasya prasajyapratiṣedhātmana upalabdhyabhāvasya sādhanameva kiñcinna sidhyatīti /",
  "SA15arhebt2u:4185": "sa hyabhāvatvādapareṇopalabdhyabhāvena sādhyaḥ syāt,",
  "SA15arhebt2u:4186": "so 'pyapareṇetyanavasthānam /",
  "SA15arhebt2u:4187": "na cendriyavadajñātasya pratiṣedhajñānahetutā,",
  "SA15arhebt2u:4188": "sadā sannihitatvenānapekṣitasahakāriṇo nityaṃ tadudayaprasaṅgāt /",
  "SA15arhebt2u:4189": "idaṃ cārthadvayaṃ &#8216;",
  "SA15arhebt2u:4190": "kathamabhāvaḥ kasyacit pratipattiḥ,",
  "SA15arhebt2u:4191": "pratipattiheturvā? /",
  "SA15arhebt2u:4192": "tasyāpi kathaṃ pratipattiḥ';",
  "SA15arhebt2u:4193": "ityatrāntare svayameva vipañcayiṣyati /",
  "SA15arhebt2u:4194": "kumārilasyāpyuttaramāha- \"tasya\" anyasya pratiyoginā vastvantareṇāsaṃsṛṣṭarūpasya /",
  "SA15arhebt2u:4195": "na hyasau vastvantaraiḥ saṃsṛṣṭasvabhāva ekarūpaḥ /",
  "SA15arhebt2u:4196": "tathātve hyabhāvāṃśo 'pi na kvacit sidhyet /",
  "SA15arhebt2u:4197_0": "tasyaivaṃvidhasya \"bhāvasiddhireva\" bhāvāṃśasiddhireva \"aparasya\" pratiyogino vastvantarasyābhāvasiddhirabhāvāṃśasya",
  "SA15arhebt2u:4197_1": "tvadabhimatasya siddhirastu bhāvāṃśasyaivābhāvāṃśarūpatopapatteriti manyate /",
  "SA15arhebt2u:4198": "tathā hi- abhāvāṃśo 'pi pararūpāsaṃsṛṣṭatayaivābhāva iti vyapadiśyate,",
  "SA15arhebt2u:4199": "anyathā tadayogāt /",
  "SA15arhebt2u:4200": "sā ca bhāvāṃśasyāpi samāneti sa evābhāvo 'stu tannimittasya samānatvāt kimanyenābhāvāṃśopagatena? /",
  "SA15arhebt2u:4201": "ata evāsaṃsṛṣṭarūpasyeti viśeṣaṇam /",
  "SA15arhebt2u:4202": "yata [Hbṭ_177] evam \"iti\" tasmād \"anyabhāvo 'pi\" anyasya vastuno bhāvo 'pi tvadabhimato bhāvāṃśo 'pi na kevalamabhāvāṃśastvanmatyābhāva iti vyapadiśyate 'smābhiḥ /",
  "SA15arhebt2u:4203": "tato bhāvāṃśasyābhāvarūpatā saṅgataiveti na kiñcid virudhyata iti /",
  "SA15arhebt2u:4204": "yaduktaṃ &#8216;jñātṛjñeyadharmalakṣaṇayā svabhāvānupalabdhyā abhāvavyavahāra eva sādhyate nābhāvaḥ';",
  "SA15arhebt2u:4205": "iti tat paro vighaṭayituṃ,",
  "SA15arhebt2u:4206": "yaccoktaṃ &#8216;na pratiṣedhamātramanupalabdhiḥ,",
  "SA15arhebt2u:4207": "tasya sādhanāsiddheḥ';",
  "SA15arhebt2u:4208": "iti dvitīye vyākhyāne pratiṣedhamātrasyānupalabdhi[ri]tyetasya sādhanaṃ darśayitumāha- \"anyabhāvalakṣaṇa\" ityādi /",
  "SA15arhebt2u:4209": "evaṃ manyate- loko hi kevalapradeśadarśanāt ghaṭābhāvameva prathamaṃ pratipadyate kevalapradeśajñānasaṃvedanadvāreṇa ghaṭajñānābhāvapratipattyā vā tato ghaṭābhāvasya vyavahāram /",
  "SA15arhebt2u:4210_0": "tena lokapratītyanusāreṇa pratiṣedhyādanyasya pradeśasya pratiṣedhyajñānādvā tajjñānasya",
  "SA15arhebt2u:4210_1": "yo bhāvastallakṣaṇo 'bhāvaḥ svayaṃ pramāṇenendriyapratyakṣeṇa svasaṃvedanapratyakṣeṇa",
  "SA15arhebt2u:4210_2": "ca siddho 'laṃ ghaṭābhāvaṃ sākṣāt pāramparyeṇa ca yathākramaṃ sādhayitum,",
  "SA15arhebt2u:4211": "sa ca ghaṭābhāvavyavahāramityevaṃ vyavasthāpayituṃ yuktam /",
  "SA15arhebt2u:4212": "na caivamapi vyavasthāpane [asma]tpakṣasya kācit kṣatiḥ /",
  "SA15arhebt2u:4213": "tathāhi- pāramparyeṇāpi yadanupalabdheḥ tvadabhyupagatāyāḥ siddhaṃ tat tata eva siddhaṃ bhavatīti pratiṣedhamātrasyānupalabdhitve tatsādhanapratipādane 'pi /",
  "SA15arhebt2u:4214": "ayamabhiprāyaḥ- yathā bhavato jñātṛjñeyadharmalakṣaṇā bhāvarūpā dvividhānupalabdhistathā mamāpi jñātṛjñeyadharmalakṣaṇopalabdhyabhāvo 'pyanupalabdhisaṃjñito dvividho bhaviṣyati /",
  "SA15arhebt2u:4215": "tatra jñeyadharmalakṣaṇenānyabhāvena pratyakṣasiddhena pratiṣedhyābhāvo jñeyadharmalakṣaṇopalabdhyabhāvarūpo 'nupalabdhisaṃjñitaḥ setsyati /",
  "SA15arhebt2u:4216": "jñātṛdharmalakṣaṇena cānyabhāvena kevalapradeśajñānātmanā svasaṃvedanasiddhena jñātṛdharmaḥ pratiṣedhyajñānābhāvarūpo 'nupalabdhisamākhyātaḥ setsyati /",
  "SA15arhebt2u:4217": "tataśca kuto 'navasthā yena sādhanāsiddhiḥ syāditi /",
  "SA15arhebt2u:4218_0": "tatra \"anyabhāvalakṣaṇa\" iti pratiṣedhyāt tajjñānācca yo 'nyo bhāvaḥ pratiṣedhyaviviktaḥ",
  "SA15arhebt2u:4218_1": "pradeśaḥ tajjñānaṃ ca tadātmako 'bhāvaḥ vivakṣitād bhāvāt pratiṣedhyād bhāvāt tajñānāccānyatvādanupalabdhitvena",
  "SA15arhebt2u:4218_2": "[Hbṭ_178] bhavato 'bhimataḥ svayaṃ svarūpeṇa pramāṇenendriyapratyakṣeṇa svasaṃvedanapratyakṣeṇa",
  "SA15arhebt2u:4218_3": "ca siddhaḥ saṃstasya pratiṣedhyasyābhāvavyavahāraṃ jñānābhidhānapravṛttilakṣaṇaṃ",
  "SA15arhebt2u:4218_4": "sādhayet \"tatsiddhisiddho\" vā tasyānyabhāvalakṣaṇasyābhāvasya yathoktasya siddhyā",
  "SA15arhebt2u:4218_5": "siddho vā tadabhāvastasya pratiṣedhyasya tajjñānasya vābhāva iti evamapīṣyamāṇe \"na",
  "SA15arhebt2u:4218_6": "kaścid viśeṣaḥ\" tvadabhimatānupalabdhito 'smadabhimatānupalabdheḥ tato 'smaddarśanaṃ",
  "SA15arhebt2u:4218_7": "kimiti pratikṣipyate? /",
  "SA15arhebt2u:4219_0": "nanvastyevaivamiṣyamāṇe viśeṣo 'nyabhāvalakṣaṇānupalabdhiritarayā vyavahitā tadabhāvavyavahāraṃ",
  "SA15arhebt2u:4219_1": "sādhayeditarā tu sākṣādityāha- sa viśeṣo nāsti yena viśeṣeṇānupalabdhyābhāvarūpayā",
  "SA15arhebt2u:4219_2": "vastusaṃsparśarahitayāsmadabhimatayābhāvavyavahārasiddheḥ virodhaḥ syāt /",
  "SA15arhebt2u:4220": "anyasya tu viśeṣasya sato 'pyabādhakatvādasatsamatvameva /",
  "SA15arhebt2u:4221": "yadapyuktaṃ- &#8216;",
  "SA15arhebt2u:4222": "tasya sādhanābhāvādabhāvavyavahārāsiddhiprasaṅgaḥ'; iti,",
  "SA15arhebt2u:4223": "tadapyasat,",
  "SA15arhebt2u:4224_0": "yataḥ sa eva tvadabhimato 'nyabhāvaḥ pratiṣedhyaviviktabhūtalātmakastadviṣayā copalabdhiranupalabdhitveneṣṭā",
  "SA15arhebt2u:4224_1": "bhavatastadabhāvasyānupalabdhitvenāsmanmatasya pratiṣedhyābhāvasya tadupalabdhyabhāvasya",
  "SA15arhebt2u:4224_2": "ca \"kiṃ\" kasmāt \"na sādhanaṃ\" liṅgam \"iṣyate?\" /",
  "SA15arhebt2u:4225": "tathā hi sati lokapratītiranusṛtā bhavati /",
  "SA15arhebt2u:4226": "\"kiṃ punaḥ\" kasmāt punaḥ \"abhāvasya\" dvividhasya \"siddhireva tadabhāvasiddhiḥ\" na tatsādhyā kācidanyā vidyata ityasmanmataniṣedhārthaṃ lokātikrāntamiṣyata iti pūrvapakṣaḥ /",
  "SA15arhebt2u:4227": "atrāha- \"apṛthaksiddheranyabhāvāt\" tadabhāvasya pṛthaksiddherabhāvāt kuto liṅgaliṅgitā /",
  "SA15arhebt2u:4228": "tathā \"sambandhābhāvāccā\" anyabhāvatadabhāva yorna liṅgaliṅgiteti /",
  "SA15arhebt2u:4229": "prathamaṃ tāvat kāraṇaṃ vivṛṇvannāha- \"anyabhāvastadviviktadeśātmakastāvanna sādhanaṃ\" liṅgaṃ pratiṣedhyābhāvasya,",
  "SA15arhebt2u:4230": "&#8216;tadupalabdhirapi tadabhāvasya na sādhanam';",
  "SA15arhebt2u:4231": "iti paścād vakṣyate /",
  "SA15arhebt2u:4232": "tadarthameva tāvacchabdaḥ /",
  "SA15arhebt2u:4233": "kasmādanyabhāvo na sādhanam?",
  "SA15arhebt2u:4234": "ityāha- \"yatsiddhau\" yasya vastunaḥ siddhau pratītau \"yasya\" aparasya [Hbṭ_179] vastuno \"na siddhi\"rna pratītiḥ tadvastu tasya vastuno liṅgaṃ bhavatītyayaṃ liṅgaliṅginornyāyaḥ /",
  "SA15arhebt2u:4235": "tatrodāharaṇam- \"dhūmāgnivaditi\" /",
  "SA15arhebt2u:4236": "yathā- yadā dhūmapratītau nāgniḥ pratīyate tadā tayorlliṅgaliṅgibhāvo bhavati,",
  "SA15arhebt2u:4237": "na tu dhūmapratītikāla eva pratīyamāne 'gnau /",
  "SA15arhebt2u:4238": "yadi nāmaivaṃ tataḥ kim?",
  "SA15arhebt2u:4239_0": "ityata āha- \"anyasya vastuno yo bhāvaḥ\" svabhāva \"tatsiddhyaiva\" tatpratītyeva \"tadabhāvaḥ\"",
  "SA15arhebt2u:4239_1": "tasya pratiṣedhyasyābhāvaḥ \"prasidhyati\" pratīyateanyabhāvasyaiva tadabhāvātmakatvāt",
  "SA15arhebt2u:4239_2": "tatsiddhereva tatsiddhilakṣaṇatvāt /",
  "SA15arhebt2u:4240": "naiyāyikāstu manyante- pratiṣedhyābhāvo hi prasajyapratiṣedhātmakastuccharūpastasya kathaṃ tadanyabhāvarūpatā?",
  "SA15arhebt2u:4241": ", bhāvābhāvayorvirodhāt /",
  "SA15arhebt2u:4242": "tataḥ kathaṃ tadanyabhāvasiddhyaiva tadabhāvasiddhiḥ syāt?",
  "SA15arhebt2u:4243": "ityata āha- \"tasya\" tadanyabhāvasya pradeśalakṣaṇasya tasmādanyena pratiṣedhyena ghaṭādinā \"asaṃsṛṣṭarūpasya\" rahitātmanaḥ kevalasya pratiṣedhyena śūnyātmanaḥ /",
  "SA15arhebt2u:4244": "anena kevalapradeśasyāpi prasajyapratiṣedhātmakatāmāha /",
  "SA15arhebt2u:4245": "kathaṃ bhāvasya tuccharūpatā svabhāvaḥ, virodhāt?",
  "SA15arhebt2u:4246": "iti cet; na, pararūpeṇa tasyāpi tuccharūpatvāt /",
  "SA15arhebt2u:4247": "yathā hyanapekṣitabhāvāntarasaṃsargaḥ prasajyapratiṣedhaḥ śūnyavikalpapratibhāsī pratiṣedhyena tuccharūpaḥ tadrūpavirahāt,",
  "SA15arhebt2u:4248": "tathā tadanyabhāvo 'pi pratiṣedhyāsaṃsṛṣṭarūpaḥ /",
  "SA15arhebt2u:4249": "tataḥ kathamasya pratiṣedhyena tuccharūpatā virudhyeta? /",
  "SA15arhebt2u:4250": "svarūpeṇa hyayamatuccharūpaḥ syānna pararūpeṇa,",
  "SA15arhebt2u:4251": "anyathā kathamasyānyabhāvatvaṃ parasya vā tatrābhāvaḥ syāt? /",
  "SA15arhebt2u:4252": "yo hi yadabhāvarūpo na bhavati sa evāsau bhavati,",
  "SA15arhebt2u:4253": "tatsvarūpavat /",
  "SA15arhebt2u:4254": "tataḥ sarvasya jagataḥ parasparātmatāprasaṅgaḥ /",
  "SA15arhebt2u:4255": "tasmāt sarvabhāvāḥ pararūpeṇa niḥsvabhāvāḥ svarūpeṇa rūpavattve 'pī tyanavadyam /",
  "SA15arhebt2u:4256": "kastarhi prasajyapratiṣedhatparyudāsasya bhedaḥ? /",
  "SA15arhebt2u:4257": "na kaścit, kevalamanapekṣitarūpāntaramabhāvamātraṃ prasajyapratiṣedha iti loke kathyate /",
  "SA15arhebt2u:4258": "rūpāntaraṃ tu pararūpaśanyaṃ paryudāsa iti /",
  "SA15arhebt2u:4259": "na tu rūpāntaraṃ pararūpatucchātmakaṃ na bhavati /",
  "SA15arhebt2u:4260": "anubhūyata eva ca rūpāntaraṃ tadrūpaśūnyatayā,",
  "SA15arhebt2u:4261": "[Hbṭ_180] kathaṃ tasya prasajyapratiṣedhātmatā na syāt pararūpeṇa? /",
  "SA15arhebt2u:4262": "sāmarthyāt tatastatpratītiriti cet; na,",
  "SA15arhebt2u:4263": "akāraṇapratītau sāmarthyāsambhavāt /",
  "SA15arhebt2u:4264": "tādātmyābhāve hi prasajyapratiṣedhasya paryudastāt pratītau tatkāraṇatve sati syāt pratipattiḥ nānyathā /",
  "SA15arhebt2u:4265": "tasya tadanyāsaṃsṛṣṭarūpasya yat tattvaṃ tasya pratiṣedhyatuccharūpatāyā vyavasthāpakaṃ pramāṇaṃ pratyakṣarūpam tata eva- na taduttarakālabhāvino &#8216;",
  "SA15arhebt2u:4266": "nāstīha ghaṭaḥ';",
  "SA15arhebt2u:4267": "iti vikalpāt,",
  "SA15arhebt2u:4268": "tasya gṛhītagrāhitayā smṛtitvenāpramāṇatvāt- anyasya ghaṭādestatrāsato vyavacchedasyābhāvasya siddhestadabhāvātmakasyaiva pradeśasya tena grahaṇāt /",
  "SA15arhebt2u:4269": "dvividho hyayaṃ pradeśo ghaṭāsaṃsṛṣṭarūpsastavdyāvṛttarūpatayā tato 'nyo ghaṭavānapi,",
  "SA15arhebt2u:4270": "kevalaśca ghaṭaṃ prati apratipannādhārabhāvaḥ /",
  "SA15arhebt2u:4271": "tasya tadvivekena pratyakṣeṇa grahaṇe ghaṭādanyatvaṃ ghaṭavirahaśca gṛhīta eva bhavatīti na vastvasaṃkarasiddhyartham,",
  "SA15arhebt2u:4272": "&#8216;ihedaṃ nāsti';",
  "SA15arhebt2u:4273": "ityevamarthaṃ ca pramāṇāntaramanveṣaṇīyam /",
  "SA15arhebt2u:4274": "vistarataścaitaduttaratra vakṣyata iti āstāṃ tāvat /",
  "SA15arhebt2u:4275": "yataścānyabhāvasiddhyaiva tadabhāva uktena nyāyena siddhyati tato nānyabhāvaḥ pratiṣedhyābhāvasya liṅgam /",
  "SA15arhebt2u:4276": "dvitīyaṃ kāraṇaṃ vyācakṣāṇa āha- \"sambandhābhāvācca\" iti /",
  "SA15arhebt2u:4277": "anyabhāvatadabhāvayorna kaścit sambandho 'sti,",
  "SA15arhebt2u:4278": "tataḥ kuto liṅgaliṅgibhāvaḥ? iti /",
  "SA15arhebt2u:4279": "etacca kadocyate? /",
  "SA15arhebt2u:4280": "yadā tadabhāvarūpatānyabhāvasya parānabhyupagatāpekṣyate /",
  "SA15arhebt2u:4281": "tadanyabhāvāt pṛthageva tadabhāvastuccharūpa iṣyate paraiḥ /",
  "SA15arhebt2u:4282": "anyathoktena nyāyenānyabhāvasyaiva tadabhāvarūpatve tādātmyāt kathaṃ sambandhābhāvaḥ? /",
  "SA15arhebt2u:4283": "pratyakṣasiddhatā ca tadaiva,",
  "SA15arhebt2u:4284": "na pakṣāntareṇa abhihitā /",
  "SA15arhebt2u:4285": "\"tacca tasya\" ityādyasyaiva vivaraṇaṃ vyatirekamukhena \"ekārthasamavāya\" iti paradarśanenoktaṃ /",
  "SA15arhebt2u:4286_0": "pareṣāṃ hi naiyāyikādīnāṃ vyatiriktāveva kṛtakānityatvākhyau dharmāvekasminneva dharmiṇi",
  "SA15arhebt2u:4286_1": "samavetāviti kṛtakasyānityatvenaikasminnarthe dharmiṇi samavāyaḥ sambandhaḥ dhamasya",
  "SA15arhebt2u:4286_2": "veti [Hbṭ_181] sambandha evodāharaṇāntaram /",
  "SA15arhebt2u:4287": "atraikarthasamavāya iti saṃyogaḥ sa eva samavāyaśabdenoktaḥ /",
  "SA15arhebt2u:4288": "saṃyogasamavāyayoḥ kalpitatvād bhedena vyapadeśe 'nādarāt /",
  "SA15arhebt2u:4289": "pareṣāṃ tvagnidhūmau svāvayaveṣveva samavetāviti na tayorekārthasamavāya ādhārādheyabhāvo veti dhūmasyāgnerupari darśanāllaukikaḥ sambandha uktaḥ /",
  "SA15arhebt2u:4290": "\"janyajanakabhāvo vā\" iti pāramārthikaḥ sambandho 'bhihitaḥ,",
  "SA15arhebt2u:4291": "paramārthato 'gnerjanakatvāt itarasya ca janyatvāditi /",
  "SA15arhebt2u:4292": "nanu ceśvarasenena saha vicāraḥ prakrāntaḥ tat kimiti naiyāyikābhimasyāpi sambandhasyānyabhāvatadabhāvayorabhāva ucyate /",
  "SA15arhebt2u:4293": "satyam, prasaṅgena tu tanmatasyāpi niṣedhārthamuktam /",
  "SA15arhebt2u:4294": "pūrvaṃ hyanyabhāvagrāhipratyakṣasiddhatvāt pratiṣedhyābhāvasya na tadarthaṃ pratyakṣāntaraṃ &#8216;",
  "SA15arhebt2u:4295": "nāstīha ghaṭaḥ';",
  "SA15arhebt2u:4296": "ityevamākāraṃ kalpanīyamiti prasaṅgataḥ kathitam /",
  "SA15arhebt2u:4297": "adhunā tu prasaṅgādidamucyate- yadānyabhāvagrāhipratyakṣasiddho 'yaṃ tadabhāvo na bhavati tadā pratyakṣāntaraṃ &#8216;",
  "SA15arhebt2u:4298": "nāsti iha ghaṭaḥ';",
  "SA15arhebt2u:4299": "ityevamākāraṃ viśeṣaṇaviśeṣyabhāvalakṣaṇāt sannikarṣādiṣṭaṃ bhavatā /",
  "SA15arhebt2u:4300": "na cāsati sambandhe 'nyabhāvatadabhāvayorviśeṣaṇaviśeṣyabhāvo yuktaḥ,",
  "SA15arhebt2u:4301": "atiprasaṅgāt /",
  "SA15arhebt2u:4302": "tataḥ kutastallakṣaṇāt sannikarṣāt tadabhāve pratyakṣaṃ bhavediti /",
  "SA15arhebt2u:4303_0": "evaṃ sambandhasvarūpamākhyāya tasyehāsambhavamāha- \"naivam\" yathā kṛtakatvānityatvayoragnidhūmayorvaikārthasamavāyādilakṣaṇaḥ",
  "SA15arhebt2u:4303_1": "sambandho naivaṃ kaścid bhāvābhāvayoḥ sambandho yena \"asya\" tadabhāvasyānyabhāvaḥ sādhanaṃ syāt /",
  "SA15arhebt2u:4304": "yāvekatrārthe dharmirūpe pravartete tayorekārthasamavāyo bhavati /",
  "SA15arhebt2u:4305": "anyabhāvaśca pradeśākhyaḥ svāvayaveṣu yeṣu vartate na tatra ghaṭābhāvaḥ /",
  "SA15arhebt2u:4306": "evaṃ hi pradeśāvayaveṣu ghaṭo nāstīti syāt na pradeśe /",
  "SA15arhebt2u:4307": "na cāsya pradeśāvayavairārambhaḥ /",
  "SA15arhebt2u:4308": "te hi dravyātmāno dravyāntaramevārabhante /",
  "SA15arhebt2u:4309": "na ca ghaṭābhāvo dravyam /",
  "SA15arhebt2u:4310": "navaiva hi dravyāṇīṣyante /",
  "SA15arhebt2u:4311": "na ca kriyāvadādikaṃ dravyalakṣaṇaṃ tatrāsti /",
  "SA15arhebt2u:4312": "na ca guṇarūpatayā tatra vartate /",
  "SA15arhebt2u:4313": "caturviśatireva hi [Hbṭ_182] guṇā iṣyante /",
  "SA15arhebt2u:4314": "na cāyaṃ teṣāmanyatamaḥ /",
  "SA15arhebt2u:4315": "nāpi karmarūpatayapañcasu karmasvanantarbhāvāt tallakṣaṇavirahācca /",
  "SA15arhebt2u:4316": "\"ekadravyam\" ityādikaṃ hi tallakṣaṇam /",
  "SA15arhebt2u:4317": "na caitadabhāve sambhavatīti /",
  "SA15arhebt2u:4318": "nāpi sāmānyādirūpatayā,",
  "SA15arhebt2u:4319": "tadrupavirahādeva /",
  "SA15arhebt2u:4320": "nāpyanyabhāvatadabhāvayoḥ saṃyogo 'gnidhūmayoriva,",
  "SA15arhebt2u:4321": "dravyayoreva tadabhyupagamāt /",
  "SA15arhebt2u:4322": "na ca tadabhāvo dravyamityuktam /",
  "SA15arhebt2u:4323": "nāpyādhāra(rā)",
  "SA15arhebt2u:4324": "dheyabhāvo,",
  "SA15arhebt2u:4325": "yataḥ so 'pi saṃyoganimitta ucyate &#8216;",
  "SA15arhebt2u:4326": "iha kuṇḍe badarāṇi'; iti /",
  "SA15arhebt2u:4327": "samavāyanimitto vā,",
  "SA15arhebt2u:4328": "&#8216;iha tantuṣu paṭaḥ'; iti /",
  "SA15arhebt2u:4329": "na cābhāvasyādravyātmanaḥ saṃyogaḥ samasti /",
  "SA15arhebt2u:4330": "nāpi samavāyaḥ,",
  "SA15arhebt2u:4331": "pañcānāmeva hi dravyādīnāṃ padārthānāṃ samavāyitvamiṣyate;",
  "SA15arhebt2u:4332": "na cābhāvaḥ pañcasvantarbhavatīti /",
  "SA15arhebt2u:4333": "na ca tadātmānupakāre satyādhāravyapadeśaḥ sambhavati /",
  "SA15arhebt2u:4334": "upakāre vā janyajanakabhavaḥ /",
  "SA15arhebt2u:4335": "na ca tadabhāvo janyaḥ,",
  "SA15arhebt2u:4336": "kāryatāprasaṅgāt /",
  "SA15arhebt2u:4337": "kāryatā cāsyāsambhavinī,",
  "SA15arhebt2u:4338": "yataḥ svakāraṇasamavāyaḥ,",
  "SA15arhebt2u:4339": "sattāsamavāyo vā kāryatocyate bhavadbhiḥ /",
  "SA15arhebt2u:4340": "anyabhāvastu pradeśākhyo 'sya na kāraṇam,",
  "SA15arhebt2u:4341": "trayāṇāmeva hi dravyaguṇakarmaṇāṃ dravyaṃ kāraṇamiṣṭam /",
  "SA15arhebt2u:4342": "na cābhāvo dravyādilakṣaṇaḥ iti /",
  "SA15arhebt2u:4343": "sattāsamavāye 'pi satpratyayaviṣayatā tadabhāvasya syāt,",
  "SA15arhebt2u:4344": "nābhāvapratyayaviṣayatā /",
  "SA15arhebt2u:4345": "pradeśābhāve 'pi ca ghaṭābhāvasambhavāt kutastatkāryatā /",
  "SA15arhebt2u:4346": "na cāsya prativiṣayaṃ bhedaḥ,",
  "SA15arhebt2u:4347": "ekākārajñānaviṣayatvāt /",
  "SA15arhebt2u:4348": "sambandhibhedād bhede vā sāmānyādiṣvapi tatprasaṅgaḥ /",
  "SA15arhebt2u:4349": "samavāyopyasyānantarameva nirasta iti kutaḥ svakāraṇasattāsamavāyarūpā kāryatā tadabhāvasya syāt? /",
  "SA15arhebt2u:4350": "etena janyajanakabhāvaḥ prayuktaḥ /",
  "SA15arhebt2u:4351": "tataḥ sarvathā sambandhābhāvānnānyabhāvaḥ tadabhāvasya sādhanamiti /",
  "SA15arhebt2u:4352": "paraḥ sambandhāntaraṃ darśayannāha- \"asti viṣaye\"tyādi /",
  "SA15arhebt2u:4353": "yathā hi artho viṣayaḥ śabdo viṣayīti tayorviṣayaviṣayibhāvaḥ sambandhaḥ,",
  "SA15arhebt2u:4354": "evamanyabhāvatadabhāvayorviṣayaviṣayibhāvaḥ sambandho bhaviṣyati /",
  "SA15arhebt2u:4355": "pradeśākhyenānyabhāvena ghaṭābhāvasya pratyāyanāditi pūrvapakṣāśaṅkā /",
  "SA15arhebt2u:4356": "śabdārthayoḥ sambandhaḥ syādityabhisambandhaḥ /",
  "SA15arhebt2u:4357": "[Hbṭ_183] kiṃ rūpaḥ? /",
  "SA15arhebt2u:4358": "\"kāryakāraṇalakṣaṇaḥ\" /",
  "SA15arhebt2u:4359": "kathaṃ punararthakāryatā śabdasya? /",
  "SA15arhebt2u:4360": "tatpratipādanābhiprāye sati arthapratipādanavivakṣāyāṃ satyāṃ tatprayogācchabdoccāraṇāt /",
  "SA15arhebt2u:4361": "tenārthena vivakṣāviparivartinā śabdasya kāryakāraṇalakṣaṇaḥ sambandhaḥ syāt /",
  "SA15arhebt2u:4362_0": "yadyapi ca śabdārthayoḥ buddhiparikalpitasāmānyarūpatā tathāpyarthapratibhāsinyā",
  "SA15arhebt2u:4362_1": "vivakṣayā śabdasāmānyotprekṣānibandhanasya śabdasvalakṣaṇasyotthāpanāt tanmukhena",
  "SA15arhebt2u:4362_2": "kāryakāraṇabhāva ucyate /",
  "SA15arhebt2u:4363": "\"avinābhāvalakṣaṇo vā\" iti paraprasiddhyocyate /",
  "SA15arhebt2u:4364": "paro hyavinābhāvalakṣaṇaḥ śabdārthayoḥ sambandha iti vyavaharati /",
  "SA15arhebt2u:4365": "tataḥ sambandhanivandhana pratipādyapratipādakarūpo viṣayaviṣayibhāvo yuktaḥ /",
  "SA15arhebt2u:4366": "tadabhāvānyabhāvayorapyevaṃ bhaviṣyatīti cet,",
  "SA15arhebt2u:4367": "āha- \"ayaṃ ca\" anantaroktaprakāraḥ \"atra\" tadabhāvānyabhāvayoḥ \"na sambhavati\" /",
  "SA15arhebt2u:4368": "nahi ghaṭābhāvapratipādanābhiprāye sati anyabhāvasya pradeśalakṣaṇasya prayogo niṣpattirbhavati,",
  "SA15arhebt2u:4369": "ghaṭābhāvapratipādanābhiprāyāt prāgapi pradeśasya svahetubhya eva niṣpatteḥ /",
  "SA15arhebt2u:4370": "satyapi tadabhiprāye 'nyabhāvasyābhāvācca /",
  "SA15arhebt2u:4371": "tataśca kathaṃ tayoḥ kāryakāraṇabhāvaḥ?",
  "SA15arhebt2u:4372": ", tadvārako 'vinābhāvo vā syāt?",
  "SA15arhebt2u:4373": "yato viṣayaviṣayibhāvaḥ kalpyeta /",
  "SA15arhebt2u:4374": "syānmatam- yathā śabdārthayoḥ sādhyasādhanabhāvanimitto viṣayaviṣayibhāvaḥ tathā anyabhāvatadabhāvayorapi ityetāvanmātreṇa śabdārthayordṛṣṭāntatetyata āha- \"siddhe hi\" ityādi /",
  "SA15arhebt2u:4375_0": "śabdārthayorhi kāryakāraṇabhāvanibandhanaḥ sādhyasādhanabhāvaḥ anyathārthāntaratve",
  "SA15arhebt2u:4375_1": "tadayogāt tathehāpi yadi tadabhāvānyabhāvayoḥ sādhyasādhanabhāvaḥ sidhyet tadā tanmukhena",
  "SA15arhebt2u:4375_2": "sādhyasādhanabhāvadvāreṇa viṣayaviṣayibhāvaḥ syāt /",
  "SA15arhebt2u:4376": "yāvatā sa eva sādhyasādhanabhāvo 'sati sambandhe kāryakāraṇabhāvādike na sidhyati,",
  "SA15arhebt2u:4377": "sarvasya sādhyasādhanatāprasakteḥ /",
  "SA15arhebt2u:4378": "kathamindriyaṃ svaviṣayasiddhinibandhanamiti cet;",
  "SA15arhebt2u:4379": "parasparopasarpaṇādyāśrayāt pratyayaviśeṣādindriyaviṣayayorekavijñānotpādanayorudayāt [Hbṭ_184] tathā vyapadeśaḥ,",
  "SA15arhebt2u:4380": "naivamiha,",
  "SA15arhebt2u:4381": "anyabhāvatadabhāvayostadayogāt /",
  "SA15arhebt2u:4382": "liṅgaliṅgibhāvalakṣaṇasya ca sādhyasādhanabhāvasya prakṛtatvāt,",
  "SA15arhebt2u:4383": "tasya ca sambandhamantareṇāyogāt /",
  "SA15arhebt2u:4384": "naiva sambandhāntaranibandhano 'nyabhāvatadabhāvayoḥ sādhyasādhanabhāvo 'pi tu viṣayaviṣayibhāvanimitta eveti cet;",
  "SA15arhebt2u:4385": "āha- \"anyathā\" yadi sambandhāntaraṃ neṣyate kintu viṣayaviṣayibhāvāt sādhyasādhanabhāvaḥ tasmācca viṣayaviṣayibhāvaḥ,",
  "SA15arhebt2u:4386": "tata itaretarāśrayamidaṃ syāt /",
  "SA15arhebt2u:4387": "tathā caikāsiddhau dvayorapyasiddhirbhavediti /",
  "SA15arhebt2u:4388": "kiñcānyabhāvācca liṅgabhūtādabhāvasya liṅginaḥ siddhāvanumitāviṣyamāṇāyāṃ asamudāyaśca sādhyaḥ syāt,",
  "SA15arhebt2u:4389": "anyabhāvena tadabhāvasya kevalasyaiva sādhanāt na kevalasambandhābhāvāt sādhyasādhanabhāvāyogaḥ /",
  "SA15arhebt2u:4390": "samudāyaśca viśeṣaṇaviśeṣyabhāvāpanno dharmadharmilakṣaṇaḥ sādhyo ya iṣṭastadabhāvadoṣaśceti &#8216;ca'; śabdaḥ /",
  "SA15arhebt2u:4391": "sarvatra samudāyasya sādhyatā naiveṣṭeti cet,",
  "SA15arhebt2u:4392": "āha- \"tathā ca\" dharmamātrasyāpi svatantrasya sādhyatopagame &#8216;",
  "SA15arhebt2u:4393": "ghaṭābhāvastadanyabhāvāt';",
  "SA15arhebt2u:4394": "ityevaṃrūpe prayoge ghaṭasya sarvatra deśe sarvadā cābhāvaḥ prasajyeta /",
  "SA15arhebt2u:4395": "dharmiṇi hi kvaciddharmasya guṇabhūtasya sādhane tatraiva tatkāla eva ca bhāvo yukto nānyadeti sarvatra samudāya eva sādhyo 'bhyupagantavyaḥ na kevalo dharma iti /",
  "SA15arhebt2u:4396": "atrāha paraḥ- nāsamudāyasya sādhyatā anyabhāvatadabhāvayorasambandho vā /",
  "SA15arhebt2u:4397": "kutaḥ? /",
  "SA15arhebt2u:4398": "\"pradeśādi\" ityādi /",
  "SA15arhebt2u:4399": "&#8216;iha pradeśe ghaṭo nāsti';",
  "SA15arhebt2u:4400_0": "ityevaṃ ghaṭābhāvena pradeśādirdharmī viśeṣyate saghaṭāt pradeśāderbhedenāvasthāpyata",
  "SA15arhebt2u:4400_1": "iti tadviśeṣaṇatvaṃ prāptasādhyate na tu ghaṭo nāstītyevaṃ \"kevalo\" dharmiṇaḥ kasyacigduṇabhāvamanāpannaḥ /",
  "SA15arhebt2u:4401": "tato nāsamudāyasya sādhyateti kutastadbhāvī doṣaḥ? /",
  "SA15arhebt2u:4402": "\"na ca\" naivāsminpakṣe \"liṅgasyā\" nyabhāvātmano \"liṅginaśca\" pradeśādidharmilakṣaṇasya \"asambandhadoṣaḥ prasajyate\" /",
  "SA15arhebt2u:4403": "kuta? /",
  "SA15arhebt2u:4404": "\"anyabhāvasya\" ghaṭaviviktapradeśadilakṣaṇasya \"pradeśādinā\" dharmiṇā [Hbṭ_185] \"sambandhāt\" tadātmyasadbhāvāditi /",
  "SA15arhebt2u:4405": "tathā hi- śabdādidharmiṇā kṛtakatvādestādātmyalakṣaṇa eva sambandha iṣyate bhavatā /",
  "SA15arhebt2u:4406": "sa ihāstītyabhiprāyaḥ /",
  "SA15arhebt2u:4407": "tataśca &#8216;sambandhābhāvācca';",
  "SA15arhebt2u:4408": "ityayuktamiti manyate /",
  "SA15arhebt2u:4409_0": "siddhāntavādī tu sādhyadharmalakṣaṇasya liṅgino ghaṭābhāvākhyasyānyabhāvena liṅgena",
  "SA15arhebt2u:4409_1": "sambandhābhāvaḥ prāgukto na dharmiṇā tataḥ damuttaraṃ sāṃbadhyata iti manyamāno dharmiṇāpyanyabhāvākhyasya",
  "SA15arhebt2u:4409_2": "liṅgasya sambandhābhāvaṃ darśayannāha- \"na\" liṅgaliṅginorasambandho na ceti sambadhyate /",
  "SA15arhebt2u:4410": "tathā nāsamudāyasādhanamiti /",
  "SA15arhebt2u:4411": "kintu liṅgaliṅginorasambandha evāsamudāyasādhanameva ca evamapi bruvataḥ /",
  "SA15arhebt2u:4412": "kutaḥ? /",
  "SA15arhebt2u:4413": "pradeśādereva dharmitayāvasthāpyamānasyānyabhāvatvādanyabhāvalakṣaṇaliṅgatvāt /",
  "SA15arhebt2u:4414_0": "etadeva darśayati- yatraiva hi pradeśādau dharmitayā tvayā kalpyamāne yad ghaṭādikaṃ",
  "SA15arhebt2u:4414_1": "nāsītyucyate lokena sa eva pradeśādistena ghaṭādināsaṃsṛṣṭassaṃsargarahitaḥ \"anyabhāvo\"",
  "SA15arhebt2u:4414_2": "liṅgatayeṣṭo nāparaḥ kaścit yataḥ \"taddarśanādeva\" ghaṭāsaṃsṛṣṭapradeśādidarśanādevāsya pratipattuḥ &#8216;",
  "SA15arhebt2u:4415": "ghaṭo nāsti';",
  "SA15arhebt2u:4416": "iti vikalpo liṅgijñānatayopagato bhavati /",
  "SA15arhebt2u:4417": "tataḥ sa evānyabhāvaḥ /",
  "SA15arhebt2u:4418": "yadeva hi dṛśyamānaṃ liṅgijñānaṃ janayati tadeva liṅgamucyate /",
  "SA15arhebt2u:4419": "ghaṭāsaṃsṛṣṭaśca pradeśādirevam /",
  "SA15arhebt2u:4420": "tasmāt tadevānyabhāvalakṣaṇaṃ liṅgamupeyam /",
  "SA15arhebt2u:4421": "tataḥ kathaṃ tasyaivānyabhāvasya vyāvṛttito 'pi bhedamananubhavato liṅgaliṅgibhāvo liṅgatvaṃ liṅgitvaṃ vā? /",
  "SA15arhebt2u:4422": "nahi liṅgameva dharmī bhavitumarhati,",
  "SA15arhebt2u:4423": "dharmipratipattāveva sādhyapratipatteranvayādyanusaraṇāyogāt /",
  "SA15arhebt2u:4424": "tataścānyasya dharmiṇo 'bhāvāt kathamanyabhāvātmano liṅgasya tatsambandhaḥ,",
  "SA15arhebt2u:4425": "samudāyasādhyatā vā? /",
  "SA15arhebt2u:4426": "śabdakṛtakatvayostu paramārthatastādātmye 'pi vyāvṛttibhedanibandhano 'styeva bhedaḥ /",
  "SA15arhebt2u:4427": "tataḥ śabdādidharmipratipattāvapyanityatvādyapratītau kṛtakatvādinā tat sādhyata iti yuktam /",
  "SA15arhebt2u:4428": "syānmatam- sāmānyaviśeṣakalpanayā liṅgaliṅgitaikasyāpi bhaviṣyatītyata āha- \"na cātra\" prakṛte 'nyabhāve \"sāmānyaviśeṣabhāvakalpanā sambhavati\",",
  "SA15arhebt2u:4429": "yena sāmānyaviśeṣavikalpena sāmānyaṃ heturbhaved viśeṣo dharmī,",
  "SA15arhebt2u:4430": "yataḥ samudāyasādhyatā [Hbṭ_186] liṅgaliṅginoḥ sambandho vā syāt /",
  "SA15arhebt2u:4431": "kuto na sambhavatītyāha- tadviśeṣapratipattereva\" ghaṭaviviktapradeśaviśeṣapratipattereva \"tadabhāvasya\" ghaṭābhāvasya pratīteḥ /",
  "SA15arhebt2u:4432": "yataśca viśeṣa eva ghaṭābhāvapratītinibandhanaṃ tataḥ kiṃ tatra sāmānyakalpanayā kriyata iti /",
  "SA15arhebt2u:4433": "sa eva viśeṣo 'nyatra vartamānaḥ sāmānyarūpatāṃ pratipatsyata iti cet,",
  "SA15arhebt2u:4434": "āha- \"tasya\" ghaṭaviviktapradeśaviśeṣasya \"anyatra\" sajātīye \"anvayasya\" anuvṛtterabhāvāt kutaḥ sāmānyātmatā? /",
  "SA15arhebt2u:4435": "na hyasau deśakālāvasthāniyato viśeṣo 'nyamanvetīti /",
  "SA15arhebt2u:4436": "atraivopacayahetumāha- \"pratijñārthe\"tyādi /",
  "SA15arhebt2u:4437": "yadi hi ghaṭavivikta eva pradeśaviśeṣo dharmī,",
  "SA15arhebt2u:4438": "tasyaiva ca hetuteṣyate,",
  "SA15arhebt2u:4439": "tadā pratijñāyā yo 'rtho dharmadharmisamudāyastadekadeśa eva dharmilakṣaṇo hetuḥ syāt,",
  "SA15arhebt2u:4440": "pratijñārthaikadeśasya ca vyāvṛttito 'pi bhedamanu(na)",
  "SA15arhebt2u:4441": "nubhavato hetutvamasiddhamiti /",
  "SA15arhebt2u:4442": "atha mā bhūt eṣa doṣa iti na ghaṭavivikta eva pradeśaviśeṣo heturiṣyate,",
  "SA15arhebt2u:4443": "kintu pradeśamātraṃ ghaṭaviviktatāviśeṣarahitamityata āha- \"na ca yatra pradeśamātraṃ tatra ghaṭābhāvaḥ\" /",
  "SA15arhebt2u:4444": "saghaṭe 'pi pradeśe pradeśamātrasya bhāvādanaikāntiko hetuḥ syāt /",
  "SA15arhebt2u:4445": "paro 'nyathā sāmānyaviśeṣabhāvaṃ darśayannāha- tādṛśau(śe)",
  "SA15arhebt2u:4446": "yādṛśo ghaṭaviviktaḥ kevalaḥ pradeśo 'grataḥ sthitastādṛśe sarvatra pradeśe ghaṭasyābhāva iti kuto 'nekāntaḥ? /",
  "SA15arhebt2u:4447": "tathāvidhapradeśaviśeṣapratītireva ghaṭābhāvapratītistato 'nyabhāvatadabhāvayoḥ liṅgaliṅgitānupapannetyupadarśayannāha- \"nanu tasyaiva\" ityādi /",
  "SA15arhebt2u:4448": "yo 'sau kevalaḥ pradeśaviśeṣo dharmitayāvasthāpitastasyaiva yat kaivalyaṃ kevala ityanena viśeṣaṇenocyate bhavatā,",
  "SA15arhebt2u:4449": "ta deva ghaṭaviraho ghaṭābhāva iti kathyate /",
  "SA15arhebt2u:4450": "sa ca ghaṭaviraho liṅgabhūtasya kevalasya pradeśasya pratipattāveva siddho na tūttarakālaṃ tato 'nya eva ākārāntareṇa dhūmādivāgniḥ sidhyati /",
  "SA15arhebt2u:4451": "tataḥ kasyedānīṃ \"tatpratipattāveva\" sādhyapratītau satyāṃ talliṅgam? /",
  "SA15arhebt2u:4452": "na kasyacit /",
  "SA15arhebt2u:4453": "[Hbṭ_187] jijñāsitasya ghaṭābhāvasya siddheranyasya kasyacidajijñāsitatvāt /",
  "SA15arhebt2u:4454": "kevalapradeśapratipattāveva ghaṭavirahapratītau ca yadetaduttarakālaṃ &#8216;",
  "SA15arhebt2u:4455": "yatra yatra kevalaḥ pradeśastatra tatra ghaṭavirahaḥ';",
  "SA15arhebt2u:4456": "iti \"anvayasyānugamāmanu( gamanam\" anu)",
  "SA15arhebt2u:4457": "saraṇam, tacca nirarthakam ādāveva sādhyapratīteḥ /",
  "SA15arhebt2u:4458": "yata evaṃ tasmādanyabhāvaḥ kevalapradeśalakṣaṇaḥ sādhyasādhanayorbhedābhāvānna sādhanamabhāvasyeti sthitam /",
  "SA15arhebt2u:4459": "tadevaṃ samudāyasādhyatāṃ liṅgasya ca dharmiṇāsambandhaṃ pratipādayituṃ yaduktaṃ pareṇa- &#8216;",
  "SA15arhebt2u:4460": "pradeśādidharmiviśeṣaṇasyābhāvasya sādhanāt';",
  "SA15arhebt2u:4461": "iti tadapṛthaksiddhidūṣaṇenaiva nirākṛtam /",
  "SA15arhebt2u:4462": "viṣayaviṣayibhāvena tu sambandhapratipādane niraste paro 'nyathā sambandhaṃ sādhyasādhanayorddarśayannāha- \"astya\"nyabhāvatadabhāvayoḥ sambandho virodhākhyaḥ /",
  "SA15arhebt2u:4463": "tataḥ sambandhasadbhāvādanyabhāvādabhāvasya siddhirbhaviṣyatīti /",
  "SA15arhebt2u:4464": "siddhāntavādī tu sādhyasādhanayorvirodhamevāsambhāvayan pṛcchati- \"kena kasya virodhaḥ\" iti /",
  "SA15arhebt2u:4465": "na hyatra sādhyasādhanayorvirodhaḥ saṃbhavatītyabhiprāyaḥ /",
  "SA15arhebt2u:4466": "paro virodhamabhiprāyanabhijñatayā darśayati- \"anyabhāvena\" kevalapradeśātmanā \"pratiyogino\" yasyābhāvaḥ pramātumiṣṭo ghaṭādestasyeti /",
  "SA15arhebt2u:4467": "parasyaivaṃvādino asambandhābhidhāyitāmādarśayannāha- \"kiṃ nu vai pratiyogī\" ghaṭādiḥ pramātumiṣṭo yena pratiyoginaḥ prameyatvena liṅgaliṅginorvirodhaḥ sambandho 'bhidhīyate? /",
  "SA15arhebt2u:4468": "naiva pratiyogī pramātumiṣṭaḥ kintu tadabhāva iti cet,",
  "SA15arhebt2u:4469": "āha- \"abhāvastu\" pratiyogino yaḥ sādhya .........................................................................................",
  "SA15arhebt2u:4470": "[kumārilastu manyate bhavāṃśādbhinno ']yamabhāvāṃśastato nānyabhāva eva tadabhāva iti kathaṃ tatpratipattireva tadabhāvapratipattiriti /",
  "SA15arhebt2u:4471": "tathā hyayamabhāvaḥ prāgabhāvādibhedabhinnaḥ,",
  "SA15arhebt2u:4472": "[Hbṭ_188] na cāvastuno bhedaḥ sambhavati ato 'yaṃ vasturūpa eva / yadāha-",
  "SA15arhebt2u:4473": "\"na cāvastuna ete syurbhedāstenāsya vastutā //\" iti /",
  "SA15arhebt2u:4474": "na ca bhāvāṃśa evābhāvāṃśo yuktaḥ,",
  "SA15arhebt2u:4475": "tasyendriyasaṃyogabalena pratīteḥ,",
  "SA15arhebt2u:4476": "itarapratīteśca tadasaṃyogahetukatvāt / yadāha-",
  "SA15arhebt2u:4477": "\"tatsaṃyoge sadityevaṃ sadrūpatvaṃ pratīyate /",
  "SA15arhebt2u:4478": "nāstyatredamitītthaṃ tu tadasaṃyogahetukam //\" iti /",
  "SA15arhebt2u:4479": "tatkathaṃ tatpratipattirevāparasya vyavacchedanamiti tannirāsārthamāha /",
  "SA15arhebt2u:4480_0": "\"tasyā\"nyasya pradeśasya kevalasya yat tat \"kaivalya\" mekākikatvamasahāyatā tadeva",
  "SA15arhebt2u:4480_1": "\"aparasya\" pratiyogino ghaṭādeḥ \"vaikalyam\" abhāva \"iti\" tasmāt \"tadanyabhāva eva\"",
  "SA15arhebt2u:4480_2": "bhāvāṃśa eva tvadabhimataḥ \"tadabhāvaḥ\" pratiyogyabhāvāṃśo na tataḥ pṛthagbhūtaṃ",
  "SA15arhebt2u:4480_3": "dharmāntaramityucyate sugatasutaiḥ /",
  "SA15arhebt2u:4481": "tataśca \"tatpratipattireva ca\" tasyānyabhāvasya pratipattireva ca \"tadapratipattiḥ\" tasya pratiyogino 'pratipattirabhāvapratipattiriti yāvat /",
  "SA15arhebt2u:4482": "evaṃ manyate- yo 'yamabhāvāṃśo bhāvāṃśāt pṛthagbhūto vastuno dharmaḥ parikalpyate sa ghaṭādyabhāvātmakatāṃ tadrūpavaikalyādevānubhavati nānyathā /",
  "SA15arhebt2u:4483": "tacca tadrūpavaikalyamanyavastuno bhāvāṃśasyāpi vidyata eva /",
  "SA15arhebt2u:4484": "tadabhāve hi tasyānyavastutaiva hīyeta /",
  "SA15arhebt2u:4485": "nahi yad yadrūpavikalaṃ na bhavati tat tato 'nyatvamanubhavati,",
  "SA15arhebt2u:4486": "yathā tasyaiva svarūpam,",
  "SA15arhebt2u:4487": "tathā cābhāvāṃśo 'pi tasya na sidhyet,",
  "SA15arhebt2u:4488": "sarvaṃ ca viśvamekaṃ dravyaṃ prasajyeta,",
  "SA15arhebt2u:4489": "tataśca sahotpattyādiprasaṅgaḥ,",
  "SA15arhebt2u:4490": "sarvasya ca sarvatropayogaḥ syādityavaśyamanyavastuno bhāvarūpatā tadanyābhāvātmikaiva /",
  "SA15arhebt2u:4491": "tathā ca tatpratipattireva tadanyābhāvapratipattiḥ /",
  "SA15arhebt2u:4492": "tatsaṃyoga eva cendriyasya tadanyābhāvasaṃyoga iti kimucyate-",
  "SA15arhebt2u:4493": "\"nāstyatredamitītthaṃ tu tadasaṃyogahetukam /",
  "SA15arhebt2u:4494": "\" iti? /",
  "SA15arhebt2u:4495": "vikalpāpekṣayoktamiti cet,",
  "SA15arhebt2u:4496": "tadetadabādhakameva /",
  "SA15arhebt2u:4497": "pratyakṣeṇa tadākārotpattyā tadanyabhāvātmake eva vasturūpe pratipanne pāścātyasya [Hbṭ_189] yathāgṛhītābhilāpino vikalpasyopagamāt /",
  "SA15arhebt2u:4498": "vistarataścāyamabhāvavicāraḥ pramāṇadvitvasiddhāvabhāvaṃ prameyaṃ pramāṇaṃ ca vicārayatā vihita iti tata evāvavadhārya iti /",
  "SA15arhebt2u:4499": "avaśyaṃ ca tadanyabhāvapratipattireva tadabhāvapratipattiḥ /",
  "SA15arhebt2u:4500": "tato na vastvasaṅkarasidhyarthaṃ,",
  "SA15arhebt2u:4501": "&#8216;nāstyatredam';",
  "SA15arhebt2u:4502_0": "ityabhāvavyavahārārthaṃ cābhāvapramāṇaparikalpanā yukteti darśayannāha- \"anyathā\"",
  "SA15arhebt2u:4502_1": "yadi tatpratipattireva tadabhāvapratipattiriti neṣyate tadā \"tasya\" anyavastunaḥ",
  "SA15arhebt2u:4502_2": "svarūpaparicchedena tato 'nyasyātadrūpasya \"avyavacchede\" anirākaraṇe tadabhāvāpratipattau",
  "SA15arhebt2u:4502_3": "\"tatpariccheda eva na syāt\"- tasya tadanyavastunaḥ svarūpapratipattireva na syāt /",
  "SA15arhebt2u:4503": "kiṃ kāraṇam?",
  "SA15arhebt2u:4504_0": "\"tadatadrūpayoḥ\" tasya tadanyavastuno yadrūpaṃ pratiniyataṃ sakalatrailokyavilakṣaṇaṃ",
  "SA15arhebt2u:4504_1": "yaccātadrūpaṃ tadrūpaṃ na bhavati pararūpaṃ tayoḥ \"avivekād\" avivecanād vivekenāvyavasthāpanādasāṅkaryeṇāprasādhanāt /",
  "SA15arhebt2u:4505": "sakalapararūpāsaṅkirṇaṃ hi tadrūpam taccet tatsāmarthyabhāvinā pratyakṣeṇa tathā nānukṛtaṃ kevalaṃ sammugdhākārameva tadutpannaṃ tadā kathantena tatparicchedaḥ syāt? /",
  "SA15arhebt2u:4506": "na hi yadrūpaṃ yadvastu tadrūpānanukāriṇā jñānena tatparicchedo yukto yathā- śukuśaṅkharūpānanukāriṇā kāmalinaḥ pītaśaṅkhāvabhāsinā jñāneneti /",
  "SA15arhebt2u:4507": "pratiniyatarūpānukāre vā tatparicchedasya kathamanyāvyavacchedo nāma? /",
  "SA15arhebt2u:4508": "tataḥ pratiniyatarūpānanukārādeva tadanyāvyavacchedaḥ /",
  "SA15arhebt2u:4509": "tathā ca tatparicchedābhāva iti /",
  "SA15arhebt2u:4510": "bhavatyevaṃ tataḥ ko doṣaḥ?",
  "SA15arhebt2u:4511_0": "ityata āha- \"ya eṣa vyavahāraḥ\" sarvajanapratitaḥ \"kasyacid\" agnyādervastuno darśanāt",
  "SA15arhebt2u:4511_1": "\"kvaciddeśe\" tatsambandhini \"prāptyartho\" dṛṣṭasyādṛṣṭasya ca \"parihārārthaḥ\" pravṛttinivṛttilakṣaṇaḥ \"sa na syāt\" /",
  "SA15arhebt2u:4512": "kiṃ kāraṇam? /",
  "SA15arhebt2u:4513": "\"na hi\" yasmād \"ayaṃ\" pratipattā \"analaṃ paśyannapi\" saṅkīrṇatadadrūpapratibhāsinā pratyakṣeṇa,",
  "SA15arhebt2u:4514": "anyathāsya darśanarūpatāhāneḥ,",
  "SA15arhebt2u:4515": "tathā hi- asaṅkīrṇasyādarśane saṅkīrṇamapi yadi na paśyet tadā loṣṭādiprakhyaṃ kathaṃ kasyacidetaddarśanaṃ syāt? /",
  "SA15arhebt2u:4516": "sa evaṃbhūtaḥ saṅkīrṇadarśanavān pratipattā [Hbṭ_190] katham \"analameva paśyati\" na salilādikam? /",
  "SA15arhebt2u:4517": "\"kintu\" saṅkīrṇarūpavastupratibhāsijñānatayā \"salilādikamapi\" paśyati /",
  "SA15arhebt2u:4518": "tataḥ kathaṃ \"salilārthī tatra\" agnimati pradeśe \"na pravarteta\"? /",
  "SA15arhebt2u:4519": "parasya vacanāvakāśamāśaṅkayāha- \"anupalambhena\" ityādi /",
  "SA15arhebt2u:4520": "analapratibhāsinā hi jñānenānalasvarūpameva pratīyate /",
  "SA15arhebt2u:4521": "yastu salilābhāvaḥ sa tatra salilasyānupalambhena /",
  "SA15arhebt2u:4522": "tato jñānadvayena tadatadrūpayorvivekālloke pravṛttinivṛttilakṣaṇaḥ pratiniyato vyavahāraḥ sidhyatīti /",
  "SA15arhebt2u:4523": "siddhāntavādyāha- \"ko 'yamanupalambho nāma\" iti /",
  "SA15arhebt2u:4524": "kadācit paro brūyāt salilopalambhavirahamātramityata āha- \"yadi salila\" ityādi /",
  "SA15arhebt2u:4525": "kumārilasya tu salilopalambhanivṛttimātraṃ tuccharūpamabhāvapramāṇatayā nābhimatameva /",
  "SA15arhebt2u:4526": "\"pratyakṣāderanutpattiḥ pramāṇābhāva ucyate /",
  "SA15arhebt2u:4527": "sātmano 'pariṇāmo vā vijñānaṃ vānyavastuni //\"",
  "SA15arhebt2u:4528": "iti vacanāt /",
  "SA15arhebt2u:4529": "kintu yo 'sāvātmanaḥ pratiṣedhyavastupratibhāsijñānātmanāpariṇāmaḥ sa tadanyavastupratibhāsijñānasahacarito 'bhyupagantavyo na kevala iti paramabhyupagamayitumasyopanyāsaḥ /",
  "SA15arhebt2u:4530": "tathā cānyavastuvijñānamevābhāvapramāṇamastu,",
  "SA15arhebt2u:4531": "kimapramāṇakasyātmano 'pariṇāmākhyena dharmeṇa parikalpitena? /",
  "SA15arhebt2u:4532": "na ca tadanyavastuvijñānapariṇāmādanya eva tasyāpariṇāmo nāma bhavato 'bhimato bhāvāntarasyaivābhāvatvenopagatatvāt /",
  "SA15arhebt2u:4533": "tulyayogyatārūpasyaikajñānasaṃsargiṇa eva cānyavastuno vijñānaṃ tathopeyaṃ nānyasya,",
  "SA15arhebt2u:4534": "tajjñānāt pratiyogyabhāvasiddheḥ /",
  "SA15arhebt2u:4535": "na hi rūpajñānādrasādyabhāvapratītiryuktimatī deśādiviprakarṣavato vā /",
  "SA15arhebt2u:4536": "anyavastuvijñānaṃ ca pratiniyatarūparpatibhāsyeva /",
  "SA15arhebt2u:4537": "rūpāntarāvabhāsitve hi tasya salilopalambhābhāva eva na sidhyet /",
  "SA15arhebt2u:4538": "evaṃ ca pratiyogyabhāvaḥ pratyakṣāvabhāsita eva /",
  "SA15arhebt2u:4539": "tadabhāvavyavahāre tvasmadabhimataivānupalabdhirāyāteti pratipādayitumasyopanyāsaḥ /",
  "SA15arhebt2u:4540": "tatra yadi salilopalambhābhāvaḥ tuccharūpo 'nupalambhastadā kathamabhāvaḥ [Hbṭ_191] kasyacit pratipattiḥ pariccheda iti yāvat,",
  "SA15arhebt2u:4541": "paricchedasya jñānadharmatvāt /",
  "SA15arhebt2u:4542": "atha na tasya pratipattirūpateṣyate kintu taddhetubhāva ityata āha- \"pratipattiheturvā\" iti /",
  "SA15arhebt2u:4543": "nahi sarvasāmarthyavirahalakṣaṇasyābhāvasya pratipattiṃ prati hetubhāvo yuktaḥ /",
  "SA15arhebt2u:4544": "hetubhāve vā tasyānapekṣitasahakāriṇo nityaṃ tajjñānajananādabhāvajñānamevaikaṃ pratipattuḥ syāt,",
  "SA15arhebt2u:4545": "jñānāntarasyāvakāśa eva na bhavet /",
  "SA15arhebt2u:4546": "na cājñātasyāsya nāstitājñānajananaṃ yuktamityāha- \"tasyāpi\" salilopalambhābhāvasya kathaṃ pratipattiḥ? /",
  "SA15arhebt2u:4547": "athāyaṃ salilopalambhābhāvaḥ svayamapratīta eva salilābhāvapratītiṃ janayati tadā kasyacidapi /",
  "SA15arhebt2u:4548": "tadevāha- \"tasya\" salilopalambhābhāvasya tato vā salilādanyasyānalādeḥ &#8216;",
  "SA15arhebt2u:4549": "vijñānaṃ vānyavastuni';",
  "SA15arhebt2u:4550": "ityata ātmano 'pariṇāmasya pṛthagavasthāpanāt,",
  "SA15arhebt2u:4551": "tatrāpi tadaṅgīkaraṇe cātmano 'pariṇāmasya tadātmakatvānna tato bhedena vyavasthāpyeta /",
  "SA15arhebt2u:4552": "tataśca kasyacidapi tasya tadanyasya vāpratipattāvapi yadyabhāvaḥ salilādeḥ pratīyate tadā svāpādyavasthāsvapi salilādyabhāvaḥ kiṃ na pratīyate? /",
  "SA15arhebt2u:4553": "tadāpi tadabhāvaḥ pratīyetetyetadvicāritam pramāṇaviniścaye,",
  "SA15arhebt2u:4554": "tata evāvadhāraṇīyam /",
  "SA15arhebt2u:4555": "vyavadhānādigrahaṇena caitaddarśayatyanyavastuno 'pyanyatvaṃ tattulyayogyatārūpāpekṣameva,",
  "SA15arhebt2u:4556": "na tadanapekṣamupeyam /",
  "SA15arhebt2u:4557": "tathā cāsmadupavarṇitānupalabdhisiddhiriti /",
  "SA15arhebt2u:4558_0": "yada caivamuktena prakāreṇānupalambhena salilābhāvapratītirna yujyate 'nalapratibhāsinaśca",
  "SA15arhebt2u:4558_1": "jñānasya pratiniyatākāratā nābhyupagamyate \"tasmādayam\" analadarśī pratipattānalaṃ",
  "SA15arhebt2u:4558_2": "\"paśyannapi\" saṅkīrṇarūpapratibhāsinā jñānena &#8216;",
  "SA15arhebt2u:4559": "analo 'yaṃ na salilam';",
  "SA15arhebt2u:4560": "iti nādhyavasyati anadhyavasyaṃśca salilarūpasyāpi pratibhāsanāt tadarthī \"na tiṣṭhet\" pravarteta \"nāpi pratiṣṭheta\" salilārthī na pravarteta /",
  "SA15arhebt2u:4561": "tathāhi- salilaṃ nāma taducyate yat sarvodanyāsantāpādyapanayanakṣamaṃ sakalatadanyarūpāsaṃkīrṇapratiniyatākārajñānāvabhāsi /",
  "SA15arhebt2u:4562": "idaṃ tvanyadeva śabalarūpaṃ kimapyavabhāsata iti /",
  "SA15arhebt2u:4563": "[Hbṭ_192] \"tataśca\" pravṛttinivṛttyorviruddhayoryugapadanuṣṭhātumaśakyatvāt \"dustaraṃ vyasanaṃ pratipattuḥ syāt /\"",
  "SA15arhebt2u:4564": "atra parasya vacanāvakāśamāśaṅkayāha- \"tata eva\" ityādi /",
  "SA15arhebt2u:4565": "na mayā salilopalambhanivṛttimātrāt tu ccharūpāt tadabhāvagatirucyate,",
  "SA15arhebt2u:4566": "yathoktadoṣaprasaṅgāt /",
  "SA15arhebt2u:4567": "kintu yadetadekasya kevalasyānalasya darśanaṃ tata evānyasya tatrāpratibhāsamānasya salilasyābhāvagatirbhavati &#8216;",
  "SA15arhebt2u:4568": "vijñānaṃ vānyavastuni';",
  "SA15arhebt2u:4569": "iti vacanāt /",
  "SA15arhebt2u:4570": "siddhāntavādyāha- \"kathamekam\" ityādi /",
  "SA15arhebt2u:4571": "kena punaḥ sāmarthyena tadekadarśanam \"anyābhāvaṃ pratyāyayati?\" /",
  "SA15arhebt2u:4572": "tathāhi- tasmin dṛśyamāne tadevāstītyavagacchatu,",
  "SA15arhebt2u:4573": "tadanyattu nāstīti kimiti pratyetīti /",
  "SA15arhebt2u:4574": "\"tasyaiva\" paridṛśyamānasyānalādeḥ \"kevalasya\" salilāsaṃsṛṣṭarūpasya \"darśanād\" analajñāne pratibhāsanāt &#8216;",
  "SA15arhebt2u:4575": "salilaṃ nāsti';",
  "SA15arhebt2u:4576": "iti niścayaḥ sañjāyate /",
  "SA15arhebt2u:4577": "tathāhi- anala iva salilamapi yadi tatrābhaviṣyat tadapyanalavad darśane pratyayabhāsiṣyata tayoḥ svajñānaṃ pratyaviśiṣṭatvād yogyatāyā naikasya pratibhāso yuktaḥ /",
  "SA15arhebt2u:4578": "tasmādekapratibhāsanamanyābhāvanāntarīyakaṃ ityanyābhāve tato jñānamutpadyate anyavastuni ca vijñānaṃ nāstīti jñānaṃ janayati /",
  "SA15arhebt2u:4579": "tathānyad vasut pararūpāsaṃkīrṇasvabhāvatayaiva tathocyate /",
  "SA15arhebt2u:4580": "tadrūpatayaiva ca tajjñānamanyat pratiyadevaṃ vyapadiśyate 'nyathā tadayogādityanyapratipattireva tadabhāvavikalpaheturiti siddhāntavādyāha- \"idameva\" ityādi /",
  "SA15arhebt2u:4581": "nanvasmābhiridameva prāgabhihitaṃ \"tayoḥ satoḥ naikarūpaniyatā pratipattiḥ asambhavāt\" ityādibhirvacanaiḥ /",
  "SA15arhebt2u:4582": "tato yadevānyāsaṃsargiṇaḥ kevalasya pratibhāsanaṃ tadeva tadanyābhāvasyāpi,",
  "SA15arhebt2u:4583": "tasyaiva kevalasya tadanyābhāvātmakatvādanyasya cābhāvāṃśasya nirastatvāt /",
  "SA15arhebt2u:4584": "tataḥ pratyakṣāvabhāsitatvāt tadabhāvasya tabdalāt pāścātyaṃ vyavahārapravartanarūpaṃ nāstitājñānaṃ vikalpakamājāyate /",
  "SA15arhebt2u:4585": "[Hbṭ_193] na tu tenāpratipannaṃ kiñcidavagamyate,",
  "SA15arhebt2u:4586": "yatastadanyavastuni vijñānaṃ pratyakṣātmakamapyanavagate tadanyābhāve jñānaṃ janayat pṛthagabhāvapramāṇatayā vyavasthāpyeta /",
  "SA15arhebt2u:4587": "tathā hi- tadanyākāraśūnya eva tadekajñānākāraḥ saṃvedyate /",
  "SA15arhebt2u:4588": "tatastatsaṃvedanameva tadabhāvasaṃvedanam /",
  "SA15arhebt2u:4589": "nahi vikalpajñānasyāpi tadākāraśūnyarūpasaṃvedanādanyattadabhāvasaṃvedanaṃ nāma /",
  "SA15arhebt2u:4590": "kevalamasya vikalparūpataivātiricyate /",
  "SA15arhebt2u:4591": "tato yathā nirvikalpajñānāvasite kvacidanale &#8216;",
  "SA15arhebt2u:4592": "analo 'trāsti';",
  "SA15arhebt2u:4593": "iti pāścātyo vikalpo vyavahārapravartanamātraṃ na tataḥ pṛthak pramāṇaṃ yathoktaṃ prāk,",
  "SA15arhebt2u:4594": "tathā nāstitājñānamapi vikalpakaṃ tatphaṃladvāreṇa vānyavastuvijñānaṃ na pratyakṣāt pṛthagabhāvākhyaṃ pramāṇamiti /",
  "SA15arhebt2u:4595": "tasmād yadevāsmābhirabhihitaṃ tadanyābhāvapratītiṃ prati,",
  "SA15arhebt2u:4596": "tadeva tvayāpyabhidhīyata iti kasmāt paruṣamivābhāti yatastadanabhyupagamena pṛthagabhāvākhyaṃ pramāṇamabhyupagatamityupahasati /",
  "SA15arhebt2u:4597": "tathā hyagatyedānīṃ tvayocyate na madhyasthatayā anyathedameva kiṃ na pūrvamevābhihitam?",
  "SA15arhebt2u:4598": ", yata ālajālabhidhānenātmā parikleśita ityupasaṃharannāha- \" tasmāt tīrādarśineva\" ityādi /",
  "SA15arhebt2u:4599": "yathā kila vahanārūḍhairvarṇigbhiḥ śakunirmucyate api nāma tīraṃ drakṣyatīti /",
  "SA15arhebt2u:4600": "sa yadā sarvataḥ paryaṭaṃstīreṃ nāsādayati tadā vahanamevāgacchati tadvadetadapi draṣṭavyam /",
  "SA15arhebt2u:4601": "yataścāvaśyabhyupagamanīyo 'yaṃ pakṣastasmānna kiñcidanayāvidyamānapratiṣṭhānayā diśaḥ pratipattyā prayojanam /",
  "SA15arhebt2u:4602": "tadevaṃ parasyānyabhāvatadabhāvayorliṅgaliṅgibhāvamicchataḥ sambandhābhāvādasāvayuktaḥ iti pratipādite pareṇa &#8216;",
  "SA15arhebt2u:4603": "asati sambandhe 'nyabhāvagatyāpi tadabhāvagatirna syāt';",
  "SA15arhebt2u:4604": "iti codite &#8216;",
  "SA15arhebt2u:4605": "na vai kutaścit sambandhād';",
  "SA15arhebt2u:4606": "ityādyabhihitam /",
  "SA15arhebt2u:4607": "ataḥ &#8216;anyabhāva eva tadabhāvo 'nyabhāvagatireva ca tadabhāvagatiḥ';",
  "SA15arhebt2u:4608": "iti prasādhayatā kumārilaparikalpitaḥ kasyacidabhāvaniścayārthamabhāvapramāṇavādaḥ prasaṅgato nirastaḥ samprati tu-",
  "SA15arhebt2u:4609": "[Hbṭ_194]",
  "SA15arhebt2u:4610": "\"vastvasaṅkarasiddhiśca tatprāmāṇyasamāśritā\"",
  "SA15arhebt2u:4611": "ityetadāhatya nirākartuṃ pūrvapakṣamutthāpayannāha- \"yadyekaparicchedādevaḥ\" ityādi /",
  "SA15arhebt2u:4612": "yadi hi \"ekasya\" kevalasya paricchedādanyasya \"vyavacchedaḥ\" pratiṣedhaḥ sidhyati tadā sarvasyā a(syā)",
  "SA15arhebt2u:4613": "nyasyāviśeṣeṇaiva \"tatra\" deśe yatrāsāvekaḥ paridṛśyate tatrābhāvasiddhirbhavet,",
  "SA15arhebt2u:4614": "na tu viśeṣaparigraheṇa tulyā svajñānajananaṃ prati yogyāvasthā yasya tasyaiveti /",
  "SA15arhebt2u:4615": "tathā hi- asau yathā tulyayogyatārūpapadārthaviviktarūpa upalabhyate,",
  "SA15arhebt2u:4616": "tadekākārapratiniyamāt tajjñānaśca,",
  "SA15arhebt2u:4617": "tathā tadatulyayogyatārūpapadārthaviviktatmako 'pi /",
  "SA15arhebt2u:4618": "tataśca tadviviktākāratayā tadanyābhavasādhane viśeṣābhāvāt pradeśarūpajñānaṃ ghaṭābhavamiva rasādyabhāvamapi sādhayet,",
  "SA15arhebt2u:4619": "na vā ghaṭābhāvamapīti /",
  "SA15arhebt2u:4620": "kiñca, yadetad &#8216;",
  "SA15arhebt2u:4621": "upalabdhilakṣaṇaprāptasyānupalabdhirabhāvasādhanī';",
  "SA15arhebt2u:4622": "iti viśeṣaṇamuktaṃ tacca na vaktavyam /",
  "SA15arhebt2u:4623": "kiṃ kāraṇam?",
  "SA15arhebt2u:4624": "yato ye 'pyanupalabdhilakṣaṇaprāptāsteṣāmapi tatra deśe tadekākāratayā jñānasya vyavacchedo bhavatyeva /",
  "SA15arhebt2u:4625": "tathā hi- yathopalabdhilakṣaṇaprāptāstadekākāravati jñāne na pratibhāsante tataśca vyavacchidyante tathānupalabdhilakṣaṇaprāptā apīti kim &#8216;",
  "SA15arhebt2u:4626": "upalabdhilakṣaṇaprāptasya\" ityanena viśeṣaṇeneti /",
  "SA15arhebt2u:4627": "evaṃ pūrvapakṣe vyavasthite yadi tadanyavyavacchedaḥ- tataḥ pṛthakkaraṇamanyatvena vyavasthāpanamabhimataṃ tadabhyupagamyata eva /",
  "SA15arhebt2u:4628": "atha taddeśakālayorabhāvaḥ,",
  "SA15arhebt2u:4629": "tadayuktam,",
  "SA15arhebt2u:4630": "yena hi sāmarthyena tulyayogyatārūpasyopalabdhilakṣaṇaprāptasya cābhāvaṃ sādhayati na tatsāmarthyamatulyayogyatārūpe 'nupalbdhilakṣaṇaprāpte vā sambhavati /",
  "SA15arhebt2u:4631": "&#8216;tayoḥ satornaikarūpaniyatā pratipattiḥ asambhavāt';",
  "SA15arhebt2u:4632": "ityevaṃ hi tadabhāvasādhanam /",
  "SA15arhebt2u:4633": "na caitadanyatra sambhavatīti pratipādayitum \"ekātmaparicchedāt\" ityādinopakramate /",
  "SA15arhebt2u:4634_0": "yat puro 'vasthitaṃ pratyakṣe 'vabhāsate tasyaikasyātmanaḥ pratiniyatasya rūpasya",
  "SA15arhebt2u:4634_1": "paricchedāt tadākārotpattyā vidhivikalpotpādanena ca yaḥ \"tadanyaḥ\" tato 'nyastadvayatiriktastasya",
  "SA15arhebt2u:4634_2": "sarvasya ya \"ātmā\" svabhāvastato [Hbṭ_195] \"vyavacchedo\" bhedanaṃ pṛthakkaraṇamanyatvasādhanamasaṅkīrṇarūpatāpratyāyanaṃ bhavati /",
  "SA15arhebt2u:4635": "kathaṃ punarekātmaparicchedādeva tasya tadanyātmano vyavacchedaḥ pratyakṣeṇa kriyate?",
  "SA15arhebt2u:4636": ", yāvatā pratyakṣaṃ puro 'vasthitapadārthasāmarthyabhāvi tadrūpameva pratipadyatām /",
  "SA15arhebt2u:4637": "yattu tadvayatiriktamaśeṣapadārthajātaṃ tadātmanastasya puro 'vasthitasya kathaṃ tavdyavacchedakam?",
  "SA15arhebt2u:4638": "ataḥ tavdyavacchedārthamabhāvapramāṇamabhyupeyam, yato-",
  "SA15arhebt2u:4639": "\"vastvasaṃkarasiddhiśca tatprāmāṇyasamāśritā\" iti /",
  "SA15arhebt2u:4640": "ata āha- \"tadātmaniyatapratibhāsajñānād\" iti /",
  "SA15arhebt2u:4641": "yataḥ puro 'vasthitasyaikasya vastunaḥ pararūpāsaṃkīrṇa ātmā,",
  "SA15arhebt2u:4642": "sarvabhāvānāṃ svabhāvata eva svasvabhāvavyavasthiteḥ pararūpeṇāsaṃkīrṇasvabhāvatvāt /",
  "SA15arhebt2u:4643": "anyathā kathamabhāvapramāṇato 'pyasāṃkaryameṣāṃ sidhyet? /",
  "SA15arhebt2u:4644": "saṃkīrṇarūpāṇāmasāṅkaryasādhane tasya bhrāntatāprasaṅgāt /",
  "SA15arhebt2u:4645_0": "tasmin pararūpāsaṃkīrṇe svabhāvata eva tadātmaniyato yaḥ pratibhāsaḥ pararūpapratibhāsāsaṃkīrṇaḥ",
  "SA15arhebt2u:4645_1": "tadekapadārthasāmarthyabhāvini pratyakṣe pararūpapratibhāsāyogāt tasya bhrāntatāpattyā pratyakṣātāhāneḥ /",
  "SA15arhebt2u:4646": "taduktam- \"taddhayarthasamarthyenotpadyamānaṃ tadrūpamevānukuryāt\" iti /",
  "SA15arhebt2u:4647": "tasya tadātmaniyatapratibhāsaya jñānāt pratyakṣeṇa svasaṃvittyā saṃvedanāt /",
  "SA15arhebt2u:4648": "tatsaṃvedanameva hi pratyakṣasyātadrūpād \"vyavacchedanaṃ\" pṛthakkaraṇaṃ tabdalenaiva ca pāścātyaḥ &#8216;",
  "SA15arhebt2u:4649": "anyātmakametanna bhavati';",
  "SA15arhebt2u:4650": "ityasāṃkaryavasthāpratyayo vikalpakaḥ saṃjāyate gṝhītagrāhī /",
  "SA15arhebt2u:4651": "na tenāpūrvaṃ kiñcit pratīyate,",
  "SA15arhebt2u:4652": "pararūpāsaṃkīrṇasyātmanaḥ pratyakṣeṇaiva tadākārānukāriṇā paricchedāditi /",
  "SA15arhebt2u:4653": "yadi nāma tadātmaniyatapratibhāsajñānaṃ tathāpi kathamanyātmanaḥ tasya pṛthakkaraṇam?",
  "SA15arhebt2u:4654": "ityata āha- \"na hi tadātma\" ityādi /",
  "SA15arhebt2u:4655": "yasmāttasya vastuno ya ātmā pararūpāsaṃkīrṇaḥ sa tadanyasya śeṣasya vastuna ātmā na bhavati,",
  "SA15arhebt2u:4656": "sarvasya tato 'nyasvabhāvatvāt,",
  "SA15arhebt2u:4657": "anyathā tadanyatvahāneriti /",
  "SA15arhebt2u:4658": "tasmāttadātmaniyatapratibhāsajñānameva [Hbṭ_196] tadanyebhyo nivartanam /",
  "SA15arhebt2u:4659": "nahi jñānenārtho haste gṛhītvānyato nivartanīyaḥ /",
  "SA15arhebt2u:4660": "kevalamanyarūpāsaṃkīrṇasyaikasyātmano 'nukaraṇamevāsyānyato nivartanamucyata iti /",
  "SA15arhebt2u:4661": "athānyātmānaḥ svaviṣayaṃ na nivartayet,",
  "SA15arhebt2u:4662": "tadāsya viṣayasyānyātmanaḥ sakāśādavyavacchede pṛthagavyavasthāpane parātmano 'pi tatra paricchedaḥ syāt,",
  "SA15arhebt2u:4663": "anyathā tadaparicchedasyaivaikātmaparicchedātmanastannivartanarūpatā syāt /",
  "SA15arhebt2u:4664": "tataścāvyavacchede 'nyātmanastatparicchedaprasaṅgāt pravṛttinivṛttyorabhāva iti pūrvaḥ prasaṅgo &#8216;",
  "SA15arhebt2u:4665": "na hyayamanalaṃ paśyannapi'; ityādikaḥ /",
  "SA15arhebt2u:4666_0": "na kevalamanyātmanastannivartayati tadātmano 'pyaśeṣamanyaditi darśayannāha- \"taṃ",
  "SA15arhebt2u:4666_1": "ca\" agrataḥ sthitaṃ deśakālasvabhāvāvasthāniyataṃ tadanyadeśādibhyo vyāvṛttātmanaḥ",
  "SA15arhebt2u:4666_2": "svahetubhyaḥ evāsya bhāvāt,",
  "SA15arhebt2u:4667_0": "\"tadātmanā\" deśādiniyatenātmanā tathāvidhasvabhāvasyaivānukārādupalabhamānā buddhiḥ",
  "SA15arhebt2u:4667_1": "\"tathātvapracyutim\" anyadeśakālasvabhāvāvasthatām \"asya\" svaviṣayasya \"vyavacchinatti\"",
  "SA15arhebt2u:4667_2": "tataḥ pṛthakkaroti /",
  "SA15arhebt2u:4668": "kasmātpunaranyadeśāditāṃ tataḥ pṛthagavasthāpayati ityata āha- \"evaṃ hi\" yasmādanyadeśatādestataḥ pṛthakkaraṇe sati taddeśādiniyataḥ padārthaḥ paricchinno bhavati,",
  "SA15arhebt2u:4669": "tadrūpasyaivānukārād /",
  "SA15arhebt2u:4670": "yadyanyathābhāvo 'nyadeśāditā tadrūpānanukārāvdyavacchinnaḥ- bhavati tathātvaṃ ca taddeśādiniyatatvaṃ ca,",
  "SA15arhebt2u:4671": "tadā tasyaiva dṛśyamānasya bhavati nānyasyānyadeśādimataḥ /",
  "SA15arhebt2u:4672": "yata evam \"iti\" tasmādanyathābhūtādanyadeśādimatastathābhūtaṃ taddeśādimaṃtaṃ \"vyavacchindatyeva\" nivartayantyeva tat paricchinattīti pūrvakasyopasaṃhāraḥ /",
  "SA15arhebt2u:4673": "tathā \"tathābhūtādanyathābhūtaṃ vyavacchindatyeva\" iti dvitīyasyopasaṃhāraḥ kārya iti /",
  "SA15arhebt2u:4674_0": "\"evam\" uktena nyāyena \"ekasya\" pramāṇasya pratyakṣasyānumānasya vā tasyāpyevameva",
  "SA15arhebt2u:4674_1": "svaviṣayaparicchedād \"vṛttiḥ\" pravṛttiḥ sarvabhāvān \"dvairāśye\" tattve 'nyatve ca \"vyavasthāpayati\" /",
  "SA15arhebt2u:4675": "tatastatparicchedakapramāṇabalenaivāsāṅkaryasiddhiḥ /",
  "SA15arhebt2u:4676": "kiṃ tadarthikayāpyabhāvakalpanayeti? /",
  "SA15arhebt2u:4677": "[Hbṭ_197]",
  "SA15arhebt2u:4678": "nanu ca vikalpavyāpāra eṣa &#8216;",
  "SA15arhebt2u:4679": "idamanyātmakaṃ na bhavati anyathaitadātmakam'; iti /",
  "SA15arhebt2u:4680": "pratyakṣaṃ ca nirvikalpakamiṣyate tat kathamasāṃkaryasiddhistataḥ?",
  "SA15arhebt2u:4681": "ityata āha- \"tasyānvaye\" tyādi /",
  "SA15arhebt2u:4682": "taddhi pratyakṣaṃ vidhipratiṣedhavikalpau yadā svaviṣaye janayati tadaivāsya sāphalyam,",
  "SA15arhebt2u:4683_0": "tadaiva ca pramāṇamiṣyate nānyadā ata evaikasyārthasvabhāvasyāpratipannāṃśābhāvāt",
  "SA15arhebt2u:4683_1": "sarvātmanā paricchede 'pi bhrāntikāraṇasadbhāvāt kṣaṇikatādāvanvayavyatirekabuddhī",
  "SA15arhebt2u:4683_2": "janayitumasāmarthyāt tatrāsya prāmāṇyaṃ neṣyata iti /",
  "SA15arhebt2u:4684": "syānmatam- dvairāśyasādhane 'pyasāṃkaryasiddhyarthā mā bhūdabhāvapramāṇakalpanā kintu prakārāntarābhāvasiddhyarthā bhaviṣyati /",
  "SA15arhebt2u:4685": "na hi tadabhāvasiddhau pratyakṣasya kaścid vyāpāraḥ pratipādita iti ata āha \"tadvyatirikte\"tyādi /",
  "SA15arhebt2u:4686": "tasmāt paridṛśyamānād vyatiriktasyāśeṣasya vastuno vyavacchedena tataḥ pṛthakkaraṇenānyatvena yā vyāptistatsādhanādeva prakārāntarasya tattvānyatvabahirbhūtasyābhāvaḥ sidhyati /",
  "SA15arhebt2u:4687": "tatastadarthamapi nābhāvapramāṇakalpanā yukteti /",
  "SA15arhebt2u:4688": "atha matam- sarvasyāparidṛṣṭasya dṛśyamānādanyatayā vyāptiṃ naivaṃ pratyakṣaṃ sādhayati tat kutastṛtīyarāśyabhāvaḥ pratyakṣata eva syāt,",
  "SA15arhebt2u:4689_0": "yato 'bhāvaprāmāṇyakalpanā vyarthā bhavedityata āha- \"tasya\" tṛtīyarāśitayā kalpyamānasya",
  "SA15arhebt2u:4689_1": "tato dṛṣṭādanyatayā vyāptyabhāve \"tena\" pratyakṣeṇa \"tato\"'rthāt svaviṣayasya \"avyavacchedā\" dapṛthakkaraṇāt,",
  "SA15arhebt2u:4690": "tadarthasya ca rāśyantaratvena kalpyamānasya svaviṣayādavyavacchedāt apṛthakkaraṇāt punarapi bhāvasya svaviṣayasyāparicchedaprasaṅgāt /",
  "SA15arhebt2u:4691": "sa hi tadviṣayaḥ sakalapararūpāsaṃkīrṇātmā yadi tenātmanā na paricchinnaḥ kathaṃ tena tasya paricchedaḥ? /",
  "SA15arhebt2u:4692": "tenātmanā paricchede vā kathaṃ sarvasya tadanyatayā vyāptyasādhanam?",
  "SA15arhebt2u:4693": "anyathaikasyāpi tadanyatvaṃ na syāt,",
  "SA15arhebt2u:4694": "nimittasya samānatvāditi /",
  "SA15arhebt2u:4695": "yata evaṃ \"tasmāt\" kvacidvastuni pramāṇaṃ pratyakṣādikaṃ [Hbṭ_198] pravṛttaṃ tadvastu pratiniyatenātmanā paricchinatti,",
  "SA15arhebt2u:4696": "tato 'nyattadrūpavikalaṃ vyavacchinatti,",
  "SA15arhebt2u:4697": "tadanyatvena vyavasthāpanāt /",
  "SA15arhebt2u:4698": "tṛtīyasya ca tattvānyatvabahirbhūtasya prakārasyābhāvaṃ sūcayati,",
  "SA15arhebt2u:4699": "sarvasyānyatayā vyāptisādhanāt,",
  "SA15arhebt2u:4700": "tadviruddhasya vā sarvavastuno dvaividhyasya sādhanāditi /",
  "SA15arhebt2u:4701_0": "evamekasya pramāṇasya vyāpāra eṣo 'nantarokta iti tamevopasaṃhṛtya sukhapratipattaye",
  "SA15arhebt2u:4701_1": "darśayannāha- \"tathāhi\" kvacidvastuni \"pramāṇaṃ\" pratyakṣādi pravṛttaṃ \"tadeva\" vastu",
  "SA15arhebt2u:4701_2": "tadanyasmāt \"pārūpād vyavacchinatti\" tataḥ pṛthakkaroti tadasaṃkīrṇarūpatayā pratipadyate,",
  "SA15arhebt2u:4702": "paramārthatastasya tadrūpatvāt yathāvastu ca pratyakṣeṇa rūpānukārāt /",
  "SA15arhebt2u:4703": "kimiti pararūpāvdyavacchinatti? /",
  "SA15arhebt2u:4704": "tasyaiva pararūpavikalasyaikarūpasya paricchedāt /",
  "SA15arhebt2u:4705": "tathā \"tadanyadeva ca\" tasmād dṛśyamānādanyadeva ca vyavacchinatti /",
  "SA15arhebt2u:4706": "kutaḥ? /",
  "SA15arhebt2u:4707": "\"tasmāt\" svaviṣayāt /",
  "SA15arhebt2u:4708": "na kevalaṃ svaviṣayaṃ parato vyavacchinatti,",
  "SA15arhebt2u:4709": "paramapi svaviṣayād iti /",
  "SA15arhebt2u:4710": "kuta etad? /",
  "SA15arhebt2u:4711": "anyasya pararūpasya tatra khālambane 'paricchedādavaśyamevāparicchinnasya paricchinnādanyatvaṃ bhavati /",
  "SA15arhebt2u:4712": "yata evamataḥ \"tad\" eva pramāṇamekavastuparicchedakaṃ prakārāntarābhāvaṃ sādhayati,",
  "SA15arhebt2u:4713": "nābhāvākhyam /",
  "SA15arhebt2u:4714": "kuta etat? /",
  "SA15arhebt2u:4715_0": "tasmiṃ dṛśyamāne vastuni dṛṣṭatadanyatvena tasyānyasya tatrāparicchidyamānasyānyatvaṃ",
  "SA15arhebt2u:4715_1": "tadanyatvaṃ dṛṣṭāt tadanyatvaṃ \"dṛṣṭatadanyatvaṃ\" tena sarvasya tavdyatiriktasya",
  "SA15arhebt2u:4715_2": "vyavasthāpanānna a(panena a)",
  "SA15arhebt2u:4716": "tadanyasyaiva ca yadanyanna bhavati puro 'vasthitaṃ sakalaparabhāvavyāvṛttaṃ tasyaiva tattvena dṛśyamānaprakāratayā vyavasthāpanāditi /",
  "SA15arhebt2u:4717": "amumeva nyāyamanyatrāpyatidiśannāha- \"etena kramākramādayaḥ\" ityādi /",
  "SA15arhebt2u:4718_0": "etena anantaroktena nyāyena pratiniyataikapadārtharūpānukāriṇī buddhirupajāyamānā",
  "SA15arhebt2u:4718_1": "tadviparītarūpaṃ sarvaṃ svaviṣayād vyavacchindatī dvairāśyaṃ tṛtīyaprakārābhāvaṃ",
  "SA15arhebt2u:4718_2": "ca sādhayatīti ye kecidanyonyavyacchedarūpāḥ kramākramanityānityādayaḥ te vyākhyātāḥ /",
  "SA15arhebt2u:4719": "[Hbṭ_199] tathā hi- kāryasya kramamananyasahāyatāṃ pratiyatyeva buddhistasyākramaṃ kāryāntarasāhityaṃ tataḥ pṛthakkaroti /",
  "SA15arhebt2u:4720": "tataḥ kramākramatayā dvaitasiddheḥ tṛtīyasya prakārasya sambhavo nirasto bhavati /",
  "SA15arhebt2u:4721": "kramabhāvavyatirekiṇaḥ sarvasya kāryajanmanaḥ tadanyatayā dvitīyaprakāratayāvasthānāt /",
  "SA15arhebt2u:4722_0": "evamudayānantaradhvaṃsitā kṣaṇikatocyate iti pratīyatī vyavasthāpanākāla eva buddhistadviparītarūpatāyāḥ",
  "SA15arhebt2u:4722_1": "svaviṣayādapākaraṇāt tato 'nyatvena prakārāntare 'vasthāpanād rāśyantarābhāva iti /",
  "SA15arhebt2u:4723_0": "tadevamekapramāṇanibandhanāmasāṅkaryasiddhiṃ pratipādyopasaṃharannāha- \"tadevam\"",
  "SA15arhebt2u:4723_1": "uktena nyāyena \"ekasya\" pratiniyatātmana upalambhāt tasyopalabhyamānasya yastato",
  "SA15arhebt2u:4723_2": "'nyastattulyayogyatārūpastavdiparīto vā tadrūpavikalastadātmano \"vyavacchedaḥ\" pṛthakkaraṇaṃ",
  "SA15arhebt2u:4723_3": "tasyopalabhyamānasyānupalabhyamānasvabhāvād rūpāntareṇa pratibhāsanāt /",
  "SA15arhebt2u:4724": "tathā tasya svaviṣayasya tadanyātmatāyā bhāvapradhānatvānnirddeśasya \"vyavacchedo bhavati\" asāṅkaryaṃ sidhyati /",
  "SA15arhebt2u:4725": "tad yadyetadaviśeṣeṇānyasya sarvasya tannābhāvasiddhiḥ syādityatrābhimataṃ tadā siddhasādhanam,",
  "SA15arhebt2u:4726": "yataḥ sarvamaviśeṣeṇaiva tadekākārayā budhyā tadrūpavikalaṃ svaviṣayādavacchidyate,",
  "SA15arhebt2u:4727": "sarvasyānyarūpasya tatrāpratibhāsanāt /",
  "SA15arhebt2u:4728_0": "atha taddeśakālayorabhāvaḥ sarvasya tadviparītarūpasya vyavacchedo 'bhimataḥ sa na",
  "SA15arhebt2u:4728_1": "yukta iti darśayati- \"na taddeśakālayoḥ\" yatrāsau pratiniyatātmā sakalatrailokyavilakṣaṇaḥ",
  "SA15arhebt2u:4728_2": "padārtha upalabhyate tatra sarvasyānyasya bhāvasya tattulyayogyatārūpasyetarasya",
  "SA15arhebt2u:4728_3": "vā vyavacchedaḥ pratiṣedhaḥ /",
  "SA15arhebt2u:4729_0": "yena hi kāraṇena tattulyayogyatārūpasya tatrāpratibhāsamānasya pratiṣedhastasmin",
  "SA15arhebt2u:4729_1": "sati tadekarūpaniyatāyāḥ pratipatterasaṃbhavāt tadabhāvanāntarīyikā sā bhāvantī tatpratiṣedhaṃ",
  "SA15arhebt2u:4729_2": "gamayatīti tatkāraṇamanupalabdhilakṣaṇaprāpte tadatulyayogyatārūpe ca na sambhavatīti",
  "SA15arhebt2u:4729_3": "kathaṃ tadabhāvaḥ sidhyet /",
  "SA15arhebt2u:4730": "[Hbṭ_200]",
  "SA15arhebt2u:4731_0": "etadevopasaṃharannāha- \"tasmādatadātmā\" ca sarvastadviparītarūpastadekākārayā buddhyā",
  "SA15arhebt2u:4731_1": "prasādhitaḥ syāt \"taddeśakālaśca\" tasya pratibhāsamānasya yau deśakālau tau yasya, sa ca syāt /",
  "SA15arhebt2u:4732": "kiṃvat? /",
  "SA15arhebt2u:4733": "rasarūpādivaditi /",
  "SA15arhebt2u:4734": "nahi rūpapratibhāsinā jñānena tadrūpavikalasya rasasya svaviṣayāt pṛthakkaraṇe 'pi tadasāṃkaryasādhane 'pi taddeśakālayorabhāvaḥ sidhyati /",
  "SA15arhebt2u:4735": "tataśca kathaṃ sarvasyātulyayogyāvasthāsyāpi tatrābhāvaḥ syāt?",
  "SA15arhebt2u:4736": ", upalabdhilakṣaṇaprāptasyeti viśeṣaṇaṃ vā nocyeta /",
  "SA15arhebt2u:4737": "yata evaṃ \"tasmāt\" kvacit kadācit kasyacidabhāvasiddhiryathoktādevānupalambhād upalabdhilakṣaṇaprāptasya tattulyayogyatārūpopalambhātmanaścetyevaṃrūpāt,",
  "SA15arhebt2u:4738": "na tu sāmānyena yathāhuḥ pare-",
  "SA15arhebt2u:4739": "\"pramāṇapañcakaṃ yatra vasturūpe na jāyate /",
  "SA15arhebt2u:4740": "vastusattāvabodhārthaṃ tatrābhāvapramāṇatā //\" iti /",
  "SA15arhebt2u:4741": "na hyanupalabdhilakṣaṇaprāpte pramāṇapañcakāpravṛttāvapi tadabhāvaḥ sidhyati,",
  "SA15arhebt2u:4742": "satyapi tasmin svabhāvādiviprakarṣeṇa pramāṇapañcakāpravṛttisambhavāditi /",
  "SA15arhebt2u:4743": "tadevaṃ prāsaṅgikaṃ parisamāpayya yaduktaṃ pareṇa &#8216;",
  "SA15arhebt2u:4744": "sa evānyabhāvastadviṣayā copalabdhiḥ tadabhāvasya kiṃ na sādhanam';",
  "SA15arhebt2u:4745": "iti tatrānyabhāvasya tadabhāvaṃ prati liṅgatve niraste tadviṣayāyā upalabdhernirākurvannāha- \"anyābhāvaviṣaye\"tyādi /",
  "SA15arhebt2u:4746": "yatpunaruktam- &#8216;",
  "SA15arhebt2u:4747": "anyabhāvaviṣayopalabdhistadabhāvasya kinna sādhanam';",
  "SA15arhebt2u:4748": "iti sā tadabhāvasya sādhikeṣṭaivāsmākam,",
  "SA15arhebt2u:4749": "na tu liṅgatvena yathoktavānasi /",
  "SA15arhebt2u:4750": "kiṃ kāraṇam? /",
  "SA15arhebt2u:4751": "yataḥ tatrāpyanyabhāvaviṣayāyāmupalabdhāva'bhāvasya pṛthaganyabhāvāt sādhyatve kalpyamāne sambandhābhāvasya tadabhāvena tulyatvāt /",
  "SA15arhebt2u:4752": "na hi tasyā api anyabhāvarūpāyāḥ tadabhāvena kaścidekārthasamavāyādirūpaḥ sambandho 'stīti /",
  "SA15arhebt2u:4753": "apṛthaksiddherityasyāpi tulyatāṃ darśayannāha- \"liṅgāvirbhāve\" tyādi /",
  "SA15arhebt2u:4754": "yeyamanyabhāvaviṣayā upalabdhirlliṅgatayocyate tasyāstadviviktapradeśākārāyā [Hbṭ_201] \"avirbhāvakāla eva\" janmakāle pratītikāla eva vā tadabhāvasiddheśca /",
  "SA15arhebt2u:4755": "tathā hi- tatpratibhāsaviviktānyabhāvapratibhāsabuddhisaṃvedanameva tadabhāvasaṃvedanamiti /",
  "SA15arhebt2u:4756_0": "tadeva sādhayati- na hyanyasya tadviviktasya bhāvaṃ pratipadya pratipattā punaruttarakālaṃ",
  "SA15arhebt2u:4756_1": "tatpratipatteranyabhāvapratipattestadabhāvenānvayavyatirekau prasādhya pratibandhasādhakena",
  "SA15arhebt2u:4756_2": "pramāṇena tadabhāvaṃ pratipadyate /",
  "SA15arhebt2u:4757": "kiṃ tarhi? /",
  "SA15arhebt2u:4758": "tadanyaṃ tadviviktarūpaṃ pratipadyamāna eva tasya pratiyogino 'bhāvaṃ pratipadyate,",
  "SA15arhebt2u:4759": "tasyaiva tadabhāvātmakatvāt /",
  "SA15arhebt2u:4760": "tathā hi- saghaṭapradeśāsaṃkīrṇarūpasya kevalapradeśasya darśanameva ghaṭābhāvadarśanam /",
  "SA15arhebt2u:4761": "nahi &#8216;ghaṭo 'tra nāsti';",
  "SA15arhebt2u:4762": "&#8216;",
  "SA15arhebt2u:4763": "ghaṭavānayaṃ na bhavati';",
  "SA15arhebt2u:4764": "&#8216;",
  "SA15arhebt2u:4765": "saghaṭādanyaḥ';",
  "SA15arhebt2u:4766": "ityarthabhedaḥ kaścit /",
  "SA15arhebt2u:4767": "tataḥ saghaṭādanyatayā kevalapradeśasya darśanameva ghaṭābhāvadarśanamiti /",
  "SA15arhebt2u:4768": "&#8216;ghaṭo 'tra nāstī';",
  "SA15arhebt2u:4769": "ti jñānaṃ gṛhītagrāhitayā smṛtireveti /",
  "SA15arhebt2u:4770": "kathaṃ jñāyate iti cet /",
  "SA15arhebt2u:4771": "darśanānantaramanvayavyatirekasādhanalakṣaṇena vyavadhānena vinā &#8216;",
  "SA15arhebt2u:4772": "idaṃ ghaṭaviviktaṃ pradeśavastvasti';",
  "SA15arhebt2u:4773": "&#8216;",
  "SA15arhebt2u:4774": "idaṃ tu ghaṭavastu nāsti';",
  "SA15arhebt2u:4775": "iti pāścātyena vikalpadvayena vyavasthāpanāt /",
  "SA15arhebt2u:4776": "tato nānvayavyatirekānusaraṇamatrāstīti /",
  "SA15arhebt2u:4777": "kiñca- dṛṣṭāntāsiddhe svātmanyabhāvaviṣayopalabdhistadabhāvasya sādhanaṃ /",
  "SA15arhebt2u:4778": "tadeva vyatirekamukhena darśayati- \"tacca tasya\" ityādi /",
  "SA15arhebt2u:4779": "ihāpyastyevānvaya iti cet,",
  "SA15arhebt2u:4780": "āha- \"na hyevaṃ śakyam\" ityādi /",
  "SA15arhebt2u:4781": "kasmānna śakya darśayitum? /",
  "SA15arhebt2u:4782": "tadekopalabdheḥ tasyaikasyānanyasaṃsargiṇo yopalabdhirviśeṣarūpā tasyāḥ kvacidapyanyatrābhāvāt /",
  "SA15arhebt2u:4783_0": "atha tadviviktopalabdhisāmānyaṃ heturūcyate- yatra yatra ghaṭaviviktabhūtalopalabdhistatra",
  "SA15arhebt2u:4783_1": "tatra ghaṭābhāvo yathā pūrvānubhūte ghaṭavivikte pradeśa ityāha- \"sāmānyena pradarśane",
  "SA15arhebt2u:4783_2": "kriyamāṇe\" dṛṣṭānte 'pi pūrvānubhūtaghaṭavivikte pradeśe ghaṭābhāvasya prasādhakaṃ",
  "SA15arhebt2u:4783_3": "pratyakṣādikaṃ pramāṇāntaramanyabhāvaviṣayopalabdhernāsti,",
  "SA15arhebt2u:4784": "kiṃ tu saiva tadanyabhāvopalabdhiḥ sādhyadharmasya tadabhāvalakṣaṇasya sādhikā /",
  "SA15arhebt2u:4785": "[Hbṭ_202] sā ca yathā sādhyadharmiṇi tadabhāvasiddhye dṛṣṭāntamapekṣate tathā dṛṣṭānte 'pi /",
  "SA15arhebt2u:4786": "tathā, tatrāpi tadanyatrāpītyanavasthā dṛṣṭāntānām iti /",
  "SA15arhebt2u:4787": "anavasthāyāṃ cāpratipattiḥ sarvatra tadabhāvasya /",
  "SA15arhebt2u:4788": "yata evaṃ \"tasmānna\" kutaścilliṅgāttadanyabhāvāttadupalabdhervā tadabhāvasiddhiriti /",
  "SA15arhebt2u:4789": "yadi tadanyabhāvastadabhāvaṃ na sādhayati,",
  "SA15arhebt2u:4790": "kiṃ punarlliṅgatayā sādhayati?",
  "SA15arhebt2u:4791": ", ityata āha- \"so 'nyabhāvaḥ\" pratyakṣalakṣaṇena- pratyakṣasyaiva vivakṣitopalambhādanyatvenānupalambhatvāt /",
  "SA15arhebt2u:4792": "tallakṣaṇenānupalambhena siddhaḥ sannabhāvavyavahāraṃ sādhayet,",
  "SA15arhebt2u:4793": "karmasthakriyāpekṣāyāṃ tadanyabhāvasyānupalabdhirūpatvāt /",
  "SA15arhebt2u:4794": "kva punarasāvabhāvavyavahāraṃ sādhayet? /",
  "SA15arhebt2u:4795": "mūḍhapratipattau sādhyāyāṃ /",
  "SA15arhebt2u:4796": "yastvamūḍho viṣayapratipattau viṣayiṇaṃ smaratyeva tasyābhāvavyavahāraḥ pratyakṣanibandhana eveti na tatrānupalabdherliṅgateti sucarccitamevānyatretīhālaṃ prasaṅgeneti /",
  "SA15arhebt2u:4797": "[3. anupalabdhiṃ tridhā vibhajya tadvivecanam /]",
  "SA15arhebt2u:4798": "tadevamanupalabdheraśeṣavipratipattinirākaraṇena svarūpamavasthāpyaprabhedanirddeśārthamāha- \"seyaṃ yathoktā tridhānupalabdhiḥ\" /",
  "SA15arhebt2u:4799": "katham? /",
  "SA15arhebt2u:4800": "siddhe tatprasādhakena pramāṇena kāryakāraṇabhāve sati kāraṇasyānupalabdhiḥ /",
  "SA15arhebt2u:4801": "kīdṛśasya? /",
  "SA15arhebt2u:4802": "siddhābhāvasya /",
  "SA15arhebt2u:4803": "tathā, vyāpyavyāpakabhāvasiddhau satyāṃ tatprasādhanapramāṇabalenaiva siddhābhāvasyaiva vyāpakasya nānyasya vyāpakānupalabdherevāsiddhatāprasaṅgād /",
  "SA15arhebt2u:4804": "yathoktā svabhāvānupalabdhiśceti /",
  "SA15arhebt2u:4805": "evaṃ trividhānupalabdhiḥ /",
  "SA15arhebt2u:4806": "kathaṃ punaḥ kāraṇavyāpakayorabhāvavyavahāraḥ sidhyati yatastayoḥ siddhābhāvatocyata ityāha- \"tatra kāraṇavyāpakayorapi\" na kevalaṃ yasya sākṣādabhāvavyavahāraḥ sādhyate /",
  "SA15arhebt2u:4807": "svabhāvānupalabdhau \"svabhāvasyāsavdhyavahārasya siddhiranyasya\" tadviviktasya bhāvasiddhiryā saivāsavdyavahārasiddhihetutvādevamucyate /",
  "SA15arhebt2u:4808": "\"sa\" kāraṇavyāpakābhāvaḥ \"tathāsiddho\" 'nyabhāvasiddhyā pratyakṣarūpayā siddho 'bhāvavyavahāraḥ kāryavyāpyayoḥ pratiṣedhyayoḥ /",
  "SA15arhebt2u:4809": "yadānayorvirūpaviṣayatayā saviśeṣāṇāmupalabdhirna [Hbṭ_203] sidhyati \"tadābhāvamabhāvavyavahāraṃ vā sādhayati\" /",
  "SA15arhebt2u:4810": "samuccayārtho vāśabdaḥ /",
  "SA15arhebt2u:4811": "atha kiṃ svabhāvānupalabdhāvapyabhāvo liṅgatayā sādhyata ityāha- \"svabhāvānupalabdhau tu\" ityādi /",
  "SA15arhebt2u:4812": "\"abhāvavyavahāra eva\",",
  "SA15arhebt2u:4813": "nābhāvo 'pi tasya pratyakṣasiddhatvāt /",
  "SA15arhebt2u:4814": "atra parasya vacanāvakāśamāśaṅkayāha- \"yadi\" tarhi \"kāraṇavyāpakau\" siddho 'savdyavahāro yayoḥ tau santau /",
  "SA15arhebt2u:4815": "kena? /",
  "SA15arhebt2u:4816": "\"tadanyasya\" kāraṇavyāpakaviviktasya bhāvasya siddhiryā pratyakṣatmikā tadrūpayānupalabdhyā,",
  "SA15arhebt2u:4817": "anyasya kāryasya vyāpyasya vābhāvamabhāvavyavahāraṃ ca sādhayataḥ /",
  "SA15arhebt2u:4818_0": "sā cānyabhāvopalabdhistayoḥ kāraṇavyāpakayorupalabdhilakṣaṇaprāptāveva satyāmasavdyavahārasya",
  "SA15arhebt2u:4818_1": "sādhikā nānyathā ityevamiṣyamāṇe sati kathaṃ tayoḥ kāraṇavyāpakānupalabdhyoḥ parokṣe",
  "SA15arhebt2u:4818_2": "'rthe viṣaye prayogaḥ /",
  "SA15arhebt2u:4819": "yadā kāryasvabhāvahetvorvyatirekaprayogaḥ kriyate- yatra yatrāgnirnāsti tatra tatra dhūmo 'pi nāsti,",
  "SA15arhebt2u:4820": "tathā yatra yatra vṛkṣo nāsti kṣaṇikatā vā tatra tatra śiṃśapā nāsti sattvaṃ vā ityaśeṣapadārthaparigraheṇa vyatirekaprayoge sati /",
  "SA15arhebt2u:4821": "nahi tadāgnivṛkṣavyatiriktāḥ sarve 'rthāḥ pratyakṣatā(kṣā)",
  "SA15arhebt2u:4822": "akṣaṇikatā vā /",
  "SA15arhebt2u:4823": "tataśca kathaṃ tadviviktopalabdhilakṣaṇānupalabdhiḥ pratiyogino vopalabdhilakṣaṇaprāptatā siddhā? /",
  "SA15arhebt2u:4824": "tathā ca kathamaśeṣopasaṃhāreṇa vyāptyā kāryasvabhāvahetvo 'rvyatirekaḥ sidhyet? /",
  "SA15arhebt2u:4825": "tadasiddhau vā kathamanayorgamakatvam? /",
  "SA15arhebt2u:4826": "tasmāt kvacidadarśanamātrādeva vyatireka eṣṭavyaḥ,",
  "SA15arhebt2u:4827": "kvacicca darśanamātrādanvayaḥ /",
  "SA15arhebt2u:4828": "tathā ca pratibandhaghoṣaṇānarthiketi manyate paraḥ /",
  "SA15arhebt2u:4829": "siddhāntavādyāha- \"naiva\" parokṣe 'rthe kāraṇavyāpakānupalabdhyoḥ \"prayogo\" vyatirekopadarśanakāle \"pramāṇatayā\" kāraṇasya vyāpakasya vānupalabdhiḥ pramāṇabhūtā naiva prayujyate /",
  "SA15arhebt2u:4830": "kasmāt? /",
  "SA15arhebt2u:4831": "\"liṅgasya\" kāraṇavyāpakānupalabdhilakṣaṇasya tadabhāvalakṣaṇasya vā \"aniścayāt\" tadanupalabdhyoḥ sandeharūpatvāt tadabhāvasya ca sandigdhatvāt /",
  "SA15arhebt2u:4832": "kathaṃ tarhi tadānayoḥ prayoga iṣyate?",
  "SA15arhebt2u:4833": "ityāha- \"kevalam\" ityādi /",
  "SA15arhebt2u:4834_0": "kāraṇavyāpakayorhikāryakāraṇabhāvaprasādhakena [Hbṭ_204] pūrvoktena pramāṇena vyāpyavyāpakabhāvasādhakena",
  "SA15arhebt2u:4834_1": "ca tadutpattilakṣaṇe tādātmyalakṣaṇe ca sambandhe sādhite siddhasambandhayoryadyabhāvo",
  "SA15arhebt2u:4834_2": "yatra yatrā bhāvaḥ syāt parasyāpi kāryasya vyāpyasya vāvaśyaṃ niyamenābhāvo 'nyathāhetukatvaprasaṅgāt,",
  "SA15arhebt2u:4835": "niḥsvabhāvatāprasaṅgācca /",
  "SA15arhebt2u:4836": "taddvāreṇa pratibandhaprasādhake pramāṇe smṛtiḥ kathaṃ nāma syādityetasyārthasya darśanārthamete kāraṇavyāpakānupalabdhī prayujyete iti /",
  "SA15arhebt2u:4837": "darśanādarśanabalena tu sādhane yatraivaikadarśane paro dṛṣṭo 'darśane vā na dṛṣṭaḥ tatraiva tasya bhāvo 'bhāvo vā bhavatu sarvatra tu kasmād bhavati? /",
  "SA15arhebt2u:4838": "na hyapratibaddhātmanāṃ gavāśvādīnāṃ kvacit tathābhāvadarśane 'pi sarvatra tathābhāvo bhavati,",
  "SA15arhebt2u:4839": "puruṣasya tu sarvadā kvacidekabhāvābhāvayoraparasya bhāvābhāvādarśanaṃ yadṛcchāsaṃvādaḥ sambhāvyeta asati pratibandhe / tathā cāha-",
  "SA15arhebt2u:4840": "\"deśādibhedādṛśyante bhinnā dravyeṣu śaktayaḥ /",
  "SA15arhebt2u:4841": "tatraikadṛṣṭayā nānyatra yuktastadbhāvaniścayaḥ //\" iti /",
  "SA15arhebt2u:4842": "tasmādavaśyaṃ pratibandhaḥ sādhyasādhanayorabhyupagantavyaḥ /",
  "SA15arhebt2u:4843": "sa evānvayavyatirekaprayogābhyāṃ sucanīyaḥ /",
  "SA15arhebt2u:4844": "na cāsau vyāptyānvayavyatirekopadarśanamantareṇa khyāpayituṃ śakyata iti &#8216;",
  "SA15arhebt2u:4845": "yatra yatra';",
  "SA15arhebt2u:4846": "iti sakalapadārthaparigraheṇa khyāpyate /",
  "SA15arhebt2u:4847": "pratibandhe hi pramāṇasiddhe satyavaśyameva yatra yatra kāryaṃ tatra tatra kāraṇam,",
  "SA15arhebt2u:4848": "yatra yatra tadabhāvaḥ tatra tatra ca kāryasyāpyabhāvo 'nyathā kāraṇamantareṇa kāryasya bhāve tasyāhetutaiva syāt /",
  "SA15arhebt2u:4849": "tataśca nityaṃ sattvādiprasaṅgaḥ /",
  "SA15arhebt2u:4850_0": "tathā yatra yatra yatsvabhāvastatra tatra tadbhāvaḥ anyathā tasya nairātmyameva syāditi",
  "SA15arhebt2u:4850_1": "vyāptyaivānvayavyatirekopadarśane pratibandhaḥ khyāpayituṃ śakyate nānyatheti prāgeva",
  "SA15arhebt2u:4850_2": "vistarato vipañcitam /",
  "SA15arhebt2u:4851": "[4. hetostrairūpyatraividhyayorhetvābhāsatvasya copasaṃhāraḥ /]",
  "SA15arhebt2u:4852_0": "evaṃ kāryasvabhāvānupalabdhilakṣaṇe eva pakṣadharme tatsādhakapramāṇasadbhāvādanvayavyatirekasadbhāvo",
  "SA15arhebt2u:4852_1": "nānyatreti pratipādyopasaṃharannāha- [Hbṭ_205] \"iti\" eṣa eva svabhāvakāryānupalabdhilakṣaṇaḥ",
  "SA15arhebt2u:4852_2": "pakṣadharmo 'nvayavyatirekavān pratibandhasadbhāvāt /",
  "SA15arhebt2u:4853": "yataśvānvayavyatirekavān pratibandhaprasādhakapramāṇasadbhāvāduktena nyāyena \"iti\" tasmāt \"tadaṃśena vyāpto\"'nvayavyatirekaniścayenaiva tadaṃśavyāpterniścayād yathoktaṃ prāk,",
  "SA15arhebt2u:4854_0": "tataśca tadaṃśavyāptivacanāt trilakṣaṇa eva \"trirūpa eva\" trividha eva heturgamako",
  "SA15arhebt2u:4854_1": "nānyalakṣaṇo 'nyo vā yathoktatrairūpyasadbhāve rūpāntarasya vaiyarthyāt yathoktatrairūpyābhāve",
  "SA15arhebt2u:4854_2": "ca rūpāntarakalpanāyāmapyavyabhicārābhāvenāgamakatvāt /",
  "SA15arhebt2u:4855": "kasmāt trilakṣaṇa eva trividha eva heturgamako nānyalakṣaṇo 'nyo veti darśayati \"svasādhyadharmāvyabhicārād\" iti trilakṣaṇasyaiva svasādhyadharmāvyabhicārāt /",
  "SA15arhebt2u:4856": "svasādhyadharmāvyabhicāra eva ca gamakatvamiti rūpāntarakalpanā vyarthā /",
  "SA15arhebt2u:4857": "pratibandhanibandhanānvayavyatirekāpagame ca rūpāntarakalpanāyāmapi svasādhyadharmāvyabhicārābhāvāt /",
  "SA15arhebt2u:4858": "tadanena &#8216;tridhaiva sa';",
  "SA15arhebt2u:4859": "ityasya trilakṣaṇa eva \"sa heturaḥvinābhāvasya\" svasādhyadharmāvyabhicārasya \"niyamād\" avaśyantayā sadbhāvāt pratibandhanimittatadaṃśavyāptyanabhyupage (game)",
  "SA15arhebt2u:4860_0": "ca rūpāntarakalpanāyāmapi \"hetvābhāsāstato 'pare\" yathoktatrilakṣaṇādapare rūpāntarayogitayā",
  "SA15arhebt2u:4860_1": "vikalpyamānā hetvābhāsā avinābhāvasya svasādhyadharmāvyabhicārasya teṣvabhāvādityaparo 'rtho darśita iti /",
  "SA15arhebt2u:4861": "[5. hetulakṣaṇe 'dhikarūpavādināṃ nirāsaḥ /]",
  "SA15arhebt2u:4862": "yaduktaṃ &#8216;trilakṣaṇa eva heturnānyalakṣaṇaḥ';",
  "SA15arhebt2u:4863": "iti tatra pareṣāṃ vipratipattiṃ darśayannāha- \"ṣaḍlakṣaṇo heturityapare\" naiyāyika- mimāṃsakādayo manyante /",
  "SA15arhebt2u:4864": "kāni punaḥ ṣaḍrūpāṇi hetostairiṣyaṃte?",
  "SA15arhebt2u:4865": "ityāha- &#8216;trīṇi caitāni\" pakṣadharmānvayavyatirekākhyāni /",
  "SA15arhebt2u:4866": "tathābādhitaviṣayatvaṃ caturthaṃ rūpam /",
  "SA15arhebt2u:4867": "abādhitaḥ pramāṇenānirākṛto viṣayaḥ sādhyadharmalakṣaṇo yasya sa tathoktaḥ tasya bhāvaḥ tattvamaparaṃ rūpam /",
  "SA15arhebt2u:4868": "tathā vivakṣitaikasaṃkhyatvaṃ rūpāntaraṃ,",
  "SA15arhebt2u:4869": "ekā saṃkhyā yasya hetudravyasya [Hbṭ_206] tadekasaṃkhyaṃ vivakṣitamekasaṃkhyaṃ hetudravyamāśrayatvena yasya hetusāmānyasya tadvivakṣitaikasaṃkhyaṃ tadbhāvo 'paraṃ rūpam /",
  "SA15arhebt2u:4870": "yadyekasaṃkhyāvyāvacchinnāyāṃ pratiheturahitāyāṃ hetuvyaktau hetutvaṃ bhavati tadā gamakatvaṃ na tu pratihetusahitāyāmapi dvisaṃkhyāyuktāyāmiti /",
  "SA15arhebt2u:4871": "yadi viruddhāvyabhicāryaparaṃ hetvantaraṃ nopadarśyata iti yāvat /",
  "SA15arhebt2u:4872": "tathā jñātatvaṃ ca jñānaviṣayatvaṃ ca /",
  "SA15arhebt2u:4873": "nahyajñāto hetuḥ svasattāmātreṇa gamako yuktaḥ iti /",
  "SA15arhebt2u:4874": "tatraiteṣu rūpāntareṣu yadetabādhitaviṣayatvaṃ nāma tat tāvat pratibandhanibandhanānvayavyatirekātmakāvinābhāvasambhave sati tataḥ pṛthaganyallakṣaṇaṃ na bhavati /",
  "SA15arhebt2u:4875": "tadātmakaṃ tu tadvacanenaivoktamiti na vaktavyamiti /",
  "SA15arhebt2u:4876": "kasmāt pṛthag lakṣaṇaṃ na bhavati?",
  "SA15arhebt2u:4877": "bādhāyā avinābhāvasya ca virodhāditi /",
  "SA15arhebt2u:4878": "tathā hi- satyapyavinābhāve yathokte bādhāsambhavaṃ manyamānairabādhitaviṣayatvaṃ rūpāntaramucyate /",
  "SA15arhebt2u:4879": "sā ceyaṃ tatsambhāvanā na sambhavati,",
  "SA15arhebt2u:4880": "bādhāyā avinābhāvena \"virodhāt\" sahānavasthānalakṣaṇāt /",
  "SA15arhebt2u:4881": "tameva virodhaṃ sādhayannāha- \"avinābhāvo hi\" ityādi /",
  "SA15arhebt2u:4882": "satyeva hi sādhyadharme bhāvo hetoravinābhāva ucyate /",
  "SA15arhebt2u:4883": "pramāṇabādhā tu tasminnasati /",
  "SA15arhebt2u:4884": "yadi hi satyeva tasmiṃstadabhāvaviṣayaṃ pramāṇaṃ pravarteta tadāsya bhrāntatvādapramāṇataiva syāt iti kuto bādhā? /",
  "SA15arhebt2u:4885": "tataḥ \"sa\" hetuḥ \"tallakṣaṇaḥ\" sādhyāvinābhāvī \"dharmiṇi syāt /",
  "SA15arhebt2u:4886": "atra ca sādhyadharmaḥ kathaṃ na bhavet\"?",
  "SA15arhebt2u:4887": "yato bādhāvakāśaḥ syāt /",
  "SA15arhebt2u:4888_0": "tasmādavinābhāvasya pramāṇabādhāyāśca sahānavasthānamavinābhāvenopasthāpitasya dharmiṇi",
  "SA15arhebt2u:4888_1": "sādhyadharmabhāvasya pramāṇabādhopasthāpitasya ca tadabhāvasya parasparaparihārasthitilakṣaṇatayā",
  "SA15arhebt2u:4888_2": "virodhenaikatra dharmiṇyasambhavāditi /",
  "SA15arhebt2u:4889": "tameva virodhaṃ spaṣṭīkartuṃ paropahāsavyājenāha- \"pratyakṣānumāne hi\" ityādi /",
  "SA15arhebt2u:4890": "sādhyadharmaṃ hi bādhamāne pratyakṣānumāne,",
  "SA15arhebt2u:4891": "\"taṃ grīvāyāṃ gṛhītvā\" dharmiṇaḥ svāśrayāt \"niṣkāsayataḥ\" /",
  "SA15arhebt2u:4892_0": "tasmiṃśca sādhyadharme satyeva tadavinābhāvitvāddheturbhavaṃ \"staṃ\" sādhyadharmaṃ",
  "SA15arhebt2u:4892_1": "[Hbṭ_207] niṣkāsyamānaṃ gale gṛhītvā haṭhāt \"tatraiva\" dharmiṇyavasthāpayatīti \"paraṃ\"",
  "SA15arhebt2u:4892_2": "prakṛṣṭaṃ bata \"bhāvānāṃ\" sādhyadharmalakṣaṇānāmasvāsthyaṃ vartate /",
  "SA15arhebt2u:4893": "tathā hi- yantradvayaniyantritānāṃ nirucchāvasitayā maraṇameva prāptamiti /",
  "SA15arhebt2u:4894": "paro bādhāvinābhāvayorviṣayabhedādavirodhaṃ darśayannāha- \"anyatra\" sādhyadharmiṇaṃ parihṛtya dṛṣṭāntadharmiṇi sādhyadharmeṇāvinābhāvī heturna punaḥ sādhyadharmiṇyeva /",
  "SA15arhebt2u:4895": "tataḥ kuto bādhāvinābhāvayorvirodho 'nyatra bādhayā sādhyadharmābhāvasādhanādanyatra ca hetunā tadbhāvasādhanāt /",
  "SA15arhebt2u:4896": "tathā caivaṃvidhe satyapi avinābhāve bādhāsambhavād abādhitaviṣayatvasya rūpāntarasya sambhava iti /",
  "SA15arhebt2u:4897_0": "evaṃvidhāvinābhāvopagame satyapyabādhitaviṣayatvādike rūpāntare \"hetvābhāsāstato",
  "SA15arhebt2u:4897_1": "'pare\" rūpāntarasambhavina ityāpāditāṃ hetvābhāsatāṃ vivarītuṃ paropahāsapūrvakamāha-",
  "SA15arhebt2u:4897_2": "tat kim \"ayaṃ\" sādhyadharmī \"tapasvī\" varākaḥ \"śaḍḍha(ṇḍha)",
  "SA15arhebt2u:4898": "mudvāhya tasmiṃn\" sādhyadharmasādhanaśaktivikalaṃ hetuṃ pariṇāyya sādhyadharmalakṣaṇaṃ \"putraṃ mṛgayate?\" /",
  "SA15arhebt2u:4899": "etadeva vyanakti- \"yasya\" hetorddharmiṇyasatyapi \"sādhyadharme bhāva\" iṣyate,",
  "SA15arhebt2u:4900": "sādhyadharmiṇo 'nyatrāvinābhāvopagamāt /",
  "SA15arhebt2u:4901": "\"taṃ\" tathāvidhaṃ sādhyadharmiṇyupadarśya kathaṃ dharmī sādhyadharmavānityucyate? /",
  "SA15arhebt2u:4902": "na hy ambhastvasya samudre lavaṇatvenāvinābhāve 'pi tavdyatirikte 'mbhasi lavaṇatayā sādhyatveneṣṭe 'mbhastvabhāve 'pi lavaṇatvasiddhiriti /",
  "SA15arhebt2u:4903": "parasya vacanāvakāśamāśaṅkayāha- \"ata eva\" ityādi /",
  "SA15arhebt2u:4904": "etadeva vivṛṇoti- \"syādetad\" bhavato matam /",
  "SA15arhebt2u:4905": "yata eva heturanyathāpi sādhyadharmamantareṇāpi dharmiṇi bhavedambhastvādiṣu tathādarśanāt,",
  "SA15arhebt2u:4906": "sādhyadharmiparihāreṇa cāvinābhāvopagamāt ata eva kāraṇāt pramāṇābhyāmabādhitadharmā dharmītyucyate /",
  "SA15arhebt2u:4907": "yadi pratyakṣānumānābhyāṃ [Hbṭ_208] sādhyadharmiṇi hetorviṣayaḥ sādhyadharmo na bādhyate yathāmbhastvasya lavaṇatvam,",
  "SA15arhebt2u:4908": "tadā tasya gamakatvam,",
  "SA15arhebt2u:4909": "nānyatheti /",
  "SA15arhebt2u:4910": "tato 'nyatrāvinābhāvamātreṇa sādhyasiddheranabhyupagamāt na yathokto doṣa iti /",
  "SA15arhebt2u:4911": "siddhāntavādyāha- \"tat kim\" idānīṃ yadā hetordharmiṇyavinābhāvitānabhyupagamāt sādhyasiddherabhāvāt tatsiddhaye rūpāntaramabādhitaviṣayatvamucyate tadā hetorna kiñcit sāmarthyam /",
  "SA15arhebt2u:4912": "kasmād? \"abādhayaiva\" hetumantareṇāpi \"sādhyasiddheḥ\" akiñcitkara eva hetuḥ /",
  "SA15arhebt2u:4913": "tathā hyatra kalpanādvayam- bādhakapramāṇavṛttau sādhyābhāvo niyato vā syād? aniyato vā? /",
  "SA15arhebt2u:4914": "tatra yadi pūrvo vikalpastadā sādhyābhāvo hi bādhakapramāṇasya vṛttau niyataḥ,",
  "SA15arhebt2u:4915": "tadaiva bhāvāt tadabhāve cābhāvāditi /",
  "SA15arhebt2u:4916": "tasmād \"abādhāyāṃ\" bādhakapramāṇavṛttyabhāve tanniyatasya sādhyābhāvasyāpyabhāvāt \"sādhyasiddhiḥ\" bhavatyeveti vyartha eva heturiti nopanyasanīya eva /",
  "SA15arhebt2u:4917": "tataḥ kasyābādhitaviṣayatvaṃ rūpāntaraṃ bhavet? /",
  "SA15arhebt2u:4918": "syānmatam- mā bhud bādhakapramāṇavṛttyabhāve hetoḥ sāmarthyam,",
  "SA15arhebt2u:4919": "yadā tu sādhyasya bādhakaṃ pramāṇaṃ dharmiṇi vartate tadā hetoḥ sādhyasādhane sāmarthyaṃ bhaviṣyatītyata āha- \"bādhāyāmapi\" iti /",
  "SA15arhebt2u:4920_0": "yadi bādhakaṃ pramāṇaṃ vartate tadā tena sādhyābhāvasya dharmiṇi sādhanāt punarbrahmaṇāpi",
  "SA15arhebt2u:4920_1": "tadbhāvasya kartumaśakyatvāt kimaṅga punaḥ śaṭhena hetuneti kutaḥ sādhanasya hetoḥ sāmarthyam? /",
  "SA15arhebt2u:4921": "ata eva hi bhavadbhirabādhitaviṣayatvaṃ rūpāntaramucyata iti /",
  "SA15arhebt2u:4922_0": "atha bādhakapramāṇavṛttau sādhyābhāvo na niyataḥ tadabhāve 'pi bhāvāditi dvitīyaḥ",
  "SA15arhebt2u:4922_1": "pakṣa iṣyate tadāpyabādhāyāḥ sāmarthyaviraha iti darśayannāha- \"aniyame\" bādhakapramāṇavṛttau",
  "SA15arhebt2u:4922_2": "sādhyābhāvasyeṣyamāṇe satīdamāpatitam /",
  "SA15arhebt2u:4923_0": "na ca- bādhakaṃ pramāṇaṃ syāt \"sādhyābhāvasya ca sambhavaḥ\"- iti \"na\" sādhyasādhane",
  "SA15arhebt2u:4923_1": "\"sāmarthyam abādhāyāḥ\" satyāmapi tasyāṃ sādhyābhāvasya sambhavāditi tadyogino 'pi hetvābhāsataiveti /",
  "SA15arhebt2u:4924": "[Hbṭ_209]",
  "SA15arhebt2u:4925": "yaduktam \"abādhayaiva sādhyasiddhervyartho hetuḥ\" iti tatrānyathārthamabādhāyā darśayan hetusāmarthyaṃ pratipādayannāha paraḥ- na bādhāyā abhāvo mamābādhābhimatā /",
  "SA15arhebt2u:4926": "kiṃ tarhi? /",
  "SA15arhebt2u:4927": "bādhāyā anupalabdhiḥ /",
  "SA15arhebt2u:4928": "sā ca tadanupalabdhiḥ puruṣasya śaktivaikalyāt kvacid deśādau bādhāyāḥ sambhave 'pi syāt /",
  "SA15arhebt2u:4929": "tato bādhānupalabdhimātreṇa sādhyasiddherabhāvāt tatsiddhaye 'vaśyaṃ heturabhidhānīya iti sa hetuprayogasya viṣayastadā hi hetuḥ svasādhyaṃ sādhayan kathamasamarthaḥ syāt? iti /",
  "SA15arhebt2u:4930": "siddhāntavādyāha- kiṃ nu vai heturbbādhāyā yā upalabdhistasyāḥ vibheti na punarbbādhāyā yena bādhāṃ sambhavantīmapyanādṛtya tadanupalabdhau satyāṃ prayoktavya iṣṭo bhavataḥ /",
  "SA15arhebt2u:4931": "kadācit paro brūyāt- kiṃ kariṣyati vidyamānāpi bādhā tapasvinī,",
  "SA15arhebt2u:4932": "tadupalabdhireva rākṣasī /",
  "SA15arhebt2u:4933": "tasmāt tata eva hetorbhayaṃ tadabhāve hetuḥ prayoktavya evetyata āha- \"sa tarhi\" ityādi /",
  "SA15arhebt2u:4934": "evaṃ tarhi paramārthena bādhā kimasti nāstītyetadanapekṣya bādhāyā anupalabdhau satyāṃ prayoktavya iti kākvā pṛcchati /",
  "SA15arhebt2u:4935": "kadācit paro brūyāt- uktamevaitat kimarthaṃ pṛcchyate?",
  "SA15arhebt2u:4936": "ityāha- \"kimarthaṃ prayujyata\" iti /",
  "SA15arhebt2u:4937": "bādhānupalambhe 'pi tatsambhave sādhyasādhanāyogādityabhiprāyaḥ /",
  "SA15arhebt2u:4938": "paro 'navagatābhiprāya āha- \"sādhyasiddhyartham\" iti bādhakapratyayābhāve pramāṇyasyeṣṭatvāt tataḥ sādhyasiddhiraviruddhaiveti manyate /",
  "SA15arhebt2u:4939": "siddhāntavādī satyāṃ bādhāyāṃ tadanupalambhe 'pi sādhyasiddhimasambhāvayan pṛcchati \"sa kiṃ kvacid\" ityādi /",
  "SA15arhebt2u:4940": "kiṃ punarasau hetuḥ satyāmapi bādhāyāṃ sādhyaṃ sādhayediti sambhāvyate bhavatā yenāsyā bādhāyā abhāvaniścayaṃ prati yatno na kriyate hetuśca prayujyata iti /",
  "SA15arhebt2u:4941": "evametat iti cet;",
  "SA15arhebt2u:4942": "tathā satyāmapi bādhāyāṃ sādhyasādhanasāmarthopagame satyabādhitaviṣayatvaṃ hetulakṣaṇaṃ na bhavati /",
  "SA15arhebt2u:4943": "kiṃ kāraṇam? /",
  "SA15arhebt2u:4944": "bādhāyāmapi satyāmasya hetoḥ \"sāmarthyāt\" sāmarthyopagamāt /",
  "SA15arhebt2u:4945": "taddhi hetorlakṣaṇamucyate yena vinā sādhyaṃ na sādhayediti /",
  "SA15arhebt2u:4946": "[Hbṭ_210]",
  "SA15arhebt2u:4947": "syānmatam- anupalabhyamānabādhatvaṃ hetulakṣaṇaṃ paramārthena,",
  "SA15arhebt2u:4948": "nābādhitaviṣayatvamityata āha- \"tathā ca\" ityādi /",
  "SA15arhebt2u:4949": "evaṃ hi sati bādhāyāḥ sadbhāvasambhave 'pi tāmabhyupagamya tadanupalambhamātreṇa hetoḥ prayogaḥ prāptaḥ /",
  "SA15arhebt2u:4950_0": "yadi hi bādhāmabhyupagamya hetuprayogo nābhimataḥ syāt tadānupalambhamātreṇa bādhāyaṃ",
  "SA15arhebt2u:4950_1": "saṃśayāt- satāmapi keṣāñcit kathañcidanupalambhasambhavāt- saṃśayitasya hetuprayoge",
  "SA15arhebt2u:4950_2": "pravṛttireva na yujyeta /",
  "SA15arhebt2u:4951": "tasmād yo yatsaṃśaye 'pi pravartate sa tasya bhāvapakṣamabhyupetyaiva pravartate /",
  "SA15arhebt2u:4952": "tathā ca yathā bādhānupalabdhau tāmabhyupagamya hetuḥ prayujyate tathā tadupalabdhāvapi prayujyatām,",
  "SA15arhebt2u:4953_0": "bādhāyāḥ sadbhāvābhyupagame sati tadupalambhānupalambhayorviśeṣābhāvāditi nānupalabhyamānabādhatvamapi",
  "SA15arhebt2u:4953_1": "hetulakṣaṇaṃ yujyata iti kuto bādhakapratyayavirahe 'pyasati pratibandhe prāmāṇyasya sambhava iti /",
  "SA15arhebt2u:4954": "parasya vacanāvakāśamāśaṅkayāha- \"na bādhāyām\" ityādi /",
  "SA15arhebt2u:4955": "naiva hi bādhāyāṃ saṃtyāṃ hetoḥ sāmarthyamiṣyate tat kathaṃ tadupalambhe 'pi prayogaḥ syāt? /",
  "SA15arhebt2u:4956": "siddhāntavādyāha- \"yadyevaṃ\" bādhāyāṃ satyāṃ heturasamartho yadīṣyate tadānirṇīto bādhāyā asaṃbhavo yasya hetoḥ sa tathāvidhaḥ prayogaṃ bādhānupalambhamātreṇa nārhati /",
  "SA15arhebt2u:4957": "kiṃ kāraṇam? /",
  "SA15arhebt2u:4958": "mā bhūd bādhāyāḥ sambhavapakṣe \"prayuktasyāpi\" hetoḥ sādhyasiddhau \"asāmarthyamiti\" /",
  "SA15arhebt2u:4959_0": "pūrvapakṣavādyāha- bādhānupalambhe sati bādhāyā abhāvāt sadupalambhakapratyayābhāve",
  "SA15arhebt2u:4959_1": "satyavaśyamarthānāmasattvāddhetoḥ sāmarthyam iti cenmanyase siddhāntavādyāha- \"kimupalambho bādhām\" ityādi /",
  "SA15arhebt2u:4960": "upalambho hyarthānāṃ kāryam,",
  "SA15arhebt2u:4961": "na ca kāryaṃ kāraṇaṃ vyāpnoti /",
  "SA15arhebt2u:4962": "na hya'vaśyaṃ kāraṇāni kāryavanti bhavanti,",
  "SA15arhebt2u:4963": "pratibandhavaikalyasambhavāt /",
  "SA15arhebt2u:4964": "tat kathamavyāpakasyopalambhasya nivṛttau bādhāyā nivṛttiḥ?",
  "SA15arhebt2u:4965": ", yato hetorbbādhāyāḥ sambhavakṛtamasāmarthyaṃ na sambhavediti /",
  "SA15arhebt2u:4966": "etacca parairapīṣyata eva;",
  "SA15arhebt2u:4967": "pramāṇatayopagatasyāpyudayakāle 'nupalabdhabādhasya kālāntareṇa [Hbṭ_211] bādhakapratyayotpāde satyaprāmāṇyopagamāt /",
  "SA15arhebt2u:4968": "athāvyāpakasyāpyupalambhasya nivṛttau bādhā nivartate-",
  "SA15arhebt2u:4969": "\"nivartate hi mithyātvaṃ doṣājñānādayatnataḥ //\"",
  "SA15arhebt2u:4970": "iti anenaiva nyāyena jñānanivṛttyā bādhānivṛtterityāha- ta- thāpi vyartho hetuḥ /",
  "SA15arhebt2u:4971": "kutaḥ? /",
  "SA15arhebt2u:4972": "\"bādhānupalambhādeva\" hetuprayogarahitāt sādhyasiddheḥ /",
  "SA15arhebt2u:4973": "kiṃ kāraṇam? /",
  "SA15arhebt2u:4974": "anupalambhe bādhāyā asambhavāt /",
  "SA15arhebt2u:4975": "tathā hi- yatra bādhāyā anupalambhastatra paramārthata eva sā na vidyata iti manyase /",
  "SA15arhebt2u:4976": "yatra cāsau paramārthato nāsti tatra sādhaydharmasyābhāvo 'pi paramārthenaiva nāstyanyathā paramārthena bādhāyā abhāvāyogāt /",
  "SA15arhebt2u:4977": "tataśca sādhyadharmasyābhāvābhāve sati bhāva iti bhavanmatyā sādhyapratītervyarthatā hetoriti /",
  "SA15arhebt2u:4978": "atha mā bhūd yuktivirodha iti nopalambhanivṛttau bādhānivṛttiriṣyate,",
  "SA15arhebt2u:4979_0": "tatrāha- upalambhasya nivṛttāvapi satyāṃ bādhāyā anivṛttāviṣyamāṇāyāṃ tadavasthaṃ",
  "SA15arhebt2u:4979_1": "hetorasasāmarthyam yadavasthaṃ bādhopalambha iti hetoraprayoga iti kasyābādhitaviṣayatvaṃ rūpāntaraṃ syāt? /",
  "SA15arhebt2u:4980": "etadevopasaṃharannāha- \"tasmāt svasādhya\" ityādi /",
  "SA15arhebt2u:4981_0": "yata evaṃ vyāptyā hetoḥ sarvatra sādhyenāvinābhāvābhyupagame bahirvyāptāviṣyamāṇāyāṃ",
  "SA15arhebt2u:4981_1": "vaiyarthyaṃ hetuprayogasyāpadyate tasmāt \"svasādhyabhāvābhāvābhyāṃ anyathāpi\" svasādhyabhāve",
  "SA15arhebt2u:4981_2": "'pyabhavanna'bhāve 'pi ca bhavan heturdharmiṇi kiñcit sādhyaṃ \"na bhāvayati\" na sādhayati",
  "SA15arhebt2u:4981_3": "\"na vibhāvayati\" tadviparītaṃ na niṣedhayati \"iti\" tasya vidhipratiṣedhāvakurvata",
  "SA15arhebt2u:4981_4": "\"upakṣepaḥ\" prayogo \"na samarthaḥ\" ityavaśyaṃ hetuprayogamicchatā svasādhyāvinābhāvaḥ",
  "SA15arhebt2u:4981_5": "sarvatra hetorabhyupagantavyaḥ /",
  "SA15arhebt2u:4982": "sa ca pratibandhanibandhanaḥ /",
  "SA15arhebt2u:4983": "eṣa ca darśanādarśanamātrayatto yathoktaṃ prāk /",
  "SA15arhebt2u:4984": "tasmiṃścābhyupagate bādhāvinābhāvayorvirodhaḥ siddha ityupasaṃharannāha- \"tanna\" ityādi /",
  "SA15arhebt2u:4985": "yata evaṃ tena kāraṇenābādhā rūpāntaraṃ na bhavati /",
  "SA15arhebt2u:4986": "yadi nāma bādhāvinābhāvayoḥ sahāvasthānābhāvādavinābhāve [Hbṭ_212] satyabādhā gamyate rūpāntaraṃ tu kimiti na bhavati?",
  "SA15arhebt2u:4987": "iti, ata āha- \"tannāma\" ityādi /",
  "SA15arhebt2u:4988": "taddhi tasmād viśeṣaṇāntaraṃ bhaved vastusthityā /",
  "SA15arhebt2u:4989": "lakṣaṇakāraiśca rūpāntaratvenopādānamarhati yasya viśeṣaṇasya bhāve 'pi yasyāparasyābhāvaḥ syāt /",
  "SA15arhebt2u:4990": "yataḥ sambhave vyabhicāre ca viśeṣaṇaviśeṣyabhāvo na sambhava eva kevale /",
  "SA15arhebt2u:4991": "udāharaṇamāha- \"tad yathā\" ityādi /",
  "SA15arhebt2u:4992": "satyapi hi dharmisambandhe śrāvaṇatvādeḥ sapakṣe bhāvo nāsti /",
  "SA15arhebt2u:4993": "satyapi ca cākṣuṣatvādeḥ sapakṣe bhāve sādhyadharmiṇi śabde sambandho nāsti /",
  "SA15arhebt2u:4994": "tato 'nayoḥ sambhavavyabhicārayorbhāvād viśeṣaṇaviśeṣyabhāvo lakṣaṇāntaratvena copādānam /",
  "SA15arhebt2u:4995": "ihāpyevaṃ bhaviṣyatīti ced āha- \"na caitad\" anantaroditamabādhāyā avinābhāve sati sambhavati /",
  "SA15arhebt2u:4996": "satyavinābhāve niyamenābādhāyāḥ sambhavāvdyabhicārābhāvāt kuto viśeṣaṇaviśeṣyabhāvo kṣaṇāntaratvena copādānamarhati?",
  "SA15arhebt2u:4997": "iti na hetoḥ sādhyāvinābhāvino viruddhasya ca sādhyaviparyayāvinābhāvino viṣaye bādhā sambhavati /",
  "SA15arhebt2u:4998": "uktena prakāreṇa viparyaye samyaggheturevāviṣaye tu prayogāddhetvābhāsa ucyate /",
  "SA15arhebt2u:4999": "yata evam \"iti\" tasmānna tadabhāvo bādhāvirahaḥ pṛthagavinābhāvādanvayavyatirekātmano 'nayorhetuviruddhayorlakṣaṇāntaratvena vācyaḥ,",
  "SA15arhebt2u:5000": "vyabhicārābhāvena rūpāntaratvāyogāt /",
  "SA15arhebt2u:5001": "yataścāvinābhāve sati bādhā na sambhavati virodhāt,",
  "SA15arhebt2u:5002": "tasmāddhetoryathoktalakṣaṇasya prayoge sati gamyārthāyā api pratijñāyā doṣāṇāṃ pratyakṣaviruddhādīnāṃ sambhavo nāsti,",
  "SA15arhebt2u:5003": "hetulakṣaṇenaiva teṣāṃ nirastatvāt /",
  "SA15arhebt2u:5004": "tat kathaṃ bādhāviraho heto rūpāntaramucyate? /",
  "SA15arhebt2u:5005": "asambhavināṃ ca teṣāṃ upavarṇanaṃ niṣphalamityākūtam /",
  "SA15arhebt2u:5006": "kevalāyāḥ prayoge 'sti sambhava iti cet,",
  "SA15arhebt2u:5007": "āha- \"nāpi\" ityādi /",
  "SA15arhebt2u:5008": "hetuprayoge hyasati kevalā pratijñaiva na prayujyate,",
  "SA15arhebt2u:5009": "hetuviṣayatvena tadabhyupagamāt /",
  "SA15arhebt2u:5010": "tataśca śāstrakārairna pratijñādoṣāḥ pratyakṣaviruddhādayo vācyā iti /",
  "SA15arhebt2u:5011": "diṅnāgapādaistu sādhyāsādhyaviparyayeṇa [Hbṭ_213] vipratipattidarśanādaprayogārhasyāpi pakṣasya lakṣaṇavidhāne nyāyaprāptamevāpakṣatva na ni(tvaṃ ni)",
  "SA15arhebt2u:5012": "rākṛtapadena pramāṇaviruddhasyākhyānam,",
  "SA15arhebt2u:5013": "na tvatiprasaktaṃ pakṣalakṣaṇam vyavacchinnam,",
  "SA15arhebt2u:5014": "sandigdhasyaiva sādhyatvāt,",
  "SA15arhebt2u:5015": "pramāṇabādhite sādhakapramāṇāvṛtteiriti /",
  "SA15arhebt2u:5016_0": "tadevamabādhitaviṣayatvaṃ nirākṛtya rūpāntaraṃ nirākurvannāha- \"etena\" avinābhāve",
  "SA15arhebt2u:5016_1": "sati bādhāyā asambhavadarśanena \"ekasaṃkhyāvivakṣāpi\" viruddhāvyabhicāridoṣavipakṣeṇocyamānā",
  "SA15arhebt2u:5016_2": "\"pratyuktā\" pratyākhyātā /",
  "SA15arhebt2u:5017": "paraḥ pṛcchati- \"katham\" iti kena prakāreṇa- yathā bādhāvinābhāvayoḥ sahānavasthānaṃ tathā pratihetvavinābhāvayorapi?",
  "SA15arhebt2u:5018": ", yenaikasaṃkhyāvivakṣā tadvadeva pratyākhyāyeta iti /",
  "SA15arhebt2u:5019": "siddhāntavādī sāmyaṃ darśayannāha- \"eka\" ityādi /",
  "SA15arhebt2u:5020": "eko hi heturlakṣaṇayuktaḥ /",
  "SA15arhebt2u:5021": "svasādhyāvyabhicārī kathaṃ bhavati? /",
  "SA15arhebt2u:5022": "yadi svasādhyabhāva eva bhavet,",
  "SA15arhebt2u:5023": "anyathā tallakṣaṇamavinābhāvo nāma hīyeta /",
  "SA15arhebt2u:5024": "yatraiva dharmiṇi sa tallakṣaṇa eko bhavati tatraiva dharmiṇi tasmādanyo 'pi pratiheturviruddhastena hetulakṣaṇayuktaḥ kathaṃ bhavati? /",
  "SA15arhebt2u:5025_0": "ekasya hetoryat sādhyaṃ tabdādhakasya tadviruddhasyāparasya dharmasya bhāva eva nābhāve",
  "SA15arhebt2u:5025_1": "bhāvādavinābhāvāditi bādhayā samānaṃ bādhāsambhavena samānaḥ pratiheturiti tannirāsenaiva nirasta iti /",
  "SA15arhebt2u:5026": "atraiva dūṣaṇāntaramabhidhātuṃ vikalpayannāha- \"api ca\" ityādi /",
  "SA15arhebt2u:5027_0": "\"vastutaḥ\" paramārthato yasya pratiheturna sambhavati kimasau samyagjñānasya viparyasya",
  "SA15arhebt2u:5027_1": "vopanyastasādhyaviparītajñānasya vā heturiṣṭo yato vivakṣitaikasaṃkhyatvaṃ tallakṣaṇamucyate,",
  "SA15arhebt2u:5028": "āhosvid yasya pratihetustatsādhyaviparītasādhako na pradarśitaḥ paramārthataḥ sannapīti /",
  "SA15arhebt2u:5029": "paro doṣamapaśyannāha- \"kiñcātaḥ\" ityādi /",
  "SA15arhebt2u:5030": "yadi nāma purvo vikalpa uttaro vā tataḥ ko doṣaḥ? iti /",
  "SA15arhebt2u:5031": "[Hbṭ_214]",
  "SA15arhebt2u:5032": "siddhāntavādyāha- yadyasambhavan pratiheturyasya sa samyagjñānādiheturiṣyate,",
  "SA15arhebt2u:5033": "tadālakṣaṇametad vivakṣitaikasaṃkhyatvam /",
  "SA15arhebt2u:5034": "kasmāt? /",
  "SA15arhebt2u:5035": "aśakyo niścayo yasya vastuto 'sambhavatpratihetutvasya sa tathoktaḥ /",
  "SA15arhebt2u:5036": "paramatāpekṣayā caitaducyate /",
  "SA15arhebt2u:5037": "paro hi darśanādarśanābhyāmasatyapi pratibandhe 'vinābhāvamicchati /",
  "SA15arhebt2u:5038": "tatastasya pratihetorevaṃvidhasya sambhavo 'sti /",
  "SA15arhebt2u:5039": "sa cānupalabhyamāno 'pi kadācit syāditi vastutastadabhāvo niścīyate /",
  "SA15arhebt2u:5040": "pratibandhanibandhanāvinābhāvavādināṃ tvasmākaṃ pratihetvasambhavaḥ suniścita eva /",
  "SA15arhebt2u:5041_0": "nahi tādātmyatadutpattilakṣaṇe pratibandhe pramāṇataḥ siddhe tannimittāvinābhāvitayā",
  "SA15arhebt2u:5041_1": "ekena hetunā svasādhye sādhite punastatraiva dharmiṇi tallakṣaṇasya tadviruddhārthasādhakasya",
  "SA15arhebt2u:5041_2": "pratihetoḥ sambhavaḥ śaṅkayate,",
  "SA15arhebt2u:5042": "bhāvānāṃ viruddhasvabhāvadvayāyogād,",
  "SA15arhebt2u:5043": "viruddhadharmādhyāsasya bhedalakṣaṇatvāt /",
  "SA15arhebt2u:5044": "viruddhadharmasādhakasambhave ca tasyaiva svasādhyāvinābhāvinaḥ prathamasya tatra pramāṇato bhāvasiddhayayogāditi /",
  "SA15arhebt2u:5045": "syānmatam- yadi nāma prastutaḥ pratihetvasambhavo 'smābhirniścetumaśakyastathāpyasambhavatpratihetutvaṃ vivakṣitaikasaṃkhyatvapratipāditaṃ hetulakṣaṇaṃ kasmānna bhavati?",
  "SA15arhebt2u:5046": "ityāha- \"na hyaniścitātmanaḥ\" ityādi /",
  "SA15arhebt2u:5047": "pratipādako yo dharmo hetostasyāniścitasvabhāvasya yasmāt tallakṣaṇatvaṃ pratipādakadharmatā na bhavati /",
  "SA15arhebt2u:5048": "yathā saṃdigdhasya pakṣadharmatvasyeti pūrvakasya sādhanam /",
  "SA15arhebt2u:5049": "nāpi sandhigdhaṃ lakṣaṇaṃ yasya sa heturbhavatīti na kaściddheturbhavediti hetvabhāvo vā ityasya samarthanam /",
  "SA15arhebt2u:5050": "tataśca \"hetvābhāsāstato 'pare\" ityatrāpi yojitamiti /",
  "SA15arhebt2u:5051": "syānmatam- yasya pratiyogī dṛśyate tasyaiva pratihetubhāvāt ahetutvaṃ bhavatu,",
  "SA15arhebt2u:5052": "yasya tu pratiyogī heturna dṛśyate sa vastuta evāsambhavatpratihetuḥ /",
  "SA15arhebt2u:5053": "na hi tatra vastutaḥ pratihetusambhavaḥ śaṅkayate,",
  "SA15arhebt2u:5054": "bādhakapratyayamantareṇa bādhāśaṅkāyā ayogāt / taduktam-",
  "SA15arhebt2u:5055": "\"bādhājñāne tvanutpanne nāśaṅkā niṣpramāṇikā\" iti /",
  "SA15arhebt2u:5056": "[Hbṭ_215]",
  "SA15arhebt2u:5057": "atra āha- \"tulye lakṣaṇe hi\" ityādi /",
  "SA15arhebt2u:5058_0": "śaṅkayamānapratihetunā tulyaṃ lakṣaṇaṃ darśanādarśanamātranimittāvinābhāvarūpaṃ yasya",
  "SA15arhebt2u:5058_1": "tasmin dṛṣṭaḥ pratiyoginaḥ pratihetorbbādhakasya sambhavaḥ sa yeṣāmapi tattulyalakṣaṇānāṃ",
  "SA15arhebt2u:5058_2": "pratiyogī na dṛśyate teṣvapi śaṅkāṃ pratihetusambhavaviṣayāmutpādayati /",
  "SA15arhebt2u:5059": "kiṃ kāraṇam? /",
  "SA15arhebt2u:5060": "adṛṣṭapratiyogino dṛṣṭapratiyogino viśeṣābhāvāt /",
  "SA15arhebt2u:5061": "nahi tasyetareṇa kaścidviśeṣo 'sti,",
  "SA15arhebt2u:5062": "yatastatsambhavo na śaṅkayeta /",
  "SA15arhebt2u:5063": "pruṣaśaktivaikalyādinā tu tadadarśanaṃ sambhāvyeteti kimucyate &#8216;",
  "SA15arhebt2u:5064": "nāśaṅkā niḥpra(ṣpra)māṇikā'; iti /",
  "SA15arhebt2u:5065": "atha viśeṣaḥ pratibandhalakṣaṇo 'vinābhāvaniścāyako dṛṣṭapratihetoradṛṣṭapratiyogina iṣyate yataḥ pratiyogisambhavāśaṅkāstamupaiti /",
  "SA15arhebt2u:5066": "tadā sati vā viśeṣe sa viśeṣo hetorlakṣaṇam /",
  "SA15arhebt2u:5067": "kiṃ kāraṇam? /",
  "SA15arhebt2u:5068": "yatastato viśeṣāddheturekāntena niścayena nirastapratipakṣastathāvidhe dharmiṇi pratihetvasambhavāt svasādhyaṃ niścāyayatīti /",
  "SA15arhebt2u:5069": "yastathāvidho na bhavati tadviśeṣavirahāt dṛṣṭapratihetuḥ so 'tallakṣaṇo na hetuḥ syāt /",
  "SA15arhebt2u:5070": "tathā ca yadi nāmāhetau pratiheturdṛṣṭo,",
  "SA15arhebt2u:5071": "hetoḥ kimāyātam,",
  "SA15arhebt2u:5072": "yena tannivṛttaye tatraikasaṃkhyāvivakṣā kriyate,",
  "SA15arhebt2u:5073": "yathoktāvinābhāvavacanenaiva tannivṛtterityāha- \"tathā ca hetau\" tadviśeṣayogini \"pratihetvasambhave\" sati \"vyarthā\" niṣprayojanā \"ekasaṃkhyāvivakṣeti\" /",
  "SA15arhebt2u:5074": "yathoktaviśeṣāṅgīkarane tallakṣaṇasya pratihetorasambhavāt kasyaikasaṃkhyāvivakṣayā vyavacchedaḥ kriyate?",
  "SA15arhebt2u:5075": "yato 'sya sārthakatvaṃ syāditi /",
  "SA15arhebt2u:5076": "viruddhāvyabhicāriṇaśca hetvābhāsasya vyavacchedārthamekasaṃkhyāvivakṣā hetulakṣaṇe kriyate /",
  "SA15arhebt2u:5077": "vastuto 'sambhavatpratihetutvasiddhaye ca pratibandhalakṣaṇe viśeṣe hetāviṣyamāṇe viruddhāvyabhicāryapi hetvābhāso na bhavati /",
  "SA15arhebt2u:5078": "tato vyavacchedyābhāvāt kimekasaṃkhyāvivakṣayā?",
  "SA15arhebt2u:5079": "iti darśayannāha- \"ataḥ\" pratibandhalakṣaṇaviśeṣopagamāt \"viruddhāvyabhicāriṇo hetvābhāsasya yallakṣaṇaṃ taddhīyeta\" na sambhavet /",
  "SA15arhebt2u:5080": "kiṃ punastadviruddhāvyabhicāriṇo lakṣaṇam?",
  "SA15arhebt2u:5081": "ityāha- \"svalakṣaṇa\" ityādi /",
  "SA15arhebt2u:5082": "hetoryadātmīyaṃ lakṣaṇaṃ tadyuktayorhetvorekatra [Hbṭ_216] dharmiṇi virodhena parasparaviruddhasādhyasādhakatvenopanipāte sati viruddhāvyabhicārīti viruddhāvyabhicāriṇo lakṣaṇam /",
  "SA15arhebt2u:5083": "na ca tat pratibandhāṅgīkaraṇe sati sambhavati /",
  "SA15arhebt2u:5084": "nahi tādātmyatadutpattibhyāṃ svasādhyapratībandhavatyekatra hetau kvaciddharmiṇi saṃbhavati dvitīyastallakṣastatraiva hetuḥ sambhavet,",
  "SA15arhebt2u:5085": "bhāvānāṃ viruddhasvabhāvadvayāsambhavāt,",
  "SA15arhebt2u:5086": "viruddhadharmādhyāsasya bhedalakṣaṇatvāt /",
  "SA15arhebt2u:5087": "tadavyabhicāriṇo hetordvitīyasya tatra kutaḥ sambhavāvakāśa iti /",
  "SA15arhebt2u:5088": "nanu yadi tathavidhāviśeṣasambhave sati viruddhāvyabhicārilakṣaṇaṃ hīyate,",
  "SA15arhebt2u:5089": "ekasaṃkhyāvivakṣā vā vyarthā,",
  "SA15arhebt2u:5090": "tathāpi naiva hetvabhāvaparasaṅgaḥ,",
  "SA15arhebt2u:5091": "tat kimuktaṃ hetvabhāvo vetyata āha- \"na ca\" naiva \"tasya\" viśeṣasya pratibandhalakṣaṇasya,",
  "SA15arhebt2u:5092": "yato vastuto 'sambhavatpratihetutvaṃ niścīyate /",
  "SA15arhebt2u:5093": "\"svarūpaṃ\" tādātmyatadutpattilakṣaṇaṃ nirddiśyate bhavadbhiḥ yathāsmābhirnirdiṣṭaṃ yadrūpaṃ \"pratītya\" pratipadya pratiyoginaḥ ambhavāsambhavāvutpaśyāmaḥ /",
  "SA15arhebt2u:5094": "yatra sa viśeṣo nāsti tatra pratiyoginaḥ sambhavaḥ kalpita āgamāśraye 'numāne /",
  "SA15arhebt2u:5095": "yatra tvasti sa viśeṣo vastubalapravṛtte 'numāne tatra pratiyogino 'sambhava iti /",
  "SA15arhebt2u:5096": "yata evaṃ tasmānnāstyeva bhavatāṃ sa viśeṣaḥ- bhavadbhirna jñāyata eva sa viśeṣa iti /",
  "SA15arhebt2u:5097": "tasmāt sarvatra yatrāpi pratiyogī na dṛśyate tatrāpi śaṅkayā pratiyogiviṣayayā bhavitavyam /",
  "SA15arhebt2u:5098": "tāmeva śaṅkāṃ draḍhayannāha- \"dṛṣṭapratihetorapi\" ityādi /",
  "SA15arhebt2u:5099": "yasyāpi hi pratiheturdṛṣṭasyāpi prāk praityogidarśanāditareṇa sarvakālamadṛṣṭapratiyoginā na kaścid viśeṣo lakṣyate yaddarśanājjñāyeta &#8216;",
  "SA15arhebt2u:5100": "atra pratiyogī sambhavati nyānyatra';",
  "SA15arhebt2u:5101": "iti darśanādarśanamātranibandhanayoranvayavyatirekayoḥ sarvatra samānatvāt /",
  "SA15arhebt2u:5102": "tathāpi paścāttatra pratiyogī dṛṣṭa iti sarvatra tattulyalakṣaṇe pratiyogisadbhāvaśaṅkā na nivartata iti /",
  "SA15arhebt2u:5103": "syānmatam- yeṣu pratiyogī sambhavati teṣvaśyameva kadācidasāvupalabhyate /",
  "SA15arhebt2u:5104": "yeṣu tu puruṣāyuṣeṇāpi nopalabhyate teṣvasau nāstyeva /",
  "SA15arhebt2u:5105": "[Hbṭ_217] tataḥ sa tathāvidho heturbhaviṣyati,",
  "SA15arhebt2u:5106": "tat kathaṃ hetvabhāvo 'smākam?",
  "SA15arhebt2u:5107": "ityata āha- \"na ca\" ityādi /",
  "SA15arhebt2u:5108": "yeṣāmapi hi pratihetuḥ sambhavati teṣāmapi naiva sarvadā tasya pratihetorūpalabdhiḥ pratipattṝṇām /",
  "SA15arhebt2u:5109": "na hyasarvadarśināmupalabdhiḥ sarvabhāvasattāṃ vyāpnoti,",
  "SA15arhebt2u:5110": "pratibandhavaikalyasadbhāvāt /",
  "SA15arhebt2u:5111": "nanu ca yatra sarvadaiva pratipatra(ttrā)",
  "SA15arhebt2u:5112": "pratiyogī na dṛśyate tatra tadāśaṅkākathaṃ kriyate? / tathā cāha-",
  "SA15arhebt2u:5113": "\"bādha(dhā)jñāne tvanutpanne nāśaṅkā niṣpramāṇikā\" iti /",
  "SA15arhebt2u:5114": "tathāparam-",
  "SA15arhebt2u:5115": "\"utprekṣeta hi yo mohādajātamapi bādhakam /",
  "SA15arhebt2u:5116": "sa sarvavyavahāreṣu saṃśayātmā kṣayaṃ vrajet //\" iti /",
  "SA15arhebt2u:5117": "ata āha- \"atiśayavatī tu\" ityādi /",
  "SA15arhebt2u:5118_0": "tathā hi kasyacideva pramātuḥ kuśāgrīyamateratiśayavatī prajñā pratihetūtprekṣiṇī",
  "SA15arhebt2u:5118_1": "dṛṣṭāsmābhiḥ yathā vedaprāmāṇyanirākartṛṣu [hetuṣu] saugataiḥ śiṣyaparamparayā kumārilotpādātprāgadṛṣṭapratiyogiṣūpanyasteṣu,",
  "SA15arhebt2u:5119": "tenaiva prajñātiśayaśālinā pratihetava utprekṣitāḥ tatastaddarśanāt yāvajjīvaṃ adṛṣṭapratihetuṣvapi tadāśaṅkā na nivartate /",
  "SA15arhebt2u:5120": "tataḥ kathamāśaṅkā niṣpramāṇikocyate? /",
  "SA15arhebt2u:5121": "\"tulyalakṣaṇe hi\" ityādikamapi pratiyogisambhavāśaṅkākāraṇamuktameva /",
  "SA15arhebt2u:5122": "na ca pratiyogisambhavamāśaṅkamānastannimittasaṃbhavāt &#8216;",
  "SA15arhebt2u:5123": "utprekṣeta hi';",
  "SA15arhebt2u:5124": "ityādyākrośamātreṇa nivartayituṃ śakyate /",
  "SA15arhebt2u:5125": "tenāsya pratiyogyāśaṅkāpanodakṣamaṃ kiñcit kāraṇamabhidhānīyam yathāsmābhirabhihitaṃ &#8216;",
  "SA15arhebt2u:5126": "svabhāvahetorviparyeye bādhakapramāṇavaśāttādātmyaniścaye satyanvayavyatirekayostatra nirṇayaḥ;",
  "SA15arhebt2u:5127": "kāryahetau ca yathoktapratyakṣānupalambhataḥ kāryakāraṇasiddhestaniścaya'; iti /",
  "SA15arhebt2u:5128": "yata evaṃ sarvatra pratiyogyāśaṅkā na nivartate bhavaddarśane tena kāraṇenāniścayaḥ pratiyoginaḥ sambhavāsambhavayoḥ &#8216;",
  "SA15arhebt2u:5129": "iha pratiyogī sambhavati iha tu na sambhavati';",
  "SA15arhebt2u:5130": "ityevaṃrūpa iti /",
  "SA15arhebt2u:5131": "tasmādvastuto 'sambhavatpratihetutvaṃ yallakṣaṇaṃ [Hbṭ_218] hetoḥ tasyāniścitatvādekasaṃkhyāvivakṣāvādināṃ na kaściddhetuḥ syāt /",
  "SA15arhebt2u:5132": "na hyaniścitalakṣaṇo heturbhavatītyupasaṃhāra iti /",
  "SA15arhebt2u:5133": "tadevaṃ &#8216;kiṃ yo vastuto 'sambhavatpratihetuḥ sa samyagjñānaviparyayaheturiṣṭaḥ';",
  "SA15arhebt2u:5134": "iti amuṃ vikalpaṃ nirākṛtya dvitīyaṃ vikalpaṃ nirācikīrṣurāha- \"athāpradarśitapratihetuḥ\" samyagjñānaviparyaheturiṣṭa iti sambandhaḥ /",
  "SA15arhebt2u:5135": "ayaṃ ca pakṣaḥ kila diṅnāgācāryasyāpyabhimata iti para upadarśayannāha- \"yathāha diṅnāgācāryaḥ\" /",
  "SA15arhebt2u:5136": "kimāha?\"yadā tarhi\" ityādi /",
  "SA15arhebt2u:5137_0": "\"śrāvaṇatvasya hi na kathañcivdyavacchedahetutvam\" iti diṅnāgācāryeṇokte pareṇābhihitam-",
  "SA15arhebt2u:5137_1": "\"yadā tarhi vaiyākaraṇaḥ śabdatvaṃ sāmānyaviśeṣaṃ nityamabhyupagacchati tadāyaṃ śrāvaṇatvalakṣaṇaḥ",
  "SA15arhebt2u:5137_2": "pakṣadharmaḥ hetureva syāt /",
  "SA15arhebt2u:5138_0": "nityaḥ śabdaḥ śrāvaṇatvāt śabdatvavat\" ityevaṃ pareṇokte satyācāryeṇoktam- \"yadyatra",
  "SA15arhebt2u:5138_1": "śabdākhye dharmiṇyanityatvahetuṃ kṛtakatvaprayatnānatarīyakatvādilakṣaṇaṃ kaścid",
  "SA15arhebt2u:5138_2": "vaiśeṣikādirna darśayet tadāyamapradarśitapratiheturhetureva bhavet\" iti /",
  "SA15arhebt2u:5139": "tadevāmācāryapādaiḥ sākṣitve datte bhujamutkṣipya śāstrakāraḥ pūtkurvannāha- \"idamidānīm\" ityādi /",
  "SA15arhebt2u:5140": "yadā hyācāryasyāpyetadabhimatamiti kaiścivdyākhyāyate tadidaṃ sumahavdyasanamāyātam- gurubhirabhihitatvādaprakāśyam,",
  "SA15arhebt2u:5141": "nahi gurūṇāṃ doṣaḥ prakāśayituṃ yuktaḥ,",
  "SA15arhebt2u:5142": "\"nyāyamanupālayadbhiḥ asaṃvaraṇīyam\" apracchādanīyam /",
  "SA15arhebt2u:5143": "tat kiṃ gurūn dūṣayāma uta nyāyamapyupekṣāmahe ityubhayamapyaśakyamiti \"kaṣṭataraṃ vyasanaṃ kathaṃ nirvoḍhuṃ śakyeta?\" /",
  "SA15arhebt2u:5144": "na kathaṃciditi /",
  "SA15arhebt2u:5145_0": "kaḥ punaratra doṣo yenedaṃ kaṣṭataramityāha- \"sa tāvadayaṃ\" śrāvaṇatvalakṣaṇo \"heturvastūni\"",
  "SA15arhebt2u:5145_1": "śabdādīni svasādhyaṃ tattvaṃ nityatvaṃ \"tatprakṛtīni\" tadātmakāni \"kṛtvā\" tacchrāvaṇatvaṃ",
  "SA15arhebt2u:5145_2": "pramāṇaṃ yeṣāṃ puruṣāṇāṃ mīmāṃsakavaiyākaraṇādīnāṃ tān \"abhyudayena\" [Hbṭ_219] svargeṇa",
  "SA15arhebt2u:5145_3": "\"niḥśreyasena\" cāpavargeṇa \"yojayitvā\" /",
  "SA15arhebt2u:5146": "tathā hi- vastutattvaṃ bhāvayan yāvat kleśānn prajahāti tāvat svargamāsādayati,",
  "SA15arhebt2u:5147": "kleśāṃstu prajahannirvāṇaparāyaṇo bhavati /",
  "SA15arhebt2u:5148": "athāvā śabdanityatvapratītau vedaprāmāṇyāt tadvihitāgnihotrānuṣṭhānāt svargo vedāntaniṣevaṇādaparvaggaḥ /",
  "SA15arhebt2u:5149_0": "punaruttarakālaṃ \"pratibhāvatā\" prajñājātīyena vaiśeṣikādinā puruṣeṇa \"hetvantarasya\"",
  "SA15arhebt2u:5149_1": "pratihetoḥ \"nidarśanena\" yadasya \"nityatvasādhanasāmarthyaṃ\" pratihetvanupadarśane",
  "SA15arhebt2u:5149_2": "satyāsīt ttatadupadarśanena \"utkīlitam\" apanītamiti /",
  "SA15arhebt2u:5150": "tāni vastūni nityatvasampadaḥ pracyāvya,",
  "SA15arhebt2u:5151_0": "tāṃśca tatpramāṇakān puruṣān svargāpavargasampadaḥ pracyāvya śrāvaṇatvalakṣaṇo hetuḥ",
  "SA15arhebt2u:5151_1": "śaktivaikalyāt paritrātumaśakto bhraṣṭarājya ieva rājā tapovanaṃ gacchati svaireva",
  "SA15arhebt2u:5151_2": "duścaritairiti kimatra vayaṃ brūmaḥ? /",
  "SA15arhebt2u:5152": "tadevamupahasyaitasmin pakṣe doṣamupadarśayannāha- \"puruṣapratibhā\" ityādi /",
  "SA15arhebt2u:5153": "yada hyapradarśitapratiheturheturheturiṣyate tadā puruṣapratibhākṛtaṃ sādhanatvamabhyupagataṃ bhavati /",
  "SA15arhebt2u:5154": "tataśca vastuto na kiñcit sādhanamasādhanaṃ vā prāptam /",
  "SA15arhebt2u:5155": "tathā hi- yadā pratiheturnopadarśyate tadā sādhanam,",
  "SA15arhebt2u:5156": "yadā tūpadarśyate tadā na sādhanamiti puruṣapratibhākṛtaṃ sādhanatvamāyātamiti /",
  "SA15arhebt2u:5157": "api ca- apradarśitapratihetorhetorhetutve 'ṅgikriyamāṇe vikalpadvayam- kiṃ paramārthato hetustaddharmabhāvī,",
  "SA15arhebt2u:5158": "utātaddharmabhāvīti? /",
  "SA15arhebt2u:5159": "tatrādyaṃ vikalpamadhikṛtyāha- \"sa ca\" heturyo 'sau prathamaṃ upādīyate /",
  "SA15arhebt2u:5160_0": "sa \"yadi svabhāvata\" eva \"tasmin\" sādhyadharme \"satyeva bhavati\" ityevaṃśīlo 'smadupavarṇitapratibandhopagamāt",
  "SA15arhebt2u:5160_1": "yadīṣyate \"tadā kathamanyathā kriyeta\" hetvantareṇātaddharmabhāvī kathaṃ kriyeta? /",
  "SA15arhebt2u:5161": "na kathañcit /",
  "SA15arhebt2u:5162": "kiṃ kāraṇam? /",
  "SA15arhebt2u:5163": "vastūnāṃ hetulakṣaṇānāṃ yaḥsvabhāvaḥ- &#8216;",
  "SA15arhebt2u:5164_0": "satyameva sādhyadharme bhavanātmakaḥ'- \"tadanyathābhāvasya\" tadviparyayasya \"abhāvād\"",
  "SA15arhebt2u:5164_1": "ubhayośca svasādhyadharmāvinābhāvitve [Hbṭ_220] svabhāvata eva dharmiṇyekatra tayorbhāve",
  "SA15arhebt2u:5164_2": "viruddhāvubhau svabhāvāvekasya syātām /",
  "SA15arhebt2u:5165": "na caikasya viruddhau svabhāvau sambhavataḥ,",
  "SA15arhebt2u:5166": "viruddhadharmādhyāsena tasyaikatvahāniprasaṅgāt /",
  "SA15arhebt2u:5167": "atha dvitīyo vikalpastadā \"ataddharmabhāvī ca\" asatyapi sādhyadharme bhavanaśīlaḥ pratibandhānabhyupagamāt \"kathamanyadāpi\" apradarśitapratihetvavasthāyāmapi \"sādhanaṃ\" kasyacit? /",
  "SA15arhebt2u:5168": "naiva tadāpi sādhanam,",
  "SA15arhebt2u:5169": "na kevalaṃ pradarśitapratihetvavasthāyāmiti /",
  "SA15arhebt2u:5170": "upasaṃharannāha- \"tasmāt svabhāvataḥ\" ityādi /",
  "SA15arhebt2u:5171": "yata evaṃ bhāvānāṃ svabhāvo 'nyathā kartuṃ na śakyate,",
  "SA15arhebt2u:5172_0": "viruddhobhayasvabhāvaścaiko na sambhavati tasmāt paramārthataḥ svena svena sādhyenāvinābhāvinoryathoktalakṣaṇayoḥ",
  "SA15arhebt2u:5172_1": "kāryasvabhāvahetvoḥ tallakṣaṇasya kāryasvabhāvalakṣaṇasya pratihetorasambhavād \"alakṣaṇamekasaṃkhyāvivakṣā\"",
  "SA15arhebt2u:5172_2": "vivakṣitaikasaṃkhyatvaṃ lakṣaṇaṃ na bhavati /",
  "SA15arhebt2u:5173": "kiṃ kāraṇam?",
  "SA15arhebt2u:5174": "ityāha- \"vyavacchedyābhāvāditi\" /",
  "SA15arhebt2u:5175": "pratiheturhi vivakṣitaikasaṃkhyatvasya vyavacchedyo varṇyate /",
  "SA15arhebt2u:5176": "sa ca pratihetuḥ svalakṣaṇayuktayoḥ kāryasvabhāvayorna bhavatyeveti kathaṃ taddhetulakṣaṇaṃ syāditi /",
  "SA15arhebt2u:5177": "tadevamanayordvayo rūpayoryaḥ sambhavo yathoktāvinābhāvāsambhave satīti rūpāntaropagame 'pi hetvābhāsataiveti \"hetvābhāsāstato 'pare iti\" ityasyārtho vivṛta iti /",
  "SA15arhebt2u:5178": "jñātatvanirākaraṇāyāha- \"jñānaṃ punaḥ\" ityādi /",
  "SA15arhebt2u:5179_0": "avādhitaviṣayatvaṃ vivakṣitaikasaṃkhyatvaṃ ca kārya- svabhāvahetvorevāvinābhāve sati",
  "SA15arhebt2u:5179_1": "bādhāpratihetvorasambhavāt vyavacchedyābhāvatvena satyapi liṅgadharmatve tallakṣaṇaṃ na bhavatītyuktam /",
  "SA15arhebt2u:5180": "jñānaṃ tu jñātatvam,",
  "SA15arhebt2u:5181": "tasyaiva bhāvapratyayenābhidhānāt /",
  "SA15arhebt2u:5182": "tathā hi- jñānaśabdapravṛttinimittaṃ jñātatvamucyate,",
  "SA15arhebt2u:5183": "tacca jñānameva,",
  "SA15arhebt2u:5184": "tadutpāde sati jñāta iti vyavahārāt /",
  "SA15arhebt2u:5185": "na ca tat liṅgasyātmarūpamiti kathaṃ liṅgalakṣaṇaṃ bhaviṣyati? /",
  "SA15arhebt2u:5186": "yadyapi vikalpapratibhāsī sāmānyākāro liṅgatayāvasthāpyate tathāpi na jñānasya liṅgadharmatā /",
  "SA15arhebt2u:5187": "na hyasau svatantra eva liṅgam /",
  "SA15arhebt2u:5188": "yadāha- \"vikalpabhedāna svatantrāṇāmanvarthāśrayaṇāt [Hbṭ_221] tatkalpitaviṣayāda'rthapratipattāvanarthapratilambha eva syāt\" iti /",
  "SA15arhebt2u:5189": "tasmād vāhyavastūpādānasyaivāsya liṅgatāvasthāpyate /",
  "SA15arhebt2u:5190_0": "sādhyasādhanasaṃkalpe vastudarśanahāneḥ svalakṣaṇasya kvacidananvayācca taddharmatāmeva",
  "SA15arhebt2u:5190_1": "tvanusmaranto vikalpā nānaikavyatirekān saṃdarśayanto vastuni paramparayā pratibandhādavisaṃvādakāḥ",
  "SA15arhebt2u:5190_2": "kāryādiliṅgavyapadeśanibandhanaṃ cetyuktaprāyam /",
  "SA15arhebt2u:5191": "na ca tasya kāryāderātmarūpaṃ jñānam /",
  "SA15arhebt2u:5192": "vikalpāvabhāsī ca sāmānyākāro naiva vikalpasyātmabhūtaḥ,",
  "SA15arhebt2u:5193": "tasya nīrūpasya vasturūpavirodhāt /",
  "SA15arhebt2u:5194": "tadrūpasya ca vikalpapratibimbacakrasya sāmānyātmatāvirahāt /",
  "SA15arhebt2u:5195": "yasmādabādhyasyāpi bāhyatayā vyavasitasyānanuyāyino 'pyanuyāyitayā sāmānyātmakatvaṃ tathātve cāsya vikalparūpatā kutaḥ? yadāha-",
  "SA15arhebt2u:5196": "\"jñānādavyatiriktaṃ ca kathamarthāntaraṃ vrajet? //",
  "SA15arhebt2u:5197": "tasmānmithyāvabhāso 'yamartheṣvekātmatāgrahaḥ /\" iti /",
  "SA15arhebt2u:5198": "na jñānasya liṅgadharmatā /",
  "SA15arhebt2u:5199": "etadeva sādhayannāha- \"kiṃrūpād\" ityādi /",
  "SA15arhebt2u:5200_0": "kimātmakāt \"hetoranumeyo 'rtho jñātavyaḥ iti cintāyāṃ\" prakṛtāyāṃ \"pratipattuḥ\" puṃso",
  "SA15arhebt2u:5200_1": "yadavisaṃvādakaṃ liṅgaṃ tasya svarūpamabhidhīyate śāstrakāraiḥ yasya rūpasya darśanādayaṃ pratipattā &#8216;",
  "SA15arhebt2u:5201": "yatra tadrūpasambhavaḥ tat sādhanam tadrūpavikalamasādhanam';",
  "SA15arhebt2u:5202": "iti pravibhāgena vyavasthāpya yattatra sādhanatvena vyavasthāpitaṃ tasyeṣṭārthasannidhānasampratyayāt pravṛttimavalambate /",
  "SA15arhebt2u:5203": "tathā, etasmiṃśca nyāye vyavasthite yadasya liṅgasyātmarūpaṃ tallakṣaṇaṃ bhavitumarhati pakṣadharmādivat na tu yat pararūpam /",
  "SA15arhebt2u:5204": "syādetat- jñātasya liṅgasya sādhakatvād yuktaiva sādhyasiddhyupayogino jñānasya liṅgalakṣaṇatetyata āha- \"pratipattijanmani\" ityādi /",
  "SA15arhebt2u:5205": "yadyanumeyapratītijanmanyupayujyate jñānamiti tanmātreṇa liṅgasya lakṣaṇamiṣyate tadātiprasaṅgaḥ prāpnoti /",
  "SA15arhebt2u:5206_0": "tamevāha- \"evaṃ pratipattijanmanyupayogamātrālliṅgalakṣaṇatve prameyasya\" arthasya",
  "SA15arhebt2u:5206_1": "\"puruṣasya\" pramātuḥ [Hbṭ_222] \"ādi\" śabdāt saṃyogasamavāyādīnāmālokamanaskārādīnāṃ",
  "SA15arhebt2u:5206_2": "liṅgalakṣaṇatvaṃ bhavet /",
  "SA15arhebt2u:5207": "atra kāraṇamāha- \"nahi teṣvapi\" prameyādiṣu asatsu liṅgini jñānaṃ bhavatīti kṛtvā /",
  "SA15arhebt2u:5208": "atra paro 'niṣṭamāpādayannāha- \"niścitagrahaṇaṃ tarhi\" ityādi /",
  "SA15arhebt2u:5209": "yadi pararūpatvājjñānaṃ liṅgalakṣaṇaṃ na bhavati tadā ca yadetadācāryeṇa-",
  "SA15arhebt2u:5210": "\"anumeye 'tha tattulye sadbhāvo nāstitāsati /",
  "SA15arhebt2u:5211": "niścite\" ti-",
  "SA15arhebt2u:5212": "niścitagrahaṇaṃ kṛtaṃ bhavataścābhimataṃ tanna kartavyayam /",
  "SA15arhebt2u:5213": "tathā hi- niścayo hi liṅgasya pararūpameva /",
  "SA15arhebt2u:5214": "sa cet tallakṣaṇam,",
  "SA15arhebt2u:5215": "jñānaṃ kimiti neṣyate yato niścayo vijñānameva tadviśeṣatvādasyeti /",
  "SA15arhebt2u:5216": "siddhāntavādyāha- \"na na kartavyaṃ\" kintu kartavyameva tasya niścitagrahaṇasya liṅgarūpapratipādanyārthatvāt /",
  "SA15arhebt2u:5217": "tāmevānyārthatāṃ darśayannāha- \"sapakṣavipakṣayoḥ\" ityādi /",
  "SA15arhebt2u:5218": "pare hi sapakṣe darśanamātreṇāsapakṣe cādarśanamātrato gamakaṃ hetumicchanti /",
  "SA15arhebt2u:5219": "teṣāṃ naiva darśanamātreṇa sādhyasiddhau samartho heturbhavatīti jñāpanārthaṃ niścitagrahaṇaṃ kṛtam /",
  "SA15arhebt2u:5220": "yataḥ satorvidyamānayorapi darśanādarśanayoragamakatvaṃ hetordṛśyate &#8216;sa śyāmaḥ,",
  "SA15arhebt2u:5221": "tatputratvāt'; ityādau /",
  "SA15arhebt2u:5222_0": "yata evaṃ tena kāraṇena sapakṣe bhāvena vipakṣe sarvatrābhāvaviśiṣṭenāsapakṣe ca",
  "SA15arhebt2u:5222_1": "sarvatrābhāvena sapakṣe tādātmyatadutpattilakṣaṇabhāvaviśiṣṭena gamako heturityasyārthasya",
  "SA15arhebt2u:5222_2": "jñāpanārthaṃ lakṣaṇavākye niścitagrahaṇaṃ kṛtaṃ boddhavyam /",
  "SA15arhebt2u:5223": "etaduktaṃ bhavati- yāveva sapakṣavipakṣayoḥ bhāvābhāvau pratibandhasādhakapramāṇavṛttyā niścitau tābhyāmeva heturgamako bhavati,",
  "SA15arhebt2u:5224": "na tu yathākathañciddarśanamātreṇetyasyārthasya jñāpanāya niścitagrahaṇaṃ kṛtamiti /",
  "SA15arhebt2u:5225": "prakṛtamupasaṃharannāha- \"tena\" ityādi /",
  "SA15arhebt2u:5226": "yena viśiṣṭayorbhāvābhāvayoreva khyāpanāya niścitagrahaṇaṃ kṛtam,",
  "SA15arhebt2u:5227": "na rūpāntarābhidhānāya,",
  "SA15arhebt2u:5228": "anātmarūpasya ca lakṣaṇatā na yujyate,",
  "SA15arhebt2u:5229": "tena pararūpaṃ liṅgasya lakṣaṇaṃ na bhavati /",
  "SA15arhebt2u:5230": "yataḥ tena jñānādinā pararūpeṇa liṅgasya na kaścid rūpaviśeṣo 'bhidhīyata iti /",
  "SA15arhebt2u:5231": "[Hbṭ_223]",
  "SA15arhebt2u:5232": "nanu ca pare 'pi sapakṣavipakṣayorbhāvābhāvābhyāṃ gamakaṃ hetumicchanti,",
  "SA15arhebt2u:5233": "darśanādarśane tu tayoreva sādhake,",
  "SA15arhebt2u:5234": "tat kimarthaṃ niścitagrahaṇam?",
  "SA15arhebt2u:5235": "iti, ata āha- \"tau hi\" ityādi /",
  "SA15arhebt2u:5236": "yadyapi pare bhāvābhāvābhyāmeva gamakaṃ hetumicchanti tathāpi sapakṣa eva bhāvo 'sapakṣe cābhāva eveti bhāvābhāvau darśanādarśanamātrato vyavasthāpayanti /",
  "SA15arhebt2u:5237": "na ca tatastau tathāvidhau sidhyataḥ,",
  "SA15arhebt2u:5238": "pratibandhavikalānāmapyarthānāṃ kvacid bhāvābhāvayoḥ kathañciddarśanādarśanasambhavāt /",
  "SA15arhebt2u:5239": "tasmād yau &#8216;hetoḥ sapakṣe eva bhāvo 'sapakṣe cābhāva eva';",
  "SA15arhebt2u:5240": "ityevamātmakau bhāvābhāvau tau tadbhāvasya sādhakaṃ yat pramāṇaṃ tādātmyatadutpattisādhanaviṣayaṃ taddhṛttyā voddhavyau /",
  "SA15arhebt2u:5241": "kutaḥ? upāyāntarasyābhāvāt /",
  "SA15arhebt2u:5242_0": "tadanabhyupagame hi hetoḥ sapakṣa eva bhāvaḥ sarveṣāṃ hetumatāṃ bhāvānāṃ sādhyenānugamadarśane",
  "SA15arhebt2u:5242_1": "sati vipakṣe cābhāva eva sādhyavikalānāṃ sarvārthānāṃ hetuviviktānāṃ upalambhe sati syāt /",
  "SA15arhebt2u:5243": "na caitadasarvadarśinaḥ sambhavatīti /",
  "SA15arhebt2u:5244": "yata upāyāntaraṃ nāsti tena kāraṇena tayorviśiṣṭayorbhāvābhāvayoḥ pratipādanāya niścitaśabdaḥ prayukto lakṣaṇe lakṣaṇakāreṇeti /",
  "SA15arhebt2u:5245": "nanu ca bhāvābhāvavacanamātrādeva pramāṇato niścayo labhyate anyathā tayoreva sattā na prasidhyediti,",
  "SA15arhebt2u:5246": "ata āha- \"yadyapi\" ityādi /",
  "SA15arhebt2u:5247": "\"anumeye 'tha tattulye sadbhāvo nāstitāsati /\"",
  "SA15arhebt2u:5248": "ityanenaiva sapakṣāsapakṣayoḥ bhāvābhāvavacanamātreṇā niścitagrahaṇanirapekṣeṇa tayorbhāvābhāvayoryat sādhanaṃ pramāṇaṃ tasya vṛttiryadyapyākṣipyate /",
  "SA15arhebt2u:5249": "kathaṃ punarniścitagrahaṇamantareṇa bhāvābhāvavacanamātratastaddhṛtteḥ ākṣepaḥ?",
  "SA15arhebt2u:5250": "ityāha- \"anyathā\" yadi tatsādhanapramāṇavṛttirnākṣipyeta,",
  "SA15arhebt2u:5251": "tadā \"tayoreva\" sapakṣavipakṣayoreva bhāvābhāvayoryā sattā svarūpavyavasthā tasyā \"aprasiddheḥ\" /",
  "SA15arhebt2u:5252": "kasmādaprasiddhiḥ?",
  "SA15arhebt2u:5253": "ityāha- \"jñānasya\" upalabdheryā sattā utpattiḥ tannibandhanatvājjñeyasya bhāvābhāvalakṣaṇasya sattāvyavasthāyāḥ svarūpavyavasthiteḥ /",
  "SA15arhebt2u:5254": "na hyupalambhamantareṇa svata evārthāḥ [Hbṭ_224] sidhyanti,",
  "SA15arhebt2u:5255": "sarvasya sarvasiddhiprasaṅgāt /",
  "SA15arhebt2u:5256": "tasmādidamevaṃrūpaṃ naivaṃrūpamiti tadākārajñānodayādeva vyavasthāpyate /",
  "SA15arhebt2u:5257": "yata evaṃ tasmāt sarvatra śāstre loke vā jñeyasattāvyavasthaiva niścitagrahaṇaṃ vināpi \"tatsādhanaṃ\" tatsattāsādhanaṃ pramāṇam \"ākarṣati\" ākṣipatīti /",
  "SA15arhebt2u:5258": "kiñca, parārthatvācca śāstrapraṇayanasya tatsādhanapramāṇavṛttirākṣipyate iti sambandhaḥ /",
  "SA15arhebt2u:5259": "kīdṛśaṃ punastacchāstrapraṇayanaṃ yat parārtharūpatayā svavyavasthāpitajñeyasattāsādhanaṃ pramāṇamākṣipati?",
  "SA15arhebt2u:5260": "ityāha- \" trirūpaṃ liṅgaṃ vaḥ saṃvādakaṃ prāpakaṃ\" vāñchitasyārthasyeti /",
  "SA15arhebt2u:5261_0": "yadi nāmaivaṃrūpaṃ parārthaṃ śāstrapraṇayanaṃ tathāpi kathaṃ tat sādhanapramāṇavṛttimākṣipatītyāha-",
  "SA15arhebt2u:5261_1": "\"tadrūpaṃ\" tasya liṅgasya trirūpasya rūpaṃ svabhāvaṃ śāstroktaṃ ye pratipattāro na vidanti,",
  "SA15arhebt2u:5262": "na teṣāṃ tatastrirūpālliṅgācchāstroktād vāñchite 'rthe pravṛttirbhavati,",
  "SA15arhebt2u:5263": "ajñātasyārthasya jñāpakasya svasattāmātreṇa pravartakatvābhāvāt /",
  "SA15arhebt2u:5264_0": "yata evam \"iti\" tasmāt paropalakṣaṇatvādeva pareṣāṃ jñāpakatvādeva pravartake trirūpaliṅge",
  "SA15arhebt2u:5264_1": "jñānaṃ siddhamiti yadyapi niścitagrahaṇamatiricyate tathāpi tāveva liṅgasya sapakṣāsapakṣayorbhāvābhāvau",
  "SA15arhebt2u:5264_2": "viśiṣṭau śāstroktau &#8216;",
  "SA15arhebt2u:5265": "sapakṣa eva bhāvo 'sapakṣe cābhāva eva';",
  "SA15arhebt2u:5266": "ityevaṃrūpau kecinnaiyāyikaprabhṛtayaḥ,",
  "SA15arhebt2u:5267_0": "pare darśanādarśanamātreṇa- ye darśanādarśane pratibandhasādhake na bhavataḥ- tanmātreṇa",
  "SA15arhebt2u:5267_1": "vyavasthāpayanti \"yata eva iti\" tasmātteṣāṃ vādināṃ niṣedhārtho 'yaṃ lakṣaṇe niścitaśabdaḥ",
  "SA15arhebt2u:5267_2": "prayukta ācāryeṇāsmābhiścābhyupagata iti /",
  "SA15arhebt2u:5268": "yadi tu paravipratipattiḥ na syāt tadā naivāsau prayujyeteti /",
  "SA15arhebt2u:5269": "kimiti punarddarśanādarśanābhyāṃ bhāvābhāvaviṣayābhyāṃ sapakṣā [sa]pakṣayoḥ viśiṣṭau bhāvābhāvāvanvayavyatirekātmakau neṣyete ityāha- \"satorapi\" ityādi /",
  "SA15arhebt2u:5270": "satyapi kvacit sapakṣe bhāvadarśane hetoḥ kvaciccāsapakṣe 'bhāvadarśane &#8216;sa śyāmaḥ,",
  "SA15arhebt2u:5271": "tatputratvāt';",
  "SA15arhebt2u:5272": "ityādāvanvayavyatirekayoḥ saṃśayāt /",
  "SA15arhebt2u:5273": "tathā hi- anvayo nāma sarvatra satyeva sādhye hetorbhāvo [Hbṭ_225] vyāptyā cāsati sādhye hetorabhāvo vyatirekaḥ /",
  "SA15arhebt2u:5274": "na ca kvacit sati sādhye hetorbhāvadarśane 'pi tanmātreṇa tathābhāvaḥ sarvatra bhavati,",
  "SA15arhebt2u:5275": "apratibaddhasvabhāvānāṃ sahabhāvaniyamābhāvāt /",
  "SA15arhebt2u:5276": "tathā kvacit sādhyābhimatasyābhāve satyabhāvadarśane 'pi hetoḥ sarvatra tadabhāve 'vaśyamabhāvaḥ,",
  "SA15arhebt2u:5277": "tadanāyattasya tannivṛttau niyamena nivṛttyabhāvāt /",
  "SA15arhebt2u:5278_0": "tasmāt pratibandhaprasādhakapramāṇavṛttyaiva yathoktau sapakṣāsapakṣayoḥ bhāvābhāvau",
  "SA15arhebt2u:5278_1": "sidhyataḥ nānyatheti vipratipattinirāsārthameva niścitagrahaṇaṃ kṛtamityupadarśayannāha- \"tasmāt\" ityādi /",
  "SA15arhebt2u:5279": "\"asmābhiḥ\" ityācāryakṛte niścitagrahaṇe 'nyatrāsmākamabhimatatvāt \"asmābhiḥ\" ityāha /",
  "SA15arhebt2u:5280": "tadevaṃ vipratipattinirāsārthaṃ niścitagrahaṇam,",
  "SA15arhebt2u:5281": "asatyāṃ tu vipratipattau tanna kartavyameveti pratipādya ata eva nyāyāt jñātatvaṃ rūpāntaraṃ na bhavatīti darśayannāha- \"yato 'pi\"ityādi /",
  "SA15arhebt2u:5282": "\"pṛthagataḥ\" iti pakṣadharmatvādestrairūpyāt /",
  "SA15arhebt2u:5283": "kutaḥ? \"tenaiva\"trairūpyavacanenaiva tatsādhanapramāṇākṣepataḥ \"avagatatvāt\" pratipannatvāditi /",
  "SA15arhebt2u:5284": "kiṃvat? \"upanayārthavat pakṣadharmatvāt\" iti /",
  "SA15arhebt2u:5285": "yathā pakṣadharmatvavacanenaiva hetorupanayasyārtho 'vagatastasya dharmiṇi hetoḥ sadbhāvapradarśanātmakatvāt,",
  "SA15arhebt2u:5286": "pakṣadharmavacanasya ca tadrūpatvāt tataḥ pṛthagupanayo rūpāntaraṃ na bhavati;",
  "SA15arhebt2u:5287": "tathā trairūpyāt jñānaṃ,",
  "SA15arhebt2u:5288": "tadvacanenaivāvagatatvāditi /",
  "SA15arhebt2u:5289": "atra paro 'niṣṭamāpādayannāha- \"anvayavyatirekayorapi\" ityādi /",
  "SA15arhebt2u:5290": "yadi trairūpyavacanenaiva sāmarthyājjñānaṃ labhyata iti tat tataḥ pṛthag na vaktavyam \"hantaḥ\" tarhi anvayāt pṛthag vyatireko na vaktavyaḥ vyatirekācca pṛthaganvayaḥ /",
  "SA15arhebt2u:5291": "kiṃ kāraṇam? /",
  "SA15arhebt2u:5292": "ekasyānvayasya vyatirekasya vā prayogādubhayasya gateḥ /",
  "SA15arhebt2u:5293": "kṛtaṃ ca tayoḥ pṛthagvacanaṃ,",
  "SA15arhebt2u:5294": "tathā jñātatvasyāpi trairūpyād gamyamānasyāpi pṛthagvacanaṃ kartavyamiti /",
  "SA15arhebt2u:5295": "siddhāntavādyāha- \"na,",
  "SA15arhebt2u:5296": "hetoḥ\" ityādi /",
  "SA15arhebt2u:5297": "nānvayavyatirekayorna pṛthaktvaṃ kintu bhinnarūpataiva /",
  "SA15arhebt2u:5298": "tathā hi- anvayo hetoḥ [Hbṭ_226] sapakṣe bhāva ucyate,",
  "SA15arhebt2u:5299": "vyatirekaḥ punarabhāvo 'sapakṣe /",
  "SA15arhebt2u:5300": "na ca tau parasparamākṣipataḥ parasparamantarbhavato vidhipratiṣedharūpayorbhinnasvabhāvatvāt /",
  "SA15arhebt2u:5301": "na ca yo yato bhinnasvabhāvaḥ sa tatrāntarbhūto yukto /",
  "SA15arhebt2u:5302": "nanu ca yadyanvayavyatirekayorbhinnarūpatā kathaṃ tarhi trirūpaṃ liṅgamucyate? /",
  "SA15arhebt2u:5303": "nahi parasparabhinnāvātmānāvevāsya yujyete,",
  "SA15arhebt2u:5304": "svabhāvabhedalakṣaṇatvād vastubhedasya /",
  "SA15arhebt2u:5305": "naiṣa doṣaḥ,",
  "SA15arhebt2u:5306": "yato yathānvayavyatirekau vyavasthāpyete na vā nayo (pyete tathā tayo)",
  "SA15arhebt2u:5307": "ranantarbhāva ucyate nānyathā /",
  "SA15arhebt2u:5308": "kathaṃ cetau vyavasthāpyete? /",
  "SA15arhebt2u:5309": "vyāvṛttikṛtaṃ bhedamupādāya /",
  "SA15arhebt2u:5310": "tathā cānayorbhinnarūpataiva /",
  "SA15arhebt2u:5311": "vyāvṛttibhede 'pi ca paramārthato bhedo nāstītyekaṃ liṅgaṃ trirūpamityucyate iti /",
  "SA15arhebt2u:5312": "kathaṃ tarhi prāguktam &#8216;",
  "SA15arhebt2u:5313": "nānayorarthataḥ kaścid bhedaḥ,",
  "SA15arhebt2u:5314": "anyatra prayogabhedād'; iti?",
  "SA15arhebt2u:5315": "ata āha- \"ekaṃ vākyam\" ityādi /",
  "SA15arhebt2u:5316": "anvayamukhena vyatirekamukheṇa vā prayuktamekaṃ vākyamubhayamanvayaṃ vyatirekaṃ ca bhinnalakṣaṇameva gamayatītyucyate 'smabhirnaiko 'rthaḥ svabhāvo dvitīyasyocyate,",
  "SA15arhebt2u:5317": "parasparabhinnayorevaikavākyārtharūpatvāt /",
  "SA15arhebt2u:5318": "atra para āha- \"na tu tatraiva\" ityādi /",
  "SA15arhebt2u:5319": "ayamabhiprāyaḥ- lakṣaṇavākyapratipāditāvanvayavyatirekāvāśritya parasparāntarbhāvaścodyate /",
  "SA15arhebt2u:5320": "sa ca vidyata eva /",
  "SA15arhebt2u:5321": "tathā hi- &#8216;tatraiva bhāvaḥ';",
  "SA15arhebt2u:5322": "ityatra lakṣaṇavākye tadarthatayā tadabhāve 'bhāvo gamyate;",
  "SA15arhebt2u:5323": "&#8216;",
  "SA15arhebt2u:5324": "atadbhāve 'vaśyamabhāvaḥ';",
  "SA15arhebt2u:5325": "iti cātra &#8216;",
  "SA15arhebt2u:5326": "tadbhāve bhāvaḥ'; /",
  "SA15arhebt2u:5327": "na hyasati pratibandha ekābhāve 'parasyābhāvaḥ /",
  "SA15arhebt2u:5328": "pratibandhaśca tādātmyatadutpattibhyāṃ tadbhāve bhāvarūpa eva /",
  "SA15arhebt2u:5329": "tataścaikenaiva sapakṣāsapakṣayorbhāvābhāvapratipādakena prativiśiṣṭena lakṣaṇavākyenobhayagaterdvitīyavacanaṃ na kartavyamiti /",
  "SA15arhebt2u:5330": "tathā caikavākyārthāntarbhāvād bhinnasvabhāvatāpyanayordurllabhā /",
  "SA15arhebt2u:5331": "tataśca yaduktam &#8216;",
  "SA15arhebt2u:5332": "anvayavyatirekayorapi tarhi na pṛthaktvamiti';",
  "SA15arhebt2u:5333": "tat tadavasthameveti /",
  "SA15arhebt2u:5334": "[Hbṭ_227]",
  "SA15arhebt2u:5335": "siddhāntavādyāha- \"vacanametat\" &#8216;",
  "SA15arhebt2u:5336": "tatraiva bhāvaḥ';",
  "SA15arhebt2u:5337": "ityādirūpam \"ubhayamākṣipati\" pratipādayati /",
  "SA15arhebt2u:5338": "kutaḥ? /",
  "SA15arhebt2u:5339": "sāmarthyādubhayapratipādanaśaktatvāt /",
  "SA15arhebt2u:5340": "katham? iti cet,",
  "SA15arhebt2u:5341": "āha- \"ekasyāpi vākyasya\" kīdṛśasya? /",
  "SA15arhebt2u:5342": "\"niyamakhyāpakasya\" &#8216;",
  "SA15arhebt2u:5343": "sapakṣa eva bhāvo 'sapakṣe cābhāva eva';",
  "SA15arhebt2u:5344": "iti sāvadhāraṇasya \"dvitīyākṣepanāntarīyakatvāt\" dvitīyapratipādananāntarīyakatvāt /",
  "SA15arhebt2u:5345": "\"na ca tāvataikavākyapratipādanamātreṇobhayorekasvabhāvatā\" bhinnasvabhāvānāmapyarthānāmekavākyena pratipādanāt /",
  "SA15arhebt2u:5346": "ekenaiva ca lakṣaṇavākyenobhayagatāvapi yat \"pṛthagabhidhānaṃ\" tat \"prayoganiyamārtham\" /",
  "SA15arhebt2u:5347": "sādharmyaprayoge vaidharma(rmya)",
  "SA15arhebt2u:5348": "vacanaṃ na kartavyam,",
  "SA15arhebt2u:5349": "vaidharmyaprayoge ca sādharmyavacanamiti na punarekābhidhānenānavagatasya rūpāntarasya pratipādanārtham /",
  "SA15arhebt2u:5350_0": "na ca tathā trairūpyavacanena jñānanibandhanena jñeyasattāvyavasthāyāḥ propalakṣaṇārthena",
  "SA15arhebt2u:5350_1": "ca śāstrapraṇayanenāśritajñānasyaiva trairūpyasya pratipādanāllabdhasya jñānasya",
  "SA15arhebt2u:5350_2": "punarvacane na kiñcit prayojanamastīti nāsya pṛthagvacanaṃ yuktamiti /",
  "SA15arhebt2u:5351_0": "syānmatam- kevalāvapi tarhyekavākyārthānantarbhūtau parasparama'bhinnasvabhāvau bhaviṣyataḥ",
  "SA15arhebt2u:5351_1": "tata evaivakavākyārthāntarbhāvādityata āha- \"na punaḥ kevalau\" ekavākyārthānapekṣau",
  "SA15arhebt2u:5351_2": "tadantarbhāvamātreṇa sapakṣāsapakṣayoḥ bhāvābhāvau parasparamākṣipato 'ntarbhavataḥ",
  "SA15arhebt2u:5351_3": "bhinnarūpāṇāmapyarthānāmekavākyāntarbhāvadarśanāt /",
  "SA15arhebt2u:5352": "nanu ca niyamavantāvapi bhāvābhāvau kevalāveva,",
  "SA15arhebt2u:5353": "tayoḥ parasparākṣepe kevalayorapi tatprasaṅga ityata āha- \"niyamavantau ca\" sāvadhāraṇavākyapratipāditau \"na kevalau\" kintu sahitāveva /",
  "SA15arhebt2u:5354": "kutaḥ? /",
  "SA15arhebt2u:5355": "\"niyamasya\" sāvadhāraṇasya vākyasya \"ubhayarūpatvāt\" bhāvābhāvapratipādanātmakatvāt /",
  "SA15arhebt2u:5356": "tadevaṃ sāvadhāraṇena vākyena naiva kevalo 'nvayo vyatireko vābhidhīyate /",
  "SA15arhebt2u:5357_0": "tadantarbhāvāttu dvitīyagatiḥ kintu parasparāntarbhūtāveva sahitāvekena vākyenābhidhīyete",
  "SA15arhebt2u:5357_1": "iti pratipādyopasaṃharannāha- \"tasmāt\" tatraiva sapakṣa eva bhāva [Hbṭ_228] ityanena",
  "SA15arhebt2u:5357_2": "vākyena na sapakṣe bhāva evocyate /",
  "SA15arhebt2u:5358": "kiṃ tarhi? /",
  "SA15arhebt2u:5359": "asapakṣe 'bhāvo 'pi,",
  "SA15arhebt2u:5360": "tathā cetareṇāpyasapakṣe 'bhāva eveti vacanena nābhāva eva kevala ucyate kintu sapakṣe bhāvo 'pi,",
  "SA15arhebt2u:5361": "yena kevalavacanena bhāvo 'bhāvo vā tadātmakatayā dvitīyamākṣiped yato 'nayoḥ pṛthagvacanaṃ na syāt /",
  "SA15arhebt2u:5362": "tasmād yadānvayavyatirekau bhavābhāvāvabhipretau tadā tau bhinnarūpāveveti kathaṃ tayoḥ na pṛthaktvam? /",
  "SA15arhebt2u:5363": "atha niyamavatā vākyenābhihitau tadaikavākyādevobhayagateḥ pṛthagvacanaṃ na kartavyameva /",
  "SA15arhebt2u:5364": "tattu kṛtaṃ nāpratipannapratipattaye kintu prayoganiyamārthamityuktametaditi /",
  "SA15arhebt2u:5365": "syānmatam- yathānvayavyatirekau bhāvābhāvalakṣaṇau na parasparātmakau tataśca tayoḥ parasparato rūpāntaratvam,",
  "SA15arhebt2u:5366": "evaṃ paropalakṣaṇaśāstrapratipāditāt trailakṣaṇyād bhidyata eva jñānam,",
  "SA15arhebt2u:5367": "na tatrāntarbhatam,",
  "SA15arhebt2u:5368": "tato rūpāntaraṃ bhaviṣyatītyata āha- \"naivam\",",
  "SA15arhebt2u:5369": "yathānvayavyatirekau bhāvābhāvalakṣaṇau parasparamanantarbhūtau,",
  "SA15arhebt2u:5370": "na tathā jñānaṃ paropalakṣaṇaśāstrapratipādite trailakṣaṇye 'nantarbhūtam /",
  "SA15arhebt2u:5371": "kutaḥ? /",
  "SA15arhebt2u:5372": "\"paropalakṣaṇāt\"- pare upalakṣyante upalakṣaṇa(ṇaṃ)",
  "SA15arhebt2u:5373": "trairūpyaviṣayāṃ pratītiṃ kāryante yena śāstreṇa tato yat trailakṣaṇyaṃ pratīyate āgṛhītajñānaṃ tasmādavyatirekādāgṛhītajñāne trailakṣaṇye 'ntarbhāvāditi yāvat,",
  "SA15arhebt2u:5374": "\"iti\" tasmānna lakṣaṇāntaraṃ trairūpyāditi /",
  "SA15arhebt2u:5375": "tadayamatra samudāyārthaḥ- yadi jñātatvaṃ jñānaśabdapravṛttinimittaṃ uktena prakāreṇa jñānamevocyate tadā talliṃgasyānātmabhūtamiti na tallakṣaṇam /",
  "SA15arhebt2u:5376": "athāvi(pi) jñānāpekṣaḥ karmabhāvo jñātatvamucyate tadāpi jñeyasattāvyavasthāyā jñānasattānibandhanatvāt trairūpyavyavasthaiva tatsattāvyavasthāpakaṃ jñānamākṣipati /",
  "SA15arhebt2u:5377": "tatastadapekṣo 'pi karmabhāvo 'nuktasiddha iti na tadvacanaṃ pṛthakkartavyam /",
  "SA15arhebt2u:5378": "tathā paropalakṣaṇārthaśāstrapratipāditāgṛhītajñānāt trailakṣaṇyādavyatirekāditi /",
  "SA15arhebt2u:5379": "tadevamabādhitaviṣayatvādikaṃ rūpatrayaṃ nirākṛtya nigamayannāha- \"tasmānna hetuḥ ṣaḍlakṣaṇaḥ /",
  "SA15arhebt2u:5380": "\" kiṃ tarhi? /",
  "SA15arhebt2u:5381": "trailakṣaṇya eveti /",
  "SA15arhebt2u:5382": "[Hbṭ_229]",
  "SA15arhebt2u:5383": "imaṃ kṣatāśeṣakutarkamārgaṃ,",
  "SA15arhebt2u:5384": "munīśarāddhāntanayapradīpam /",
  "SA15arhebt2u:5385": "vitatya puṇyaṃ yadupārjitaṃ tat,",
  "SA15arhebt2u:5386": "parāṃ viśuddhiṃ jagato vidheyāt //",
  "SA15arhebt2u:5387": "hetubinduṭīkā samāptā /",
  "SA15arhebt2u:5388": ".............................................................",
  "SA15arhebt2u:5389": ".............................................................",
  "SA15arhebt2u:5390": "mā yatata imā yā tadrūpā vala (?)",
  "SA15arhebt2u:5391": "tribhuvanasya hitāya śasvat /",
  "SA15arhebt2u:5392": "narasya setoḥ do.......tathāgatamatasya nivodhayitrī // 2 //",
  "SA15arhebt2u:5393": "........75 māgra(rga)sira vādi 7 ravau /",
  "SA15arhebt2u:5394": "maṃgalaṃ mahāśrīḥ //",
  "SA15arhebt2u:5395": "na gurorupadeśamagrahīt bubudhe vastu tato.............dhīḥ /",
  "SA15arhebt2u:5396": "yatate sma na tasya vṛddhaye na parispanditumapyapārayat // [1 //] //",
  "SA15arhebt2u:5397": "jīvātmakaṃ cāndramasaṃ ca tejaḥ kṛtāspadaṃ tasya tai .......t /",
  "SA15arhebt2u:5398": "tadeva śaktā.....thā paratra citrā hi viśvaprakṛti.....nāḥ // 2 //",
  "SA15arhebt2u:5399": "he ! rohiṇīramaṇa !",
  "SA15arhebt2u:5400": "sarvakalāniketa !",
  "SA15arhebt2u:5401": "tārāpate ! rajaninātha !",
  "SA15arhebt2u:5402": "sudhānidhāna! /",
  "SA15arhebt2u:5403": "kādambarīrasaguṇeṣu ni.........va-",
  "SA15arhebt2u:5404": "mātmānamarpitaśarīramanusmarendoḥ // 3 //",
  "SA15arhebt2u:5405": "śrībrahmāṇagacche paṃ. abhayakumārasya hetubindutarkaḥ //"
}