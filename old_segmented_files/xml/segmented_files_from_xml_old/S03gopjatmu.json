{
  "S03gopjatmu:0": "Ajātaśatrvavadāna = GoAś",
  "S03gopjatmu:1": "based on the edition by Michael Hahn. \"Ajātaśatrvavadāna:",
  "S03gopjatmu:2": "A Gopadatta Story from Tibet\",",
  "S03gopjatmu:3": "K.P. Jayaswal Commemoration Volume, Patna 1981, pp. 242-276.",
  "S03gopjatmu:4": "von Hahn nach der Publ. von 1981 noch verbessert.",
  "S03gopjatmu:5": "1. Ajātaśatru",
  "S03gopjatmu:6": "GoAś_1 mahānti pāpāny abhibhūya yasmād ajātaśatrur guṇavān babhūva /",
  "S03gopjatmu:7": "upetya sadbhiḥ saha saṃprayogam ato niṣevyā guṇavanta eva //",
  "S03gopjatmu:8": "GoAś_2 aho vibhūtir guṇavistarāṇāṃ guṇābdhikair yat saha saṃprayujya /",
  "S03gopjatmu:9": "guṇair abhūtair viguṇo 'bhyupeti guṇaprasiddhiṃ guṇabhūṣaneṣu //",
  "S03gopjatmu:10": "GoAś_3 abhūtasaṃbhāvanayā tayā tu hato 'py asau kālavaśena bhūpaḥ /",
  "S03gopjatmu:11": "tuṣāradagdhadrumavad vasante guṇaprabhāvojjvalatām upaiti //",
  "S03gopjatmu:12": "GoAś_4 svabhāvasaṃsiddhir iyaṃ tathā hi janasya sadvṛttiniratyayasya /",
  "S03gopjatmu:13": "vijihmabhāveṣv api yat prayāti guṇaprasiddheḥ khalu hetubhāvam //",
  "S03gopjatmu:14": "GoAś_5 bravīmy ato 'haṃ narake 'pi vāso varaṃ sphuradvahniśikhākarāle /",
  "S03gopjatmu:15": "na caiva sanmitranirākṛtasya sureśvarāṇāṃ sukhasaṃpado 'pi //",
  "S03gopjatmu:16": "tadyathānuśrūyate",
  "S03gopjatmu:17": "rājā kilājātaśatrur vanadviradavaropagrahanimittaṃ svanagarād abhiniḥsṛtya dadarśa mahāntaṃ kuñjaravaraṃ vanābhimukham abhidravantam /",
  "S03gopjatmu:18": "dṛṣṭvā ca punas tam eva hastinam anujagāma / sa ca dantī",
  "S03gopjatmu:19": "GoAś_6 smṛtvā sarāṃsi kamalotpalamaṇḍitāni kādambapakṣapavanoddhataśīkarāṇi /",
  "S03gopjatmu:20": "udbhinnakomalakaserulatāvanāni vegān mahīdharavanābhimukho jagāma //",
  "S03gopjatmu:21": "GoAś_7 utkaṇṭhitaḥ kisalayojjvalapādapānāṃ vaiḍūryanīlaharitodgataśādvalānām /",
  "S03gopjatmu:22": "uddhūtaśīkarakaro dvirado vanānāṃ tūrṇaṃ yayau pavananunna ivāmbugarbhaḥ //",
  "S03gopjatmu:23_0": "atha sa mahīpatiḥ pavanapaṭujavātiśayaturagavarādhirūḍho dūrād apasṛtabalasahāyo",
  "S03gopjatmu:23_1": "na cireṇa khadirabadarabilveṅgudādikaṇṭakadrumavanagahanāṃ śaravaṇakāśakuśavaṃśajālajaṭiladuḥsaṃcārapradeśāṃ",
  "S03gopjatmu:23_2": "jīrṇaśīrṇavikṣiptāsthikaṅkālaśakaladhavalabhūmibhāgāṃ pratibhayagambhīraśvabhraprapātasthalasthāṇuvalmīkadurnirgamapraveśām aṭavīṃ prapede /",
  "S03gopjatmu:24": "sa ca gajādhipatis tasya rājño darśanam apajagāma /",
  "S03gopjatmu:25": "GoAś_8 rājāsau vihataparākramāvakāśo grīṣmoṣmaklamaśithilākulaprayatnaḥ /",
  "S03gopjatmu:26": "bhūreṇuvyatikaradhūsarāgrakeśaḥ saṃmohaṃ samupajagāma sādhvasena //",
  "S03gopjatmu:27": "tasmin khaḍgaviṣāṇakoṭikaṣṇa — — – — — – —",
  "S03gopjatmu:28": "siṃhavyāghravarāha — – mahiṣavyālāvakīrṇe vane /",
  "S03gopjatmu:29": "GoAś_9 siṃhavyāghravarāha — – mahiṣavyālāvakīrṇe vane /",
  "S03gopjatmu:30": "ekākī sa nṛpo bhraman ravikarajvālāpratāpāturas",
  "S03gopjatmu:31": "tṛṣṇārtaḥ padavīṃ dadarśa sahasā śailendrasaṃprāpikām //",
  "S03gopjatmu:32": "tāṃ ca muhūrtam anugacchan dadarśa dūrād eva nīlavipulasnigdhapalāśanicitaviṭapataruvaragahanam acalasānupradeśam /",
  "S03gopjatmu:33": "dṛṣṭvā + + + + + + + + + + + + + + + + + + + + + + + yanaḥ(?) provāca //",
  "S03gopjatmu:34": "GoAś_10 asmin nūnaṃ pradeśe navanalinavanacchannatoyaṃ saro vā",
  "S03gopjatmu:35": "dhārā śailodarād vā patati maṇidalasvacchaśobhā jalasya /",
  "S03gopjatmu:36": "vṛkṣās tatsaṃnikarṣād upacitavipulaśyāmaśākhāpraśākhā",
  "S03gopjatmu:37": "yenaite śailam etaṃ jagad iva sakalaṃ sajjanāḥ śobhayanti //",
  "S03gopjatmu:38": "dūratvād a – — – — – – – — '; — — – — — – —",
  "S03gopjatmu:39": "— — — – – — – bhāraguravo jīmūtapuñjā iva /",
  "S03gopjatmu:40": "GoAś_11 — — — – – — – bhāraguravo jīmūtapuñjā iva /",
  "S03gopjatmu:41": "ete vṛddhim upāgatāḥ khalu parām āsādya toyāśayaṃ",
  "S03gopjatmu:42": "sanmitraṃ samupetya sādhava iva pradhvasyamānārayaḥ //",
  "S03gopjatmu:43_0": "tad ito gacchāmīti saṃpradhāryopetya ca taṃ pradeśaṃ samantato vilokayan dadarśānyatamasmin",
  "S03gopjatmu:43_1": "taruvaragahanavivare + + + + + + + + + + + + + + + + + + + + + + + + + + + + kopahārābhidarśane",
  "S03gopjatmu:43_2": "vipulaśilātalābhoganiṣaṇṇakṛtāhāraprayojanam upaśamanibhṛtendriyapracārasaumyavapuṣaṃ",
  "S03gopjatmu:43_3": "śākyabhikṣuṃ dṛṣṭvā samāśvāsaprāptaḥ prahlādita iva viśrānta iva ca vājinam ekānte",
  "S03gopjatmu:43_4": "nibadhya sapraśrayamaḥdhuro + + + + + + + + + + + + + + + + + + + + + + + + + + kta",
  "S03gopjatmu:43_5": "iva ca vikacakamalavanareṇupiñjarasurabhiśiśirasamīraṇena taṃ bhikṣum abravīt /",
  "S03gopjatmu:44": "bhadanta salilāśayapradeśam upadeṣṭum arhatīti /",
  "S03gopjatmu:45": "tena copadiṣṭam /",
  "S03gopjatmu:46": "atha sa rājā tam upadiṣṭaṃ salilāśayam upagamya vigatapipāsāklamapari + + + + + + + + + + + + + + + + + + + //",
  "S03gopjatmu:47": "GoAś_12 — — – — – – – — – – — mayūkhaiḥ prasvedavārikaṇikārdralalāṭabhittiḥ /",
  "S03gopjatmu:48": "pītvāpi vāri kamalotpalanālaśītaṃ tīvraklamāturamanā na dhṛtiṃ jagāma //",
  "S03gopjatmu:49": "atha sa bhikṣuḥ sāndrakaruṇāmṛtarasārdraśītalena cakṣuṣā taṃ rājānam abhisamīkṣyābravīt /",
  "S03gopjatmu:50": "klībasattvam iva vyā + + + + + + + + + + + + + + + + + + + + + + + + + + + + + + pravādo lokavṛttātivṛttaprabhāveṣv apy upalakṣyate /",
  "S03gopjatmu:51": "na khalu sukhocitāḥ paraduḥkhāni jānantīti /",
  "S03gopjatmu:52": "nanu bhadantāvaiṣi //",
  "S03gopjatmu:53": "GoAś_13 dagdhāpi bhū ravikaraiḥ sphuṭadīptimadbhir dandahyate gataghṛṇena davānalena /",
  "S03gopjatmu:54": "bhartuḥ pravāsavirahe vaniteva duḥkhais ta — – — – – – — – – — – — — //",
  "S03gopjatmu:55": "GoAś_14 — — – — – – – — – – — – — — ḥ saṃtāpitā ravikaraiḥ sutarāṃ pracaṇḍaiḥ /",
  "S03gopjatmu:56": "kalyāṇamitravikalās tu vicāraśūnyā rāgātmakā iva narāḥ pramadāvilāsaiḥ //",
  "S03gopjatmu:57": "GoAś_15 gharmāturo bhayam anāgatam apradhārya cchāyāṃ samāśrayati bhogiphaṇasya bhekaḥ /",
  "S03gopjatmu:58": "āpātamātrasukha — – – — – — — — — – — – – – — m iva rājalakṣmīm //",
  "S03gopjatmu:59": "GoAś_16 saṃśuṣkasālatarukoṭarasaṃnilīno vyarthaṃ virauti pariśuṣkagalaḥ kapotaḥ /",
  "S03gopjatmu:60": "ajñānagahvaraniruddha ivātmavādī bālaḥ punarbhavatṛṣāviṣamūrchitātmā //",
  "S03gopjatmu:61": "GoAś_17 ete gajā ravikarotkaratāpiteṣu naiva sthaleṣu na jaleṣu dhṛtiṃ labhante /",
  "S03gopjatmu:62": "grāmeṣu puṣpavikaceṣu ca kānaneṣu pāriplavālpamatayo yatayo yathaiva //",
  "S03gopjatmu:63": "GoAś_18 ambv eva (?) palvalajalaṃ kṣayam abhyupaiti saṃśuṣkaśaivalarajo'ruṇapaṅkaleśam /",
  "S03gopjatmu:64": "mandāgamasya sadasīva vijṛmbhamāṇaṃ vākkauśalaṃ svamatiśaktinirākṛtasya //",
  "S03gopjatmu:65": "GoAś_19 ete khagā vanatarūn parivarjayanti saṃśīrṇaparṇanicayordhvaviśuṣkaśākhān /",
  "S03gopjatmu:66": "vismṛtya pūrvaparibhogasukhāny anāryā veśyā viluptadhanasāram ivālpasattvam //",
  "S03gopjatmu:67": "GoAś_20 dāvāgnibhasmaparuṣaiḥ pavanair udastam etad bhramaty avirataṃ taruparṇacakram /",
  "S03gopjatmu:68": "utpīḍyamānam aniśaṃ niravagraheṇa saṃsāracakram iva karmasamīraṇena //",
  "S03gopjatmu:69": "paryanteṣu sphuṭitaśakalacchedasaṃparkarūkṣas",
  "S03gopjatmu:70": "toyābhyāśe srutajalatayā na dravo nātiśuṣkaḥ /",
  "S03gopjatmu:71": "GoAś_21 toyābhyāśe srutajalatayā na dravo nātiśuṣkaḥ /",
  "S03gopjatmu:72": "kiṃciccheṣākaluṣasalilāplāvito madhyabhāge",
  "S03gopjatmu:73": "paṅkaḥ śoṣaṃ sphuritaśapharījālagarbhaḥ prayāti //",
  "S03gopjatmu:74": "kiṃciccheṣavivarṇaparṇaśabalā mūle kaṭhorāruṇā",
  "S03gopjatmu:75": "mandaśyāmapalāśasaṃcayavatī madhye samārdracchaviḥ /",
  "S03gopjatmu:76": "GoAś_22 mandaśyāmapalāśasaṃcayavatī madhye samārdracchaviḥ /",
  "S03gopjatmu:77": "gharmaśyāmavibhugnapallavadalā prānte latā nartakī",
  "S03gopjatmu:78": "mlāniṃ yāty aniśaṃ kalāv iva yuge satpauruṣī dharmatā //",
  "S03gopjatmu:79": "chattrair vyabhraśaśāṅkamaṇḍalasitai ratnaprabhābhāsvarair",
  "S03gopjatmu:80": "vikṣiptāḥ kiraṇā yad asya bahuśo niryāṇakāle mama /",
  "S03gopjatmu:81": "GoAś_23 vikṣiptāḥ kiraṇā yad asya bahuśo niryāṇakāle mama /",
  "S03gopjatmu:82": "tad vairaṃ hṛdayena saṃcitam ayaṃ nūnaṃ vahaty aṃśumān",
  "S03gopjatmu:83": "yasyāgnir dahatīva durjanavacas tīkṣṇair mayūkhāṅkuraiḥ //",
  "S03gopjatmu:84": "atha sa bhikṣuḥ kathāntaravivakṣayā smitam āviścakāra /",
  "S03gopjatmu:85": "+ + + + + + + + + + + + + sa rājā samantato nirīkṣyānyam anīkṣamāṇo mām evādhikṛtya pravrajitena smitam ādarśitam iti viniścitya kutūhalākrāntamatis tam abravīt //",
  "S03gopjatmu:86": "GoAś_24 vinayadhīram idaṃ ca vapus tava smitam idaṃ ca bhadanta vidhāryate /",
  "S03gopjatmu:87": "calati buddhir iyaṃ pavanāhatā vanalateva kim atra nu kāraṇam //",
  "S03gopjatmu:88": "+ + + + + + + + + + + + + + + + + + + + / atha sa pārthivaḥ sutarām upajātavimarśasaṃbhramodbhrāntamānasaḥ punar api taṃ bhikṣuṃ smitaprayojanaṃ paryapṛcchat /",
  "S03gopjatmu:89": "sa ca bhikṣus tadupakārakāmatayaiva rājñaḥ provāca //",
  "S03gopjatmu:90": "GoAś_25 sūryātapo dahati vatsa śarīrakaṃ te tasmāt sukhocitam idaṃ tu roganīḍam /",
  "S03gopjatmu:91": "duḥkha – — – – – — – – — – — — — — – — – – – — abhitāpitānām //",
  "S03gopjatmu:92": "GoAś_26 vastrātapatratarumandiracandanāmbuhārādayas tadupaghātanimittabhūtāḥ /",
  "S03gopjatmu:93": "duḥkhaṃ tv anāgatam avīcisamudbhavaṃ te nāśaṃ prayāsyati narādhipa kair upāyaiḥ //",
  "S03gopjatmu:94": "GoAś_27 prāṇoparodhasamakālam avaśyabhāvi yat prāpsyasi tvam akṛtajña bahuprakāram /",
  "S03gopjatmu:95": "duḥkhaṃ yadā kṣaṇaya — – – — – — — — t tava tadgajabhayā – – — kṣaṇena //",
  "S03gopjatmu:96": "GoAś_28 karmendhanaḥ sphurati tatra (?)",
  "S03gopjatmu:97": "sadā hutāśo durvṛttaśoṇitavasāsavapānaśauṇḍaḥ /",
  "S03gopjatmu:98": "yo bāndhavān iva pariṣvajate pragāḍhaṃ jvālābhujair aviralaiḥ svakṛtāparādhān //",
  "S03gopjatmu:99": "GoAś_29 vīciṃ vadanti vivaraṃ na ca tatra kā cid duḥkhasya vīcir api tiryag upary adho vā /",
  "S03gopjatmu:100": "yasmād avīcir iti tena ca saṃprasiddhaḥ śīrṇas tanoti bhavano narakāntareṣu //",
  "S03gopjatmu:101": "GoAś_30 yatra tvayātithijanapraṇayo niṣevyo jvālāsakhīśatapariṣvajanocitena /",
  "S03gopjatmu:102": "sa tvaṃ vyathām upagato raviraśmitapto hārād bibheṣi na tu ghoraviṣād bhujaṅgat //",
  "S03gopjatmu:103": "yasyotsaṅge kṣititalarajodhūsaras tvaṃ niṣaṇṇa",
  "S03gopjatmu:104": "— — — — – – – – – — -u- – -u- -u- – -u- -u- /",
  "S03gopjatmu:105": "GoAś_31 — — — — – – – – – — -u- – -u- -u- – -u- -u- /",
  "S03gopjatmu:106": "premṇā yenākaruṇahṛdayo vardhitaḥ pālitaś ca",
  "S03gopjatmu:107": "taṃ tvaṃ hatvā yadi na patitas tatkṣaṇaṃ citram etat //",
  "S03gopjatmu:108": "bālye lālāsalilamalinaṃ pāṇinā vaktrapadmaṃ",
  "S03gopjatmu:109": "yenāmṛṣṭaṃ vikacakamalacchedatāmrodareṇa /",
  "S03gopjatmu:110": "GoAś_32 yenāmṛṣṭaṃ vikacakamalacchedatāmrodareṇa /",
  "S03gopjatmu:111": "tvāṃ kṛtvāṅke kṛpaṇa bhavataḥ kuñcitāḥ kākapakṣā",
  "S03gopjatmu:112": "ye — — — – – – – – — — – — — – — — //",
  "S03gopjatmu:113": "sa tvaṃ hatvā pitaram api te dhārmikaṃ dharmarājaṃ",
  "S03gopjatmu:114": "kāmāsvādavyasanamadirāpānavikṣiptacittaḥ /",
  "S03gopjatmu:115": "GoAś_33 kāmāsvādavyasanamadirāpānavikṣiptacittaḥ /",
  "S03gopjatmu:116": "svasthāvasthaś carasi narakadvāraśālāṃ praviṣṭo",
  "S03gopjatmu:117": "jvālāhastair narakaśikhinaḥ spraṣṭum icchanti hi tvām //",
  "S03gopjatmu:118_0": "jvaladanalaśīkhāvalīpiṅgalāntaḥsthalaṃ sarvatas tuṅganiḥsaṅganiśchidralohādrijālāvṛtacchinnasaṃbhinnasaṃvignasaṃkūjitotkṛṣṭaniṣpiṣṭaniṣpīḍitotkṣiptavikṣiptaluptāvaluptāśrayaprāṇisaṃghākulabhīṣaṇaṃ",
  "S03gopjatmu:119_0": "kṛpaṇaka narakaṃ padā yāsyasi prerito dāruṇaiḥ karmavātair anekograduḥkhaprakarṣātisaṃtāpito",
  "S03gopjatmu:119_1": "dīnakaṇṭho – — ūrdhvabāhur jvalacchūlacakrāsikuntaprahāravraṇodvāntaraktokṣitas tatra",
  "S03gopjatmu:119_2": "cākāmakaḥ saṃvasan /",
  "S03gopjatmu:120_0": "jvaladanalakamaṇḍalākoṭarastabdhanetraiḥ sphuratkopasaṃdaṣṭadantacchadair udyatāgrāyudhair",
  "S03gopjatmu:120_1": "antakājñākarais tiṣṭha tiṣṭheti nistarjito bhītabhīto diśaḥ prekṣamāṇaḥ sthito 'smīti",
  "S03gopjatmu:120_2": "kṛcchrād abhivyāharan kām avasthām abhiprāpsyasi tvaṃ dhṛto duṣkṛtaiḥ karmabhir",
  "S03gopjatmu:121_0": "GoAś_34 yadi samanuvicārayet tad bhavān nūnam — — – — — – pādopamāḥ syur nidāghe",
  "S03gopjatmu:121_1": "'titīvrā amī bhūpate na tv anabhyāhatā yānti saṃvegam ajñā janāḥ prāyaśo duḥkhayantrāntarasthās",
  "S03gopjatmu:121_2": "tu śocanti moghaṃ pralāpārtiśokābhibhūtā bhṛśam //",
  "S03gopjatmu:122": "api ca he putraka //",
  "S03gopjatmu:123": "GoAś_35 kāntākarāgravidhṛtāni madhūni pītvā niśvāsasaṃcitadalotpalacandrikāṇi /",
  "S03gopjatmu:124": "saṃdaṃśayantravivṛtāsyapuṭāntarālas tāmraṃ kathaṃ kathaya pāsyasi vahnivarṇam //",
  "S03gopjatmu:125": "snātvā tvaṃ gṛhadīrghikāmbhasi hasatpadmotpalālaṃkṛte",
  "S03gopjatmu:126": "tīrāntānatapuṣpapādapalatācchāyāsamāliṅgite /",
  "S03gopjatmu:127": "GoAś_36 tīrāntānatapuṣpapādapalatācchāyāsamāliṅgite /",
  "S03gopjatmu:128": "klinnasvinnanarāsthipañjaravasāniryāsaparyākule",
  "S03gopjatmu:129": "tapte vaitaraṇījale nipatito duḥkhāt kadā mokṣyase //",
  "S03gopjatmu:130": "prāsāde śaradabhraśubhraśikhare puṣpāvalīmaṇḍite",
  "S03gopjatmu:131": "vīṇāveṇumṛdaṅgagītamadhure saṃprāpya citraṃ sukham /",
  "S03gopjatmu:132": "GoAś_37 vīṇāveṇumṛdaṅgagītamadhure saṃprāpya citraṃ sukham /",
  "S03gopjatmu:133": "nityaṃ prajvalitasphuṭānalaśikhāsaṃtānajālākulaṃ",
  "S03gopjatmu:134": "prāpyāvīcim anekaduḥkhavihataḥ kiṃ nāma kartā bhavān //",
  "S03gopjatmu:135": "lajjāmātravibhūṣaṇāṃ savinayāṃ cārūpacārāṃ priyāṃ",
  "S03gopjatmu:136": "dṛṣṭvā prītivijṛmbhamāṇanayano viśrambhaniryantraṇām /",
  "S03gopjatmu:137": "GoAś_38 dṛṣṭvā prītivijṛmbhamāṇanayano viśrambhaniryantraṇām /",
  "S03gopjatmu:138": "krodhaprajvalitākṣikośaviṣamabhrūbhaṅgaraudrānanān",
  "S03gopjatmu:139": "ālokyāntakakiṃkarān abhimukhān saṃmoham āyāsyase //",
  "S03gopjatmu:140": "GoAś_39 śrīmaccāmaracārubhāsuranarair nānāvidhair vājibhiḥ",
  "S03gopjatmu:141": "kāliṅgaiś ca vicitritottarakuthair gandhopavāhyair gajaiḥ /",
  "S03gopjatmu:142": "tīvrakrodhaviṣais tṛ — – – – — — — – — — – —",
  "S03gopjatmu:143": "— — — – – ke viśīrṇacaraṇo voḍhāsi dīptān rathān //",
  "S03gopjatmu:144": "dhṛtaś cūḍāpīḍo bakulakusumāmodasubhagas",
  "S03gopjatmu:145": "tvayā mūrdhnā yena sphuṭamaṇikarālaṃ ca mukuṭam /",
  "S03gopjatmu:146": "GoAś_40 tvayā mūrdhnā yena sphuṭamaṇikarālaṃ ca mukuṭam /",
  "S03gopjatmu:147": "sphuradvahnijvālāvalayakapilaṃ cakram aśivaṃ",
  "S03gopjatmu:148": "vahan mūrdhnā tena tvam anubhavitā cāpalaphalam //",
  "S03gopjatmu:149": "kiṃ ca bhūyaḥ //",
  "S03gopjatmu:150": "GoAś_41 kaler ājñābhaṅgo bhavati sucirāj janmasamaye",
  "S03gopjatmu:151": "muner yasya prāṇipriyahitasamādhānaviduṣaḥ /",
  "S03gopjatmu:152": "jagannāthe tasmin bhagavati bhavopadravahare",
  "S03gopjatmu:153": "praduṣṭānāṃ kā vā bhavatu gatir anyā param ataḥ //",
  "S03gopjatmu:154": "unmīlitā iva diśo daśa yasya dīptaiḥ",
  "S03gopjatmu:155": "kīrtyaṃśubhir ghanatamaḥpaṭalāvanaddhāḥ /",
  "S03gopjatmu:156": "GoAś_42 kīrtyaṃśubhir ghanatamaḥpaṭalāvanaddhāḥ /",
  "S03gopjatmu:157": "tasmin pradoṣam upagacchati yas tapasvī",
  "S03gopjatmu:158": "svair eva karmabhir asau prahataḥ kṣatātmā //",
  "S03gopjatmu:159": "yo māteva piteva bāndhava iva prāṇiṣv anukrośavān",
  "S03gopjatmu:160": "ātmasnehaparāṅmukhena manasā janmāṭavīgahvare /",
  "S03gopjatmu:161": "GoAś_43 ātmasnehaparāṅmukhena manasā janmāṭavīgahvare /",
  "S03gopjatmu:162": "prajñāvīryakṛpābhyupāyasacivaḥ kleśair anākampitaḥ",
  "S03gopjatmu:163": "prāpto bodhim anuttarāṃ sa bhagavān kāṃ satkriyāṃ nārhati //",
  "S03gopjatmu:164": "GoAś_44 jagaddhitādhānavidhānadīkṣāṃ babhāra śāstā bhṛśadurvahāṃ yaḥ /",
  "S03gopjatmu:165": "manaḥprasādāyatane 'pi tasmin kathaṃ nu cittāni vidūṣayanti //",
  "S03gopjatmu:166": "asajjanasamāgamasya kaṭukāvasānaṃ phalaṃ",
  "S03gopjatmu:167": "narendra samupasthitaṃ tad adhunā tavāpāyikam /",
  "S03gopjatmu:168": "GoAś_45 narendra samupasthitaṃ tad adhunā tavāpāyikam /",
  "S03gopjatmu:169": "idaṃ samanucintya sādhujanasaṃgamaḥ sevyatāṃ",
  "S03gopjatmu:170": "tatas tava bhaviṣyati vyasanapañjarān nirgamaḥ //",
  "S03gopjatmu:171": "GoAś_46 evaṃ gate 'pi kriyatām prayatnaḥ pāpaprahāṇe kuśalodaye ca /",
  "S03gopjatmu:172": "apy eva nāma vyasanāmburāśeḥ syāt te 'vasānaṃ naralokapāla //",
  "S03gopjatmu:173": "GoAś_47 anekarūpavyasanopamṛṣṭāṃ samudravelājalalolaśīlām /",
  "S03gopjatmu:174": "narendralakṣmīm upaguhya pāpaṃ kṛtaṃ tvayā duḥkhaśatāvasānam //",
  "S03gopjatmu:175": "GoAś_48 bahuprakārātyayadāruṇeṣu vicāryamāṇālpasukhodayeṣu /",
  "S03gopjatmu:176": "viṣajya kāmeṣu manas tvayātmā svayaṃ kṛto durgatiduḥkhasākṣī //",
  "S03gopjatmu:177": "GoAś_49 abhisandhikṛtasya karmaṇo na hi nāśaṃ pravadanti sūrayaḥ /",
  "S03gopjatmu:178": "api kalpasahasrakoṭibhiḥ phaladaṃ tan niyamena jāyate //",
  "S03gopjatmu:179": "GoAś_50 ata eva jagau jagadvaro jagadālokakaraḥ kṛpāmayaḥ /",
  "S03gopjatmu:180": "bhagavān bhavabhoganiḥspṛhaḥ sa hi karmasvakatāṃ śarīriṇām //",
  "S03gopjatmu:181": "GoAś_51 salilānalarājataskarair dhanam atraiva vilupyate nṛṇām /",
  "S03gopjatmu:182": "prabhavanti tu tena karmaṇā svam ataḥ karma nṛṇāṃ śubhāśubham //",
  "S03gopjatmu:183": "GoAś_52 parivartati niścalekṣaṇaḥ kṣaṇamātrapratibaddhajīvitaḥ /",
  "S03gopjatmu:184": "maraṇābhimukho yadā naro nanu karmaiva tadā parāyaṇam //",
  "S03gopjatmu:185": "GoAś_53 svajano janavan nivartane gṛhavittādyaparair vilupyate /",
  "S03gopjatmu:186": "svakṛtaṃ tv anuyāti dehināṃ bhavasaṃkrāntyanukūlavartinām //",
  "S03gopjatmu:187": "api ca he mahārāja //",
  "S03gopjatmu:188": "maraṇavaśagatasya jantor vivṛddholbaṇaśvāsaśuṣkauṣṭhakaṇṭhasya",
  "S03gopjatmu:189": "hikkāpraveśānubandhād vinirdhūyamānorasaḥ",
  "S03gopjatmu:190": "kalavikalapadākṣare bhāṣite vihvale cakṣuṣi cchidyamāneṣu",
  "S03gopjatmu:191": "marmasv anāmantrya roṣād iva prasthitair vāyubhiḥ /",
  "S03gopjatmu:192": "mahati śithilatāṃ gate sandhisaṃghātayantre rujātīkṣṇasūcī-",
  "S03gopjatmu:193": "nipātāntare kvāpi gantuṃ kṛtābhyudyame jīvite",
  "S03gopjatmu:194": "GoAś_54 timiragahanasaṃkaṭaṃ nirjanaṃ mārgam ākrāmato nāsti puṇyād",
  "S03gopjatmu:195": "ṛte kaś cid anyaḥ sakhā tat prayatnaṃ kuru śreyasi //",
  "S03gopjatmu:196": "api ca mahārāja //",
  "S03gopjatmu:197": "GoAś_55 avaśyaṃ tyaktavyaḥ paramadayito bāndhavajanaḥ",
  "S03gopjatmu:198": "praveṣṭavyaṃ ghoraṃ sabhayam asahāyena gahanam /",
  "S03gopjatmu:199": "pravāse vastavyaṃ suciram api cāsaṃstutajane",
  "S03gopjatmu:200": "tad asmāt kartavyaṃ bahukuśalapātheyam asakṛt //",
  "S03gopjatmu:201": "atha sa rājā tena bhikṣuṇā tathā saṃvejito yathā kṣaṇenopalabdhakuśalamūlopacayābhilāṣas tīvrabhayaviṣādavyākulamānasaś ca provāca //",
  "S03gopjatmu:202": "GoAś_56 tad adhunā karavāṇi bhadanta he vada vadāsti dayā yadi te mayi /",
  "S03gopjatmu:203": "nipatitaṃ mahati vyasanārṇave kṛpaṇakaṃ kṛpayoddhara māṃ yate //",
  "S03gopjatmu:204": "GoAś_57 jaladamārutacandanaśītalair api vayaṃ vacanais tava tāpitāḥ /",
  "S03gopjatmu:205": "svakṛtaduṣkṛtaśaṅkuśatakṣatā viṣayalaulyaparājitamānasāḥ //",
  "S03gopjatmu:206": "GoAś_58 vipariṇāmakaṭūni mayā purā viṣayasaṅgasukhāny akṛtātmanām /",
  "S03gopjatmu:207": "samupaguhya kṛtaṃ bahu duṣkṛtaṃ dahati yan mama saṃprati mānasam //",
  "S03gopjatmu:208": "GoAś_59 dhig avaraṃ viṣamaṃ viṣayāśrayaṃ sukham anāryaniṣevitam adhruvam /",
  "S03gopjatmu:209": "yad upagamya narā viṣayadviṣām iha bhavanti sadā karuṇāspadam //",
  "S03gopjatmu:210": "GoAś_60 avinayo 'nugato mṛditaṃ yaśo na gaṇitaṃ kulam āyatir ujjhitā /",
  "S03gopjatmu:211": "– – – — kaluṣaṃ vivṛto 'nayo viṣayalaulyatayā – – yāgayā //",
  "S03gopjatmu:212": "asadṛśajanasaṅgābhyāsadoṣān mayaiva",
  "S03gopjatmu:213": "prakṛtiguṇavināśo mandabhāgyasya jātaḥ /",
  "S03gopjatmu:214": "GoAś_61 prakṛtiguṇavināśo mandabhāgyasya jātaḥ /",
  "S03gopjatmu:215": "śaṭhamatibhir anāryair vipralabdho 'smi vākyair",
  "S03gopjatmu:216": "yad iha guṇadhanānāṃ śocanīyo 'smi jātaḥ //",
  "S03gopjatmu:217": "prakṛtiruciravṛttāḥ sādhavo nānuvṛttāḥ",
  "S03gopjatmu:218": "suca – – – – mānāṃ vāṅmadhūnāṃ nimittam /",
  "S03gopjatmu:219": "GoAś_62 suca – – – – mānāṃ vāṅmadhūnāṃ nimittam /",
  "S03gopjatmu:220": "yad anayagahanāntarvartināṃ — – — —",
  "S03gopjatmu:221": "vyasanaśaraśatānāṃ lakṣyatām āgato 'ham //",
  "S03gopjatmu:222": "GoAś_63 viṣayasukhalavāśāpāśam āmucya citte tṛṇalavam iva jīrṇaṃ projjhya sadvṛttavantam /",
  "S03gopjatmu:223": "pariṇativirasānāṃ karmaṇām ātmanaiva kṣitidhara iva tuṅgā rāśayaḥ saṃcitā — //",
  "S03gopjatmu:224": "GoAś_64 — — — – – — – — – – – — bhūyo 'pi māṃ dhakṣyati",
  "S03gopjatmu:225": "proddhūtākulalolapiṅgalaśikho vahniḥ kathaṃ nārakaḥ /",
  "S03gopjatmu:226": "pāpātmā mṛta eva nāma satataṃ yo 'nyo 'pi vāsmadvidho",
  "S03gopjatmu:227": "mṛtyuḥ kiṃ mṛtamārikām akaruṇaḥ kartuṃ vyavasyen mayi //",
  "S03gopjatmu:228": "diksaṃmoham upāgato 'ham adhunā gacchāmi kāṃ vā diśaṃ",
  "S03gopjatmu:229": "majjāmīva bhadanta śokasarasi vyā — – — — – — — /",
  "S03gopjatmu:230": "GoAś_65 majjāmīva bhadanta śokasarasi vyā — – — — – — — /",
  "S03gopjatmu:231": "śailo 'yaṃ sphuṭatīva pāpacaritaṃ mām adya saṃdhārayan",
  "S03gopjatmu:232": "yuṣmatpādasamāśrayāt tu śatadhā na tv eva yāti dhruvam //",
  "S03gopjatmu:233": "atha sa mahātmā taṃ rājānaṃ saṃvignamānasam avetya pātram ayaṃ śreyasa iti vinirdhāryovāca /",
  "S03gopjatmu:234_0": "tena hi mahārāja tam eva bhagavantaṃ vinipāta ... janāvalambavatsalam apā ... tyaktasakalasattvadhātum",
  "S03gopjatmu:234_1": "akhilajagaddhitādhānāmlānaprayogam aparimitaviśuddhodārātiśayaguṇagaṇaratnādhivāsaṃ",
  "S03gopjatmu:234_2": "mahākāruṇikaṃ sarvajñaṃ sarvadarśanaṃ śākyamuniṃ śaraṇam upaihi /",
  "S03gopjatmu:235": "tata eva te duḥkhaparaṃparāparyanto bhaviṣyati + + + + + + + + + + /",
  "S03gopjatmu:236": "GoAś_66 sukṣetre bījam uptaṃ bhavati bahuphalaṃ tiktam āsyapriyaṃ",
  "S03gopjatmu:237": "vā kṣetrasyāsau svabhāvo bhavati samaguṇaḥ sarvasasyaprasūtau /",
  "S03gopjatmu:238": "evaṃ kārāpakārā bhagavati tanavo 'py āhitāḥ pāpakāle",
  "S03gopjatmu:239": "paryantaṃ nāpnuvanti vyuparatasakalakleśasaṃtānakāle //",
  "S03gopjatmu:240_0": "atha sa bhūpatiḥ pravijṛmbhamāṇakuśalamūlopacayābhilāṣamṛduhṛdayatayā buddhe bhagavati",
  "S03gopjatmu:240_1": "samutpannapremagauravaprasādabahumānaḥ sapratyayāśrusalilabāṣpāviladīnamṛdumukulitanayanayugalavadanas",
  "S03gopjatmu:240_2": "taṃ bhikṣum udīkṣamāṇo bāṣpagaṇḍūṣoparudhyamānakaṣāyakaṇṭho dharaṇitalapratiṣṭhitajānumaṇḍalaḥ",
  "S03gopjatmu:240_3": "kṛtakarapuṭa ity uvāca //",
  "S03gopjatmu:241": "GoAś_67 eṣo 'haṃ tam ṛṣiṃ vrajāmi śaraṇaṃ prāṇair api prāṇinām",
  "S03gopjatmu:242": "ekaṃ bāndhavam ekam eva suhṛdaṃ śāstāram ekaṃ param /",
  "S03gopjatmu:243": "trāṇaṃ traibhuvanārtigahvaradarīvyāvartināṃ prāṇinām",
  "S03gopjatmu:244": "ācāryaṃ paramārthatattvaviṣaye bhūtārthanāthaṃ vibhum //",
  "S03gopjatmu:245": "punaḥ punar anuttaraṃ puruṣadamyasatsārathiṃ",
  "S03gopjatmu:246": "prayāmi śaraṇaṃ śaraṇyatamam apy ahaṃ — – — /",
  "S03gopjatmu:247": "GoAś_68 prayāmi śaraṇaṃ śaraṇyatamam apy ahaṃ — – — /",
  "S03gopjatmu:248": "acintyacaritaṃ tam eva bhagavantam adya kṛta-",
  "S03gopjatmu:249": "prapañcaviṣabījanirmalaniruttarādhyāśayam //",
  "S03gopjatmu:250": "apy asthitishitimatāṃ śaraṇaṃ prapadye",
  "S03gopjatmu:251": "lokopakārakaraṇaikarasasvabhāvam /",
  "S03gopjatmu:252": "GoAś_69 lokopakārakaraṇaikarasasvabhāvam /",
  "S03gopjatmu:253": "buddhaṃ tam eva śatadhā ca sahasradhā cā-",
  "S03gopjatmu:254": "— — – — – makarālayakarṇadhāram //",
  "S03gopjatmu:255": "manye pūtam ivātmabhāvam adhunā śāstuḥ praṇāmodbhavaiḥ",
  "S03gopjatmu:256": "puṇyāmbhobhir akhaṇḍamaṇḍalaśaśijyotsnāvalīnirmalaiḥ /",
  "S03gopjatmu:257": "GoAś_70 puṇyāmbhobhir akhaṇḍamaṇḍalaśaśijyotsnāvalīnirmalaiḥ /",
  "S03gopjatmu:258": "ko vā taṃ praṇipatya sāndrakaruṇāprahlāditādhyāśayaṃ",
  "S03gopjatmu:259": "tīvrāpāyavatīṃ viṣādamakarāṃ tīrṇo na duḥkhāpagām //",
  "S03gopjatmu:260": "GoAś_71 yatraiko 'py akṛtadhiyo manaḥpradoṣaḥ saṃsāraṃ vyasanaśatais tanoti kṛtsnam /",
  "S03gopjatmu:261": "tatraikaḥ katham api cetasaḥ prasādo nocchindyād vyasanasahasratantujālam //",
  "S03gopjatmu:262": "GoAś_72 yaṃ gatvā śaraṇam ahaṃ jagatpradīpaṃ sarvāsaccaritavirodhinīṃ prapannaḥ /",
  "S03gopjatmu:263": "āryāṇāṃ nayapadavīṃ samantabhadrāṃ taṃ vande kṛpaṇajanādhikānukampam //",
  "S03gopjatmu:264": "GoAś_73 ity uktvā vyasanaparāṅmukhaḥ sa rājā saṃbuddhe bhagavati niścalaprasādaḥ /",
  "S03gopjatmu:265": "taṃ bhikṣuṃ kṣititalalagnamaulimūrdhnā vanditvā svapuravaronmukho jagāma //",
  "S03gopjatmu:266": "saṃbuddhe pratilabdhavān narapatiḥ śraddhām asau tādṛśīṃ",
  "S03gopjatmu:267": "yat karmāvaraṇādrijālam akarod alpāvaśeṣāśrayam /",
  "S03gopjatmu:268": "GoAś_74 yat karmāvaraṇādrijālam akarod alpāvaśeṣāśrayam /",
  "S03gopjatmu:269": "pāpaṃ yat kriyate jine vrajati tat tair āryakāryaiḥ kṣayam",
  "S03gopjatmu:270": "ekenaiva hi śakyate vilikhituṃ vajrasvabhāvo hy ayam //",
  "S03gopjatmu:271": "apy eva krakacair niśātadaśanacchedāvalīdanturais",
  "S03gopjatmu:272": "tasyājñā pravicāryamānatanubhiḥ kāryaiva śāstur bhavet /",
  "S03gopjatmu:273": "GoAś_75 tasyājñā pravicāryamānatanubhiḥ kāryaiva śāstur bhavet /",
  "S03gopjatmu:274": "yasmāt tadvimukhā viśanti narakān jvālāvalīdāruṇān",
  "S03gopjatmu:275": "tasyājñāpravaṇai – — natasukhaṃ saṃprāpyate śāśvatam //",
  "S03gopjatmu:276": "svābhiprāyam ato bravīmi sakalaṃ saṃsāram apy utsahe",
  "S03gopjatmu:277": "vastuṃ bhīmabhayānake 'pi narake loke jinālaṃkṛte /",
  "S03gopjatmu:278": "GoAś_76 vastuṃ bhīmabhayānake 'pi narake loke jinālaṃkṛte /",
  "S03gopjatmu:279": "na tv evaikam api kṣaṇaṃ surapure saṃbuddhaśūnye jagaty",
  "S03gopjatmu:280": "udvṛttakṣatavṛttarākṣasagaṇavyāluptapuṇyotsave //",
  "S03gopjatmu:281": "GoAś_77 tad yāvan na patati sarva eva loko durdṛṣṭimatavitate pramādakūpe /",
  "S03gopjatmu:282": "sarvajñapravacanabhāskare gate 'staṃ tat tāvad vacanarasāyanaṃ niṣevyam //",
  "S03gopjatmu:283": "GoAś_78 sarvajñe paramagurau niveśya bhaktiṃ śrotavyaṃ vacanam ṛṣeḥ samantaśobhi /",
  "S03gopjatmu:284": "nikṣipya vyasanamayīṃ kukāryacintāṃ nāto 'nyat param adhikaṃ yato 'sti kṛtyam //",
  "S03gopjatmu:285": "GoAś_79 śravaṇakarakaiḥ ko 'rthas teṣāṃ asacchru – — – —",
  "S03gopjatmu:286": "– – – – – — '; — — — — '; – — – – — – — /",
  "S03gopjatmu:287": "– – – – – — '; — — — — '; – — – – — – — //",
  "S03gopjatmu:288": "***************************************************************************",
  "S03gopjatmu:289": "Bhavalubdhaka = GoBhl",
  "S03gopjatmu:290": "based on the edition by Ratna Handurukande. Five Buddhist Legends in the Campū Style - From a collection named Avadānasārasamuccaya. Bonn 1984 (Indica et Tibetica, 4).",
  "S03gopjatmu:291": "2. Bhavalubdhaka",
  "S03gopjatmu:292": "GoBhl_1 āpāyānām avicchinnaprāyasaṃsāravartmanām /",
  "S03gopjatmu:293": "karmakleśavaśāvaśyā duḥkhamayyaḥ pravṛttayaḥ //",
  "S03gopjatmu:294": "tadyathānuśrūyate /",
  "S03gopjatmu:295": "dvau bhikṣū srotāpannau babhūvatus tābhyām ekenāśeṣasaṃyojanopakṣayād arhattvam adhigatam /",
  "S03gopjatmu:296": "taddvitīyas tanmātrasaṃtuṣṭa evāsīt /",
  "S03gopjatmu:297": "sa tenārhatocyate sma /",
  "S03gopjatmu:298": "bhadramukha śeṣakleśaviṣopaśamāya yatnam ārabhasveti /",
  "S03gopjatmu:299_0": "duḥkhaikarasā bhavā duṣṭapāpasiddhyupāyāni śreyāṃsi kṣaṇalavapariṇāmāviśvasanīyaṃ",
  "S03gopjatmu:299_1": "jīvitam apariniṣpannaprakṛtayo māyopamās tattvavirodhinaḥ kāmāḥ sabhayāḥ savairāḥ",
  "S03gopjatmu:299_2": "sopāyāsāḥ pāpakriyām evāṅgīkṛtya pravṛttāḥ paribhavāyatanam akṛtabuddhīnāṃ kṛtātmanām",
  "S03gopjatmu:299_3": "apy avahāsyatām āvahanti /",
  "S03gopjatmu:300": "leśenāpy anugamyamānā mahad duḥkham ākarṣanti /",
  "S03gopjatmu:301": "naitān anupatan kaś cid akṣato 'nupahato vā /",
  "S03gopjatmu:302": "hrīmanto 'py ebhir āviṣṭāḥ paśusahadharmatāṃ pratipadyante /",
  "S03gopjatmu:303": "naite tulayanti vayasāṃ pariṇāmavaikṛtam /",
  "S03gopjatmu:304": "yatijanam apy ete pragalbhā vyāmohayanty eva /",
  "S03gopjatmu:305": "śreyaso vadhakāḥ pratyamitrāś cāmī vyatītya vinayaniyamaśrībharām āryamaryādām anāryakam evodbhāvayanti /",
  "S03gopjatmu:306": "samuditakāntiśobham api kṣaṇena malinayanti puruṣasya śīlasauṣṭhavam /",
  "S03gopjatmu:307": "vipātite ca śīle sarvaviṣayāya dvārabhūte hatopaniṣatsamādhir nālaṃ prajñāsaṃpade /",
  "S03gopjatmu:308": "sakala eva ca saṃsāra eṣāṃ durantarāyāṇāṃ paryeṣaṇābhir atītaḥ /",
  "S03gopjatmu:309": "ye ca śvasūkarādīnām api sādhāraṇā ratiprasaṅgadohadāḥ kas tān sādhujano manasāpi prārthayet /",
  "S03gopjatmu:310": "sa tam arhantam abravīt /",
  "S03gopjatmu:311": "bhadramukha",
  "S03gopjatmu:312": "GoBhl_2 bhavā duḥkhātmakāḥ santi śreyo durabhisaṃbhavam /",
  "S03gopjatmu:313": "jīvitaṃ calam atyantaṃ kāmā doṣaśatākarāḥ //",
  "S03gopjatmu:314": "GoBhl_3 apāyā mama saṃkṣīṇāḥ kiñciccheṣo bhavārṇavaḥ /",
  "S03gopjatmu:315": "anubhūya sukhaṃ divyaṃ nirvāsyāmi niyogataḥ //",
  "S03gopjatmu:316": "GoBhl_4 api cākṛtapuṇyānāṃ bhavebhyo jāyate bhayam /",
  "S03gopjatmu:317": "puṇyasambhārayuktānām utsavātiśayo bhavaḥ //",
  "S03gopjatmu:318": "GoBhl_5 nānāvipattigahaneṣv anayaprapāteṣv andhān ivāśu pithite pathi saṃnipātya /",
  "S03gopjatmu:319": "āryān api pratibhayena pathā harantaḥ prakhyāpayanty aśucayo viṣayāḥ svaśaktim //",
  "S03gopjatmu:320": "atha so 'rhan mandasaṃvegāpanno 'yam āyuṣmān iti viditvā tam āha /",
  "S03gopjatmu:321": "GoBhl_6 āyuṣman sapratidvandvāḥ parīttāsvādadūṣitāḥ /",
  "S03gopjatmu:322": "bhavā niśitanistriṃśadhārāsaṃpātadāruṇāḥ //",
  "S03gopjatmu:323": "GoBhl_7 nopādānakṣamās tāta bhavāḥ kruddhā ivoragāḥ /",
  "S03gopjatmu:324": "viṣāgnikavalālokakarālamukhaśaktayaḥ //",
  "S03gopjatmu:325": "GoBhl_8 dagdhapravṛttyupādānavāsanāmalamānasaiḥ /",
  "S03gopjatmu:326": "pravṛttayo jagannāthaiḥ sarvā eva vivarjitāḥ //",
  "S03gopjatmu:327": "GoBhl_9 bhavān pariharanty ārād ātmakāmāḥ parīkṣakāḥ /",
  "S03gopjatmu:328": "paricchannataṭāgādhāñ śvabhrāpātabhayaṃkarān //",
  "S03gopjatmu:329": "GoBhl_10 ratīnāṃ sopatāpānāṃ mukhe sa parivartate /",
  "S03gopjatmu:330": "abhinandaty anādeyān kṣaṇikān api yo bhavān //",
  "S03gopjatmu:331": "GoBhl_11 vicchinnāśeṣasaṃskārapravāhapratisaṃdhayaḥ /",
  "S03gopjatmu:332": "pratisaṃdhim upāyāsamūlam āhus tathāgatāḥ //",
  "S03gopjatmu:333": "GoBhl_12 visaṃvādinya evaitā gatayo mahatām api /",
  "S03gopjatmu:334": "vividhānarthanārācasaṃnipātakhalūrikāḥ //",
  "S03gopjatmu:335": "GoBhl_13 ādīptaḥ sarva evāyaṃ saṃsāraviṣapādapaḥ /",
  "S03gopjatmu:336": "viṣvagvikāsiduḥkhāgner jvālāmālākadambakaiḥ //",
  "S03gopjatmu:337": "GoBhl_14 bhavopabhogaspṛhalālasāḥ svayaṃ praviśya saṃmohatamisradurdinān /",
  "S03gopjatmu:338": "caranti mattā iva bhagnalocanā ghanāndhakāre viparītabuddhayaḥ //",
  "S03gopjatmu:339": "GoBhl_15 hitodyatānām avakīrya bhāratīṃ nipātarūkṣāṃ pariṇāmapeśalām /",
  "S03gopjatmu:340": "anarthapaṅkaughanimagnaśaktayo bhavanti niśvāsaparāyaṇā narāḥ //",
  "S03gopjatmu:341": "GoBhl_16 latāṃ dvirephā iva puṣpahāsinīm upāsate ye tu satāṃ sarasvatīm /",
  "S03gopjatmu:342": "akāryanirmokam apāsya te kaler mukhaṃ na paśyanti punar vibhīṣaṇam //",
  "S03gopjatmu:343": "sa tam arhantam abravīt /",
  "S03gopjatmu:344": "niruttarāṇy amūni vo vacanakusumāni / kiṃ tu",
  "S03gopjatmu:345": "GoBhl_17 āpāyikāni vyasanāni yāni mayānubhūtāny atidāruṇāni /",
  "S03gopjatmu:346": "teṣāṃ pratīkāranimittabhūtaṃ sukhaṃ bhadantānubhavāmi tāvat //",
  "S03gopjatmu:347": "atha sa mahātmā tena tasya vacasā sutarām upajanitasaṃvego 'bravīt /",
  "S03gopjatmu:348": "GoBhl_18 na varṇayanti kṣaṇikām apīśvarā bhavābhinirvṛttim avandhyavādinaḥ /",
  "S03gopjatmu:349": "tathā hy ayaṃ skandhakadambakodbhavaḥ samudbhavo naikavidhasya pāpmanaḥ //",
  "S03gopjatmu:350": "GoBhl_19 bhavaprabandhapraṇayo manasvino jagaddhitādhānaparasya yujyate /",
  "S03gopjatmu:351": "anuttarajñānanibaddhacetasāṃ bhavodbhavo bhāvasukhād api priyaḥ //",
  "S03gopjatmu:352": "GoBhl_20 punarbhavāsvādalavākulāśayaḥ pravṛttim anvicchati yas tu mohanāt /",
  "S03gopjatmu:353": "mudhā sa sarvāyatanopatāpinīṃ vipattim anvicchati sarvatomukhīm //",
  "S03gopjatmu:354": "GoBhl_21 bhavāḥ saśokāḥ sabhayāḥ savigrahā vivarjitāḥ sadbhir udāramānasaiḥ /",
  "S03gopjatmu:355": "narair maruddhūtaśikhā viṣadrumā bhujaṅgamādhiṣṭhitakoṭarā iva //",
  "S03gopjatmu:356": "GoBhl_22 bhavāvaśiṣṭāḥ kila sapta jātayo bhayaṃ na te yena punarbhavāśrayam /",
  "S03gopjatmu:357": "bhavānuṣaṅgo 'py aśucer vivṛjyate narair vidagdhābharaṇānulepanaiḥ //",
  "S03gopjatmu:358": "GoBhl_23 kṛtaṃ tvayāpāyikaduḥkhalaṅghanaṃ pravṛttim anvicchasi yena janmanaḥ /",
  "S03gopjatmu:359": "jijīviṣus tīvraviṣābhidūṣitaṃ praṇītam apy annam upādadīta kaḥ //",
  "S03gopjatmu:360": "api ca he bhavābhinandin",
  "S03gopjatmu:361": "GoBhl_24 krimer ivāvaskarakardamāntar vivartamānasya yathākathaṃ cit /",
  "S03gopjatmu:362": "narasya mātur jaṭharāntarāle kiṃ garbhavāso na mahān apāyaḥ //",
  "S03gopjatmu:363": "GoBhl_25 kaḍevarāvaskaranirjhareṇa subaddhasāsṛṅmaladurdinena /",
  "S03gopjatmu:364": "prajāyamānasya narasya duḥkham apāyaduḥkhair api kiṃ na tulyam //",
  "S03gopjatmu:365": "GoBhl_26 davānalapluṣṭapalāśarūkṣaṃ vahan jarājarjaram asthiyantram /",
  "S03gopjatmu:366": "kathaṃ cid āyāsanipītaharṣo na kiṃ samo 'pāyaśatair manuṣyaḥ //",
  "S03gopjatmu:367": "GoBhl_27 vidāhibhir niṣpratikāraghoraiḥ kṛtāntabāṇair iva saṃpatadbhiḥ /",
  "S03gopjatmu:368": "vibhidyamānasvaviṣātmabhāvo gadair ihaivānubhavaty apāyān //",
  "S03gopjatmu:369": "pratyāvṛttasitākṣikośavikṛtavyāghrānano bhīṣaṇaḥ",
  "S03gopjatmu:370": "śastreṇeva vidāryamāṇakaraṇo marmacchidā vāyunā /",
  "S03gopjatmu:371": "GoBhl_28 śastreṇeva vidāryamāṇakaraṇo marmacchidā vāyunā /",
  "S03gopjatmu:372": "bandhūnāṃ purataḥ kṛtāntamakareṇākramya nighno yadā",
  "S03gopjatmu:373": "kruddheneva vitīryate 'dhikataraṃ kiṃ nāma duḥkhaṃ tataḥ //",
  "S03gopjatmu:374": "kiṃ cāyuṣman",
  "S03gopjatmu:375": "GoBhl_29 karmāvedhasamuddhatasphuṭaśikhijvālāvalīpiṅgalo",
  "S03gopjatmu:376": "naivāvīcir api vyathām upaharaty āryasya tāṃ dāruṇaḥ /",
  "S03gopjatmu:377": "dhīdaurbalyakarāḥ samādhividhurāḥ sadvṛttavelābhido",
  "S03gopjatmu:378": "yāṃ kurvanti manojvarāḥ paricayāḥ sphītāvalepā malāḥ //",
  "S03gopjatmu:379": "atha sa viṣayadaurātmyam ivodbhāvayaṃs taṃ maharṣim abravīt /",
  "S03gopjatmu:380": "GoBhl_30 viṣayāsaṅginī buddhir duḥkhena prativāryate /",
  "S03gopjatmu:381": "gaṅgeva kūlatoyormiparyastataṭapādapā //",
  "S03gopjatmu:382": "GoBhl_31 anye 'pi bahavaḥ śaikṣā bhavasaṃbhogalālasāḥ /",
  "S03gopjatmu:383": "tarpayantīndriyagrāmaṃ viṣayair aviṣādinaḥ //",
  "S03gopjatmu:384": "sa cārhaṃs tais tadvacobhiḥ sutarām udvejitapratibhayas taṃ śaikṣam avocat /",
  "S03gopjatmu:385": "GoBhl_32 pratisaṃkhyānamahatām akṛcchraś cittanigrahaḥ /",
  "S03gopjatmu:386": "na cānuvartanīyās te viṣayair ye parājitāḥ //",
  "S03gopjatmu:387": "GoBhl_33 mayaiva viṣayoddāmaṃ nanu ceto nivāritam /",
  "S03gopjatmu:388": "anyaiś ca vratibhir vīrais tat kasmān nānuvartase //",
  "S03gopjatmu:389": "GoBhl_34 viṣayeṣu yadi pramādam eṣe tvam anāryācariteṣu hanta naṣṭam /",
  "S03gopjatmu:390": "atha te virajanti naiva cetas tava ko 'rtho vada tair anarthabhūtaiḥ //",
  "S03gopjatmu:391": "GoBhl_35 viṣayeṣu pariplutendriyāṇāṃ svamanovibhramamātrabhadrakeṣu /",
  "S03gopjatmu:392": "nikaṭe nivasanti sarvaduḥkhāny aparijñātanipātadāruṇāni //",
  "S03gopjatmu:393": "GoBhl_36 viṣayāpacayānupātinīnām aparimlānasukhāmṛtapradānām /",
  "S03gopjatmu:394": "chalitaḥ puruṣaḥ prasaṅgadoṣair na ca saṃvetti nirāmiṣaṃ ratīnām //",
  "S03gopjatmu:395": "GoBhl_37 paribhūtir upāntike narāṇāṃ bhavasaṃbhogaviṣaktamānasānām /",
  "S03gopjatmu:396": "viṣayapratikuñcitaṃ ca ceto vinipātāyatanāni cāvṛtāni //",
  "S03gopjatmu:397": "GoBhl_38 pariṇāmaratām aśāntarūpāṃ viparītālpasukhānurāgaramyām /",
  "S03gopjatmu:398": "paribhūya manasvino ramante kṛpaṇāṃ kāmaratiṃ tapovaneṣu //",
  "S03gopjatmu:399": "GoBhl_39 vinigṛhya manaḥ pramādadolācalam adhyātmarativyapāśrayeṇa /",
  "S03gopjatmu:400": "anirākṛtayogino ramante bahurūpair atimānuṣair vihāraiḥ //",
  "S03gopjatmu:401": "GoBhl_40 vitathābhiniveṣamātraramyāḥ puruṣasyopanamanti nāma kāmāḥ /",
  "S03gopjatmu:402": "gaticakracaravrataṃ narāṇāṃ viṣayā eva samādiśanty anāryāḥ //",
  "S03gopjatmu:403": "GoBhl_41 vyasanopanipātalakṣyavṛkṣe jagati kleśapiśācikābhibhūte /",
  "S03gopjatmu:404": "udayā na tu sarvadā bhavanti prakṛtisvāsthyakṛtāṃ tathāgatānām //",
  "S03gopjatmu:405": "GoBhl_42 tad ayaṃ samayaḥ kathaṃ cid eva pratilabdhaḥ kuśalaprayogayogyaḥ /",
  "S03gopjatmu:406": "pratipattividhau bhavān pramāṇaṃ śakunānāṃ hi vanaṃ virāvamātram //",
  "S03gopjatmu:407": "sa tam arhantam abravīt /",
  "S03gopjatmu:408": "GoBhl_43 śaknuyāṃ sugatau bhogaspṛhāṃ yady apy upekṣitum /",
  "S03gopjatmu:409": "brūyāḥ pravadatāṃ śreṣṭha naiva māṃ tvaṃ punaḥ punaḥ //",
  "S03gopjatmu:410": "GoBhl_44 yatas tu māṃ haraty eṣā kāmatṛṣṇā niśācarī /",
  "S03gopjatmu:411": "tenātivelakṛpayā tvaṃ māṃ kutsayase vibho //",
  "S03gopjatmu:412": "sa taṃ mahātmā punar api sānukrośapeśalair vacobhiḥ saṃvejayann abravīt /",
  "S03gopjatmu:413": "GoBhl_45 khinnā vayaṃ rudhirabindum upādadānāḥ sāṃkleśikeṣu sabhayeṣu bhaveṣu vatsa /",
  "S03gopjatmu:414": "āyāsinīṃ ca kaṭasīm abhivardhayanto naikāntarāyavivaśāḥ svaparābhavāya //",
  "S03gopjatmu:415": "GoBhl_46 krūraiḥ parasparavirodhibhir apraśāntair dhātūragaiḥ prakupitair iva kṛṣṇasarpaiḥ /",
  "S03gopjatmu:416": "ātudyamānavapuṣām aparāyaṇānāṃ kalpāyutāny abhigatāni ca no mahātman //",
  "S03gopjatmu:417": "GoBhl_47 pratyarthikair iva samudyatamaṇḍalāgraiḥ skandhair hatā vayam akāraṇabaddhavairaiḥ /",
  "S03gopjatmu:418": "āyāsitāś ca viṣayair viṣakumbhakalpais tac chidyatāṃ bhavasukhavyasanānurāgaḥ //",
  "S03gopjatmu:419": "sa tam arhantam āha /",
  "S03gopjatmu:420": "GoBhl_48 nopacchetsyāmi yady atra janmani skandhasaṃtatim /",
  "S03gopjatmu:421": "upapadyoddhariṣyāmi tvadvākyena jitādhinā //",
  "S03gopjatmu:422": "sa taṃ pratyāha /",
  "S03gopjatmu:423": "yady apy etad evaṃ tathāpi",
  "S03gopjatmu:424": "GoBhl_49 sakṛn martavye tvaṃ punar api ca mṛtyuṃ mṛgayase",
  "S03gopjatmu:425": "sphuṭaṃ dṛṣṭvālokaṃ tamasi vipule majjasi punaḥ /",
  "S03gopjatmu:426": "śivaṃ labdhvā mārgaṃ kusṛtim upayāsi pratibhayāṃ",
  "S03gopjatmu:427": "bhavān yas tvaṃ vāñchasy amṛtapuram utsṛjya sulabham //",
  "S03gopjatmu:428": "samuttīryāgādhāt krimikulacalatpaṅkakalilāt",
  "S03gopjatmu:429": "kathaṃ vijñābālāt pipatiṣasi tasmin punar api /",
  "S03gopjatmu:430": "GoBhl_50 kathaṃ vijñābālāt pipatiṣasi tasmin punar api /",
  "S03gopjatmu:431": "vimukto rogebhyaḥ punar api ca rogāya yatase",
  "S03gopjatmu:432": "bhavebhyo duḥkhebhyaḥ spṛhayasi punar yas tvam aghṛṇaḥ //",
  "S03gopjatmu:433": "anāśān asvantān sulabhavinipātapratibhayān",
  "S03gopjatmu:434": "savairān sodvegān saparibhavasaṃtāpavirasān /",
  "S03gopjatmu:435": "GoBhl_51 savairān sodvegān saparibhavasaṃtāpavirasān /",
  "S03gopjatmu:436": "parityajyāyuṣman vyasanaviśikhāpātavihatān",
  "S03gopjatmu:437": "bhavān samyagmārgaṃ bhavabhayaharaṃ bhāvaya sadā //",
  "S03gopjatmu:438": "GoBhl_52 dṛṣṭasaṃsāraduḥkho 'pi so 'bhyāsād rāgapāpmanaḥ /",
  "S03gopjatmu:439": "tam uvāca mahātmānam ārujann iva vākśaraiḥ //",
  "S03gopjatmu:440": "GoBhl_53 bhramanti te bahūn kalpān bodhisattvā bhavādhvani /",
  "S03gopjatmu:441": "sudāntāḥ saptajanmāni bhramatāṃ kīdṛśī vyathā //",
  "S03gopjatmu:442": "GoBhl_54 sa bhikṣus tena vākyena pratodeneva vikṣataḥ /",
  "S03gopjatmu:443": "tam abravīd bhavāsvādakārpaṇyopahatāśayam //",
  "S03gopjatmu:444": "GoBhl_55 na tena viditā bhikṣo yā vyathā bhramatāṃ bhave /",
  "S03gopjatmu:445": "avajñāya vaco 'smākaṃ punar apy avabhotsyase //",
  "S03gopjatmu:446": "punaś ca tvāṃ bravīmi /",
  "S03gopjatmu:447": "GoBhl_56 ye janmaivādhimuktāḥ śamasukhamahatīṃ nirvṛtiṃ śuddhasattvā",
  "S03gopjatmu:448": "yeṣāṃ kleśāvaśeṣo 'py upaśamitabalo yo 'py upādānam eva /",
  "S03gopjatmu:449": "ātmatvenābhyupetā jagad idam akhilaṃ ye kṛpākrāntacittās",
  "S03gopjatmu:450": "teṣāṃ ślāghyā pravṛttir gatiṣu na tu bhavāsvādaparyastabuddhiḥ //",
  "S03gopjatmu:451": "spṛśyante sattvavanto na viṣayarajasā ye viviktāśayatvād",
  "S03gopjatmu:452": "duḥkhair naiva vyathante kṣitidharaguravo ye parārthe carantaḥ /",
  "S03gopjatmu:453": "GoBhl_57 duḥkhair naiva vyathante kṣitidharaguravo ye parārthe carantaḥ /",
  "S03gopjatmu:454": "te janmopādadānāḥ parapuraparikhāsetavo bodhisattvāḥ",
  "S03gopjatmu:455": "śobhante na kṣamaṃ tu kṣaṇam api gatiṣu sthātum ātmaṃbharīṇām //",
  "S03gopjatmu:456": "yeṣāṃ sarve prayogāḥ śaśina iva kalāḥ sarvasattvopajīvyā",
  "S03gopjatmu:457": "ye lokān pānti kṛtsnān pitara iva sutān duḥkhapātālamagnān /",
  "S03gopjatmu:458": "GoBhl_58 ye lokān pānti kṛtsnān pitara iva sutān duḥkhapātālamagnān /",
  "S03gopjatmu:459": "teṣāṃ janmopadeśaḥ sucaritamahatām utsavaḥ śrīviśeṣaḥ",
  "S03gopjatmu:460": "svārthodyogānurāgād anupatati bhavān mṛtyave kevalaṃ tu //",
  "S03gopjatmu:461": "yeṣām utpādakāle sucaritakiraṇair likhyamānaṃ samantād",
  "S03gopjatmu:462": "dhvāntaṃ cetaḥ svaraṅgāvivaraparicayasphītam apy astam eti /",
  "S03gopjatmu:463": "GoBhl_59 dhvāntaṃ cetaḥ svaraṅgāvivaraparicayasphītam apy astam eti /",
  "S03gopjatmu:464": "unmajjantīva lokāḥ pratibhayamahato duḥkhapaṅkaughamadhyāt",
  "S03gopjatmu:465": "teṣām evānurūpā parahitaviduṣāṃ janmasaṃtānalīlā //",
  "S03gopjatmu:466": "kiṃ bahunā",
  "S03gopjatmu:467": "GoBhl_60 sarveṣv ācāryavaryā niyamagurudharā dharmayānāgradhairyāḥ",
  "S03gopjatmu:468": "kāruṇyocchrītavīryā rajanikaranibhā bhāskarābhāś ca dīptyā /",
  "S03gopjatmu:469": "janmāṭavyānuyātrā namucividaraṇā jñānadīpolkadhārāḥ",
  "S03gopjatmu:470": "sarvajñatvābhiṣekāḥ puruṣavarayugāḥ sarvadā bodhisattvāḥ //",
  "S03gopjatmu:471": "evam apy asāv ucyamānaḥ kuśaladharmasādhanodyogavidhura eva vyāhārṣīt /",
  "S03gopjatmu:472": "GoBhl_61 samudāgamavaiguṇyavirūkṣakṣāmacetasām /",
  "S03gopjatmu:473": "kuśalapratyayā bāhyāḥ kiṃ kariṣyanti dehinām //",
  "S03gopjatmu:474": "GoBhl_62 prakṣālayanti munayo na jalena pāpaṃ hastena nāpy apaharanti janasya duḥkham /",
  "S03gopjatmu:475": "saṃcārayanty adhigamaṃ na paratra ca svaṃ dharmān vadanti tu sukhapratipattisādhyān //",
  "S03gopjatmu:476": "atha sa krameṇa kālagato bharukacche proṣitabhartṛkāyā nāryāḥ kukṣau janma pratisaṃdadhe /",
  "S03gopjatmu:477": "kālāntareṇa ca garbhād abhiniṣkrāntaḥ /",
  "S03gopjatmu:478": "mātā cainam abhivīkṣya putrasneham anādṛtyāpavādabhayāśaṅkinī kim api kim api tapasvinī vilalāpa /",
  "S03gopjatmu:479_0": "anunīyamānāpi ca samānasukhaduḥkhābhiḥ sakhībhir asahamānā tanayaviyogavyasanaṃ tam",
  "S03gopjatmu:479_1": "atimanoharātmabhāvaṃ bālakam aṅke kṛtvā bāṣpavegoparudhyamānaskhalitavacasā niyatam",
  "S03gopjatmu:479_2": "īdṛśaṃ kiṃ cid avocat /",
  "S03gopjatmu:480": "GoBhl_63 jāte putre bhavanti pramuditahṛdayā mātaro jīvaloke",
  "S03gopjatmu:481": "dṛṣṭvā vaṃśasya lakṣmīm anuparatarasām unmiṣantīṃ samantāt /",
  "S03gopjatmu:482": "ānandāndolitānāṃ bhavati sa divaso bāndhavānām adīrgho",
  "S03gopjatmu:483": "jātaḥ śokāya tu tvaṃ mama tanaya kathaṃ mandabhāgyodayāyāḥ //",
  "S03gopjatmu:484": "durvṛttāyā mama tad adhunā karmaṇā preritas tvaṃ",
  "S03gopjatmu:485": "bhuṅkṣvāsahyaṃ vyasanam athavā svasya duśceṣṭitasya /",
  "S03gopjatmu:486": "GoBhl_64 bhuṅkṣvāsahyaṃ vyasanam athavā svasya duśceṣṭitasya /",
  "S03gopjatmu:487": "ete 'nye ca vyasananivahā mūrdhni teṣāṃ sphuranti",
  "S03gopjatmu:488": "tyaktvā lajjāṃ sujanadayitāṃ ye pramādaṃ bhajante //",
  "S03gopjatmu:489": "GoBhl_65 khādyamānaparikomalacchavis tīkṣṇatuṇḍanakharaiḥ patatribhiḥ /",
  "S03gopjatmu:490": "putra durnayaphalāni bhokṣyase mātur adya parimāṇavartakaḥ //",
  "S03gopjatmu:491": "GoBhl_66 dhig dhig astu pariṇāmadāruṇāṃ saṅgināṃ ratim apūrvavāhinīm /",
  "S03gopjatmu:492": "adhyavasyati yayābhibhūtadhīr īdṛśāny api jano hatatrapaḥ //",
  "S03gopjatmu:493": "GoBhl_67 kaṣṭam āyataviṣādabhīṣaṇe saṃkaṭe mama vivartate manaḥ /",
  "S03gopjatmu:494": "yatra lokaravabhītayā mayā putraka tvam aṭavīṃ nipātyase //",
  "S03gopjatmu:495": "GoBhl_68 dāruṇaṃ bata bidher viceṣṭitaṃ duṣkaraṃ khalu mayā samīhitam /",
  "S03gopjatmu:496": "kiṃ karomi śaraṇaṃ vrajāmi kaṃ putra śokaśaratāḍitāśayā //",
  "S03gopjatmu:497": "GoBhl_69 hā hatāsmi vighṛṇena cetasā kāmadohadapathānupātinā /",
  "S03gopjatmu:498": "yat suduṣkaram idaṃ kariṣyate vaiśasaṃ vihatalajjayā mayā //",
  "S03gopjatmu:499": "GoBhl_70 bhūr iyaṃ kim iti nāvadīryate nārakaḥ kva nu sa havyavāhanaḥ /",
  "S03gopjatmu:500": "yo na nirdahati pāpakāriṇīṃ kakṣamuṣṭim iva māṃ hatatrapām //",
  "S03gopjatmu:501": "GoBhl_71 vitataśikhikalāpodbhāsurālokajālaṃ nipatati mama vajraṃ sāṃprataṃ kiṃ tu mūrdhni /",
  "S03gopjatmu:502": "sutam akaruṇacittā yāham evaṃ tyajāmi stanarasaparibhogaklībavaktrāravindam //",
  "S03gopjatmu:503": "ity evam anyathā ca tasyā vilapantyāḥ kiṃciccheṣā rajanī babhūva /",
  "S03gopjatmu:504": "sā paricārikām abravīt /",
  "S03gopjatmu:505": "jñāyatāṃ tāvad bhadre kim avaśeṣaṃ niśāyā iti /",
  "S03gopjatmu:506": "sābravīt /",
  "S03gopjatmu:507": "svāmini saṃprati hi",
  "S03gopjatmu:508": "GoBhl_72 aruṇakiraṇamālāpāṭalopāntalekhaṃ praviralataratāraṃ khaṃ parāvṛttacandram /",
  "S03gopjatmu:509": "pulinam iva payodher vidrumakṣodatāmraṃ parimukulapalāśasvasthasaṃsuptahaṃsam //",
  "S03gopjatmu:510": "sā provāca /",
  "S03gopjatmu:511": "GoBhl_73 imaṃ hṛdayasaṃtāpaṃ dīrghakālānuṣaṅginam /",
  "S03gopjatmu:512": "durjātaṃ mama mandāyā gaccha cchoraya bālakam //",
  "S03gopjatmu:513": "ity uktvā sā bāṣpavegoparudhyamānahṛdayā pṛthivyāṃ sahasā nipapāta /",
  "S03gopjatmu:514": "paraṃ ca saṃmoham upajagāma /",
  "S03gopjatmu:515": "GoBhl_74 sā tatheti pratiśrutya tam ādāya tapasvinam /",
  "S03gopjatmu:516": "upahāram ivāpūrvaṃ vicikṣepa mahāpathe //",
  "S03gopjatmu:517": "putrakrauryaṃ vivṛtam aśivaṃ janmaduḥkhopataptaṃ",
  "S03gopjatmu:518": "bhartṛsnehaḥ ciraparicayād baddhamūlo na dṛṣṭaḥ /",
  "S03gopjatmu:519": "GoBhl_75 bhartṛsnehaḥ ciraparicayād baddhamūlo na dṛṣṭaḥ /",
  "S03gopjatmu:520": "dagdhaṃ vaṃśadvayam api mayā durnayāṅgāravarṣair",
  "S03gopjatmu:521": "hā kāmānāṃ prakṛtir asatī sarvaduḥkhaprasūtiḥ //",
  "S03gopjatmu:522": "GoBhl_76 nāsau rurāvāmuṣitasmṛtitvāc cukopa mātre na ca tattvadarśī /",
  "S03gopjatmu:523": "dṛṣṭvā tu tām ātmagatām avasthāṃ svam eva cittaṃ vinininda bālaḥ //",
  "S03gopjatmu:524": "GoBhl_77 nāyaṃ jananyā mama kāmacāro na cānimittaṃ vyasanaṃ mamedam /",
  "S03gopjatmu:525": "svayaṃ kṛtāni vyasanāny amūni tvayaiva me citta vimuñca dainyam //",
  "S03gopjatmu:526": "GoBhl_78 anārya tāṃ cittakale pratārya pragāḍhaduḥkhodayadāruṇeṣu /",
  "S03gopjatmu:527": "bhavopabhogeṣv adhunā viṣādaṃ kim eva mohād asamīkṣyakārin //",
  "S03gopjatmu:528": "GoBhl_79 hitaiṣiṇas tasya vaco 'vadhīrya tvam ajña nirdagdhapunarbhavasya /",
  "S03gopjatmu:529": "bibheṣi duḥkhād adhunā kim evaṃ svakarmanirmāṇam idaṃ tavaiva //",
  "S03gopjatmu:530": "GoBhl_80 na pūjayanti pratipattibhir ye giro gurūṇām anukampakānām /",
  "S03gopjatmu:531": "imāni cānyāni ca te labhante viṣādanīnāṃ vipadāṃ śatāni //",
  "S03gopjatmu:532": "yathā yathā tīvradvandvopanipātajāni duḥkhāny anubhavati sma tathā tathā sutarām upajāyamānasaṃvegaḥ sāśrukaṇṭha eva śuśoca viklavātmā tapasvī /",
  "S03gopjatmu:533": "GoBhl_81 praviralatṛṇacchannaśvabhraprapātabhayaṃkarān",
  "S03gopjatmu:534": "mama gurur asau tyaktvā yāto bhavābdhikadurbhavān /",
  "S03gopjatmu:535": "tanusukhalavakliṣṭātmāno vayaṃ tu hatatrapā",
  "S03gopjatmu:536": "bhavajalanidher dṛṣṭvāpy antaṃ punar nidhanaṃ gatāḥ //",
  "S03gopjatmu:537": "matihutabhujā dagdhvā skandhapravṛttiviṣadrumaṃ",
  "S03gopjatmu:538": "sthitiṣu vaśitāṃ saṃprāpyāpi prakāśayaśotsavāḥ /",
  "S03gopjatmu:539": "GoBhl_82 sthitiṣu vaśitāṃ saṃprāpyāpi prakāśayaśotsavāḥ /",
  "S03gopjatmu:540": "sakalabhuvanaśreyaḥ kṛtvā gatāḥ sugatāḥ śamaṃ",
  "S03gopjatmu:541": "viṣayakṛpaṇāḥ kaṣṭaṃ naṣṭā vayaṃ bhavalubdhakāḥ //",
  "S03gopjatmu:542": "sthānāsthānavivekayogaviduṣā sthānena saṃvarṇitā",
  "S03gopjatmu:543": "skandhānāṃ kṣaṇikāpy anuttaragirā nirvṛttir āyāsinī /",
  "S03gopjatmu:544": "GoBhl_83 skandhānāṃ kṣaṇikāpy anuttaragirā nirvṛttir āyāsinī /",
  "S03gopjatmu:545": "sthāne prajvalitāṃs tarūn iva khagās tyaktvā bhavān bhaṅgurān",
  "S03gopjatmu:546": "nirvānti jvalanā ivāmbuvihatāś citteśvarā yoginaḥ //",
  "S03gopjatmu:547": "GoBhl_84 kṛtvābhiyogam api cāgamagahvareṣu svairapracāram anugṛhya mano manuṣyāḥ /",
  "S03gopjatmu:548": "alpaśrutā iti jagaty upayānti saṃkhyāṃ cetovinigrahaphalaṃ śrutam āhur āryāḥ //",
  "S03gopjatmu:549": "GoBhl_85 sa sūcikāgrair iva tudyamānaḥ pipīlikair bhugnakarāladaṃṣṭraiḥ /",
  "S03gopjatmu:550": "mahīrajodhūsarakomalāṅgo muhur muhuḥ saṃparivartate sma //",
  "S03gopjatmu:551": "GoBhl_86 sa makṣikāṇāṃ nayutaiḥ parīto mṛduḥ prayatnākulapāṇipādaḥ /",
  "S03gopjatmu:552": "viceṣṭamānaḥ karuṇaṃ kathaṃ cid bhavān jagarhe manasānutāpī //",
  "S03gopjatmu:553": "krūrārāvaiḥ purabalibhujāṃ maṇḍalaiḥ saṃpatadbhir",
  "S03gopjatmu:554": "vyādhūtāsyo vipadam aśivāṃ yo 'svatantraḥ prapede /",
  "S03gopjatmu:555": "GoBhl_87 vyādhūtāsyo vipadam aśivāṃ yo 'svatantraḥ prapede /",
  "S03gopjatmu:556": "gomāyūnāṃ viṣamavirutair agnimālākarālair",
  "S03gopjatmu:557": "āryasyāpi prakṛtimṛdukaṃ tasya cetaś cakampe //",
  "S03gopjatmu:558": "GoBhl_88 kravyāśināṃ paravadhapraṇayapragalbhaiḥ pūgair asau parivṛto vigatāsukalpaḥ /",
  "S03gopjatmu:559": "prākhyāpayat sa bhavabhogalavābhilāṣaduḥkhāni tasya ca vaco vigatasravasya //",
  "S03gopjatmu:560_0": "tasya tathā kṛcchragatasya puradvāri parivartamānasya gavāṃ nirgacchantīnāṃ puraḥsaro",
  "S03gopjatmu:560_1": "vṛṣabhas tam āyuṣmantaṃ dṛṣṭvā vidhiyogasāmarthyāt pitevopagu tāvad avatasthe yāvad",
  "S03gopjatmu:560_2": "atikrāntaḥ sarvo gaugaṇaḥ /",
  "S03gopjatmu:561": "so 'titīvravedanāturatanur alpasthāmatayā kaṇṭhagataprāṇaḥ punar api mayā vyasanam evānubhavanīyaṃ maraṇād ūrdhvam ity abhiviṣādo 'pi mṛtyur eva tatkāladuḥkhapratīkāram ākārayatu /",
  "S03gopjatmu:562": "vanavihagapakṣapātoddhṛtadharaṇitalarajo'vakīrṇadeho nirākrando mandam aparispandakaracaraṇavadanakamala idānīṃ na bhaviṣyāmīti buddham eva bhagavantaṃ namaskartum ārabdhaḥ /",
  "S03gopjatmu:563": "tadbhāgyaśeṣopakṛṣṭā iva copāsakā buddhadharmasaṃghānuvādāśrayāḥ saṃkathāḥ kathayantas taṃ pradeśam upajagmuḥ /",
  "S03gopjatmu:564": "sa tān avalokya pratyujjīvita iva mṛdusphuṭakalena vacasā kamalapalāśakomalaṃ pāṇim abhiprasāryābravīt /",
  "S03gopjatmu:565": "bho bhoḥ satpuruṣā muhūrtakaṃ tāvad asmadanukampayāvatiṣṭhadhvam iti /",
  "S03gopjatmu:566": "atha te sahasā tacchabdaśravaṇasaṃbhrāntāḥ kim idaṃ kathaṃ cety utpannavimarśāḥ sthitā vayaṃ bhadramukhete taṃ mahāsattvam āśvāsayāṃ babhūvuḥ /",
  "S03gopjatmu:567": "kautūhalākulasamāsāś ca punar evam ūcuḥ /",
  "S03gopjatmu:568": "GoBhl_89 avasthāṃś ca vayaś cedaṃ vāksauṣṭhavam idaṃ ca te /",
  "S03gopjatmu:569": "matvā calati no buddhiḥ kautūhalasamākulā //",
  "S03gopjatmu:570": "GoBhl_90 tat saumya vada ko nāma tvaṃ devo 'py atha dānavaḥ /",
  "S03gopjatmu:571": "kathaṃ cemāṃ daśāṃ prāptaḥ sajjanāyāsakāriṇīm //",
  "S03gopjatmu:572": "sa tān āha /",
  "S03gopjatmu:573": "GoBhl_91 mānuṣo 'smi mahāsattvā nāhaṃ devo na dānavaḥ /",
  "S03gopjatmu:574": "bhavasaṃbhogatarṣeṇa prāptas tv aham imāṃ daśām //",
  "S03gopjatmu:575": "GoBhl_92 atha te tadvacaḥ śrutvā saṃvignoddhatamānasāḥ /",
  "S03gopjatmu:576": "anukampāmṛtasnigdhaṃ pratyabhāṣanta taṃ punaḥ //",
  "S03gopjatmu:577": "GoBhl_93 upāsakā vayaṃ sādho nityaṃ kiṃkuśalaiṣiṇaḥ /",
  "S03gopjatmu:578": "vistaraṃ śrotum icchāmaḥ sa cet khedaṃ na manyase //",
  "S03gopjatmu:579": "GoBhl_94 sa tān ity avadad yūyaṃ dharmabhrātara eva me /",
  "S03gopjatmu:580": "duḥkhāni tāvad vāryantāṃ paścād vakṣyāmi vistaram //",
  "S03gopjatmu:581": "GoBhl_95 tatheti ca pratiśrutya gṛhītvā pāṇibhiḥ śanaiḥ /",
  "S03gopjatmu:582": "pramṛjyāstīrya vastrāṇi svāni teṣu nyaveśayan //",
  "S03gopjatmu:583": "GoBhl_96 prasvasthakāyaḥ sa samāhitātmā catvāri satyāni yathekṣitāni /",
  "S03gopjatmu:584": "parīkṣamāṇo na cireṇa sādhur malān yathāsthūlamayāṃś cakāra //",
  "S03gopjatmu:585": "GoBhl_97 – anuśayaviśeṣaṃ bhāvanāmārgaheyaṃ – ravir iva niśāntadhvāntam ullikhya bhābhiḥ /",
  "S03gopjatmu:586": "svatanum atanupuṇyāpyāyitāntarviśeṣāṃ apahṛtagurubhārāyāsalaghvīṃ babhāra //",
  "S03gopjatmu:587_0": "atha sa mahātmā kṛtakaraṇīyaḥ kṣaṇam apy avasthāṃ tāṃ parityajya sabahumānaḥ kevalaṃ",
  "S03gopjatmu:587_1": "teṣām upāsakānāṃ kṛtajñatām anurakṣan paryaṅkaṃ gaganatale baddhvā taiḥ sabahumānam",
  "S03gopjatmu:587_2": "udīkṣyamāṇo vistareṇa tebhyo yathāvṛttaṃ vyāhṛtya punar api tān ābabhāṣe /",
  "S03gopjatmu:588": "GoBhl_98 abhinandati yo janma sa duḥkham abhinandati /",
  "S03gopjatmu:589": "duḥkhābhinandī duḥkhebhyo na jātu parimucyate //",
  "S03gopjatmu:590": "GoBhl_99 pakvagaṇḍāyamānasya yaḥ kāyasyāsya saṃbhavaḥ /",
  "S03gopjatmu:591": "ītyupāyāsaduḥkhānām utpādaḥ sa vidāhinām //",
  "S03gopjatmu:592": "GoBhl_100 saṃsārāvacaraṃ kṛtsnaṃ sukham ekaghanīkṛtam /",
  "S03gopjatmu:593": "narāṇāṃ janmaduḥkhena kṣaṇikenābhibhūyate //",
  "S03gopjatmu:594": "GoBhl_101 viṣopadigdhā niśitā ivāyasāḥ śikhā ivāgneḥ prabalānilākulāḥ /",
  "S03gopjatmu:595": "sabhīmanādā iva cāśmavṛṣṭayaḥ pravṛttayo duṣprasahāḥ śarīriṇām //",
  "S03gopjatmu:596": "GoBhl_102 bhavaprabandhavyasanānuṣaṅginī matir viparyāsatamo'vaguṇṭhitā /",
  "S03gopjatmu:597": "paraṃ samutkṣipya nipātayaty adho vipattipātālatale duruttare //",
  "S03gopjatmu:598": "GoBhl_103 taḍillatānāṃ sphuṭanānukāriṇīm anekarūpavyasanānubandhinīm /",
  "S03gopjatmu:599": "upādadānasya na jātv imāṃ śivaṃ narasya saṃskāravikārasaṃkulām //",
  "S03gopjatmu:600": "GoBhl_104 svayaṃ samutthāpya vikalpavāsanān samīraṇoddhūtaśikhān bhavānalān /",
  "S03gopjatmu:601": "janāḥ saroṣā iva nirdahanty amī svam indriyagrāmam anarthapaṇḍitāḥ //",
  "S03gopjatmu:602": "GoBhl_105 svabhāvaduḥkhān prakṛtiprabhaṅgurān asārakān phenalavān ivāmbhasaḥ /",
  "S03gopjatmu:603": "arīn imān ātmasamudbhavān bhavān sukhābhimānāś chalitāḥ śarīriṇaḥ //",
  "S03gopjatmu:604": "GoBhl_106 niśamya ko nāma viḍambanām imāṃ pumān madīyāṃ śravaṇopatāpinīm /",
  "S03gopjatmu:605": "ratiṃ prakuryād apariplutendriyo vicitrasaṃkleśasamudbhave bhave //",
  "S03gopjatmu:606": "GoBhl_107 ta eva santaḥ sukham adhyupāsate sanātanaṃ śāntam atītamānuṣam /",
  "S03gopjatmu:607": "bhavopabhogapraṇayānupātinī matir na yeṣāṃ pariśuddhakarmaṇām //",
  "S03gopjatmu:608": "GoBhl_108 hatāvalepāḥ pariśuddhavṛttayaḥ sthitās ta evopari sarvasaṃpadām /",
  "S03gopjatmu:609": "na bhāvanāṃ ye ślathayanti sādhavaḥ pravṛttyupādānaviṣopaśāntaye //",
  "S03gopjatmu:610": "GoBhl_109 prakhyāpya doṣakaṇikān vibhavān bhavānāṃ nānāvidhavyasanasaṃkaṭasaṃbhavānām /",
  "S03gopjatmu:611": "saṃvejya parṣadam ṛṣiḥ sa upāsakānāṃ sadyo yayau praśamam agnir ivāmbuṣiktaḥ //",
  "S03gopjatmu:612": "iti bhavalubdhakāvadānam //",
  "S03gopjatmu:613": "***************************************************************************",
  "S03gopjatmu:614": "Kapīśvarajātakam = GoKī",
  "S03gopjatmu:615": "based on the edition by Michael Hahn. \"Gopadatta's Kapīśvarajātaka ḥ Re-edited and translated\",",
  "S03gopjatmu:616": "Bukkyḥ Bunka Kenkyūjo Kiyḥ [= Bulletin of Research Institute for Buddhist Culture,",
  "S03gopjatmu:617": "Ryukoku University] 46 (2007), pp. 47-74.",
  "S03gopjatmu:618": "4. Kapīśvarajātakam = GoKī",
  "S03gopjatmu:619": "GoKī_1 abhyasyanti tathā tathāgatasutās tyāgaṃ yathā svān api",
  "S03gopjatmu:620": "prāṇān prāṇikṛte tyajanti kṛpayā rogān ivāyāsinaḥ /",
  "S03gopjatmu:621": "kṣudrāḥ pāpavidhau tathā tv abhiratiṃ badhnanti niḥsādhvasā",
  "S03gopjatmu:622": "bhūtvā duścaritaikatānamanaso gacchanty adhastād yathā //",
  "S03gopjatmu:623": "tadyathānuśrūyate",
  "S03gopjatmu:624_0": "bodhisattvaḥ kilānyatamasmin vividhavarṇagandharasasaṃpannaphalabhārāvanatadrumopagūḍhe",
  "S03gopjatmu:624_1": "vikacasurabhikusumavallīvirājitaparyante marakatamaṇiprabhāharitaśādvalakuthāstīrṇaviṣamabhūmibhāge",
  "S03gopjatmu:624_2": "kamalakuvalayākaronmīlitavimalajalāśayaparigrahe mahaty araṇye vānarādhipatir babhūva //",
  "S03gopjatmu:625": "GoKī_2 mahākṛpāsvīkṛtamānasatvān nītvāpi puṇyāni paraṃ prakarṣam /",
  "S03gopjatmu:626": "gatiṃ tiraścām adhamāṃ prapede sādhuḥ sa kenāpi tu kāraṇena //",
  "S03gopjatmu:627": "GoKī_3 śubhāśubhaiḥ karmabhir āryakarmā krīḍann ivāsau bhavaraṅgamadhye /",
  "S03gopjatmu:628": "nidarśayām āsa vicitrarūpām upāyapūrvām upapattimāyām //",
  "S03gopjatmu:629": "GoKī_4 kṛtvāpy asau durgatisaṃnirodham apāyahetoś ciravipravāsāt /",
  "S03gopjatmu:630": "saṃmohatāmisramayīṃ prapede tiryagvipattiṃ karuṇāparītaḥ //",
  "S03gopjatmu:631": "GoKī_5 pravartate karmavaśena loko nirāśrayo 'yaṃ gaticakramadhye /",
  "S03gopjatmu:632": "babhūva tasya tv anavadyabuddheḥ śubhāśubhe karmaṇi kāmakāraḥ //",
  "S03gopjatmu:633": "GoKī_6 mahātmā kāyamātreṇa vinipātaṃ gato 'py asau /",
  "S03gopjatmu:634": "avipannaguṇābhyāsapeśalādhyāśayo babhau //",
  "S03gopjatmu:635": "GoKī_7 anāryaiś caritair dūrān niśamyaiva vivarjitaḥ /",
  "S03gopjatmu:636": "āryām udbhāvayām āsa paddhatiṃ sa śivodayām //",
  "S03gopjatmu:637": "GoKī_8 ātmasaṃjñāviparyāsaprahāṇād eva so 'tyajat /",
  "S03gopjatmu:638": "svasukhāsaṅginīṃ caryām anāryajanavartinīm //",
  "S03gopjatmu:639": "GoKī_9 vṛttaśobhāṃ samālokya tasya jātivirodhinīm /",
  "S03gopjatmu:640": "munayo 'py abhavann ātmany avajñāśithilādarāḥ //",
  "S03gopjatmu:641": "sa tatra mātaram andhāṃ vṛddhāṃ ca paricaran vivekakāmatayā ca svayūtham apahāya teṣu teṣu puṣpaphalasamṛddheṣu vanāntareṣv anutkaṇṭhitamanā vijahāra /",
  "S03gopjatmu:642": "GoKī_10 aṃsena tāṃ pariharan viṣameṣu deśeṣv amlāyinīṃ srajam ivādhipatiḥ kapīnām /",
  "S03gopjatmu:643": "ānṛṇyam apratisamaṃ sa jagāma mātur garbhādidhāraṇapariśramakheditāyāḥ //",
  "S03gopjatmu:644": "GoKī_11 pākopapāditarasaiḥ sa phalaprakārair niṣprāṇakaiś ca madhubhiḥ kusumādhivāsaiḥ /",
  "S03gopjatmu:645": "toyaiś ca phullakamalotpalinīmanojñais tāṃ mātaraṃ paricacāra viśuddhasattvaḥ //",
  "S03gopjatmu:646": "GoKī_12 tayā karuṇayā cāsāv anubaddhaḥ kapīśvaraḥ /",
  "S03gopjatmu:647": "vijahāra vivikteṣu parvateṣu vaneṣu ca //",
  "S03gopjatmu:648": "atha kadā cid anyatamo vyādho dhanvī pṛṣṭhāvāpī pragāḍhāvabaddhaparikaro mālutāvatānasaṃyatākulakeśabhārabhāsuraḥ śvāpadān abhidravaṃs taṃ deśam abhijagāma /",
  "S03gopjatmu:649": "GoKī_13 krodhāraktavilocanaṃ giriśilāśyāmāyatoraḥsthalaṃ",
  "S03gopjatmu:650": "vallīkuṇḍalakāvabaddhakapilavyādhūtakeśāśivam /",
  "S03gopjatmu:651": "dṛṣṭvā mṛtyum ivāpatantam atha taṃ tadgocarāḥ prāṇino",
  "S03gopjatmu:652": "yātāḥ kvāpi vilaṅghya kaṇṭakalatānaddhān prapātān api //",
  "S03gopjatmu:653_0": "atha sa durātmā viphalaprayāsatayā sutarāṃ krodhāgninā pradīptamānasaḥ saśiraḥprakampaṃ",
  "S03gopjatmu:653_1": "niśvasya ca palāśikayāvagṛhya lalāṭapuṭaprasvedasalilaṃ tam evānukampamānaṃ taṃ vānarādhipatiṃ",
  "S03gopjatmu:653_2": "dadarśa pādapaikadeśāvasthitam /",
  "S03gopjatmu:654": "dṛṣṭvā ca bhṛśataraṃ krodhavahninā prajajvāla /",
  "S03gopjatmu:655": "GoKī_14 aśaknuvanto balinaḥ prabādhituṃ khalāḥ svadaurātmyavirūkṣadṛṣṭayaḥ /",
  "S03gopjatmu:656": "akāraṇakrodhaviṣāśivāśivā bhavanti sādhuṣv apakāradāruṇāḥ //",
  "S03gopjatmu:657": "atha sa durātmā dhanuṣi niśitaṃ sāyakaṃ saṃdhāya vegena bodhisattvam abhidudrāva /",
  "S03gopjatmu:658": "sa ca mahātmā lobhanīyataraṃ vapur avetya mayi ca nāsyāyaṃ nirbandha iti /",
  "S03gopjatmu:659": "śakto 'pi pratyavasthātum apagatasaṃrambhamānasaḥ khaga iva mahatā javena tadbāṇapatham aticakrāma /",
  "S03gopjatmu:660": "GoKī_15 muṣṭiprahāreṇa sa śailaśṛṅgaṃ śakto 'pi saṃcūrṇayituṃ mahātmā /",
  "S03gopjatmu:661": "jālmaṃ tam eva tv anukampamānas tadbāṇasaṃpātapathād vyatītaḥ //",
  "S03gopjatmu:662": "sa ca puruṣādhamas tīvratarasaṃrambhamanyuvegākulīkṛtāśayas tāṃ bodhisattvajananīṃ pratyākṛṣṭatīkṣṇabāṇāśanir abhisasāda /",
  "S03gopjatmu:663": "GoKī_16 abhyāsayogāt kaṭhinīkṛtāni manāṃsy anāryaiś caritaprasaṅgaiḥ /",
  "S03gopjatmu:664": "pāpakriyāyām avicārya kāryaṃ caranti lokasya niraṅkuśāni //",
  "S03gopjatmu:665": "atha bodhisattvaḥ purāyaṃ me mātaraṃ vyāpādayatīty avigaṇitasvaprāṇātyayaḥ sasaṃbhramadrutataragatir abhigamya taṃ vyādhaṃ sānunayapraśamamadhuram ity abravīt /",
  "S03gopjatmu:666": "GoKī_17 tiṣṭha tiṣṭha mahāsattva mā vadhīr jananīṃ mama /",
  "S03gopjatmu:667": "kas tavemāṃ guṇo hatvā vṛddhāṃ proṣitalocanām //",
  "S03gopjatmu:668": "GoKī_18 tavāpi nūnam āyuṣman mātā hṛdayavallabhā /",
  "S03gopjatmu:669": "ātmasnehānumānena mā vyātsīr mama mātaram //",
  "S03gopjatmu:670": "GoKī_19 phalamūlajalāhārāṃ vasantīṃ vijane vane /",
  "S03gopjatmu:671": "vyāpādayitum ambāṃ me sādhos tava na yujyate //",
  "S03gopjatmu:672": "GoKī_20 spṛṣṭadṛṣṭāpacāre 'pi puruṣās tuṅgamānasāḥ /",
  "S03gopjatmu:673": "praharanti na śauṭīrād dainyopahatacetasi //",
  "S03gopjatmu:674": "GoKī_21 purātanair eva hatāṃ karmabhiḥ paruṣair imām /",
  "S03gopjatmu:675": "ghnato niraparādhāṃ te kathaṃ notpadyate dayā //",
  "S03gopjatmu:676": "GoKī_22 api cedaṃ mṛgendrāsṛkkalaṅkitamukhaṃ śaram /",
  "S03gopjatmu:677": "na lajjase kathaṃ nāma muñcañ chākhāmṛgītanau //",
  "S03gopjatmu:678": "GoKī_23 sphītāvalepau karimastakeṣu bhujāv imau jyākaṭhinaprakoṣṭhau /",
  "S03gopjatmu:679": "niyujyamānau kṛpaṇāśrayeṣu daurbhāgyam udbhāvayataḥ sphuṭaṃ te //",
  "S03gopjatmu:680": "GoKī_24 amuktapūrvo hariṇāṅganāsv apy akṣūṇalakṣas tava kaṅkapattraḥ /",
  "S03gopjatmu:681": "śilīmukho 'yaṃ pratikuñjarīva niyujyamānaḥ kapidurgatāyām //",
  "S03gopjatmu:682": "GoKī_25 abhyarthyamānā ripuṇāpi dhīrā bāṣpāmbuviṣyandivilocanena /",
  "S03gopjatmu:683": "bhavanti tatkālavinīyamānakrodhoparāgādhikaramyaśobhāḥ //",
  "S03gopjatmu:684": "GoKī_26 tasmād udvīkṣasva paraṃ ca lokam imāṃ ca vṛddhām aparāyaṇāṃ tvam /",
  "S03gopjatmu:685": "mā gā vaśaṃ roṣaniśācarasya lokadvayānarthaśatāvahasya //",
  "S03gopjatmu:686": "evam apy asāv ucyamānaḥ krauryābhyāsakaṭhorahṛdayapāṣāṇas tad bodhisattvavacanam ākarṇyaivāvadhīrayām āsa /",
  "S03gopjatmu:687": "GoKī_27 pāpaprasaṅgaparuṣīkṛtamānaseṣu vyarthā giro guṇijanābhihitā bhavanti /",
  "S03gopjatmu:688": "viprasrutā jaladharebhya ivāmbudhārā vajrāgnidagdhaśikhareṣu mahīruheṣu //",
  "S03gopjatmu:689": "atha vānareśvaras tam anāryakarmāṇam anunayavidhuram avagamya cintām āpede /",
  "S03gopjatmu:690": "GoKī_28 mātary ayaṃ yadi mama praharaty anāryaḥ saṃpaśyato mama vadhaḥ sakalaḥ sa eva /",
  "S03gopjatmu:691": "tyaktvā svajīvitam ataḥ paripālayāmi vṛddhām imāṃ kumudinīdhavalāṃ ca kīrtim //",
  "S03gopjatmu:692": "kāmaṃ mṛte mayi mariṣyati viklaveyaṃ",
  "S03gopjatmu:693": "hā putraketi kṛpaṇā karuṇaṃ rudantī /",
  "S03gopjatmu:694": "GoKī_29 hā putraketi kṛpaṇā karuṇaṃ rudantī /",
  "S03gopjatmu:695": "yuktas tathāpi mama pūrvataraṃ vināśo",
  "S03gopjatmu:696": "draṣṭuṃ guruvyasanam asti na me prabhutvam //",
  "S03gopjatmu:697": "GoKī_30 jātaś ca nāma na vinakṣyati vety ayuktam utpāda eva niyamena nipātahetuḥ /",
  "S03gopjatmu:698": "tulye ca nāma maraṇavyasanopatāpe mṛtyur varaṃ parahitāvahitāśayasya //",
  "S03gopjatmu:699": "GoKī_31 tadgarbhasaṃdhāraṇasaṃbhṛtasya snehānubaddhasya pariśramasya /",
  "S03gopjatmu:700": "asyāḥ krameṇaiva mamābhyupeto nirveśakālātiśayotsavo 'yam //",
  "S03gopjatmu:701": "GoKī_32 duḥkhaṃ tu nirgārayatīva ceto mamaikam evāvinivāryavīryam /",
  "S03gopjatmu:702": "ambā mṛtaṃ māṃ yad iyaṃ viditvā duḥkhena saṃtyakṣyati jīvalokam //",
  "S03gopjatmu:703": "GoKī_33 arthāya netravyasanaṃ tu jātam asyā na māṃ drakṣyati māryamāṇam /",
  "S03gopjatmu:704": "yad asya tīkṣṇena durādhareṇa vyādhaprayuktena śilīmukhena //",
  "S03gopjatmu:705": "GoKī_34 kṛtvā ca yat pāpam ayaṃ tapasvī duḥkhāni saṃprāpsyati dāruṇāni /",
  "S03gopjatmu:706": "etan mano nirdahatīva mahyaṃ prāṇoparodhaṃ svam acintayitvā //",
  "S03gopjatmu:707": "GoKī_35 dhig astu saṃkleśapiśācavaiśasaṃ pṛthagjanatvaṃ dhig anarthapaṇḍitam /",
  "S03gopjatmu:708": "vipattipātālatale duruttare vṛthaiva yal lokam imaṃ vimuñcati //",
  "S03gopjatmu:709": "atha sa prakṛtiśuddhasattvas tadavastho 'py anabhijātaviṣādadainyasaṃbhramamanās taṃ vyādham abravīt /",
  "S03gopjatmu:710": "GoKī_36 amogho yad ayaṃ bāṇas tvayā tāta samudyataḥ /",
  "S03gopjatmu:711": "mayi prahara niḥśaṅkaṃ mā kārṣīr mṛtamārikām //",
  "S03gopjatmu:712": "atha sā vṛddhā vānarī taṃ bodhisattvasyātiduṣkaraṃ hṛdayasaṃtāpakaraṃ vyavasāyam avetya pāṇibhyāṃ hṛdayam abhighnantī sāśrukaṇṭhā gadgadāyamānavacanā bodhisattvam āha /",
  "S03gopjatmu:713": "GoKī_37 putra mā sāhasaṃ kārṣīr mayy eva praharatv ayam /",
  "S03gopjatmu:714": "mṛtayāpi mayā kiṃ syāj jarayāpītasārayā //",
  "S03gopjatmu:715": "GoKī_38 yad ahaṃ tāta jīvāmi durmanā duḥkhabhāginī /",
  "S03gopjatmu:716": "tvatsaṅgamasukhābhyāsaṃ rasāgraṃ na varaṃ hi tat //",
  "S03gopjatmu:717": "GoKī_39 tvayi jīvati jīvanti bahavo dharmajīvinaḥ /",
  "S03gopjatmu:718": "nimīlite tvayi vyaktaṃ diśaḥ sarvā nimīlitāḥ //",
  "S03gopjatmu:719": "GoKī_40 jarājanitasaṃvegā viproṣitavilocanā /",
  "S03gopjatmu:720": "mṛtyum evābhikāṅkṣāmi niśvāsaikaparāyaṇā //",
  "S03gopjatmu:721": "GoKī_41 tvaṃ me hṛdayasarvasvaṃ putrakocchvasimi tvayā /",
  "S03gopjatmu:722": "tvayi jīvati jīvantīṃ mām avehi mṛtām api //",
  "S03gopjatmu:723": "GoKī_42 upāyāsi prapannāyā jarākāntāram āyatam /",
  "S03gopjatmu:724": "viśrambhasthānavan mṛtyur bhāgyenaiva mamāgataḥ //",
  "S03gopjatmu:725": "atha bodhisattvo 'bhipraṇamyānuneṣyann anukampāśītalair api nirdahann iva vacobhir jananīṃ praty āha /",
  "S03gopjatmu:726": "GoKī_43 kṣudrajantor api kṛte jahyāṃ dehaśatāny api /",
  "S03gopjatmu:727": "mātur arthe tyajed deham itaro 'pi gatavyathaḥ //",
  "S03gopjatmu:728": "GoKī_44 kāyavraṇam imaṃ tīvravyasanāpātakātaram /",
  "S03gopjatmu:729": "tavaiva paricaryāyai mātaḥ pariharāmy aham //",
  "S03gopjatmu:730": "GoKī_45 na ca me kāyikaṃ duḥkhaṃ tathā janayati vyathām /",
  "S03gopjatmu:731": "mānasenaiva duḥkhena yathā pīḍye vidāhinā //",
  "S03gopjatmu:732": "GoKī_46 svakāyaparirakṣārtham adhyupekṣya vadhaṃ tava /",
  "S03gopjatmu:733": "duḥkhaṃ manomayaṃ soḍhuṃ kathaṃ śakṣyāmi duḥsaham //",
  "S03gopjatmu:734": "api cāmba /",
  "S03gopjatmu:735": "GoKī_47 ucchrāyā vinipātinaḥ priyajanaśleṣā visaṃyoginaḥ",
  "S03gopjatmu:736": "sarve saṃnicayāḥ kṣayāntavirasā dīpāḥ prabhāteṣv iva /",
  "S03gopjatmu:737": "mṛtyor aprativāryavīryamahataḥ krīḍāmṛgāḥ prāṇinaḥ",
  "S03gopjatmu:738": "saṃsārādhvani dehināṃ vicaratāṃ dharmānukṛtyaṃ param //",
  "S03gopjatmu:739_0": "atha sā bodhisattvajananī śītair ananyasattvasadṛśaiḥ karuṇāniṣyandabhūtaiḥ snehātiśayodgāribhiḥ",
  "S03gopjatmu:739_1": "svajīvitanirapekṣair aparimlāyamānagauravaprasādapeśalais tadvacobhiḥ sutarām ākleditahṛdayā",
  "S03gopjatmu:739_2": "vyāpinā svareṇa tad vanam āpūrayantī sakaruṇaṃ virurāva /",
  "S03gopjatmu:740": "GoKī_48 amūni tava vākyāni śītāny api dahanti mām /",
  "S03gopjatmu:741": "himāpātā iva latāṃ pākapāṇḍupalāśinīm //",
  "S03gopjatmu:742": "hā mātṛvatsala ripuṣv api maitracitta",
  "S03gopjatmu:743": "kṣudreṣv api prakṛtibhadra mṛdusvabhāva /",
  "S03gopjatmu:744": "GoKī_49 kṣudreṣv api prakṛtibhadra mṛdusvabhāva /",
  "S03gopjatmu:745": "putrāpahāya kṛpaṇāṃ kva nu yāsyasi tvaṃ",
  "S03gopjatmu:746": "mām adya duḥkhaśatabāṇaśaravyabhūtām //",
  "S03gopjatmu:747": "GoKī_50 hā hā hatāsmi kṛpaṇā cyutabhāgadheyā daivena sādhujananirdayapauruṣeṇa /",
  "S03gopjatmu:748": "saṃrakṣa māṃ suciram ekapade jahāsi kiṃ putrakādya nanu saiva tavāsmi mātā //",
  "S03gopjatmu:749": "yātāḥ kva te 'dya munayo jvalitaprabhāvāḥ",
  "S03gopjatmu:750": "sakhyaḥ kva tāḥ pratigatā vanadevatās te /",
  "S03gopjatmu:751": "GoKī_51 sakhyaḥ kva tāḥ pratigatā vanadevatās te /",
  "S03gopjatmu:752": "dharmāya rakṣati jagat kila dharmajīvī",
  "S03gopjatmu:753": "kasmāj jagan mama nimīlati putraśūnyam //",
  "S03gopjatmu:754": "GoKī_52 śailā nirjhariṇaḥ kadambakakubhaśreṇīniruddhātapā",
  "S03gopjatmu:755": "nadyaś ca sphuṭapadmareṇuharitakṣāmormimālādharāḥ /",
  "S03gopjatmu:756": "saṃśāntā vanarājayaś ca śikhinā sudyotitāś candrakair",
  "S03gopjatmu:757": "bhānor aṃśukarālitāś ca divasā rakṣantu me putrakam //",
  "S03gopjatmu:758": "GoKī_53 acetanānām api pādapānāṃ babhūva kampo ruditena tena /",
  "S03gopjatmu:759": "mṛdūkṛtaṃ tasya na nāma ceto manāg api krūramanorathasya //",
  "S03gopjatmu:760": "atha sa durātmā tadvākyaśravaṇajvalitakopānalādīptahṛdayaḥ kathāparyavasānam avigaṇayyaiva bodhisattvaṃ tīkṣṇena bāṇena marmadeśe 'bhihatya prāṇair viyojayāṃ babhūva /",
  "S03gopjatmu:761": "GoKī_54 śivāvirutajarjarā iva diśo 'bhavaṃs tatkṣaṇaṃ",
  "S03gopjatmu:762": "tatāna bahalaṃ tamo dviradayūthanīlaṃ jagat /",
  "S03gopjatmu:763": "bhayād iva cakampire vilulitopalāḥ parvatāḥ",
  "S03gopjatmu:764": "papāta śalabhāvalīvalayapiṅgalaṃ khād rajaḥ //",
  "S03gopjatmu:765": "viśuṣkajalabhairavāḥ pradaragahvarāḥ sindhavo",
  "S03gopjatmu:766": "dvitīya iva bhāskare samudite 'bhavaṃs tatkṣaṇam /",
  "S03gopjatmu:767": "GoKī_55 dvitīya iva bhāskare samudite 'bhavaṃs tatkṣaṇam /",
  "S03gopjatmu:768": "papāta rudhiraṃ divo ghaṭamukhair ivāvarjitaṃ",
  "S03gopjatmu:769": "hate kapigaṇādhipe sucaritaikaratnākare //",
  "S03gopjatmu:770": "atha sa dasyus tad atidāruṇaṃ karma kṛtvā sadyas tadvipākacihnākulīkṛtahṛdayaḥ svam āvāsam abhipratasthe /",
  "S03gopjatmu:771": "tatra ca tatkarmāparādhena bhairavo niṣpratīkārarabhasajvālāmālākulo mahadagniḥ prajajvāla /",
  "S03gopjatmu:772": "GoKī_56 dūrād eva tam āpatantam anilapreṅkholanācañcalaiḥ",
  "S03gopjatmu:773": "sadyo 'gniḥ pariṣaṣvaje priyam iva jvālābhujair āyataiḥ /",
  "S03gopjatmu:774": "karma kṣetraviśeṣabṛṃhitaphalaṃ karmāntarāvyāhataṃ",
  "S03gopjatmu:775": "nikṣepaṃ vapuṣo vipākacapalaṃ nodīkṣate prāṇinām //",
  "S03gopjatmu:776": "GoKī_57 saṃśuṣkakakṣāntavisarpiṇībhir jvālābhir agneḥ pavanoddhatābhiḥ /",
  "S03gopjatmu:777": "āliṅgito 'sau kaṭhināntarātmā mumoha hā heti ca saṃrurāva //",
  "S03gopjatmu:778": "GoKī_58 anilākulitānalāvalīḍhaḥ kaṭudhūmaughaniruddhakaṇṭhatāluḥ /",
  "S03gopjatmu:779": "nipapāta samutpapāta cāsāv asakṛn mīna ivāturas tapasvī //",
  "S03gopjatmu:780": "tasyāsthiśeṣam api kāpuruṣasya dagdhvā",
  "S03gopjatmu:781": "vahniḥ saroṣa iva naiva śaśāma śīghram /",
  "S03gopjatmu:782": "GoKī_59 vahniḥ saroṣa iva naiva śaśāma śīghram /",
  "S03gopjatmu:783": "taddūṣitāṃ vasumatīm api dagdhukāmo",
  "S03gopjatmu:784": "jajvāla dhūmakapiśārcir – — – antaḥ //",
  "S03gopjatmu:785": "GoKī_60 jvālānāṃ gaganatalāvalambinīnāṃ saṃtānāḥ kusumitakarṇikāragaurāḥ /",
  "S03gopjatmu:786": "rejus te pralayavilīyamānasānor niryāsāḥ kanakagirer iva sravantaḥ //",
  "S03gopjatmu:787": "dagdho duścaritāgnibhiḥ sa paruṣair dagdhaḥ punaḥ pāvakaiḥ",
  "S03gopjatmu:788": "pāpātmā sakalatraputravibhavaḥ śuṣko yathā pādapaḥ /",
  "S03gopjatmu:789": "GoKī_61 pāpātmā sakalatraputravibhavaḥ śuṣko yathā pādapaḥ /",
  "S03gopjatmu:790": "taṃ bhūyo 'pi dadāha dāruṇataraḥ karmendhano nārako",
  "S03gopjatmu:791": "vahnir dhūmakalākalaṅkitamukhajvālākalāpaś ciram //",
  "S03gopjatmu:792": "avetya pāpakarmaṇām idaṃ vipākavaiśasaṃ",
  "S03gopjatmu:793": "vivarjayed asatkriyāṃ bhujaṅgamāṅganām iva /",
  "S03gopjatmu:794": "GoKī_62 vivarjayed asatkriyāṃ bhujaṅgamāṅganām iva /",
  "S03gopjatmu:795": "prasādayec ca mānasaṃ prasādanīyakarmasu",
  "S03gopjatmu:796": "jinauraseṣv akāraṇaprajāhitābhiyogiṣu //",
  "S03gopjatmu:797": "// iti śrīkapīśvarajātakaṃ navatriṃśattamam //",
  "S03gopjatmu:798": "***************************************************************************",
  "S03gopjatmu:799": "Maitrakanyaka = GoMk",
  "S03gopjatmu:800": "based on the edition by Konrad Klaus. Das Maitrakanyakāvadāna (Divyāvadāna 38)",
  "S03gopjatmu:801": ", Bonn 1983 (Indica et Tibetica, 2).",
  "S03gopjatmu:802": "5. Maitrakanyaka",
  "S03gopjatmu:803": "mātary apakāriṇaḥ prāṇina ihaiva vyasanaprapātapātālāvalambino bhavantīti satatasamupajāyamānapremaprasādabahumānamānasaiḥ satpuruṣair mātaraḥ śuśrūṣaṇīyāḥ /",
  "S03gopjatmu:804": "tadyathānuśrūyate",
  "S03gopjatmu:805_0": "vikasitasitakumudendukundakusumāvalīguṇagaṇavibhūṣitaḥ pūrvajanmāntaropāttāprameyānavadyavipulasakalasaṃbhāro",
  "S03gopjatmu:805_1": "dhanadasamānaratnāśrayaḥ svajanakṛpaṇavanīpakabhujyamānodāravibhavasāranicayo mitro",
  "S03gopjatmu:805_2": "nāma sārthavāho babhūva /",
  "S03gopjatmu:806": "GoMk_1 paropakāraikarasābhirāmā vibhūtayaḥ sphītatarā babhūvuḥ /",
  "S03gopjatmu:807": "tasyāryasattvasya nabhasy anabhre karā ivendoḥ kumudāvadātāḥ //",
  "S03gopjatmu:808": "GoMk_2 tṛṣṇānalaiḥ śokaśikhāpracaṇḍaiś cittāni dagdhāni bahuprakāram /",
  "S03gopjatmu:809": "āśāvatāṃ sapraṇayābhirāmair dānāmbusekaiḥ śamayāṃ babhūva //",
  "S03gopjatmu:810": "dṛṣṭvā lokam imaṃ dhanakṣayabhayāt saṃtyaktadānotsavaṃ",
  "S03gopjatmu:811": "lobhakleśapiśācikāvaśatayā saṃdūṣitādhyāśayam /",
  "S03gopjatmu:812": "GoMk_3 lobhakleśapiśācikāvaśatayā saṃdūṣitādhyāśayam /",
  "S03gopjatmu:813": "kāruṇyāt sa dadāv anāthakṛpaṇaklībāturebhyo dhanaṃ",
  "S03gopjatmu:814": "matvā vāyuhatārṇavormicapalaṃ svaṃ jīvitaṃ bhūyasā //",
  "S03gopjatmu:815": "yeṣu vyāsajya ceto bhujagavaravadhūbhogabhīmeṣu lubdhā",
  "S03gopjatmu:816": "gāhante pāpagartaṃ sphuṭadahanaśikhābhīmaparyantarandhram /",
  "S03gopjatmu:817": "GoMk_4 gāhante pāpagartaṃ sphuṭadahanaśikhābhīmaparyantarandhram /",
  "S03gopjatmu:818": "vātāghātapranṛttapravaranaravadhūnetrapakṣmāgralolāṃs",
  "S03gopjatmu:819": "tān arthān arthiduḥkhavyupaśamapaṭubhiḥ protsasarja pradānaiḥ //",
  "S03gopjatmu:820_0": "tasyāputradhanatvāt putrābhilāṣiṇo yadā manorathaśatair asakṛd unmiṣitonmiṣitāḥ putraśriyaḥ",
  "S03gopjatmu:820_1": "prasahya sphītataravairabhārendhanavahnineva vigatanikhilapratīkāradāruṇaprabhāvamahatāśu",
  "S03gopjatmu:820_2": "kṛtāntālayaikaparāyaṇāḥ kriyante sma tadāsau lokapravādamātrayāpi panthānaṃ samavatīrya",
  "S03gopjatmu:820_3": "dhanadavaruṇakuberaśaṃkarajanārdanapitāmahādīn devatāviśeṣān putrārthaṃ yācitum ārebhe /",
  "S03gopjatmu:821": "GoMk_5 yasmin yasmiṃs tanayasarasi svacchapuṇyāmbupūrṇe",
  "S03gopjatmu:822": "vavre vṛddhiṃ samuditamahāvaṃśalakṣmyambujanma /",
  "S03gopjatmu:823": "tat tat tasya prabālavirasāṃ yāti tīkṣṇāṃśumālaiḥ",
  "S03gopjatmu:824": "śoṣaṃ ninye ravir iva jalaṃ bhāgadheyārkabimbam //",
  "S03gopjatmu:825": "rudraṃ naikakapālaśekharadharaṃ cakrāyudhaṃ vajriṇaṃ",
  "S03gopjatmu:826": "sraṣṭāraṃ makaradhvajaṃ girisutāputraṃ mayūrāsanam /",
  "S03gopjatmu:827": "GoMk_6 sraṣṭāraṃ makaradhvajaṃ girisutāputraṃ mayūrāsanam /",
  "S03gopjatmu:828": "gaṅgāṃ śaṅkhadalāvadātasalilāṃ tāṃ tāṃś ca devān asau",
  "S03gopjatmu:829": "putrārthī śaraṇaṃ yayau bahu punar dānaṃ dvijebhyo dadau //",
  "S03gopjatmu:830": "GoMk_7 yad yaj jano maṅgaladeśanābhir vratopavāsādhigataiś ca duḥkhaiḥ /",
  "S03gopjatmu:831": "x — – — — – – — – — — x — – — — – – — – — — //",
  "S03gopjatmu:832": "GoMk_8 — — – — — – – — – — — — — – — — – – — – — — /",
  "S03gopjatmu:833": "putrārthasaṃsiddhinimagnabuddhir vikṣipya khedaṃ sa cakāra tāṃs tān //",
  "S03gopjatmu:834_0": "evam anekaprakāraṃ kāyacetassor āyāsakāribhir api vratopavāsamaṅgalair yadā naiva",
  "S03gopjatmu:834_1": "kadā cit kāle 'sya putrā jīvino babhūvus tadaivam ativipule pragāḍhaśokāpagāmbhasi",
  "S03gopjatmu:834_2": "nimajjantaṃ kaś cit sādhupuruṣo 'bravīt /",
  "S03gopjatmu:835": "GoMk_9 karmāṇy evāvalambanti dehināṃ sarvasaṃpadaḥ /",
  "S03gopjatmu:836": "bhūtānāṃ tuṅgaśṛṅgāc ca vinipāto na bhūtaye //",
  "S03gopjatmu:837": "GoMk_10 saṃkleśaṃ bahavaḥ prāptāḥ putratṛṣṇārtabuddhinā [!] /",
  "S03gopjatmu:838": "na ca te 'dyāpi jīvanti tatra kiṃ parikhidyase //",
  "S03gopjatmu:839": "GoMk_11 karmāṇi nirmucya kathaṃ bhavebhyaḥ svargaukasas tuṣṭivaśād iheyuḥ /",
  "S03gopjatmu:840": "ye yair vinā nātmabhavaṃ labhante te tair vinā janma kathaṃ bhajeran //",
  "S03gopjatmu:841": "ye sāṃsārikanaikaduḥkhadahanajvālālatāliṅgitās",
  "S03gopjatmu:842": "te vāñchanti narāmaroragasukhaṃ prāyeṇa dānādibhiḥ /",
  "S03gopjatmu:843": "GoMk_12 te vāñchanti narāmaroragasukhaṃ prāyeṇa dānādibhiḥ /",
  "S03gopjatmu:844": "tvaṃ kenāpi viḍambyase jaḍamatiḥ putrāśayonmattako",
  "S03gopjatmu:845": "yas tvaṃ dyām adhigantum icchasi bṛhatsopānamālāśrayāt //",
  "S03gopjatmu:846": "vidhim aparam ahaṃ te bodhayāmi prasiddhyai",
  "S03gopjatmu:847": "tvam api ca kuru tāvat saṃprasiddhyai kadā cit /",
  "S03gopjatmu:848": "GoMk_13 tvam api ca kuru tāvat saṃprasiddhyai kadā cit /",
  "S03gopjatmu:849": "yadi bhavati sutas te kanyakānāma tasya",
  "S03gopjatmu:850": "sakalajanapade 'smin khyāpayasva prasiddhyai //",
  "S03gopjatmu:851": "atha tasya kālāntare gaganatalam aṃśumālīva svakiraṇanikarair virājamānaṃ svavaṃśalakṣmīḥ putraṃ janayāṃ babhūva / sa ca",
  "S03gopjatmu:852": "GoMk_14 nirvāntāmalahemaśailaśikharapracchedagauradyutiḥ",
  "S03gopjatmu:853": "saṃpūrṇāmalacandramaṇḍalasamacchattrorubhāsvacchirāḥ /",
  "S03gopjatmu:854": "mattairāvaṇacārupuṣkarakaravyālambabāhudvayo",
  "S03gopjatmu:855": "bhinnendīvaraphullapattranicayaśyāmāruṇāntekṣaṇaḥ //",
  "S03gopjatmu:856": "bhūyaḥ kalpasahasrasaṃcitamahāpuṇyaprabhāvodbhavaiḥ",
  "S03gopjatmu:857": "pravyaktasphuritendracāparuciraiḥ prahlādibhir lakṣaṇaiḥ /",
  "S03gopjatmu:858": "GoMk_15 pravyaktasphuritendracāparuciraiḥ prahlādibhir lakṣaṇaiḥ /",
  "S03gopjatmu:859": "mūrtis tasya rarāja meruśikharād dhemaṃ yathā bhūcyutaṃ",
  "S03gopjatmu:860": "prodgīrṇasvamayūkhajālajaṭilai ratnāṅkurair veṣṭitam //",
  "S03gopjatmu:861": "bhramaracamarapaṅktiśyāmakeśābhirāmaṃ",
  "S03gopjatmu:862": "samavipulalalāṭaṃ śrīmaduttuṅganāsam /",
  "S03gopjatmu:863": "GoMk_16 samavipulalalāṭaṃ śrīmaduttuṅganāsam /",
  "S03gopjatmu:864": "tanayam uditacetā maitrakanyābhidhānaṃ",
  "S03gopjatmu:865": "daśadivasapareṇa khyāpayām āsa loke //",
  "S03gopjatmu:866": "GoMk_17 śarīriṇāṃ vṛddhikaraiḥ samṛddhair viśeṣayuktair vividhānnapānaiḥ /",
  "S03gopjatmu:867": "sudhāvadātaiḥ sphuṭacandrapādaiḥ payodhiveleva yayau samṛddhim //",
  "S03gopjatmu:868": "GoMk_18 dhātrībhiḥ sa samunnītaḥ kṣīraiś ca sarpimaṇḍakaiḥ /",
  "S03gopjatmu:869": "pupoṣa sundaraṃ dehaṃ hradastham iva paṅkajam //",
  "S03gopjatmu:870": "GoMk_19 atha tasya pitā mitraḥ sārthavāho vaṇigjanaiḥ /",
  "S03gopjatmu:871": "dravyair vahanam āropya jagāhe toyadhiṃ mudā //",
  "S03gopjatmu:872": "GoMk_20 timiṅgilakṣobhavivardhitormimahodadhau mīnavipannapātre /",
  "S03gopjatmu:873": "pitur vyatīte jananīṃ jagāda cakāra kiṃ karma pitā mameti //",
  "S03gopjatmu:874": "tato 'sya jananī pativiyogaśokaglapitahṛdayā cintām āpede /",
  "S03gopjatmu:875": "GoMk_21 āśāpāśaśatākṛṣṭo jano mṛtyuṃ na paśyati /",
  "S03gopjatmu:876": "viṣayāsvādakṛpaṇo vāraṇa iva bandhanam //",
  "S03gopjatmu:877": "GoMk_22 yady api kathayiṣyāmi pitaraṃ yānapātrikam /",
  "S03gopjatmu:878": "eṣo 'pi mama mandāyā nāśam eṣyati toyadhau //",
  "S03gopjatmu:879": "yāvac cāyaṃ janapadam imaṃ tasya vṛttiṃ na bhūtāṃ",
  "S03gopjatmu:880": "pṛcchaty asmai kathayati na vā sarva evaiṣa lokaḥ /",
  "S03gopjatmu:881": "GoMk_23 pṛcchaty asmai kathayati na vā sarva evaiṣa lokaḥ /",
  "S03gopjatmu:882": "tāvad yuktaṃ mama sutam imaṃ mṛtyuvaktrāntarālaṃ",
  "S03gopjatmu:883": "nānāduḥkhavyasanagahanaṃ vyādhisaktaṃ niṣeddhum //",
  "S03gopjatmu:884": "GoMk_24 paro 'pi yaḥ sādhujanānujuṣṭaṃ vihāya mārgaṃ śrayate vimārgam /",
  "S03gopjatmu:885": "nivāraṇīyaḥ sa matāj janena prayatnataḥ kiṃ punar eva putraḥ //",
  "S03gopjatmu:886": "tato janāni kathayāṃ cakre /",
  "S03gopjatmu:887": "GoMk_25 putrakaukarikatvena pitā te mām apūpuṣat /",
  "S03gopjatmu:888": "yady ahaṃ sukhitā kāryā kārayaukarikāpaṇam //",
  "S03gopjatmu:889": "atha maitrakanyako bodhisattvo mātur vacanaṃ kusumamālām iva śirasā samabhivadyānyasminn ahani [!",
  "S03gopjatmu:890": "] aukarikāpaṇaṃ prasasāra /",
  "S03gopjatmu:891": "puṇyasaṃbhāramahatas tasya sattvadayāvataḥ /",
  "S03gopjatmu:892": "prathame 'hani saṃpannaṃ catuṣkārṣāpaṇaṃ dhanam //",
  "S03gopjatmu:893": "GoMk_27 svagarbhasaṃdhāraṇaduḥkhitāyai dadau sa tasyai mudito jananyai /",
  "S03gopjatmu:894": "daridraduḥkhavyasanacchidāyai dhanaṃ mahābhogaphalaprasūtyai //",
  "S03gopjatmu:895_0": "atha ye tasmin puravare ciraṃtanā aukarikās te tasya tam abhivardhamānaṃ krayavikrayalokam",
  "S03gopjatmu:895_1": "aviṣamavyavahāranītyā prakṛtipremapeśalatayā cāvarjitamanasaṃ tasmin mahāsattve vyavahārārtham",
  "S03gopjatmu:895_2": "āpatantam avalokya taṃ tasmāt karmaṇo vinivartanārtham āhuḥ /",
  "S03gopjatmu:896": "GoMk_28 gāndhikāpaṇikaḥ śreṣṭhī pitā te 'smin pure purā /",
  "S03gopjatmu:897": "sa tvaṃ tāṃ vṛttim ujjhitvā śrayase 'nyāṃ kayā dhiyā //",
  "S03gopjatmu:898": "atha bodhisattvas tām api jīvikām apahāya gāndhikāpaṇaṃ cakāra /",
  "S03gopjatmu:899": "GoMk_29 yasminn eva dine cakre sa sādhur gāndhikāpaṇam /",
  "S03gopjatmu:900": "kārṣāpaṇāṣṭakaṃ tasya tasminn evopapadyate //",
  "S03gopjatmu:901": "tam [!] api mātre pratipāditavān /",
  "S03gopjatmu:902": "atha gāndhikāpaṇikāḥ puruṣāḥ sametyāgatya ca taṃ mahāsattvaṃ vicchandayām āsuḥ /",
  "S03gopjatmu:903": "GoMk_30 gāndhāpaṇaṃ klībajanābhipannaṃ pitā na vaimadyapure cakāra /",
  "S03gopjatmu:904": "tatraiva hairaṇyikatāṃ sa kṛtvā dhanāni bhūyāṃsi samāpa sādho //",
  "S03gopjatmu:905": "atha maitrakanyako bodhisattvas tām api jīvikām apahāya hairaṇyikāpaṇaṃ cakāra /",
  "S03gopjatmu:906": "GoMk_31 tayāpi tasmin vyavahāranītyā hairaṇyikāṃs tān abhibhūya sarvān /",
  "S03gopjatmu:907": "lebhe dine sa prathame mahārhaḥ kārṣāpaṇān ṣoḍaśa tān dadau ca //",
  "S03gopjatmu:908": "GoMk_32 dine dvitīye dvātriṃśatkārṣāpaṇān upārjya saḥ /",
  "S03gopjatmu:909": "dakṣiṇīyaviśeṣāya [!",
  "S03gopjatmu:910": "] mātre tān api dattavān //",
  "S03gopjatmu:911": "atha hairaṇyikāpaṇikāḥ puruṣāḥ sametyāgatya ca taṃ tasmāt karmaṇo vinivartanārtham āhuḥ /",
  "S03gopjatmu:912": "GoMk_33 śaraccandrāṃśudhavale labdhvā janma kule katham /",
  "S03gopjatmu:913": "kṛpaṇāṃ jīvikāhetor vṛttim āśrayate bhavān //",
  "S03gopjatmu:914": "GoMk_34 parbhañjanoddhūtaśikhākarāle hutāśane visphuritasphuliṅge /",
  "S03gopjatmu:915": "vivartitaṃ ślāghyam ativa puṃsāṃ na tu svavṛtteś cyavanaṃ pravṛttam //",
  "S03gopjatmu:916": "GoMk_35 mahoragaśvāsavighūrṇitograis taraṅgabhaṅgair viṣamān payodhīn /",
  "S03gopjatmu:917": "agādhapātālavilagnamūlān pitā vigāhyārjitavān dhanaṃ te //",
  "S03gopjatmu:918": "GoMk_36 yad āśritaṃ karma janānuvartinā tvayā vidagdhena dhanepsunādhunā /",
  "S03gopjatmu:919": "kathaṃ na saṃprāpsyasi bhāgyasaṃpadaṃ pitur vyatīte 'pi viśālinīṃ śriyam //",
  "S03gopjatmu:920": "GoMk_37 vitteśvaro 'py arthavibhūtivistarair nāsāsadarthā vibabhāra yasya /",
  "S03gopjatmu:921": "tasyā [!] mahendrāmalatulyakīrteḥ sūnuḥ kathaṃ tvaṃ na bibharṣi lajjām //",
  "S03gopjatmu:922": "ye mṛtyuṃ gaṇayanti naiva vipadi grāmaṃ bhajante na ye",
  "S03gopjatmu:923": "gehe bandhuṣu sūnuṣu vyapagatasnehātmanodyoginaḥ /",
  "S03gopjatmu:924": "GoMk_38 gehe bandhuṣu sūnuṣu vyapagatasnehātmanodyoginaḥ /",
  "S03gopjatmu:925": "te tīrtvā jaladhīn agādhasalilān āvartabhīmān budhāḥ",
  "S03gopjatmu:926": "prāpyārthān gajadantabhaṅgasitayā cinvanti kīrtyā jagat //",
  "S03gopjatmu:927": "atha maitrakanyako bodhisattvas tebhyo 'py tathānuguṇinīṃ kathām avadhārya samudrāvataraṇakṛtavyavasāyo mātaram upasṛtyovāca /",
  "S03gopjatmu:928": "amba sārthavāhaḥ kilāsmākaṃ pitā purā tad anujñāṃ prayaccha yad aham api mahāsamudram avatariṣyāmīti /",
  "S03gopjatmu:929": "sā pūrvam eva bhartṛmaraṇaduḥkhena vigatajīvitāśā svasya tanayasya tenāsaṃlakṣitadāruṇena viyogaśokaśastreṇa bhṛśataraṃ pravidāryamāṇahṛdayā svatanayam āha /",
  "S03gopjatmu:930": "GoMk_39 vatsa kena tavākhyātaṃ vinākāraṇaśatruṇā /",
  "S03gopjatmu:931": "jīvitaṃ kasya te 'niṣṭaṃ tvayā krīḍāṃ karoti kaḥ //",
  "S03gopjatmu:932": "GoMk_40 daivāt kathaṃ cit saṃprāptaṃ cakṣur ekaṃ tvam adya me /",
  "S03gopjatmu:933": "putraka kleśabhāginyā mṛtyunā hriyase 'dhunā //",
  "S03gopjatmu:934": "GoMk_41 na yāvad ekaṃ mama duḥkhaśalyaṃ prayāti nāśaṃ pravidārya śokam /",
  "S03gopjatmu:935": "kathaṃ nu tasyopari me dvitīyaṃ nipātyate pāpamayair amitraiḥ //",
  "S03gopjatmu:936": "yeṣāṃ ceto vividhavirasāyāsaduḥkhāprakampyaṃ",
  "S03gopjatmu:937": "yaiḥ saṃtyaktaṃ kṛpaṇahṛdayair jīvitaṃ bhogalubdhaiḥ /",
  "S03gopjatmu:938": "GoMk_42 yaiḥ saṃtyaktaṃ kṛpaṇahṛdayair jīvitaṃ bhogalubdhaiḥ /",
  "S03gopjatmu:939": "te saṃtyaktvā [!",
  "S03gopjatmu:940": "] nayanagalitāśrupravāhārdravaktrān",
  "S03gopjatmu:941": "bandhūn ajñā makaranilaye mṛtyave yānti nāśam //",
  "S03gopjatmu:942": "GoMk_43 tan mām anāthāṃ pratipālanīyāṃ tvajjīvitāśaikanibandhajīvām /",
  "S03gopjatmu:943": "saṃtyajya yātuṃ katham udyamas te mā sā kathā mānavaro madīyam //",
  "S03gopjatmu:944": "GoMk_44 svaprāṇasaṃdehakarīm avasthāṃ praviśya naikāntasukhaṃ prasādhyam /",
  "S03gopjatmu:945": "saṃpattayo yena vaṇigjanasya tato 'ham evaṃ suta vārayāmi //",
  "S03gopjatmu:946": "sa tasyā hitārthaṃ madhurāṇy api vacanakusumāni tṛṇam ivāvadhūya sapragalbhatayā samavalambitavikatthāśobhaṃ kiṃ cid īdṛśaṃ pratyāha /",
  "S03gopjatmu:947": "GoMk_45 varaṃ naiva tu jāyeran ye jātā nirdhanā janāḥ /",
  "S03gopjatmu:948": "jātasya yadi duḥkhāni varaṃ mṛtyur na jīvitam //",
  "S03gopjatmu:949": "GoMk_46 āśayā gṛham āgatya dīnadīnās tapasvinaḥ /",
  "S03gopjatmu:950": "arthino mama pāpasya yānti niśvasya durmanāḥ [!] //",
  "S03gopjatmu:951": "GoMk_47 ye śaktihīnā vibhavārjanādau te dehino duḥkhaśataṃ sahante /",
  "S03gopjatmu:952": "lokaṃ punar duḥkhaśatopataptaṃ draṣṭuṃ na śaknomi cirāyamāṇaḥ //",
  "S03gopjatmu:953": "GoMk_48 tasmād vilaṅghāmi vacas tavedaṃ yāsyāmi taṃ tvaṃ prajahīhi śokam /",
  "S03gopjatmu:954": "tatraiva yāyāṃ nidhanaṃ samudre chinnaṃ mayā vā vyasanaṃ janasya //",
  "S03gopjatmu:955": "atha maitrakanyako bodhisattvo mātaram apramāṇīkṛtya nirgatya gṛhād vārāṇasyāṃ puryām ātmānaṃ sārthavāham ity udghoṣayām āsa /",
  "S03gopjatmu:956": "GoMk_49 asyām eva purā puraṃdarapurīpraspardhipuryāṃ vaṇiṅ",
  "S03gopjatmu:957": "mitro nāma babhūva yaḥ suranaraprakhyātakīrtidhvajaḥ /",
  "S03gopjatmu:958": "putras tasya mahāsamudram acirād yāsyaty amuṣmin dine",
  "S03gopjatmu:959": "yātuṃ ye vaṇijaḥ kṛtopakaraṇās te santu sajjā iti //",
  "S03gopjatmu:960": "atha maitrakanyako bodhisattvo vividhopakaraṇasaṃbhārasādhanānāṃ samāgṛhītapuṇyāhaprasthānabhadrāṇām upahṛtamaṅgalavidhānānāṃ vaṇijāṃ pañcabhiḥ śataiḥ kṛtaparivāraḥ prasasāra /",
  "S03gopjatmu:961": "mātā cainaṃ gacchatīti śrutvāha /",
  "S03gopjatmu:962_0": "mamaikaputraka kva yāsyasīti karuṇakaruṇākranditamātraparāyaṇā komalavimalakamalavilāsālasābhyāṃ",
  "S03gopjatmu:962_1": "pāṇikamalābhyāṃ rucirakanakaghaṭitaghaṭavikaṭapayodharavarorubhāsuram uraḥ pragāḍham abhitāḍayati /",
  "S03gopjatmu:963": "bāṣpasaliladhārāparaṃparodbhavoparudhyamānakaṇṭhī [!",
  "S03gopjatmu:964": "] anilabalākulitagalitasajalajaladapaṭalāvalīmalinakeśapāśā satvaratvaram abhigamya maitrakanyakasya bodhisattvasya pādayoḥ pariṣvajyaivam āha /",
  "S03gopjatmu:965": "mā māṃ putraka parityajya yāsīti /",
  "S03gopjatmu:966": "GoMk_50 anartharāgagrahamūḍhabuddhayo narā hi paśyanti na kevalaṃ hitam /",
  "S03gopjatmu:967": "satāṃ hitādhānavidhānacetasāṃ giro 'pi śṛṇvanti na bhūtavādinām //",
  "S03gopjatmu:968": "maitrakanyako 'pi",
  "S03gopjatmu:969": "GoMk_51 dharaṇitalanimagnāṃ mātaraṃ śokavaśyāṃ",
  "S03gopjatmu:970": "śirasi kupitacittaḥ pādavajreṇa hatvā /",
  "S03gopjatmu:971": "muhur upacitaśokaḥ karmaṇā preryamāṇas",
  "S03gopjatmu:972": "tvaritamatir abhūt — saṃprayātuṃ vaṇigbhiḥ //",
  "S03gopjatmu:973": "tataḥ sā mātā samutthāyāha / putraka",
  "S03gopjatmu:974": "GoMk_52 mayi gamananivṛttiṃ kartum abhyudyatāyāṃ",
  "S03gopjatmu:975": "yad upacitam apuṇyaṃ macchirastāḍanāt te /",
  "S03gopjatmu:976": "vyasanaphalam anantaṃ mā tu bhūt karmaṇo 'sya",
  "S03gopjatmu:977": "punar api guruvākyaṃ mātigāḥ svapnato 'pi //",
  "S03gopjatmu:978_0": "atha maitrakanyako bodhisattvo vividhavihārāyatanaparvatopavanagahvarasarittaḍāgārāmaramaṇīyatarān",
  "S03gopjatmu:978_1": "anekanagaranigamakarvaṭagrāmādīn anuvicaran krameṇa samudratīraṃ saṃprāpya sajjīkṛtayānapātro",
  "S03gopjatmu:978_2": "bhujagapativadanavisṛtaśvasanacapalānilabalavilulitavipulavimalasalilam aruṇataruṇakiraṇanikararucirapadmarāgapuñjaprabhārāgarañjitormimālājalam",
  "S03gopjatmu:978_3": "asurasvarasamasurasureśvarakarodarasphuritahutavahaśikhāvalīkarālavajrapatanabhayanilīnadharaṇīdharaśikharaparāhatajaloddhatottuṅgataraṅgabhaṅgaraudraṃ",
  "S03gopjatmu:978_4": "samudram avatatāra /",
  "S03gopjatmu:979": "GoMk_53 mahānilotkṣiptataraṅgabhaṅgaiḥ samullasadbhiḥ kham ivotpatantam /",
  "S03gopjatmu:980": "saritsahasrāmburayapravāhair bhujair vilāsair iva gṛhyamāṇam //",
  "S03gopjatmu:981": "GoMk_54 prakṣubdhaśīrṣoragabhīmabhogavyāvartitodvartitatoyarāśim /",
  "S03gopjatmu:982": "tanmurdhni ratnodgataraśmipuñjaṃ jvālākalāpocchuritormicakram //",
  "S03gopjatmu:983": "GoMk_55 ahipativadanād vimuktatīvrajvalitaviṣānaladāhabhīmaśaṅkham /",
  "S03gopjatmu:984": "timinakhakuliśāgradāritādriṃ tadacalapādahatāmbumīnavṛndam //",
  "S03gopjatmu:985": "GoMk_56 tuṅgataraṅgasamudgatatīraṃ tīranilīnakalasvanahaṃsam /",
  "S03gopjatmu:986": "haṃsanakhakṣatadāruṇamīnaṃ mīnavivartitakampitavelam //",
  "S03gopjatmu:987": "GoMk_57 ratnalatāvṛtabhāsuraśaṅkhaṃ śaṅkhasitendugabhastivivṛddham /",
  "S03gopjatmu:988": "vṛddhabhujaṃgamahāhavaraudraṃ raudramahāmakarāhatacakram //",
  "S03gopjatmu:989": "GoMk_58 khagapatisavilāsapāṇivajraṃ prahatavipāṭitadṛṣṭimūlarandhram /",
  "S03gopjatmu:990": "pramuditajaladantidantakoṭipramathitanaikavilāsakalpavṛkṣam //",
  "S03gopjatmu:991_0": "tad eva sa saṃlakṣya tīraparyantarekhaṃ prakaṭavikaṭāvartagartodarabhramadbhramitajhaṣabhujagakulamaṇḍalaṃ",
  "S03gopjatmu:991_1": "naikavicitrādbhutāścaryam atiśayam ambhasām ālayam atikramatas tasya dharaṇīdharaśikharavipulātmabhāvasya",
  "S03gopjatmu:991_2": "makarakaripater vivartamānasya samutthitair urvīdharākāradāruṇaiḥ pramuktakalakalārāvaraudrair",
  "S03gopjatmu:991_3": "mahadbhiḥ salilanivahair utpīḍyamānaṃ tad yānapātraṃ maraṇabhayaviṣādabhraśyamānagātrair",
  "S03gopjatmu:991_4": "dīnaruditākranditamātraparāyaṇaiḥ saṃyānapātrakaiḥ saha sahasaiva salilanidher adhaḥ",
  "S03gopjatmu:991_5": "praveṣṭum ārabdham /",
  "S03gopjatmu:992": "GoMk_59 urvīdharākārataraṅgatuṅgair ugrair yugāntānilacaṇḍavegaiḥ /",
  "S03gopjatmu:993": "tad yānapātraṃ jaladher jalaughair āsphālyamānaṃ vidadāra madhye //",
  "S03gopjatmu:994": "GoMk_60 daṃṣṭrākarāle jhaṣavaktrarandhre kaś cin mamārārtaravas tapasvī /",
  "S03gopjatmu:995": "ke cij jalodgāraniruddhakaṇṭhā jagmur nirucchvāsagiro vyasutvam //",
  "S03gopjatmu:996": "GoMk_61 gatvāpi ke cit phalakair mahadbhir ambhonidhes tīram avekṣamāṇāḥ /",
  "S03gopjatmu:997": "dūrāmbusaṃtānapariśramārtās trāsākulā nedur udīrṇanādāḥ //",
  "S03gopjatmu:998": "atha maitrakanyako bodhisattvas tena mahatā vyasanopanipātenāpy anāpatitabhayaviṣādadainyāyāsamanāḥ samavalambya mahad dhairyaparākramaṃ sasaṃbhramaṃ phalakam ādāya prasasāra /",
  "S03gopjatmu:999_0": "tato 'sau samapavanagamanajavajanitasavilāsagatibhiḥ salilaplavair itas tataḥ samākṣipyamāṇo",
  "S03gopjatmu:999_1": "nirāhāratayā ca parimlāyamānanayanavadanakamalaś cānyair bahubhir ahorātrair yathā",
  "S03gopjatmu:999_2": "kathaṃ cit tasya duravagāhasalilasya mahārṇavasya dakṣiṇaṃ tīradeśam āsasāda /",
  "S03gopjatmu:1000": "GoMk_62 tīrtvā tam ambhonidhim apragādham āsādya tīraṃ phalakaṃ mumoca /",
  "S03gopjatmu:1001": "saṃsmṛtya mātur vacanaṃ sa pāṇau vyāsajya mūrdhānam idaṃ jagāda //",
  "S03gopjatmu:1002": "GoMk_63 śṛṇvanti ye nātmahitaṃ gurūṇāṃ vākyaṃ hitārthodayakāryabhadram /",
  "S03gopjatmu:1003": "teṣām imāni vyasanāni puṃsāṃ māyāvahanti prabhavanti mūrdhni //",
  "S03gopjatmu:1004": "GoMk_64 tair eva naikavyasanapradasya toyendubimbasthitabhaṅgurasya /",
  "S03gopjatmu:1005": "prāptaṃ phalaṃ janmataroḥ sudhībhir ye mānayantīha giro gurūṇām //",
  "S03gopjatmu:1006": "GoMk_65 mātur hitāyaiva sadodyatāyāḥ prollaṅghya vākyaṃ mama duṣkṛtasya /",
  "S03gopjatmu:1007": "puṣpaṃ yad īdṛg bharapāpadāruṇaṃ prāntaṃ gamiṣyāmi kadā phalasya //",
  "S03gopjatmu:1008": "hutavahahatalekhātyantaparyantaraudraṃ",
  "S03gopjatmu:1009": "gaganaugraṃ vismayatyantavajram /",
  "S03gopjatmu:1010": "GoMk_66 gaganaugraṃ vismayatyantavajram /",
  "S03gopjatmu:1011": "guruśirasi dadhānaḥ pādavajraṃ khalo 'haṃ",
  "S03gopjatmu:1012": "katham avanividāryaśvabhrarandhre na lagnaḥ //",
  "S03gopjatmu:1013": "ye santo hitavādināṃ sphuṭadhiyāṃ saṃpādayante giraḥ",
  "S03gopjatmu:1014": "śreyas te samavāpnuvanti niyataṃ kravyādapuryāṃ yathā /",
  "S03gopjatmu:1015": "GoMk_67 śreyas te samavāpnuvanti niyataṃ kravyādapuryāṃ yathā /",
  "S03gopjatmu:1016": "ye tūtsṛjya mahārthasāradayitāṃ vācaṃ śrayante 'nyathā",
  "S03gopjatmu:1017": "dustare vyasanodadhau nipatitāḥ śocanti te 'haṃ yathā //",
  "S03gopjatmu:1018_0": "tato 'sau krameṇa khadiravaṭasaralaniculabakulatamālatālanālikeśaradrumavanagahanaṃ",
  "S03gopjatmu:1018_1": "pravaravāraṇavarāhacamaraśarabhaśambaramahiṣaviṣāṇakarṣaṇapatitamathitavividhamālutālatājāladuḥsaṃcaraṃ",
  "S03gopjatmu:1018_2": "kva cit kṣubhitakesarininādabhayacakitavanacarakulākīrṇacaraṇaṃ kathaṃ cid api śabaramanujajanacaraṇākṣuṇṇaparyantam",
  "S03gopjatmu:1018_3": "anucaran kva cit sthitvaivam āha /",
  "S03gopjatmu:1019": "GoMk_68 ete dāḍimapuṣpalohitamukhāḥ pronmuktakolāhalā",
  "S03gopjatmu:1020": "hāsādarśitadantapaṅktivirasāḥ śākhāmṛgā nirbhayāḥ /",
  "S03gopjatmu:1021": "sarpān bhīmaviṣānalasphuradurujvālākarālasphuṭān",
  "S03gopjatmu:1022": "hatvā pāṇitālaiḥ prayānti vivaśāḥ phutkārabhītāḥ punaḥ //",
  "S03gopjatmu:1023": "ramye kuṅkumaśākhinām aviralacchāyākuthāśītale",
  "S03gopjatmu:1024": "mūle komalanīlaśādvalavati pravyaktapuṣpotkare /",
  "S03gopjatmu:1025": "GoMk_69 mūle komalanīlaśādvalavati pravyaktapuṣpotkare /",
  "S03gopjatmu:1026": "vaṃśais tālaravaiḥ sagītamadhuraiḥ pracchedasaṃpādibhiḥ",
  "S03gopjatmu:1027": "saṃgītāhitacetasaḥ pramuditā gāyanty amī kinnarāḥ //",
  "S03gopjatmu:1028": "tato nātidūram atisṛtya mahīdharavarākāraṃ parvataṃ dadarśa /",
  "S03gopjatmu:1029": "GoMk_70 kva cid ugrataracārumaṇiprabhayā surabhīkṛtabhīmaguhāvivaram /",
  "S03gopjatmu:1030": "kva cid uddhatakinnaragītaravaṃ pratibuddhasasaṃbhramanāgakulam //",
  "S03gopjatmu:1031": "GoMk_71 capalānilavellitapuṣpataruṃ tarumandiramūrdhni caladbhramaram /",
  "S03gopjatmu:1032": "bhramaradhvanipūrṇaguhākuharaṃ kuharasthitaraudrabhujaṃgakulam //",
  "S03gopjatmu:1033": "GoMk_72 pakṣivirājitaparvataśṛṅgaṃ śṛṅgaśilātalasaṃsthitasiddham /",
  "S03gopjatmu:1034": "siddhavadhūjanaramyanikuñjaṃ kuñjaniṣevitamattaśakuntam //",
  "S03gopjatmu:1035": "GoMk_73 mattaśikhaṇḍikalasvanaramyaṃ ramyaguhāmukhanirgatasiṃham /",
  "S03gopjatmu:1036": "siṃhaninādabhayākulanāgaṃ nāgamadāmbusugandhisamīram //",
  "S03gopjatmu:1037_0": "GoMk_74 kva cid upacitavāraṇadantaśikhāśanidāritaśikharataṭaṃ pravirūḍhavilāsaśikhāgaruvṛkṣavanaṃ",
  "S03gopjatmu:1037_1": "kva cid uparipayodharabhārataradhvaniñjitaśikhikulavistṛtapicchakalāpavicitritacārutaṭam /",
  "S03gopjatmu:1038": "kva cid anilavikampitapuṣpataruṃ skhalitojjvalasurabhijalaṃ kusumaprabalaprativāsitasānuśikhaṃ – – – – – – — – – — – – — – – — – – – – – – — – – — – – — – – — – – — – – — //",
  "S03gopjatmu:1039": "tathāparaṃ dadarśa /",
  "S03gopjatmu:1040": "GoMk_75 likhantaṃ karālair nabhaḥ śṛṅgajālaiḥ kṣipantaṃ mayūkhais tamaḥ sāgarāṇām /",
  "S03gopjatmu:1041": "vahantaṃ samudrāmbarām adrigurvīṃ kṣarantaṃ kva cit kāñcanāmbhaḥpravāham //",
  "S03gopjatmu:1042": "GoMk_76 phalitāmalabhūṣaṇakalpataruṃ tarukhaṇḍavirājitasānuśikham /",
  "S03gopjatmu:1043": "śikharasthitadevavadhūmithunaṃ mithunair dahatāṃ vayasāṃ madhuram //",
  "S03gopjatmu:1044": "kva cid arkamahārathacakranirvātavikhaṇḍitamayūkhakalāpakarālitanaikamahāmaṇipallavasaṃcayamaulibharāvanatonnatabhāsuravajradharaṃ",
  "S03gopjatmu:1045": "kva cid indrakarīndravimardataraṅgarayabhramitapracalatkalahaṃsakulāvalihāranabhaḥsaridambuvidhautaśilaṃ /",
  "S03gopjatmu:1046": "kva cid aṇḍajarājavilāsasamucchritapakṣamahābhujavajravipāṭitasāgaravāritaloddhṛtapannagabhogadharaṃ",
  "S03gopjatmu:1047": "GoMk_77 kva cid eva surāsurasaṃyugaśastravipannamahāsura-",
  "S03gopjatmu:1048": "vaidyutaśoṇitaraṅgamahāvalayam //",
  "S03gopjatmu:1049": "dṛṣṭvaivam āha /",
  "S03gopjatmu:1050": "GoMk_78 ete parvataśṛṅgacandanatarucchāyāsthalaṃ saṃsṛtāḥ",
  "S03gopjatmu:1051": "karṇaprāvaraṇaṃ navāruṇakaracchāyāsamānaśriyaḥ /",
  "S03gopjatmu:1052": "prekṣante madavārilolamadhuliṭprollīḍhagaṇḍasthalaṃ",
  "S03gopjatmu:1053": "darpāt kesariṇo balena mahatā pronmathyamānā gajam //",
  "S03gopjatmu:1054_0": "ity evam asāv atikāntāradurgaṃ salilaphalāhāramātraparāyaṇaḥ paribhramann ajñānatamaḥpaṭalāvaguṇṭhitam",
  "S03gopjatmu:1054_1": "iva jagat saṃsārapaṅke tribhuvanasvāmīvodayad ramaṇakaṃ nāma nagaraṃ dadarśa /",
  "S03gopjatmu:1055": "GoMk_79 samucchritottuṅgacalatpatākaiḥ patatpatatrisvanavāvadūkaiḥ /",
  "S03gopjatmu:1056": "suvarṇasālair maṇihemaśṛṅgair mahīdharākāragṛhaiḥ suguptaiḥ //",
  "S03gopjatmu:1057": "GoMk_80 nilīnapadmālikulālipadmaiḥ samunmiṣatpadmarajaḥpiśaṅgaiḥ /",
  "S03gopjatmu:1058": "kalapralāpāṇḍajarāvaramyair mandānilair āvasathīkṛtaṃ sadā //",
  "S03gopjatmu:1059": "GoMk_81 surakarikaradaghnakalpavṛkṣair marakataratnatṛṇaiḥ śukāṃśunīlaiḥ /",
  "S03gopjatmu:1060": "maṇikanakalatābaddhaśākhaiḥ kva cid urubhis tarubhiḥ prakāmahāri //",
  "S03gopjatmu:1061": "GoMk_82 vikasitanavakarṇikāragauraiḥ kanakagṛhair bahuratnaśṛṅgacitraiḥ /",
  "S03gopjatmu:1062": "svakiraṇaruciroruratnasānor acalapateḥ sakalaśriyaṃ dadhānam //",
  "S03gopjatmu:1063": "GoMk_83 kva cid amaravilāsinīkarāgraprahatamahāmurajasvanābhirāmam /",
  "S03gopjatmu:1064": "kva cid uparipayodatūryanādapramuditamattaśikhaṇḍivṛndakīrṇam //",
  "S03gopjatmu:1065": "tatas taddarśanāt samutpannajīvitāśo 'sau ramaṇaṃ nagaram upasasarpa /",
  "S03gopjatmu:1066_0": "tasmān nagarād viniḥsṛtya catasro 'psaraso dravitanavakanakarasarāgāvadātamūrtayaḥ",
  "S03gopjatmu:1066_1": "pravikasitāmbujakusumarucakarucinayanayugalotpalavilāsāḥ kvaṇadruciravividhamaṇimekhalāpabhāramandavilāsagatayaḥ",
  "S03gopjatmu:1066_2": "kanakakalaśākārapṛthutarapayodharabharāvanamitatanumadhyā divasakarakarasparśavibodhitāmlānakamalapalāśabhāsurādharakisalayā",
  "S03gopjatmu:1066_3": "vividhavibhūṣaṇaśatā nirāmayadarśanāḥ śirasi viracitobhayakamalāñjalayo maitrakanyakasya",
  "S03gopjatmu:1066_4": "bodhisattvasya pādayor vinyāsitaśirasaḥ prāhuḥ /",
  "S03gopjatmu:1067": "GoMk_84 susvāgataṃ candrasamānanāya nārījanaprītivivardhanāya /",
  "S03gopjatmu:1068": "kṛpāmṛtāhlāditamānasāya bodhau cirābaddhaviniścayāya //",
  "S03gopjatmu:1069": "GoMk_85 adyaiva duhkhāni śamaṃ gatāni [!",
  "S03gopjatmu:1070": "] adyaiva no jīvitagātrasāram /",
  "S03gopjatmu:1071": "niratyayapremaviśeṣabhadrāṇy adyaiva saukhyāni puraḥsthitāni //",
  "S03gopjatmu:1072": "GoMk_86 imāni duḥkhāṅkuśakhaṇḍitāni manāṃsi naḥ śokaparikṣatāni /",
  "S03gopjatmu:1073": "bhavantam āsādya vasantakāle vanāntarāṇīva vijṛmbhitāni //",
  "S03gopjatmu:1074": "GoMk_87 yāny arjitāny anyabhavāntareṣu karmāṇi śuklāni śubhodayāni /",
  "S03gopjatmu:1075": "teṣāṃ phalaṃ vīkṣaṇam eva te 'laṃ saṅgas tvayā kiṃ punar eva dīrgham //",
  "S03gopjatmu:1076": "GoMk_88 adyaiva mā bandhusuhṛdviyogaśokaṃ kṛthāḥ kasya na santy apāyāḥ /",
  "S03gopjatmu:1077": "dāsyo vayaṃ te 'psaraś catasraś chāyā na te laṅghayituṃ samarthāḥ //",
  "S03gopjatmu:1078": "GoMk_89 ratnāni vāsāṃsi samujjvalāni śayyāśrayāś cārutarā vayaṃ ca /",
  "S03gopjatmu:1079": "saṃtyaktabhartā surarājayogyā śaktir vidheneha sukhaṃ bhajasva //",
  "S03gopjatmu:1080": "api ca",
  "S03gopjatmu:1081": "GoMk_90 duḥkhe mahaty apratikāraghore ye vartamānāś ciram udvahanti /",
  "S03gopjatmu:1082": "te duḥkhabhāropanipātamūḍhās tatraiva śīghraṃ nidhanaṃ prayānti //",
  "S03gopjatmu:1083": "GoMk_91 nitye viyoge maraṇāt puraḥsthite śocanti te daivakṛte viyoge /",
  "S03gopjatmu:1084": "saṃsmṛtya rāgopanipātamūḍhāḥ kāmaprahāraṃ viṣamaṃ prapannāḥ //",
  "S03gopjatmu:1085": "GoMk_92 śabdāyamānavaranūpuramekhalābhir ādiśyamānabhavanaṃ pravarāpsarobhiḥ /",
  "S03gopjatmu:1086": "haimādriśṛṅgam iva tat puram āviśantaṃ nemuḥ kṛtāñjalipuṭā bahavo 'pi tatra //",
  "S03gopjatmu:1087": "anyaiś [!] ca punaḥ",
  "S03gopjatmu:1088": "GoMk_93 kiṃ dīptaraśmir vinigūḍharaśmiḥ kiṃ puṣpaketuḥ sahasāvatīrṇaḥ /",
  "S03gopjatmu:1089": "hā kiṃ vinikṣiptaharāgravajro nāthaḥ surāṇām iti tarkito 'bhūt //",
  "S03gopjatmu:1090": "GoMk_94 timiranikaralekhyā śyāmagopakṣmalekhyāḥ sphuṭitakanakahārā nyastaratnojjvalāṅgyaḥ /",
  "S03gopjatmu:1091": "vipulabhavanamālājālavātāyanasthāḥ pramuditamanaso 'nyāś cikṣipuḥ srastakāñcyaḥ //",
  "S03gopjatmu:1092": "GoMk_95 ratnapradīpaprahatāndhakāraṃ muktāphalapraruciroruharmyam /",
  "S03gopjatmu:1093": "calatpatākāgravibhinnameghaṃ gehaṃ viveśāpsarasāṃ hi tāsām //",
  "S03gopjatmu:1094": "GoMk_96 tāsāṃ vilāsair gamanaiḥ salīlair hāsaiḥ kaṭākṣair madhuraiḥ pralāpaiḥ /",
  "S03gopjatmu:1095": "krīḍan sa kālaṃ na viveda yātaṃ sarvātmanā rāgaparītacetāḥ //",
  "S03gopjatmu:1096": "pratyahaṃ ca dakṣiṇena gamanaṃ vārayanti sma /",
  "S03gopjatmu:1097": "so 'pi yathā yathā nivāryate tathā tathā tayā diśā gamanāyotsukamanā babhūva /",
  "S03gopjatmu:1098": "GoMk_97 yatrāyaṃ vāryate loko janena hitabuddhinā /",
  "S03gopjatmu:1099": "viparyastamatis tatra janaḥ sa paridhāvati //",
  "S03gopjatmu:1100": "GoMk_98 yadi kuryād ayaṃ loke suhṛdāṃ vacanaṃ hitam /",
  "S03gopjatmu:1101": "paraiti svargaṃ pātālaśvabhre [!",
  "S03gopjatmu:1102": "] ā svapnato 'pi na //",
  "S03gopjatmu:1103": "atha maitrakanyako bodhisattvas tāsām apsarasām parijñātagamanaprayojano dakṣiṇasyāṃ diśi padavīm āruhya vrajan sadāmattakaṃ nāma nagaraṃ dadarśa /",
  "S03gopjatmu:1104": "tasmād api nagarād aṣṭāpsarasaḥ sasaṃbhramaṃ niḥsṛtya taṃ mahāsattvaṃ praveśayām āsuḥ /",
  "S03gopjatmu:1105": "tatrāpy aciraṃ ratim anubhūya pratiṣidhyamānagamanakriyas tenaiva dakṣiṇena pathā gacchan nandanaṃ nāma nagaraṃ dadarśa /",
  "S03gopjatmu:1106": "tasmād api ṣoḍaśāpsarobhir abhigamya satkṛtya praveśayām āse /",
  "S03gopjatmu:1107": "tatrāpi ciraṃ krīḍāṃ sevitvā tasmād api brahmottaraṃ nāma nagaraṃ prayayau /",
  "S03gopjatmu:1108": "tatrāpi dvātriṃśatāpsarobhir bhūyaḥ satkāraṃ viṣayasukham bhuktvā tāḥ prāha /",
  "S03gopjatmu:1109": "GoMk_99 icchāmi gantum tad ahaṃ bhavantyo [!",
  "S03gopjatmu:1110": "] mā matkṛte śokahrade śayidhvam /",
  "S03gopjatmu:1111": "saṃpātabhadrāṇi hi kasya nāma viśleṣaduḥkhāni na santi loke //",
  "S03gopjatmu:1112": "GoMk_100 sthitvāpi yenaiva ciraṃ viyogaḥ śatroḥ kṛtāntād bhavitāntakāle /",
  "S03gopjatmu:1113": "tenaiva netrāśrujalārdragaṇḍān [!",
  "S03gopjatmu:1114": "] yuṣmān vihāyādya yiyāsur asmi //",
  "S03gopjatmu:1115": "GoMk_101 vātāhatāmbhodhitaraṅgalole ye jīvaloke bahuduḥkhabhīme /",
  "S03gopjatmu:1116": "viśleṣaduḥkhāya ratiṃ prayānti teṣāṃ paro nāsti vimūḍhacetāḥ //",
  "S03gopjatmu:1117": "athāpsarasas tāḥ samastās tadgamanaviyogaśokaglapitaṛdayāḥ sasaṃbhramāḥ kamalakuvalayakuḍmalavilāsā nalinya iva śirasi viracitobhayakamalāñjalayaḥ prāhuḥ /",
  "S03gopjatmu:1118": "GoMk_102 asmāsu te kartum aniṣṭam iṣṭaṃ kathaṃ hi bhaktipraṇayārpitāsu /",
  "S03gopjatmu:1119": "so 'nyena ekagrahaṇīyarūpaḥ śarīrakānena vayo grahīte //",
  "S03gopjatmu:1120": "gatvā tan nagaratrayaṃ yad api he svāminn ihāpy āgataḥ",
  "S03gopjatmu:1121": "saṃprāptā viṣayopabhogamadhurāḥ saṃpattayas te ciram /",
  "S03gopjatmu:1122": "GoMk_103 saṃprāptā viṣayopabhogamadhurāḥ saṃpattayas te ciram /",
  "S03gopjatmu:1123": "gantavyaṃ na punas tvayā subahunā proktena kiṃ yāsi cet",
  "S03gopjatmu:1124": "saṃsmartāsi vipatsamudrapatito vākyaṃ hi no duḥkhitaḥ //",
  "S03gopjatmu:1125": "bodhisattvaḥ prāha /",
  "S03gopjatmu:1126": "GoMk_104 yad abhyāsavaśān nṛṇām udayasaṃpadaḥ sthirāḥ /",
  "S03gopjatmu:1127": "kathaṃ te nu nivāryeran nivarteran kathaṃ nu vā //",
  "S03gopjatmu:1128": "GoMk_105 niyojanīyāḥ suhṛdaḥ suhṛdbhir yasmin hite karmaṇi nityakālam /",
  "S03gopjatmu:1129": "nivāraṇaṃ tatra tu ye prakurvate te śatravo 'mitratayā bhavanti //",
  "S03gopjatmu:1130": "divyaṃ prāpya sukhaṃ pure ramaṇake saṃcoditaḥ karmaṇā [!]",
  "S03gopjatmu:1131": "āyāto 'smi niṣevaṇāya paramaṃ saukhyaṃ sadāmattakam /",
  "S03gopjatmu:1132": "GoMk_106 āyāto 'smi niṣevaṇāya paramaṃ saukhyaṃ sadāmattakam /",
  "S03gopjatmu:1133": "saṃprāpto 'smi tataḥ svakarmakuśaleneṣṭaṃ puraṃ nandanaṃ",
  "S03gopjatmu:1134": "tasmād āgatakasya yūyam adhunā pronmūlitā bhūmayaḥ //",
  "S03gopjatmu:1135": "GoMk_107 tasmād ato me gamanaṃ bhavantyo [!",
  "S03gopjatmu:1136": "] mā vārayadhvaṃ na hi no 'sty apāyaḥ /",
  "S03gopjatmu:1137": "asmād viśeṣāṇi sukhāni manye lapsye 'ham ity uccalito 'ham adya //",
  "S03gopjatmu:1138_0": "ity atha mitrakanyako bodhisattvas tāsām apsarasāṃ hitam api vākyam ahitam ivāvajñayā",
  "S03gopjatmu:1138_1": "tiraskṛtya tenaiva dakṣiṇena pathā gacchan dadarśa mahārgaḍapraṭitaprakaṭapuṭacaturdvāradāruṇaṃ",
  "S03gopjatmu:1138_2": "sureśvareṇāpy abhedyottuṅgāyasaviśālaprākārapariveṣṭitam antarbhramaccakramaṇḍalālokapramuktadamadamāśabdagambhīrabhairavam",
  "S03gopjatmu:1138_3": "āyasaṃ nagaraṃ tasya ca dvāradeśam upacakrāma /",
  "S03gopjatmu:1139": "GoMk_108 saṃprāptamātrasya tu tatkṣaṇena dvāraṃ ca visphoṭakapāṭabhāram /",
  "S03gopjatmu:1140": "vajrāgradhārāparibhinnasānor vindhyācalasyeva nitambakukṣiḥ //",
  "S03gopjatmu:1141": "tato maitrakanyako bodhisattvo 'tra viveśa /",
  "S03gopjatmu:1142": "GoMk_109 praviṣṭamātrasya tu tatkṣaṇena dvāraṃ parikṣiptakapāṭayantram /",
  "S03gopjatmu:1143": "tatkarmavāyuprabhavair mahadbhiḥ kṣaṇād bhujāgrair iva saṃjaghāṭa //",
  "S03gopjatmu:1144": "aśrauṣīc ca pragāḍhavedanāviklavahṛdayapuruṣasyāntaḥprākārāntaratiraskṛtaparamabhīṣaṇanirnādaṃ sakalajanottrāsanam uccarantaṃ śrutvā ca dvāradeśaṃ tvaritamatir lalaṅgha /",
  "S03gopjatmu:1145": "GoMk_110 praviṣṭamātrasya tato dvitīyam āsphālitaṃ dvāram ivoparuddham /",
  "S03gopjatmu:1146": "paryantakālānilavegaviddhaṃ dvāraṃ surāṇām iva vajrakalpam //",
  "S03gopjatmu:1147": "tato mitrakanyako bodhisattvaḥ praviveśa /",
  "S03gopjatmu:1148": "GoMk_111 praviṣṭamātrasya punas tṛtīyaṃ dvāraṃ parikṣiptakapāṭayantram /",
  "S03gopjatmu:1149": "kṣaṇād abhūt tan nagaraṃ ca sarvaṃ bhrāntaṃ ca kṛtsnaṃ sa dadarśa bhītaḥ //",
  "S03gopjatmu:1150_0": "tato maitrakanyako bodhisattvaḥ paśyati sma tam atidāruṇākārapramāṇaṃ krūrajvalanamālāliṅgitam",
  "S03gopjatmu:1150_1": "udāreṇa paṭupavanavikīryamāṇadhūmapaṭalāndhakāradurdinena sphuratsphuliṅgāvalikarāladarśanenāyasena",
  "S03gopjatmu:1150_2": "mahatā bhramatā cakreṇa dārv iva pravidāryamāṇamūrdhānaṃ svaśiraḥpravigalitaśoṇitavasārasāhāramātravidhṛtaprāṇaśeṣaṃ",
  "S03gopjatmu:1150_3": "samīpaṃ copagamyainaṃ paryapṛcchat /",
  "S03gopjatmu:1151": "GoMk_112 kiṃ nāgo 'si suro 'si kinnaravaro yakṣo 'si kiṃ mānuṣaḥ",
  "S03gopjatmu:1152": "kiṃ vidyādharasainikaḥ kim asi vā daityaḥ piśāco 'si vā /",
  "S03gopjatmu:1153": "kiṃ vākāri bhavāntareṣu bhavatā karmātiraudraṃ svayaṃ",
  "S03gopjatmu:1154": "yasyāstivyasanaṃ duruttaram idaṃ bhujyaṃ phalaṃ krandayat //",
  "S03gopjatmu:1155": "puruṣaḥ prāha /",
  "S03gopjatmu:1156": "GoMk_113 nāhaṃ nāgo naiva yakṣo na devo daityo nāhaṃ nāpi gandharvarājā [!] /",
  "S03gopjatmu:1157": "rakṣo nāhaṃ nāpi vidyādharo 'pi jātis tulyā saṃpratīhi tvayā naḥ //",
  "S03gopjatmu:1158": "bodhisattvaḥ prāha /",
  "S03gopjatmu:1159": "kiṃ karma bhramatā tvayā kumatinā saṃsāradurge kṛtaṃ",
  "S03gopjatmu:1160": "yenedaṃ jvalitānalaṃ śirasi te cakraṃ bhramaty āyasam /",
  "S03gopjatmu:1161": "puruṣaḥ prāha /",
  "S03gopjatmu:1162": "GoMk_114 nānāduṣkarakārikā bhagavatī saṃsārasaṃdarśikā",
  "S03gopjatmu:1163": "tatra śreyaḥsukhopapādanaparā matsnehabaddhāśayā //",
  "S03gopjatmu:1164": "yāṃ loke pravadanti sādhumatayaḥ kṣetraṃ paraṃ prāṇināṃ",
  "S03gopjatmu:1165": "daivāveśavaśād akāryagurukas tasyāṃ jananyām aham /",
  "S03gopjatmu:1166": "GoMk_115 daivāveśavaśād akāryagurukas tasyāṃ jananyām aham /",
  "S03gopjatmu:1167": "sādho prāskhalayaṃ śiraḥpraharaṇaṃ pādena pāpāśayas",
  "S03gopjatmu:1168": "tenedaṃ jvalitānalaṃ śirasi me cakraṃ bhramaty āyasam //",
  "S03gopjatmu:1169": "atha bodhisattvas tasya puruṣasya pravacanapratodena saṃcoditahṛdayas tāṃ parajugupsām ātmany anupaśyann āha /",
  "S03gopjatmu:1170": "GoMk_116 anyaṃ jugupsāmy aham alpabuddhir ātmānam evādya nininda ajñaḥ /",
  "S03gopjatmu:1171": "yeṣu svayaṃ doṣagaṇeṣu magnas tair eva lokaṃ katham aṅkayāmi //",
  "S03gopjatmu:1172": "GoMk_117 mayāpi yan mātari dakṣiṇīye [!",
  "S03gopjatmu:1173": "] kṛto 'parādhaḥ puruṣādhamena /",
  "S03gopjatmu:1174": "tasyaiva pāpasya phalāni bhoktum ullaṅghya toyāvalim āgato 'smi //",
  "S03gopjatmu:1175": "ity atha tasya vacanānantaram eva prabhinnanavakuvalayadalanirmalān nabhastalāt sajalajaladaninādagambhīradhīrodhvanir uccacāra /",
  "S03gopjatmu:1176": "GoMk_118 kiṃ na paśyati karmāṇi balavanti śarīriṇām /",
  "S03gopjatmu:1177": "lokālokāntarasthāyī pāśeneva vikṛṣyate //",
  "S03gopjatmu:1178": "ye baddhā viṣayeṇa duḥkhanigaḍe 'nāyāsakarmotkaṭe",
  "S03gopjatmu:1179": "ye tyaktvā guruvākyam andhamatayaḥ pāpāśrayaṃ kurvate /",
  "S03gopjatmu:1180": "GoMk_119 ye tyaktvā guruvākyam andhamatayaḥ pāpāśrayaṃ kurvate /",
  "S03gopjatmu:1181": "muktāḥ karmabhir eva duḥkhanigaḍapracchedaśūraiḥ śubhair",
  "S03gopjatmu:1182": "mānuṣyaṃ yad avāpya mūḍhamatayo dūre sthitā karmiṇaḥ //",
  "S03gopjatmu:1183_0": "atha tasya vacanānantaram eva karmānilavegotkṣiptam iva tac cakraṃ ciṭiciṭāyamānadahanakaṇacayodgāraraudraṃ",
  "S03gopjatmu:1183_1": "tasya mūrdhnaḥ samabhyudgamya maitrakanyakasya bodhisattvasya śiraḥ pravidārayaṃ [!",
  "S03gopjatmu:1184": "] bhramitum ārabdham /",
  "S03gopjatmu:1185_0": "GoMk_120 atha tasya vacanānantaram eva karmānilavegotkṣiptam iva tac cakraṃ ciṭiciṭāyamānadahanakaṇacayodgāraraudraṃ",
  "S03gopjatmu:1185_1": "tasya mūrdhnaḥ samabhyudgamya maitrakanyakasya bodhisattvasya śiraḥ pravidārayaṃ [!",
  "S03gopjatmu:1186": "] bhramitum ārabdham /",
  "S03gopjatmu:1187": "kṣaṇāt sa reje rudhirapravāhair mūrdhnā [!",
  "S03gopjatmu:1188": "] cyutaiḥ snātasamastamūrtiḥ /",
  "S03gopjatmu:1189": "prabhinnacakrāgravibhinnamūrdhna airāvaṇasyeva tanuḥ patantī //",
  "S03gopjatmu:1190": "tataḥ sa puruṣo hā heti mūrdhnā [!",
  "S03gopjatmu:1191": "] pravidāhajena tīvreṇa duḥkhena samākramyamāṇaśarīrakaṃ maitrakanyakaṃ bodhisattvam āha /",
  "S03gopjatmu:1192": "GoMk_121 divyāṅganāgītamanoharāṇi cittapramododayasādhanāni /",
  "S03gopjatmu:1193": "saṃtyajya kasmād u purāṇi tāni prāptas tv idaṃ sthānam anantaduḥkham //",
  "S03gopjatmu:1194": "GoMk_122 devālayaṃ divyasukhopabhogaṃ ko nāma saṃprāpya śubhair atulyaiḥ /",
  "S03gopjatmu:1195": "nityajvaladvahniśikhākareṇa saṃprārthayed bhīmam apāyagartam //",
  "S03gopjatmu:1196": "bodhisattvaḥ prāha /",
  "S03gopjatmu:1197": "GoMk_123 mattālikolāhalasaṃkulāni vanāni puṣpojjvalamastakāni /",
  "S03gopjatmu:1198": "saṃtyajya nāgā vyasanaṃ sahante yayā tayecchālatayāgato 'ham //",
  "S03gopjatmu:1199": "GoMk_124 rājyāni vistīrṇadhanojjvalāni vihāya nārīmukhapaṅkajāni /",
  "S03gopjatmu:1200": "yuddhe mriyante bahavo narendrā yayā tayecchālatayāgato 'ham //",
  "S03gopjatmu:1201": "GoMk_125 samutpatattuṅgataraṅgaraudre bhramajjalāvartavimuktanāde /",
  "S03gopjatmu:1202": "mahodadhau yānti narāḥ praṇāśaṃ yayā tayecchālatayāgato 'ham //",
  "S03gopjatmu:1203": "GoMk_126 niratyayātyantikasaukhyasādhanaṃ narāmaraśrīsukhasiddhimārgam /",
  "S03gopjatmu:1204": "munīśvarāṇāṃ vratam utsṛjanti yayā tayecchālatayāgato 'ham //",
  "S03gopjatmu:1205": "GoMk_127 teṣāṃ munīnāṃ vigatavyathānāṃ deyaṃ kathaṃ pādarajo na mūrdhni /",
  "S03gopjatmu:1206": "yair laṅghitās tīvraviṣapracaṇḍā āśāprapātā bahuduḥkhabhīmāḥ //",
  "S03gopjatmu:1207": "GoMk_128 kiṃ tad bhaved duḥkham atīvatīvraṃ kā vā vipattir bahuduḥkhayoniḥ /",
  "S03gopjatmu:1208": "tṛṣṇāviṣāgnikṣatacittavṛtter yā dūrataḥ saṃparivartinī syāt //",
  "S03gopjatmu:1209": "api ca he sādho",
  "S03gopjatmu:1210": "GoMk_129 karmaṇā parikṛṣṭo 'smi vartamāno 'pi dūrataḥ /",
  "S03gopjatmu:1211": "karṣati prāṇinas tatra phalaṃ yatra prayacchati //",
  "S03gopjatmu:1212": "api ca",
  "S03gopjatmu:1213": "GoMk_130 kati varṣasahasrāṇi kati varṣaśatāni ca /",
  "S03gopjatmu:1214": "pradīptam āyasaṃ cakraṃ mama mūrdhni bhramiṣyati //",
  "S03gopjatmu:1215": "puruṣaḥ prāha /",
  "S03gopjatmu:1216": "GoMk_131 ṣaṣṭivarṣasahasrāṇi ṣaṣṭivarṣaśatāni ca /",
  "S03gopjatmu:1217": "pradīptam āyasaṃ cakraṃ tava mūrdhni bhramiṣyati //",
  "S03gopjatmu:1218": "bodhisattvaḥ prāha /",
  "S03gopjatmu:1219": "etad bhāsuravahnipiṅgalaśikhājvālākalāpojjvalaṃ",
  "S03gopjatmu:1220": "ko 'nyo 'vabhramitaṃ prayāsyati samaṃ chittvā paraḥ caiṣyati /",
  "S03gopjatmu:1221": "puruṣaḥ prāha /",
  "S03gopjatmu:1222": "GoMk_132 yo mātary apakārakāryam aparaḥ kṛtvā samāyāsyati",
  "S03gopjatmu:1223": "tasyedaṃ śirasi bhramiṣyati punar mūrdhnā [!",
  "S03gopjatmu:1224": "] tava pracyutaḥ //",
  "S03gopjatmu:1225": "atha bodhisattvas tena mūrdhnā [!",
  "S03gopjatmu:1226": "] pravidāhajena tīvreṇa duḥkhena samākulahṛdayo 'pi sattveṣv ananteṣu samutpāditatīvrakāruṇyāśayas taṃ puruṣam ābabhāṣe /",
  "S03gopjatmu:1227": "GoMk_133 kṣapitasakalarāgakleśajālāndhakārā gaganatalanilīnā yogino ye namasyāḥ /",
  "S03gopjatmu:1228": "sphuritakaṭakahārāḥ prajvalanmaulayo ye punar amarasamūhās te 'pi śṛṇvantu santaḥ //",
  "S03gopjatmu:1229": "kṛtvā duścaritaṃ svamātari jagat kṛtsnaṃ yadi prodvahed",
  "S03gopjatmu:1230": "etatprajvalitāgnirāgakapilaṃ cakraṃ bṛhan mūrdhani /",
  "S03gopjatmu:1231": "GoMk_134 etatprajvalitāgnirāgakapilaṃ cakraṃ bṛhan mūrdhani /",
  "S03gopjatmu:1232": "kalpān kalpasamair ahobhir ayutān voḍhuṃ cirāyotsahe",
  "S03gopjatmu:1233": "sattvārthaṃ pratipadya mānava hi me cittaṃ na saṃkhidyate //",
  "S03gopjatmu:1234": "atha tasya sarvasattvapriyasya maitrakanyakasya bodhisattvasya vacanānantaram eva mūrdhnā [!",
  "S03gopjatmu:1235": "] samutpatyotkṣiptam iva tac cakraṃ saptatālocchrayāc cākraṃ nabhastalaṃ samutpatyāvatasthe /",
  "S03gopjatmu:1236": "GoMk_135 reje tac capalānilāhatacalajjvālākalāpojjvalaṃ",
  "S03gopjatmu:1237": "cakraṃ khe parivartamānam asakṛtpronmuktabhīmasvanam /",
  "S03gopjatmu:1238": "udyan [!] bimbam ivāruṇasya sakalaṃ pronmuktaraśmyutkaraṃ",
  "S03gopjatmu:1239": "ratnādyaiḥ pravilambamānam amalair vaiḍūryabhittyāśrayaiḥ //",
  "S03gopjatmu:1240": "GoMk_136 tataḥ sravannirjharavāricālinaḥ samīraṇollāsitapuṣpaśākhinaḥ /",
  "S03gopjatmu:1241": "nabhovicumbyāyataśṛṅgabāhavaś cakampire bhūmibhṛto hatā iva //",
  "S03gopjatmu:1242": "GoMk_137 bhujaṃgavikṣobhasamudgatormayaḥ payodharadhvānagabhīranādinaḥ /",
  "S03gopjatmu:1243": "jalālayā ratnaśikhānivāsinas tadātivelāsalilair lalaṅghire //",
  "S03gopjatmu:1244": "GoMk_138 pramuktaniḥśeṣamayūkhabhāsuraṃ rarāja khe maṇḍalam aṃśumālinaḥ /",
  "S03gopjatmu:1245": "raver mayūkhāṅkuradanturāntarād diśaḥ samantād dadṛśuḥ sphuṭaśriyaḥ //",
  "S03gopjatmu:1246": "GoMk_139 sphurattaḍiddāmavirājitorasaḥ surendracāpapratibaddhakaṅkaṇāḥ /",
  "S03gopjatmu:1247": "payomucaḥ kiṃcidavāśrutāmbhaso vitānavad vyomani te virejire //",
  "S03gopjatmu:1248": "GoMk_140 srajo vicitrā vinipetur ambarād vituṣṭuvur harṣatarā divaukasaḥ /",
  "S03gopjatmu:1249": "cirapragāḍhavyasanā hatārtayaḥ kṣaṇād abhūvan bahavo nirāmayāḥ //",
  "S03gopjatmu:1250": "jvalati viṣamacakre prāntadīrṇordhvakāyo",
  "S03gopjatmu:1251": "galitarudhiradhārāsiktasarvāṅgakāyaḥ /",
  "S03gopjatmu:1252": "GoMk_141 galitarudhiradhārāsiktasarvāṅgakāyaḥ /",
  "S03gopjatmu:1253": "bhagavati guṇarāśau saṃprasādya svacittaṃ",
  "S03gopjatmu:1254": "svagṛham iva sa sādhur dyām ayāt tatkṣaṇena //",
  "S03gopjatmu:1255": "GoMk_142 dānodakamahattīrthe śīlaśaucasunirmale /",
  "S03gopjatmu:1256": "kṣamāsurabhiśītācche vīryāgādhapravāhake //",
  "S03gopjatmu:1257": "GoMk_143 dhyānastimitagambhīre prajñāpadmaprabodhake /",
  "S03gopjatmu:1258": "tasmin bodhimahātīrthe sthitvā bodhipurotsukaḥ //",
  "S03gopjatmu:1259": "GoMk_144 prakṣālayañ cheṣapāpaṃ tuṣite 'sau yayau mudā /",
  "S03gopjatmu:1260": "tatrastho 'py aciraṃ reme dṛṣṭvā lokaṃ kṛpānvitaḥ //",
  "S03gopjatmu:1261": "tat kim idam upanītam /",
  "S03gopjatmu:1262": "evaṃ hi mātary apakāriṇaḥ prāṇina ihaiva vyasanaprapātapātālāvalambino bhavantīti satatasamupajāyamānapremaprasādabahumānamānasaiḥ satpuruṣair mātaraḥ śuśrūṣaṇīyā iti //",
  "S03gopjatmu:1263": "iti śrīdivyāvadāne maitrakanyakāvadānaṃ samāptam //",
  "S03gopjatmu:1264": "***************************************************************************",
  "S03gopjatmu:1265": "Matsarananda = GoMn",
  "S03gopjatmu:1266": "based on the edition by Ratna Handurukande. Five Buddhist Legends in the Campū Style - From a collection named Avadānasārasamuccaya. Bonn 1984 (Indica et Tibetica, 4).",
  "S03gopjatmu:1267": "7. Matsarananda",
  "S03gopjatmu:1268": "GoMn_1 svayaṃkṛtaḥ sarvasukhoparodhī mātsaryatulyo 'sti kalir na loke /",
  "S03gopjatmu:1269": "yatrābhirūḍhā vyasanaughamagnā bhavanti niśvāsaparā manuṣyāḥ //",
  "S03gopjatmu:1270": "evam idam ucyamānam alaṃ saṃvegāya /",
  "S03gopjatmu:1271": "tadyathānuśrūyate /",
  "S03gopjatmu:1272": "śrāvastyāṃ nando nāma sārthavāḥ prativasati sma /",
  "S03gopjatmu:1273": "tasya janmāntare pātrātiśayapratipāditatvāt taddānabījasyāparimāṇo bhogaskandhaḥ prādur babhūva /",
  "S03gopjatmu:1274": "mātsaryābhyāsāt tu notsahate sma kiṃ cid api kasmai cit pradātum /",
  "S03gopjatmu:1275": "GoMn_2 tasya kṣetrātiśayapatitaṃ dānabījaṃ purāṇaṃ",
  "S03gopjatmu:1276": "naikākāraṃ vibhavanicayaṃ sphītam āviś cakāra /",
  "S03gopjatmu:1277": "pūrvaṃ dānākṛtaparicayādhyāśayatvāt tu nāsau",
  "S03gopjatmu:1278": "dātuṃ kiṃ cit prabhavati tadā matsarākrāntacetāḥ //",
  "S03gopjatmu:1279": "tyāgasyaiva phalānubandhamadhurāṃ citrāṃ vipākaśriyaṃ",
  "S03gopjatmu:1280": "saṃprāpya praharanty anartharucayo mūleṣu ye saṃpadām /",
  "S03gopjatmu:1281": "GoMn_3 saṃprāpya praharanty anartharucayo mūleṣu ye saṃpadām /",
  "S03gopjatmu:1282": "te saṃtyajya nidāghakālasubhagān indoḥ karāñ śīkarān",
  "S03gopjatmu:1283": "hlādāyānupatanti dāvadahanāṃś cañcacchikhāsaṃcayān //",
  "S03gopjatmu:1284": "GoMn_4 naivātmanāsau bubhuje kadaryo bhogān dadau nāpi suhṛjjanebhyaḥ /",
  "S03gopjatmu:1285": "mātsaryabhūtagrahalubdhacetā dravyārjanaṃ kevalam eva cakre //",
  "S03gopjatmu:1286": "GoMn_5 praviṣṭapūrvā na gṛhaṃ kadā cid dvijātayas tasya kapālahastāḥ /",
  "S03gopjatmu:1287": "śuśrāva sa pravrajitānanebhyo na dakṣiṇādeśanamaṅgalāni //",
  "S03gopjatmu:1288": "GoMn_6 vanīyakās tasya gṛhājirebhyo vrajanti niśvasya viśuṣkavaktrāḥ /",
  "S03gopjatmu:1289": "baliṃ na kākā api nāma tasya smaranti sikthaprakaropahāram //",
  "S03gopjatmu:1290": "GoMn_7 vivāhakāleṣv api nāma tasya vāditraśabdo na samuccacāra /",
  "S03gopjatmu:1291": "āvāhakāleṣv api tasya gehe suhṛjjanā dīnamukhā babhūvuḥ //",
  "S03gopjatmu:1292": "GoMn_8 dūrāt śmaśānam iva tasya vivarjya gehaṃ anyena yācakajanas tvaritaṃ jagāma /",
  "S03gopjatmu:1293": "nāmāpi tasya parikīrtya kila prabhāte lebhe na kaś cid aśanaṃ divasāvasāne //",
  "S03gopjatmu:1294": "GoMn_9 śrutvāpi dānaniyatāṃ sa kathāṃ cakampe dṛṣṭvāpi yācanakam udvijate kadaryaḥ /",
  "S03gopjatmu:1295": "tyāgapriyaiḥ saha cakāra na lokayātrāṃ nando jahāsa kila dāyakam īkṣamāṇaḥ //",
  "S03gopjatmu:1296": "GoMn_10 dṛṣṭvā parasyāpi sa deyadharmān īrṣyākaṣāyākṣipuṭo babhūva /",
  "S03gopjatmu:1297": "tyāgātmabhiḥ sārdham anāryakarmā cakāra naiva krayavikrayaṃ saḥ //",
  "S03gopjatmu:1298": "atha nandaḥ kadā cin niṣpratīkāraparuṣavedanākrāntadeho niyatam ahaṃ mariṣyāmīty utpannabhayaviṣādaśokadainyamānasaḥ putraṃ candanam āhūyābravīt /",
  "S03gopjatmu:1299": "vatsa candana mayā hi mahatā pariśrameṇa dravyam upārjitaṃ paripālitaṃ ca /",
  "S03gopjatmu:1300": "tat putra mama priyam anusmaratā na tvayā kasmai kiṃ cid api pradeyam iti /",
  "S03gopjatmu:1301": "GoMn_11 caṇḍālaśālāṃ vrajata pragalbhān paśyāmi yuṣmān na punar yathāham /",
  "S03gopjatmu:1302": "sa yācakān nityasamīkṣyakārī provāca roṣasphuritākṣikośaḥ //",
  "S03gopjatmu:1303": "GoMn_12 kṛtvā sa karmāṇi nikṛṣṭakarmā mṛtas tapasvī mṛta eva pūrvam /",
  "S03gopjatmu:1304": "caṇḍālanāryāḥ pratisandhibandhaṃ cakāra kukṣau kṣatalocanāyāḥ //",
  "S03gopjatmu:1305": "GoMn_13 sattvānāṃ caritaṃ citram acintyā karmaṇāṃ gatiḥ /",
  "S03gopjatmu:1306": "malinā bata kāmānāṃ vṛttiḥ paryantadāruṇā //",
  "S03gopjatmu:1307": "GoMn_14 andhā vṛddhā daridrā ca caṇḍālī dīrgharogiṇī /",
  "S03gopjatmu:1308": "saṃrāgāyatanaṃ yātā dhik phalatvaṃ prasaṅginām //",
  "S03gopjatmu:1309": "atha sā vṛddhacaṇḍālī krameṇa dārakaṃ prasūtā /",
  "S03gopjatmu:1310": "tasyā etad abhūt /",
  "S03gopjatmu:1311": "nūnam ahaṃ devatābhir anukampitā yena me putrako jātaḥ /",
  "S03gopjatmu:1312": "niyatam ayam āyuṣmān abhivardhamāno mamāndhāyā yaṣṭibhūto bhaviṣyatīti /",
  "S03gopjatmu:1313": "sā praharṣākṣiptahṛdayā samīpaparivartanīṃ caṇḍālīm abravīt /",
  "S03gopjatmu:1314": "jñāyatāṃ tāvad bhaginī kīdṛśo 'yaṃ dāraka iti /",
  "S03gopjatmu:1315": "sā tam ālokyābravīt /",
  "S03gopjatmu:1316": "īdṛśo mā bhūt kaś cid iti /",
  "S03gopjatmu:1317": "kathaṃ katham iti ca /",
  "S03gopjatmu:1318": "tatra paryanuyuktā provāca /",
  "S03gopjatmu:1319": "GoMn_15 niśāntāṅgārasaṃkāśaḥ kubjaś cipiṭanāsikaḥ /",
  "S03gopjatmu:1320": "andhaḥ saṃkucitāṅgaś ca tava putro 'yam īdṛśaḥ //",
  "S03gopjatmu:1321": "sā nairāśyopahatasaṃtānā āha /",
  "S03gopjatmu:1322": "hā hā hatāham adhanyety evaṃ paraṃ vaikalyam",
  "S03gopjatmu:1323": "ājagāma / āha ca /",
  "S03gopjatmu:1324": "GoMn_16 na tathānāgatāḥ pīḍāṃ kurvanty arthāḥ śarīriṇām /",
  "S03gopjatmu:1325": "saṃprāptā dhvaṃsamānās tu janayanti yathā vyathām //",
  "S03gopjatmu:1326": "atha sā jarjaracaṇḍālī vyasanavikṛtahṛdayā sasvaraṃ ruroda /",
  "S03gopjatmu:1327": "GoMn_17 patitāham anarthakardame chalitā pūrvakṛtena karmaṇā /",
  "S03gopjatmu:1328": "kim iyaṃ mṛtamāritā kṛtā vidhinā niṣkaruṇena me punaḥ //",
  "S03gopjatmu:1329": "GoMn_18 vyasanaṃ nirupāyadāruṇaṃ vyasanasyaiva mamopari sthitam /",
  "S03gopjatmu:1330": "animittakhareva lakṣyate mayi daivasya gatir garīyasī //",
  "S03gopjatmu:1331": "GoMn_19 aham eva khalūrikā kṛtā kṛpaṇā kiṃ nu vipattipattriṇā /",
  "S03gopjatmu:1332": "vidhinā kṛpaṇapramāthinā kupiteneva vihīnakarmaṇā //",
  "S03gopjatmu:1333": "GoMn_20 apayuktavilocanāṃ satīm aśanaprasravaṇādivarjitām /",
  "S03gopjatmu:1334": "jaratīm upahatya ko guṇo vada māṃ nirghṛṇacitta daiva he //",
  "S03gopjatmu:1335": "evam anyathā ca sā tapasvinī bahuprakāraṃ viruroda /",
  "S03gopjatmu:1336": "GoMn_21 atha garbhamalopaliptadehaṃ tanayaṃ taṃ taruṇaṃ vraṇāyamānam /",
  "S03gopjatmu:1337": "kupiteva khare mahītale sā vinicikṣepa rujāhataṃ rudantam //",
  "S03gopjatmu:1338": "GoMn_22 karmāṇi tīvraparitāpaphalāni kṛtvā kiṃ rodiṣi tvam adhunā hatabhāgadheya /",
  "S03gopjatmu:1339": "duḥkhaṃ mayā saha sahasva bahuprakāraṃ tvaṃ putraketi vilalāpa tapasvinī sā //",
  "S03gopjatmu:1340": "GoMn_23 mithyāvikalpapariṇāmasukhānupātī sneho vivṛddhim upayāti sukhe sthitānām /",
  "S03gopjatmu:1341": "duḥkhopataptamanasāṃ śithilībhavanti pāśās tv amī priyavikalpamayā janānām //",
  "S03gopjatmu:1342_0": "atha sa tapasvī cāṇḍāladārako garbhamalākledopaliptabībhatsāśrayas tīvrāmagandhaḥ",
  "S03gopjatmu:1342_1": "kṛmimakṣikāśatanipānabhūtaḥ pipīlakagaṇāhṛtakaṣṭāvispaṣṭaceṣṭakaracaraṇavadano māṃsapiṇḍa",
  "S03gopjatmu:1342_2": "iva pratyagraḥ kṣititalopanikṣipto vāyasair apy abhibhūyamāno nāraka iva svakarmāvadhūtajīvitaśeṣaḥ",
  "S03gopjatmu:1342_3": "paraṃ kṛcchram udvahati sma /",
  "S03gopjatmu:1343": "GoMn_24 tasya karmāparādhena mātuḥ stanyaṃ kṣayaṃ gatam /",
  "S03gopjatmu:1344": "ucitām api sā bhikṣāṃ na lebhe duḥkhabhāginī //",
  "S03gopjatmu:1345": "GoMn_25 sā prasūtiparikleśaparikṣāmatarāśrayā /",
  "S03gopjatmu:1346": "jarārujāparikliṣṭā pretīvābhūd bhayaṃkarī //",
  "S03gopjatmu:1347": "GoMn_26 ācāmamātrām api nāma nāsau lebhe śunām apy anivāraṇīyām /",
  "S03gopjatmu:1348": "tasyaiva vā karmabhir ātmajasya svakarmabhir vā pariṇāmatiktaiḥ //",
  "S03gopjatmu:1349_0": "atha sa cāṇḍāladārako daivasāmārthyāt krameṇa yadā caṅkramaṇakṣamaḥ saṃvṛttas tadāsya",
  "S03gopjatmu:1349_1": "mātrā daṇḍaḥ khaṇḍamallakaṃ cārpitaṃ gacchedānīm adhanyānubhavāśubhānāṃ karmaṇāṃ phalavipākam iti /",
  "S03gopjatmu:1350": "atha sa caṇḍālaśiśur bhikṣāhetoś candanasyaiva gṛham upajagāma /",
  "S03gopjatmu:1351": "GoMn_27 pūrvābhyāsena tenaiva jagāmāsau svam ālayam /",
  "S03gopjatmu:1352": "karmaivātyartham abhyastaṃ dehināṃ deśikāyate //",
  "S03gopjatmu:1353_0": "adrākṣīc candanaḥ sārthavāhas taṃ cāṇḍālakumārakaṃ daṇḍakhaṇḍaśarāvavyagrahastaṃ",
  "S03gopjatmu:1353_1": "lālājalapariklinnavadanaṃ bhinibhināyamānamakṣikāśatanipānabhūtam bāhyādhyātmikamalopahatagātraṃ",
  "S03gopjatmu:1353_2": "rathyāreṇuvirūkṣitakatipayaśiroruhaṃ prakṛtikharadarbhasaṃstaraparivartanavilikhitatanum",
  "S03gopjatmu:1353_3": "akṛtaśaucasaṃskāravidhānaṃ vikṛtanāsikābilāgalitasiṃhāṇakhaṇḍaparyavanaddhabībhatsānanaṃ",
  "S03gopjatmu:1353_4": "vīthīmukhāt pravicitya dhānyapulākān romanthāyamānaṃ pūtanārūpam ivātivirūpaṃ mūrtimantaṃ",
  "S03gopjatmu:1353_5": "saṃvegaṃ sākṣād iva pāpmānam alakṣmīpuñjam iva saṃpiṇḍitam apūrvam iva piśācanirmāṇaṃ",
  "S03gopjatmu:1353_6": "vipākasarvasvam ivāśubhasya karmaṇaḥ samāhāram iva saṃsāraduḥkhānāṃ rāhumukhānyam",
  "S03gopjatmu:1353_7": "iva jagaccakṣuṣāṃ rahasyabhūmim ivānādeyatāyā vigrahavantam iva paribhavam upanighātam",
  "S03gopjatmu:1353_8": "iva nagarasya pratyādeśam ivāpakāriṇāṃ nilayam ivādhanyatāyāḥ padam iva daurbhāgyasya",
  "S03gopjatmu:1353_9": "gṛhadvāraikadeśe niṣaṇṇaṃ daṇḍena kākān nivārayantam /",
  "S03gopjatmu:1354": "dṛṣṭvā ca punaḥ pūrvavairānuśayodbodhitakopa iva sarabhaso dauvārikam abravīt /",
  "S03gopjatmu:1355": "are kāpuruṣa nirvāsayainam amaṅgalam alakṣmīkam aprekṣaṇīyaṃ caṇḍālādhamam /",
  "S03gopjatmu:1356": "tathā cainaṃ nirbhartsaya yathā na punar ihāgacched iti /",
  "S03gopjatmu:1357": "GoMn_28 sa tatheti pratiśrutya taṃ caṇḍālakumārakam /",
  "S03gopjatmu:1358": "daṇḍena prerayām āsa paruṣāṃ giram udgiran //",
  "S03gopjatmu:1359": "GoMn_29 yadi tvāṃ punar āyātam iha paśyāmi kaśmala /",
  "S03gopjatmu:1360": "asmāt kaṣṭataraṃ te 'haṃ kariṣyāmīti nigraham //",
  "S03gopjatmu:1361": "GoMn_30 krauryābhyāsāvaliptasya manaso vṛttivaikṛtam /",
  "S03gopjatmu:1362": "na hi saṃkocam āyāti khalānāṃ kṛpaṇeṣv api //",
  "S03gopjatmu:1363": "GoMn_31 papāta bhūmau kṛpaṇaḥ sa bālo daṇḍābhighātakṣatapṛṣṭhavaṃśaḥ /",
  "S03gopjatmu:1364": "prakāśayan karmaphalaṃ svam eva karmātiraudraṃ narakasya tasya //",
  "S03gopjatmu:1365_0": "atha sa tapasvī bhagnaśiraḥkapālabhāgo vikuñcitajānumaṇḍalaḥ pāṣāṇaśakalakapālaśarkarāparikṣatakṣāmajaṅghābāhudaṇḍakaḥ",
  "S03gopjatmu:1365_1": "samantato vigalitarudhiradhārāvasicyamānavigraho mahīrajaḥkapālāvaruddhavadanavivaro",
  "S03gopjatmu:1365_2": "vikṣiptadaṇḍakaḥ saṃcūrṇitamallako dharaṇitalavikīrṇabhikṣāśeṣas tīvravedanābhyāhataśarīro",
  "S03gopjatmu:1365_3": "matsya iva prataptasikatāmadhyagataḥ saṃparivartate sma /",
  "S03gopjatmu:1366": "athāsya mātā cintayām āsa /",
  "S03gopjatmu:1367": "kiṃ nu me putrakaḥ prapāte patitaḥ syāc chunā vā bhakṣita uta gavā jīvitād vyaparopitaḥ paribhūya vā bāladārakair viheṭhito mārgapranaṣṭo vānyena pathā gataḥ /",
  "S03gopjatmu:1368": "kiṃ vā nāgacchatīti sā putrasnehākṛṣṭahṛdayā putra putreti krandatī taṃ deśam upajagāma /",
  "S03gopjatmu:1369": "sa ca bāladārako jananyāḥ svaraṃ pratyabhijñāya bhṛśataraṃ vicukrośa /",
  "S03gopjatmu:1370": "GoMn_32 samānasukhaduḥkhānāṃ suhṛdām api saṃgame /",
  "S03gopjatmu:1371": "navībhavanti duḥkhāni vyatītāny api dehinām //",
  "S03gopjatmu:1372": "GoMn_33 mātety apūrvam evaitad viśrambhāyatanaṃ bhuvi /",
  "S03gopjatmu:1373": "putra ity eva niṣyandaḥ snehasyāsya duratyayaḥ //",
  "S03gopjatmu:1374": "GoMn_34 ambeti dīnāṃ giram īrayantaṃ sā taṃ pariṣvajya tanupralāpam /",
  "S03gopjatmu:1375": "ruroda tīvrāyatadīnakaṇṭhā ninādayantī puracatvarāṇi //",
  "S03gopjatmu:1376": "GoMn_35 kasya putra dayā nāsīt tvayi duḥkhaikabhājane /",
  "S03gopjatmu:1377": "garvitaḥ ko nv asau lakṣmyā gajakarṇāgralolayā //",
  "S03gopjatmu:1378": "GoMn_36 prakāśitam idaṃ kena kṛpaṇe tvayi pauruṣam /",
  "S03gopjatmu:1379": "tvayi praharataḥ kasya bhūmau na patitaḥ karaḥ //",
  "S03gopjatmu:1380": "GoMn_37 hatas tvaṃ kena me vatsa niranukrośacetasā /",
  "S03gopjatmu:1381": "nihataḥ pūrvakeṇaiva kaṭupākena karmaṇā //",
  "S03gopjatmu:1382": "GoMn_38 idam anāryatācihnaṃ kena tvayi vidarśitam /",
  "S03gopjatmu:1383": "ko nv asau mānuṣākāro rakṣasām anuśikṣyate //",
  "S03gopjatmu:1384": "GoMn_39 āyasaṃ hṛdayam kasya kasya vajramayaḥ karaḥ /",
  "S03gopjatmu:1385": "kasya vāk saviṣā kasya tvayi nāsīd dayālutā //",
  "S03gopjatmu:1386": "GoMn_40 nihīnakulaje bāle suhṛdbandhuvivarjite /",
  "S03gopjatmu:1387": "jātyandhe parapiṇḍāśe tvayi kiṃ roṣakāraṇam //",
  "S03gopjatmu:1388": "GoMn_41 sa bālabhāvāt kṛpaṇo varākaḥ svabhyastamātsaryatayā tayā ca /",
  "S03gopjatmu:1389": "śuśoca bhaikṣaṃ kṣitiviprakīrṇaṃ na tu kṣaracchoṇitam ātmadeham //",
  "S03gopjatmu:1390": "atha vṛddhacaṇḍālī taṃ dārakaṃ kṣatavikṣataśarīraṃ śanaiḥ śanaiḥ pāṇinā parāmṛśantī provāca /",
  "S03gopjatmu:1391": "kena te putrakeyam avasthā kṛtā nirdayena pāpakarmaṇā puruṣādhameneti /",
  "S03gopjatmu:1392": "sa prāha /",
  "S03gopjatmu:1393": "amba āryacandanena puruṣo 'bhihito nirvāsayainam amaṅgalam alakṣmīkam aprekṣaṇīyaṃ caṇḍālādhamam /",
  "S03gopjatmu:1394": "tenāham evaṃ pīḍita iti /",
  "S03gopjatmu:1395": "atha sā vṛddhacaṇḍālī dīrgham uṣṇaṃ viniśvasya pañcāṅgulam abhinipīḍayantī kopaparuṣākṣaram ity avocat /",
  "S03gopjatmu:1396": "GoMn_42 alpāyuṣi kutas tasminn āryatā puruṣādhame /",
  "S03gopjatmu:1397": "vyasanopahate bāle tvayīdaṃ yasya vaikṛtam //",
  "S03gopjatmu:1398": "evaṃ tasyāḥ śokavaśam upagatāyāḥ kṛpaṇāyāḥ samīpe mahājanakāyaḥ saṃnipatitaḥ / atrāntare",
  "S03gopjatmu:1399": "GoMn_43 ākṛṣyamāṇahṛdayaḥ kṛpayā mahatyā vaineyakṛtyam avalambya vināyakāgryaḥ /",
  "S03gopjatmu:1400": "prāvikṣad akṣatamanā bhagavān purīṃ tāṃ buddho vibuddhanavapaṅkajasaṃkrameṇa //",
  "S03gopjatmu:1401": "GoMn_44 cāmīkarādrim iva jaṅgamam āpatantaṃ taṃ tāyinaṃ svakiraṇaiḥ pariviṣṭamūrtim /",
  "S03gopjatmu:1402": "paurāḥ prasādaśithilāvanataiḥ śirobhir dūrāt praṇemur upaśāntabhavaprapañcam //",
  "S03gopjatmu:1403": "GoMn_45 sitabhavanagatās taṃ saṃbhramodbhrāntaceṣṭās taḍita iva sumeroḥ śṛṅgaparyantalagnāḥ /",
  "S03gopjatmu:1404": "upaśamam iva sākṣād āpatantaṃ taruṇyo maṇiguṇakusumaughair arcayām āsur āryam //",
  "S03gopjatmu:1405": "GoMn_46 apetapāṣāṇakapālaśarkaraḥ samaḥ sa nimnonnatavarjito 'bhavat /",
  "S03gopjatmu:1406": "bhuvaḥ pradeśo haritārdralepanaḥ pramuktapuṣpaprakarottaracchadaḥ //",
  "S03gopjatmu:1407": "GoMn_47 nibaddhajīmūtavitānam ambaraṃ samudgatendrāyudhatoraṇaṃ babhau /",
  "S03gopjatmu:1408": "vavuḥ śanaiḥ sparśasukhāḥ samīraṇāḥ sirindhrikāpuṣparajovikarṣiṇaḥ //",
  "S03gopjatmu:1409": "GoMn_48 tamālanīlotpalapattravṛṣṭayo nipetur antargatamattaṣaṭpadāḥ /",
  "S03gopjatmu:1410": "vipāṭitasyeva vimānakoṭibhir nabhastalasyāvayavās tatas tataḥ //",
  "S03gopjatmu:1411": "GoMn_49 puṇyaprabhāvajanite bhagavān niṣadya padme sahasradalake rathacakramātre /",
  "S03gopjatmu:1412": "amlānapuṇyaparipākavimuktagandhe taṃ candanaṃ paramakāruṇikaḥ śaśāsa //",
  "S03gopjatmu:1413": "GoMn_50 yenārjitaṃ dhanam idaṃ paripālitaṃ ca svedopadigdhavapuṣā kuṭukuñcakena /",
  "S03gopjatmu:1414": "nandaḥ pitā tava sa eva phalāni bhuṅkte tiktāni matsaraviṣadrumasaṃbhavāni //",
  "S03gopjatmu:1415": "GoMn_51 sthānād itaḥ punar ayaṃ kaluṣāntarātmā yāsyaty apāyam anupāyabhayapratiṣṭham /",
  "S03gopjatmu:1416": "arciṣmatā hutabhujā vinikīrṇadehā yasmin vasanti vivaśā bahavaḥ kadaryāḥ //",
  "S03gopjatmu:1417": "GoMn_52 etāṃ suhṛjjanaviṣādakarīm avasthām ālokya mohatamasaḥ pratibimbabhūtām /",
  "S03gopjatmu:1418": "svāṅgān nikṛtya piśitāny api ko na dadyāt saṃsāravartmani naraḥ parivartamānaḥ //",
  "S03gopjatmu:1419": "GoMn_53 kleśāndhakāravadanā vikarāladaṃṣṭrā dāvāgnidagdhaśikharā iva śailapādāḥ /",
  "S03gopjatmu:1420": "āyāsino yad anavāptajalā bhramanti pretāḥ phalaṃ tad api lobhaviṣadrumāṇām //",
  "S03gopjatmu:1421": "GoMn_54 tṛṣṇāvidāritamukhāḥ samupetya bālā dūrvāpravālaharitopanitambalekhām /",
  "S03gopjatmu:1422": "saṃśuṣkapaṅkapaṭalaprakarāntarālāṃ paśyanti ke cid analajvalitāṃ sravantīm //",
  "S03gopjatmu:1423": "GoMn_55 dehān dahanti dahanā iva candrapādāḥ śītā raver api karā hi samudgiranti /",
  "S03gopjatmu:1424": "aṅgāracūrṇaparuṣāś ca bhavanty amīṣāṃ meghāmbuśīkaramuco 'pi kadambavātāḥ //",
  "S03gopjatmu:1425": "GoMn_56 āśīviṣair iva nirīkṣitamātraśobhāḥ pretair drumā vimalanīlacalatpalāśāḥ /",
  "S03gopjatmu:1426": "sadyo bhavanti pariśuṣkaviśīrṇaparṇāḥ pratyādiśanta iva matsariṇo manuṣyān //",
  "S03gopjatmu:1427": "GoMn_57 pretopapattiniyatā vyasanābhighātā vyaktībhavanti manujeṣv api naikarūpāḥ /",
  "S03gopjatmu:1428": "kṣuttarṣaśītaparitāpabhayaprakārās tyāgadviṣāṃ vipad ataḥ parato 'numeyā //",
  "S03gopjatmu:1429": "GoMn_58 pañcopatāpavirasākṣaram apragalbhaṃ dehīti yad vadati durbalamandamandam /",
  "S03gopjatmu:1430": "vittāvaliptamanasaḥ kulajo 'pi sādhuḥ sā nīcatā vibhavalobhaparājitānām //",
  "S03gopjatmu:1431": "GoMn_59 āśāvighātabhayasaṃkucitaś ca dīno dehīty api prasahate kṛpaṇo na vaktum /",
  "S03gopjatmu:1432": "yan nirdhano dhanavataḥ puruṣān akāle maunavrataṃ tad api lobhakṛtaṃ narāṇām //",
  "S03gopjatmu:1433": "GoMn_60 na janasya malo 'sti lobhatulyo na ca mātsaryasamaḥ paropaghātaḥ /",
  "S03gopjatmu:1434": "na ca yācakatulyam asti mitraṃ jagatāṃ tyāgasamo na bandhur anyaḥ //",
  "S03gopjatmu:1435": "GoMn_61 paripākavimuktagandhakośaṃ bhramarāḥ padmam iva prakāmagandham /",
  "S03gopjatmu:1436": "apanītaparigrahāvalepaṃ bahavaḥ satpuruṣaṃ bhajanti santaḥ //",
  "S03gopjatmu:1437": "GoMn_62 svamadārdraviśeṣakā gajendrā navakārtasvarabaddhapāśakakṣāḥ /",
  "S03gopjatmu:1438": "anuyānti janaṃ pradānaśīlaṃ javinaś cāmariṇaś ca vājimukhyāḥ //",
  "S03gopjatmu:1439": "GoMn_63 vinayābharaṇāḥ kriyābhiramyāḥ pramadāś citrakalāvidagdhabhāvāḥ /",
  "S03gopjatmu:1440": "upayānti narasya dāsabhāvaṃ kuśalair eva vaśīkṛtāḥ purāṇaiḥ //",
  "S03gopjatmu:1441": "GoMn_64 bhavanāni vibhūtimanti meroḥ śikharāṇīva manojñadarśanāni /",
  "S03gopjatmu:1442": "svakṛtānavagītakarmamāyāracitāny eva mudā viśanti santaḥ //",
  "S03gopjatmu:1443": "GoMn_65 vinimīlitajātivādadoṣeṣv anapākṛṣṭacaritrabhūṣaṇeṣu /",
  "S03gopjatmu:1444": "upapattir adurlabhā kuleṣu vyapanītāvilamatsarāśrayāṇām //",
  "S03gopjatmu:1445": "GoMn_66 kusumastabakābhirāmaśobhaṃ naranārīnayanadvirephahāri /",
  "S03gopjatmu:1446": "kuśalasya phalaṃ vapur narāṇāṃ mativīryācapalaprayāmadhīram //",
  "S03gopjatmu:1447": "GoMn_67 vikasatkumudākarātirekaprabhayā yad gaganaṃ sphuranti kīrtyā /",
  "S03gopjatmu:1448": "gatalobhamalasya tā narāṇāṃ dyutayas tyāganiśākarasya ramyāḥ //",
  "S03gopjatmu:1449": "GoMn_68 viśadāgalitaiḥ śiromaṇīnāṃ kiraṇair yac chalayanti pādapīṭham /",
  "S03gopjatmu:1450": "nṛpater anujīvino vinītā madhuraṃ tyāgavanaspateḥ phalaṃ tat //",
  "S03gopjatmu:1451": "GoMn_69 kṛpaṇāsu bavopabhogamātrāsv atha vā kaiva kathā vināśinīṣu /",
  "S03gopjatmu:1452": "niravadyasukhānubandhi ramyaṃ phalam āpnoti sanātanaṃ pradānāt //",
  "S03gopjatmu:1453": "GoMn_70 avadhūya balaṃ śamadviṣāṃ yaj jaladānām iva maṇḍalaṃ nabhasvān /",
  "S03gopjatmu:1454": "padam avyayam āpnuvanti buddhā bhagavantas tad api pradānabijam //",
  "S03gopjatmu:1455": "GoMn_71 abhibhūya parapravādipūgān paramārthaṃ gamayanti śāsanaṃ svam /",
  "S03gopjatmu:1456": "munayo bhuvanaikaśāsitāras tad idaṃ tyāgaparaṃparāvasānam //",
  "S03gopjatmu:1457": "atha bhagavān pātrīkṛtādhyāśayaṃ taṃ janam avetya ratnatrayāvicalitaprasādaṃ saṃsāravāsavimukhaṃ bhavaduḥkhopaśamapratisaṃyuktām eva kathāṃ āviś cakāra /",
  "S03gopjatmu:1458": "GoMn_72 duḥkhāny amūni sati janmani saṃbhavanti kṣīṇe ca janmani na duḥkham upaiti bhūyaḥ /",
  "S03gopjatmu:1459": "janmakṣayāya matimān prayateta tasmād yaḥ prāptum icchati na duḥkhaśatābhighātam //",
  "S03gopjatmu:1460": "GoMn_73 duḥkhaṃ sakāraṇam idaṃ samupaity anādisaṃtānavartibhayaśokaviṣādayoni /",
  "S03gopjatmu:1461": "tṛṣṇāṃ pratītya viparītasukhābhimānavyāmohanīṃ tribhavanāṭakayogadhūrtāṃ //",
  "S03gopjatmu:1462": "GoMn_74 eṣo 'ham ity ucita eva manovidāhī satkāyadarśanamayaḥ puruṣasya kīlaḥ /",
  "S03gopjatmu:1463": "janmādhvani bhramayatīdam anādimadhyaṃ saṃsāracakram aparigraham apraśāntam //",
  "S03gopjatmu:1464": "sthitvā śīle vigatarajasi prāpya cetaḥ samādhiṃ",
  "S03gopjatmu:1465": "prajñālokair manasi śayitaṃ dhvāntam ullikhya kṛtsnam /",
  "S03gopjatmu:1466": "GoMn_75 prajñālokair manasi śayitaṃ dhvāntam ullikhya kṛtsnam /",
  "S03gopjatmu:1467": "janmāmbhodher vyasanamahataḥ kṣemam āsādya pāraṃ",
  "S03gopjatmu:1468": "saṃśāntātmā na divi bhuvi vā bhikṣur āyāti saṃkhyam //",
  "S03gopjatmu:1469": "yair nirdagdhā matihutabhujā skandhasaṃbandhalakṣyī",
  "S03gopjatmu:1470": "tṛṣṇā naikavyasanaviśikhāpātasaṃdhānamaurvī /",
  "S03gopjatmu:1471": "GoMn_76 tṛṣṇā naikavyasanaviśikhāpātasaṃdhānamaurvī /",
  "S03gopjatmu:1472": "te 'smin dhanyā jagati sukhinas te ta evānavadyās",
  "S03gopjatmu:1473": "teṣāṃ bhadraṃ sthitam abhimukhaṃ te bhayebhyo vimuktāḥ //",
  "S03gopjatmu:1474": "riktākāradravaratirasāsvādaparyastabuddher",
  "S03gopjatmu:1475": "leśanāpi vyanusṛtavato jālinīṃ citramāyām /",
  "S03gopjatmu:1476": "GoMn_77 leśanāpi vyanusṛtavato jālinīṃ citramāyām /",
  "S03gopjatmu:1477": "āyāsinyaḥ śirasi vipadaḥ saṃcaranti pragalbhā",
  "S03gopjatmu:1478": "janmābhyastaṃ sucaritaphalaṃ vyartham eva prayāti //",
  "S03gopjatmu:1479": "GoMn_78 āyāsinīṃ bhavavibhūtim avāptukāmaiḥ śāntiṃ parāṃ ca parataḥ kuśalaṃ praceyam /",
  "S03gopjatmu:1480": "āśīviṣo narapater nidhanāya mukto hāro babhūva kuśalaiḥ sphuṭacandragauraḥ //",
  "S03gopjatmu:1481": "kiṃ ca bhūyaḥ",
  "S03gopjatmu:1482": "GoMn_79 duḥkhadviṣā hṛdi na lobhakalir niṣevyo janmāntaropacitalobhaviṣāśayasya /",
  "S03gopjatmu:1483": "śāntātmano 'pi kila nirvivaraṃ babhūva bhaktābhihārasamaye mukham eva bhikṣoḥ //",
  "S03gopjatmu:1484": "GoMn_80 tasmāt pradānasalilaiḥ snapayantu santo mātsaryapaṅkamalināni manogṛhāṇi /",
  "S03gopjatmu:1485": "lobhānalendhanam idaṃ nidhanaṃ dhanaṃ vo yāvan na yāti vipadagniśikhāvalīḍham //",
  "S03gopjatmu:1486": "GoMn_81 śrutvā vacāṃsi sa jano jagadekabandhor nandasya tāṃ ca vipadaṃ vipulām udīkṣya /",
  "S03gopjatmu:1487": "vikṣipya matsaramayīṃ manasas tamisrāṃ dānādikaṃ sucaritaṃ prathayāṃ babhūva //",
  "S03gopjatmu:1488": "iti matsaranandāvadānam //",
  "S03gopjatmu:1489": "***************************************************************************",
  "S03gopjatmu:1490": "Megha = GoMe",
  "S03gopjatmu:1491": "based on the edition by Michael Hahn. \"Die Einladung der Pratyekabuddhas\",",
  "S03gopjatmu:1492": "Berliner Indologische Studien 9/10 (1996), pp. 157-201.",
  "S03gopjatmu:1493": "mit einigen verbesserten Lesungen von M. Hahn",
  "S03gopjatmu:1494": "8. Megha",
  "S03gopjatmu:1495": "GoMe_1 puṇyair vitṛptim upayānti na bodhisattvāḥ",
  "S03gopjatmu:1496": "kāmaiḥ pramādina iva pratipattivāmaiḥ /",
  "S03gopjatmu:1497": "rājyāśrayāṇy api sukhāny avadhīrya dhīrāḥ",
  "S03gopjatmu:1498": "puṇyāya puṇyanidhayaḥ śramam āśrayante //",
  "S03gopjatmu:1499": "tadyathānuśrūyate",
  "S03gopjatmu:1500": "bodhisattvaḥ kila bhagavān prakṛtidakṣiṇo dakṣiṇāpathe rājā babhūva //",
  "S03gopjatmu:1501": "GoMe_2 saṃtarpayām āsa yataḥ sa lokaṃ dānāmbubhiḥ sasyam ivāmbugarbhaḥ /",
  "S03gopjatmu:1502": "tato mahāmegha iti kṣitīśo yathārthanāmātiśayo babhūva //",
  "S03gopjatmu:1503": "GoMe_3 na tasya rājyadyutivistareṣu vyāsaktadīnaṃ hṛdayaṃ babhūva /",
  "S03gopjatmu:1504": "anarthabhūtān sa parārtham arthān drumaḥ phalānīva babhāra sādhuḥ //",
  "S03gopjatmu:1505": "GoMe_4 babhūva tasmin pitarīva loko viśrambhasaṃbhogasukhapragalbhaḥ /",
  "S03gopjatmu:1506": "suteṣv iva premanibaddhabhāvo babhūva so 'pi kṣitipaḥ prajāsu //",
  "S03gopjatmu:1507": "GoMe_5 sagauravo 'sau guruṣu prakṛtyā dīneṣu kāruṇyamṛdusvabhāvaḥ /",
  "S03gopjatmu:1508": "kṛtāparādheṣv api maitracittaḥ samantabhadras tu suhṛjjaneṣu //",
  "S03gopjatmu:1509": "GoMe_6 babhūva tasya graharājakīrtes tathāgraho na svaparigraheṣu /",
  "S03gopjatmu:1510": "yathā tadīyāsu mamatvam āsīj janasya saṃpatsv atiśāyinīṣu //",
  "S03gopjatmu:1511": "GoMe_7 jagrāha dānena sa kāṃś cid eva priyābhidhānair aparān vicitraiḥ /",
  "S03gopjatmu:1512": "tathārthacaryābhir anarthabhīruḥ kāṃś cit samānārthatayārthabhūtaḥ //",
  "S03gopjatmu:1513": "naivāsau svaṃ parahitapratipatprakāro",
  "S03gopjatmu:1514": "yan nātmasāc ca naralokapatiś cakāra /",
  "S03gopjatmu:1515": "GoMe_8 yan nātmasāc ca naralokapatiś cakāra /",
  "S03gopjatmu:1516": "ko 'pi tv asau katham api dyutimān kuto 'pi",
  "S03gopjatmu:1517": "lokeṣv asaṃstutasuhṛd bhagavān babhūva //",
  "S03gopjatmu:1518": "sa kadā cin mahīpatir amātyagaṇapuraskṛta udaṅmukho dadarśātasīkusumarāśisaṃkāśam ākāśam avagāhya patato bhagavataḥ pratyekabuddhān paramavismitamanā hy amātyān abravīt //",
  "S03gopjatmu:1519": "paśyantu bhavantaḥ //",
  "S03gopjatmu:1520": "GoMe_9 ete kaṣāyaparuṣāmbarasaṃvṛtāṅgā vyomātasīkusumarāśinibhaṃ vigāhya /",
  "S03gopjatmu:1521": "āyānti ke 'py upaśamastimitapracārā bhūrjadrumā iva marudbhir udastamūlāḥ //",
  "S03gopjatmu:1522": "anyatamo 'py amātyaḥ sasaṃbhramo 'bravīt //",
  "S03gopjatmu:1523": "samyag abhihitaṃ devena kutaḥ //",
  "S03gopjatmu:1524": "GoMe_10 āyānty amī kāñcanarāśigaurā vidhūtakāṣāyapaṭāntabhaṅgāḥ /",
  "S03gopjatmu:1525": "parasparāsliṣṭavikīrṇapakṣāḥ khaṃ cakravākā iva śobhayantaḥ //",
  "S03gopjatmu:1526": "aparo 'py āha //",
  "S03gopjatmu:1527": "GoMe_11 svacchendranīlopalarāgam ete nabhaḥ samutpatya samāpatanti /",
  "S03gopjatmu:1528": "samīryamāṇāḥ pavanena saṃdhyākalaṅkitāntāḥ śaradīva meghāḥ //",
  "S03gopjatmu:1529": "anupatati na caitān abhramālī nabhasvān",
  "S03gopjatmu:1530": "upaśamaramaṇīye cāpatanti prakṛtyā /",
  "S03gopjatmu:1531": "GoMe_12 upaśamaramaṇīye cāpatanti prakṛtyā /",
  "S03gopjatmu:1532": "caraṇatalanipāto lakṣyate vyomny amīṣāṃ",
  "S03gopjatmu:1533": "na ca gaganam asaṅgaṃ pādasaṃcārayogyaṃ //",
  "S03gopjatmu:1534": "GoMe_13 yathā yathā te nikaṭī bhavanti vratīśvarāḥ śāntim ivākirantaḥ /",
  "S03gopjatmu:1535": "tathā tathā vismayaharṣapūrṇā rājanvatī sā samitiś cakampe //",
  "S03gopjatmu:1536": "GoMe_14 atṛptā eva te teṣāṃ darśanena mahātmanāṃ /",
  "S03gopjatmu:1537": "babhūvur atha cātīyus teṣāṃ nayanagocaraṃ //",
  "S03gopjatmu:1538": "atha sa pārthivas teṣāṃ maharṣīṇāṃ darśanenāvarjitamanās tān amātyān abravīt //",
  "S03gopjatmu:1539": "GoMe_15 idam āścāryam ālokya kautūhalasamākulaṃ /",
  "S03gopjatmu:1540": "mano mama tad icchāmi śrotum eṣāṃ pravistaraṃ //",
  "S03gopjatmu:1541": "atha teṣāṃ nṛpatisacivānām abhijñātataro 'mātyas taṃ rājānam abravīt //",
  "S03gopjatmu:1542": "śrūyatāṃ mahārāja //",
  "S03gopjatmu:1543": "GoMe_16 notpadyante yadā buddhā bhagavantaḥ kṛpātmakāḥ /",
  "S03gopjatmu:1544": "apāsya rajasāṃ vṛttiṃ dīrghakālānuśāyinīm //",
  "S03gopjatmu:1545": "GoMe_17 āvṛte tamasā loke samantād aparāyaṇe /",
  "S03gopjatmu:1546": "bhavaty eṣāṃ tadā janma janmaparyantagāmināṃ //",
  "S03gopjatmu:1547": "GoMe_18 pratītyotpādagāmbhīryadūrānugatabuddhayaḥ /",
  "S03gopjatmu:1548": "prāptaśayyāsanaratā hīnadīnānukampakāḥ //",
  "S03gopjatmu:1549": "GoMe_19 saṃsargabhīravo nityaṃ tūṣṇīṃbhāvaparāyaṇāḥ /",
  "S03gopjatmu:1550": "vicaranti jagaty ete jaṅgamāḥ puṇyarāśayaḥ //",
  "S03gopjatmu:1551": "GoMe_20 ātmānam ekaṃ praty ete buddhā yasmād ataḥ kila /",
  "S03gopjatmu:1552": "pratyekabuddhā ity evaṃ pratimānam upāgatāḥ //",
  "S03gopjatmu:1553": "atha sa rājā sutarāṃ tadguṇākṛṣṭahṛdayaḥ sa tam amātyam abravīt //",
  "S03gopjatmu:1554": "atha kutrāmī bhagavantaḥ prativasantīti // sa prāha //",
  "S03gopjatmu:1555": "GoMe_21 meghasya rājño vijite jitātman vasanty amī dagdhabhavādhivāsāḥ /",
  "S03gopjatmu:1556": "himādrikuñjeṣu namannamerupratānasaṃsaktamahīruheṣu //",
  "S03gopjatmu:1557": "rājovāca // asti kaś cid upāyo yenāmī madviṣayāntam āvaseyur ity amātyo 'bravīt //",
  "S03gopjatmu:1558": "asti mahārāja yadi megharājā prārthyate tadanvabhyarthitāḥ kilāmī tvadviṣayam alaṃ kurvantyaḥ prāpnuvanti ceti //",
  "S03gopjatmu:1559": "atha bodhisattvaḥ puṇyeṣv ādaropadarśanārtham amātyān āha //",
  "S03gopjatmu:1560": "tena hi bhavantaḥ sajjīkuruta //",
  "S03gopjatmu:1561": "tadanurūpamānapātraṃ svayam evāhaṃ gatvā meghaṃ rājānam asminn arthe vijñāpayiṣyāmīty adhvasaṃbhrāntās te puruṣā bodhisattvam āhuḥ //",
  "S03gopjatmu:1562": "nārhati devo dūtamātrasādhye prayojane khedam āpattum //",
  "S03gopjatmu:1563": "api ca mahārāja //",
  "S03gopjatmu:1564": "GoMe_22 ājñāsukharasaṃ rājyam anekāpāyasaṃkaṭaṃ /",
  "S03gopjatmu:1565": "pararāṣṭram ato gantuṃ sahasā tava na kṣamaṃ //",
  "S03gopjatmu:1566": "bodhisattvo 'bravīt //",
  "S03gopjatmu:1567": "GoMe_23 svahite 'py abhiyuktānāṃ karuṇāvikalātmanāṃ /",
  "S03gopjatmu:1568": "khedaḥ kaḥ puṇyakāmānāṃ bhavādhvaparivartināṃ //",
  "S03gopjatmu:1569": "GoMe_24 ātmatvenaiva yair eva tad upāttaṃ bhavatrayaṃ /",
  "S03gopjatmu:1570": "jagadatyantabandhūnāṃ teṣāṃ khedaḥ kathaṃ bhavet //",
  "S03gopjatmu:1571": "GoMe_25 na ca kāryābhiniṣpattir dūtasādhyā garīyasī /",
  "S03gopjatmu:1572": "nāsmād gurutaraṃ cāsti karaṇīyaṃ mama paraṃ //",
  "S03gopjatmu:1573": "GoMe_26 na cājñārabhasārambhe na rājyabhāraṃ vahāmy ahaṃ /",
  "S03gopjatmu:1574": "jagatāṃ vayam eveha kṛpayā kiṃkarāḥ kṛtāḥ //",
  "S03gopjatmu:1575": "GoMe_27 anekāpāyasaṃrāddhaṃ rājyaṃ yenaiva bhūbhṛtāṃ /",
  "S03gopjatmu:1576": "tenaivāsya kṣamas tyāgaḥ kupitasyeva bhoginaḥ //",
  "S03gopjatmu:1577": "GoMe_28 dharmād eva ca saṃprāpya rājyaśrīsukhasaṃpadaḥ /",
  "S03gopjatmu:1578": "audāsīnyaṃ kathaṃ nāma kuryāt tatraiva paṇḍitaḥ //",
  "S03gopjatmu:1579": "api ca bhadantaḥ //",
  "S03gopjatmu:1580": "GoMe_29 vinā śramais tuccham asāram adhruvaṃ sukhaṃ na kāmāśrayam apy avāpyate /",
  "S03gopjatmu:1581": "aśeṣalokatrayasaṃpadāspadaṃ padaṃ kim aṅgāpratimasvayaṃbhuvāṃ //",
  "S03gopjatmu:1582": "GoMe_30 niveśya kāmeṣu caleṣu mānasaṃ mudhaiva khinnā vayam anyajanmasu /",
  "S03gopjatmu:1583": "jagaddhitāya tv adhunābhivāñchitā bhavantu nas tv antakarāḥ pariśramāḥ //",
  "S03gopjatmu:1584": "GoMe_31 kathaṃ nu tasmin na yateta buddhimān nibadhya yasminn abhilāṣamātrakaṃ /",
  "S03gopjatmu:1585": "asaṃstutānām api caikabandhutāṃ jano janānām upayāti tatkṣaṇāt //",
  "S03gopjatmu:1586": "tadatyayāśaṅkibhiś cāmātyaiḥ sa mahātmā punaḥ punaḥ pratibodhyamāno 'pi naiva teṣāṃ vacanaṃ pramāṇayām āsa //",
  "S03gopjatmu:1587": "GoMe_32 tyaktaspṛhatvāt kṣitipasya tasya sarvatra kāruṇyamayī pravṛttiḥ /",
  "S03gopjatmu:1588": "guṇānurāgāt sa tathāpi teṣāṃ pūjāṃ munīnāṃ prati sādaro 'bhūt //",
  "S03gopjatmu:1589": "GoMe_33 guṇodgatā eva guṇoditeṣu bhavanti pūjāpratipattinamrāḥ /",
  "S03gopjatmu:1590": "ya eva ratnātiśayāntarajñās ta eva teṣv atyadhikaṃ yatante //",
  "S03gopjatmu:1591": "GoMe_34 phalābhilāṣopahatāntarātmā parīkṣate pātraviśeṣam eva /",
  "S03gopjatmu:1592": "kṛpālukas tv arthitayaiva tuṣṭaḥ pravartate yācanakeṣu sāraṃ //",
  "S03gopjatmu:1593": "GoMe_35 vanaspatīnām iva janma yeṣāṃ paropakāraikarasasvabhāvaṃ /",
  "S03gopjatmu:1594": "labheta teṣāṃ hṛdaye 'vakāśaṃ khalā phalāśā viduṣāṃ kathaṃ ca //",
  "S03gopjatmu:1595": "atha sa mahāsattvo guṇānuvṛttisthirānurāgeṇa mahatā balena parivṛtaḥ svapuravarād viniryayau //",
  "S03gopjatmu:1596": "nirgacchantaṃ cainaṃ dūrvāpravālakusumaphalavyagrātyucchritaikapāṇayo dvijavarā jaya jaya mahārājety uccair ānandayām āsuḥ //",
  "S03gopjatmu:1597_0": "atha sa mahātmā laukikamaṅgalāpariniṣpattim abhiprakāśayan buddhānām eva ca bhagavatāṃ",
  "S03gopjatmu:1597_1": "guṇānuvādaṃ maṅgalaṃ codbhāvayan vyāpinā svareṇa tān amaṅgale maṅgalābhiniveśino viprān abravīt //",
  "S03gopjatmu:1598": "GoMe_36 sarvānarthopasaṃhārapragalbhaiḥ kleśaśatrubhiḥ /",
  "S03gopjatmu:1599": "parājitānāṃ ko nāma vijayaḥ klībacetasāṃ //",
  "S03gopjatmu:1600": "durbhedaṃ yo bibheda pravicayakiraṇair dhvāntam antarniviṣṭaṃ",
  "S03gopjatmu:1601": "tṛṣṇāvallīṃ samūlāṃ bhavataruśikharārohinīṃ yo dadāha /",
  "S03gopjatmu:1602": "GoMe_37 tṛṣṇāvallīṃ samūlāṃ bhavataruśikharārohinīṃ yo dadāha /",
  "S03gopjatmu:1603": "āgṛhya krodhasarpaṃ hṛdayabilatalāt ko 'pi cikṣepa yo 'sau",
  "S03gopjatmu:1604": "lokālokasvabhāvaḥ sa jayati bhagavān bhagnasaṃsāracakraḥ //",
  "S03gopjatmu:1605": "aśrāntaṃ suvidūragocaracaraṃ durnigrahaṃ durgrahaṃ",
  "S03gopjatmu:1606": "duṣpūraṃ viṣayābhilāṣakṛpaṇaṃ māyāsvabhāvaṃ calaṃ /",
  "S03gopjatmu:1607": "GoMe_38 duṣpūraṃ viṣayābhilāṣakṛpaṇaṃ māyāsvabhāvaṃ calaṃ /",
  "S03gopjatmu:1608": "ekāntavyavadānamārgavimukhaṃ saṃkleśapakṣonmukhaṃ",
  "S03gopjatmu:1609": "yaś cittaṃ damayāṃ babhūva sa jayatv avyagracetā muniḥ //",
  "S03gopjatmu:1610": "antardyotir apāsya yasya tamasām āyāminīṃ vāsanām",
  "S03gopjatmu:1611": "akliṣṭām api nirdadhāva nivṛtiṃ kālatrayavyāpinīṃ /",
  "S03gopjatmu:1612": "GoMe_39 akliṣṭām api nirdadhāva nivṛtiṃ kālatrayavyāpinīṃ /",
  "S03gopjatmu:1613": "sarvākāraparopakāraviṣayaṃ yasyāparapratyayaṃ",
  "S03gopjatmu:1614": "prajñānaṃ bhagavān asau vijayate buddho jagacchaṅkaraḥ //",
  "S03gopjatmu:1615": "sa krameṇa vyatītya tālahiṃtālatamālanaktamālaniculabakulakānanopaśobhitaṃ svaviṣayam khadirabadarabilveṅgudaśamīpalāśagahanadurgām aṭavīṃ prapede //",
  "S03gopjatmu:1616": "tasya khalu mahāsattvasya puṇyatarṣeṇa drutataraṃ vrajataḥ //",
  "S03gopjatmu:1617": "GoMe_40 rajobhiḥ sainyānāṃ śalabhakulasaṃpātakapilair",
  "S03gopjatmu:1618": "niruddhaṃ khaṃ reje pulinam iva paryastam udadheḥ /",
  "S03gopjatmu:1619": "kva cit pāṇikṣepair madasurabhiśīkāraśiśirair",
  "S03gopjatmu:1620": "jalair nāgendrāṇāṃ navatamavanīhārapaṭalaiḥ //",
  "S03gopjatmu:1621": "so 'tikramya tām aṭavīm anukrameṇa meghasya rājño viṣayam anuprāptaḥ /",
  "S03gopjatmu:1622_0": "tadāgamanasaṃbhrāntaś ca megho mahīpatir viditatadguṇaprabhāvaḥ pratyudgamyainaṃ",
  "S03gopjatmu:1622_1": "sabahumānapraharṣavismayavikacalocano mahatā satkāreṇa mānayitvā mahārhāsanopaviṣṭaṃ",
  "S03gopjatmu:1622_2": "tat tat priyam avocat //",
  "S03gopjatmu:1623": "GoMe_41 susvāgataṃ kṣitīndrāya dhanyam āgamanaṃ tava /",
  "S03gopjatmu:1624": "subhāṣitam idaṃ loke jīvan bhadrāṇi paśyasi //",
  "S03gopjatmu:1625": "GoMe_42 ko nu saṃbhāvayet puṇyāṃ pramodāmṛtapeśalāṃ /",
  "S03gopjatmu:1626": "āvayoḥ saṃgatim imāṃ himavadvindhyayor iva //",
  "S03gopjatmu:1627": "GoMe_43 dṛśyase caritair eva kāmaṃ lokāntacāribhiḥ /",
  "S03gopjatmu:1628": "sākṣād vo darśanaṃ yat tu tan maṅgalyaphalodayaṃ //",
  "S03gopjatmu:1629": "GoMe_44 pratyakṣam api kalyāṇaṃ manorathavidūragaṃ /",
  "S03gopjatmu:1630": "na śraddhatte janaḥ prāyaḥ prītipreṅkholitāśayaḥ //",
  "S03gopjatmu:1631": "GoMe_45 svapno 'yam uta māyeti niścayaṃ na labhāmahe /",
  "S03gopjatmu:1632": "bhavantam api paśyanto locanānandabāndhavaṃ //",
  "S03gopjatmu:1633": "GoMe_46 kac cid aklāntakāyas tvaṃ rājan kac cid anāmayaḥ /",
  "S03gopjatmu:1634": "kac cid viśrambhaniḥsaṅgaḥ praṇayābhimukho mayi //",
  "S03gopjatmu:1635": "GoMe_47 kac cin notkaṇṭhayanti tvāṃ daksiṇāpathacandrikāḥ /",
  "S03gopjatmu:1636": "pradhyānastimitātāmraparyantanayanāḥ priyāḥ //",
  "S03gopjatmu:1637": "GoMe_48 anapāyī bhavet kac cid ayatnaḥ satsamāgamaḥ /",
  "S03gopjatmu:1638": "kac cid atrābhiramase svadeśa iva bhūpate //",
  "S03gopjatmu:1639": "atha bodhisattvas taṃ rājānam amlānapraṇayaśībharair vacobhiḥ samuttejayann abravīt //",
  "S03gopjatmu:1640": "GoMe_49 dṛṣṭvaiva darśanīyaṃ tvāṃ viśrānto 'haṃ mahīpate /",
  "S03gopjatmu:1641": "anāryasyāpi viśrambhaḥ kasya na syād bhavādṛśe //",
  "S03gopjatmu:1642": "GoMe_50 tvayy asaṃstutasadbandhau bāndhave purataḥ sthite /",
  "S03gopjatmu:1643": "kiṃ cānyad vallabhataraṃ mamotkaṇṭhānibandhanaṃ //",
  "S03gopjatmu:1644": "GoMe_51 viditāś ca mahārāja mama priyasamāgamāḥ /",
  "S03gopjatmu:1645": "vitathālpasukhāsvādavyasanāyāsahetavaḥ //",
  "S03gopjatmu:1646": "GoMe_52 ye 'rthāḥ svapne 'nubhūyante ye ca nidrāparikṣaye /",
  "S03gopjatmu:1647": "tesāṃ nirbhuktimuktānāṃ viśeṣo nopalabhyate //",
  "S03gopjatmu:1648": "GoMe_53 svapnamāyopamāneṣu muhūrtapariṇāmiṣu /",
  "S03gopjatmu:1649": "prasaṅgaṃ matimān kuryān na priyapraṇayeṣv ataḥ //",
  "S03gopjatmu:1650": "GoMe_54 priyo mamety evam anādikālapravṛttam udvṛttam analpagarbhaṃ /",
  "S03gopjatmu:1651": "sukhābhidhānaṃ pravadanti duḥkhaṃ vyatītaduḥkhā munayaḥ purāṇāḥ //",
  "S03gopjatmu:1652": "GoMe_55 kṛpā kṛpāvastuṣu saṃpratāryate striyaḥ kṛpāvastu viśeṣataḥ satāṃ /",
  "S03gopjatmu:1653": "ato matir me karuṇānupātinī priyāsu rājan na tu vibhramāturā //",
  "S03gopjatmu:1654": "GoMe_56 svabhāvadīnāḥ paratantravṛttayaḥ sadāturā matsaramānamanmathaiḥ /",
  "S03gopjatmu:1655": "pathi prakīrṇā iva māṃsapeśikāḥ kathaṃ nu na syuḥ pramadāḥ kṛpāspadaṃ //",
  "S03gopjatmu:1656": "atha sa rājā prasāditamānasas tair bodhisattvavacanakusumaiḥ praṇamyainam abravīt //",
  "S03gopjatmu:1657": "GoMe_57 ājñāpaya mahārāja yatra māṃ manyase kṣamaṃ /",
  "S03gopjatmu:1658": "bhavadvidhānāṃ kṛtyeṣu vayam ānamramūrtayaḥ //",
  "S03gopjatmu:1659": "prasannamānasaṃ sa cainam avetya bodhisattvaḥ saṃpraharṣayann abravīt //",
  "S03gopjatmu:1660": "GoMe_58 tavaiva saphalaṃ janma sujīvaṃ tvaṃ ca jīvasi /",
  "S03gopjatmu:1661": "aiśvaryaṃ tava pātrasthaṃ yathārthā śrīs tavaiva ca //",
  "S03gopjatmu:1662": "GoMe_59 yas tvam eṣāṃ bhagavatāṃ bhavasaṃbhogavidviṣāṃ /",
  "S03gopjatmu:1663": "satkāravyapadeśena tanoṣi yaśasā jagat //",
  "S03gopjatmu:1664": "GoMe_60 suhṛdaḥ saṃvibhajyante dārair api dhanair api /",
  "S03gopjatmu:1665": "saṃvibhāgas tu dharmeṇa durlabho bhuvi nāsti vā //",
  "S03gopjatmu:1666": "GoMe_61 dharmātithyam ato rājan mama tvaṃ kartum arhasi /",
  "S03gopjatmu:1667": "na hi saṃbhāvanā satsu dṛṣṭā vandhyaphalodayā //",
  "S03gopjatmu:1668": "GoMe_62 svargo mokṣaḥ sukhāny arthā dharmād eva yaśāṃsi ca /",
  "S03gopjatmu:1669": "dadhad dharmam ato yuṅkte svargamokṣasukhādibhiḥ //",
  "S03gopjatmu:1670": "GoMe_63 saddharmapraguṇaṃ mitraṃ karaṇīyaṃ balād api /",
  "S03gopjatmu:1671": "eṣaiva suhṛdāṃ loke sādhoḥ sādhīyasī sthitiḥ //",
  "S03gopjatmu:1672": "GoMe_64 atithir mitram arthīva satkārāyatanaṃ paraṃ",
  "S03gopjatmu:1673": "mayi caitat trayaṃ yasmād ato me 'bhyarthanāṃ kuru //",
  "S03gopjatmu:1674": "GoMe_65 sravann iva prasādas te lakṣyate mukhapaṅkajāt /",
  "S03gopjatmu:1675": "puṇyasaṃbhogavātsalyam udgiraṃl lakṣyase girā //",
  "S03gopjatmu:1676": "GoMe_66 anujñātā tvayā rājann ime praksīṇakalmaṣāḥ /",
  "S03gopjatmu:1677": "vasantu dakṣiṇīyāgryā dakṣiṇāpathabhūmiṣu //",
  "S03gopjatmu:1678": "athāsau mahīpatir bodhisattvam abravīt //",
  "S03gopjatmu:1679": "GoMe_67 śakye tat kuśalaṃ dātuṃ svasaṃtānagataṃ yadi /",
  "S03gopjatmu:1680": "dadyāṃ tad api suvyaktaṃ bhavate kṛtavedine //",
  "S03gopjatmu:1681": "GoMe_68 vayaṃ rājyaṃ ca dātāro yad vānyat sādhu manyase /",
  "S03gopjatmu:1682": "tathaiva prabhutāṃ tatra nāvagantavyam anyathā //",
  "S03gopjatmu:1683": "GoMe_69 mayā yat puṇyam āryāṇām eṣām apaciteś citaṃ /",
  "S03gopjatmu:1684": "tvadabhyāgamanākālakaumudī tat kṛtaiva me //",
  "S03gopjatmu:1685": "GoMe_70 mitram ekāntakalyāṇaṃ bandhur atyantavatsalaḥ /",
  "S03gopjatmu:1686": "guṇavān dakṣiṇīyas tvaṃ nāthaś cānuttaro mama //",
  "S03gopjatmu:1687": "GoMe_71 kṣudrasattvo 'pi ko nāma tvadājñām abhilaṅghayet /",
  "S03gopjatmu:1688": "draṣṭavyaratnaṃ dṛṣṭvā ca na prasīded bhavādṛśaṃ //",
  "S03gopjatmu:1689": "ekaṃ tv atra mahārāja vaidhuram avagacchāmi /",
  "S03gopjatmu:1690": "yena me vaktum asty etān maharṣīn asmin prayojane saṃkucati mānasam //",
  "S03gopjatmu:1691": "ete hi mahātmāno vivekaratipriyatvād abhiramante himavati śailarāje //",
  "S03gopjatmu:1692": "paśya mahārāja //",
  "S03gopjatmu:1693": "GoMe_72 amī hi himavatprasthāḥ kadalīkhaṇśamaṇḍitāḥ /",
  "S03gopjatmu:1694": "vivekāyaiva sādhūnāṃ śaṅkhadhātrā vinirmitāḥ //",
  "S03gopjatmu:1695": "GoMe_73 hariṇā luñcitopāntaśādvalaśyāmanirjharān /",
  "S03gopjatmu:1696": "devadārudrumān paśya kūṭāgārān ivodgatān //",
  "S03gopjatmu:1697": "GoMe_74 khyāpayantīva lokānāṃ vinipātaṃ himāpagāḥ /",
  "S03gopjatmu:1698": "taraṅgaiḥ kūlapāṣāṇabhidyamānair muhur muhuḥ //",
  "S03gopjatmu:1699": "GoMe_75 etāḥ snigdhacchadacchāyāḥ padmakadrumarājayaḥ /",
  "S03gopjatmu:1700": "yatīn āśvāsayantīva saṃsārodvignamānasān //",
  "S03gopjatmu:1701": "GoMe_76 klāntānāṃ vratinām eṣa svedabindūn apohate /",
  "S03gopjatmu:1702": "prāleyakaṇasaṃparkaśiśiro vanamārutaḥ //",
  "S03gopjatmu:1703": "GoMe_77 upatyakāḥ padmakapuṣpapāṭalāḥ śilīndhrakāpādapavāritātapāḥ /",
  "S03gopjatmu:1704": "imā himādre ramayanti mānasaṃ nivṛttasaṃrāgaviṣaṃ vipaścitāṃ //",
  "S03gopjatmu:1705": "GoMe_78 himācalasyopanitambarohiṇāṃ nirīkṣamāṇāḥ saralāśikhāvatāṃ /",
  "S03gopjatmu:1706": "vanāni cetaḥsthitim āpnuvanty amī sumedhasaḥ kāmavivekapeśalāṃ //",
  "S03gopjatmu:1707": "bodhisattvaḥ provāca //",
  "S03gopjatmu:1708": "GoMe_79 timiradrumasaṃchannā viviktābhogakandarāḥ /",
  "S03gopjatmu:1709": "tatrāpy anuguṇā santi velāśailaḥ prahāṇināṃ //",
  "S03gopjatmu:1710": "GoMe_80 tālahintālamālinyaḥ sarito haritopalāḥ /",
  "S03gopjatmu:1711": "santi tatrāpi hārītapakṣavikṣobhitormayaḥ //",
  "S03gopjatmu:1712": "GoMe_81 taraṅginīnām upakaṇṭharohiṇāṃ palāśinām puṣpabharāturāḥ śikhāḥ /",
  "S03gopjatmu:1713": "vidhūya tatrāpi yatīn niṣevate samudravelājalaśītalo 'nilaḥ //",
  "S03gopjatmu:1714": "GoMe_82 sarasamaricavallīśyāmarodho vanasya dhvanir acalasuruṅgāmurcchito 'py amburāśeḥ /",
  "S03gopjatmu:1715": "aviralaparipāto 'bhyāsayogānupātī sthirayati kila bhikṣos tatra cetaḥsamādhiṃ //",
  "S03gopjatmu:1716": "nirdhautopalasānur añjanaśilānīlaiḥ payodher jalair",
  "S03gopjatmu:1717": "vātāyāsitacandanadrumalatāvikṣiptasūryātapaḥ /",
  "S03gopjatmu:1718": "GoMe_83 vātāyāsitacandanadrumalatāvikṣiptasūryātapaḥ /",
  "S03gopjatmu:1719": "śailendro malayo 'sti nāma jaladacchedāvalīśekharaś",
  "S03gopjatmu:1720": "cetaḥ saṃyaminām alaṃ ramayituṃ śāntaprapañcajvaraṃ //",
  "S03gopjatmu:1721": "citrotsaṅgo viṣamanicitair dhātupāṣāṇakhaṇḍaiḥ",
  "S03gopjatmu:1722": "śaṣpodbhedais taruṇataruṇaiḥ śyāmaparyantalekhaḥ /",
  "S03gopjatmu:1723": "GoMe_84 śaṣpodbhedais taruṇataruṇaiḥ śyāmaparyantalekhaḥ /",
  "S03gopjatmu:1724": "baddhāmodo madajalamucāṃ dantināṃ dānagandhair",
  "S03gopjatmu:1725": "vindhyo 'py adriḥ praśamamahatāṃ yogināṃ saṃnivāsaḥ //",
  "S03gopjatmu:1726": "sahyādrer vilasattamālaharitāḥ prasthāḥ prahāṇakṣamā",
  "S03gopjatmu:1727": "niḥśabdākṣaradacchanirjharajalaprakṣālitaprastarāḥ /",
  "S03gopjatmu:1728": "GoMe_85 niḥśabdākṣaradacchanirjharajalaprakṣālitaprastarāḥ /",
  "S03gopjatmu:1729": "saṃnyastavyavahāraśāntamanasāṃ janmaprabandhadviṣām",
  "S03gopjatmu:1730": "āryāṇām anapāyinīṃ vidadhati pratyātmaveśāṃ ratiṃ //",
  "S03gopjatmu:1731": "tīrāntānatabālavetasataruśreṇīniruddhātapā",
  "S03gopjatmu:1732": "nadyaḥ svacchajalāntarālavilasanmīnāvalīmekhalāḥ /",
  "S03gopjatmu:1733": "GoMe_86 nadyaḥ svacchajalāntarālavilasanmīnāvalīmekhalāḥ /",
  "S03gopjatmu:1734": "sakhyaḥ premaniratyayā iva sakhe tatrāpy alaṃ yoginām",
  "S03gopjatmu:1735": "ākṣeptuṃ viṣayābhilāṣavimukhaṃ pradhyānadhīraṃ manaḥ //",
  "S03gopjatmu:1736": "api ca mahārāja //",
  "S03gopjatmu:1737": "GoMe_87 yeṣām asmīty ayam apagataś cetaso vipralambho",
  "S03gopjatmu:1738": "yair adhyastaṃgamitam aśivaṃ skandhasaṃtānabījaṃ /",
  "S03gopjatmu:1739": "ye paśyanti vyasanadahanair ā bhavāgrāt pradīptaṃ",
  "S03gopjatmu:1740": "lokaṃ teṣāṃ na bhavati mano lokacitrānupāti //",
  "S03gopjatmu:1741": "nityasrāviṇam agnimadhyanihitaṃ kumbhaṃ yathā medasāṃ",
  "S03gopjatmu:1742": "ye lokārtham anarthabhāravirasaṃ santo vahanty āśrayaṃ /",
  "S03gopjatmu:1743": "GoMe_88 ye lokārtham anarthabhāravirasaṃ santo vahanty āśrayaṃ /",
  "S03gopjatmu:1744": "teṣāṃ ratnaśilālavālavalayāḥ kalpadrumā nandane",
  "S03gopjatmu:1745": "lūtātantuvitānadhūmaśikharaiḥ kāntāravṛkṣaiḥ samāḥ //",
  "S03gopjatmu:1746": "GoMe_89 āvir bhavanti tanavo 'pi paropakārā yasmiṃs tad eva ramaṇīyam upaiti sādhuḥ /",
  "S03gopjatmu:1747": "duḥkheṣv anātmasu caleṣv aparāyaṇeṣu kiṃ vā bhaveṣu ratikāraṇam asti rājan //",
  "S03gopjatmu:1748": "GoMe_90 svārthānurāgakṛpaṇā matayo narāṇāṃ tucche 'pi vastuni ratiṃ parikalpayanti /",
  "S03gopjatmu:1749": "utpāda eva mahatāṃ hi jagaddhitāya yeṣāṃ purandarapure 'pi na te ramante //",
  "S03gopjatmu:1750": "GoMe_91 prakṛticañcalākulaprasaraṃ yaiś cittam etad vaśīkṛtaṃ /",
  "S03gopjatmu:1751": "ratir udeti nānyatas teṣāṃ adhyātmacintāvihāriṇām //",
  "S03gopjatmu:1752": "GoMe_92 ramayanty anuddhṛtavikalpasāyakān saritaḥ sarāṃsi girayo vanāni ca /",
  "S03gopjatmu:1753": "avikalpagocaravicāriṇo yater vanam eva śāntam iti niścitā matiḥ //",
  "S03gopjatmu:1754": "GoMe_93 ajitātmanām anupatanti buddhayo vividhān bahirmukhamanonibandhanān /",
  "S03gopjatmu:1755": "adhicittayogaviduṣāṃ tu yogināṃ atimānuṣe carati gocare matiḥ //",
  "S03gopjatmu:1756": "GoMe_94 rajasāṃ vipūyapariṇāhimaṇḍalaṃ paramām avāpya vaśitāṃ svacetasi /",
  "S03gopjatmu:1757": "anapāyinīm anubhavanti ye ratiṃ bhavanaṃ vanaṃ ca samam eva tān prati //",
  "S03gopjatmu:1758": "GoMe_95 viṣayāntarāntaritavibhramaṃ manaḥ praśame rameta katham ity ato yateḥ /",
  "S03gopjatmu:1759": "upadiśyate vanatarupratiśrayo mahatāṃ samaṃ tu viṣayaṃ manaḥsukhaṃ //",
  "S03gopjatmu:1760": "GoMe_96 ramaṇīyam etad iti vikṛtaṃ mateḥ pravadanty avandhyavacasaḥ purātanāḥ /",
  "S03gopjatmu:1761": "kṛtināṃ mano hatavikalpavāsanaṃ na samādhijeṣv api sukheṣu rajyate //",
  "S03gopjatmu:1762": "GoMe_97 jagatāṃ hiteṣu caratāṃ mahīpate karuṇaikatānamanasāṃ manasvinām /",
  "S03gopjatmu:1763": "bhavati vyathātanupariśramais tanor na ca kāyajīvitanikāntividviṣām //",
  "S03gopjatmu:1764": "GoMe_98 gaganopamānamanasāṃ spṛśanty amī na manaḥ sukhārativikalpareṇavaḥ /",
  "S03gopjatmu:1765": "sukham anyad eva tad apākṛtopamaṃ yad upāsate sukṛtino raṇaṃjahāḥ //",
  "S03gopjatmu:1766": "GoMe_99 vratinām adūraparisarpiṇī manaḥsthitir eva nāma jananīva vatsalā /",
  "S03gopjatmu:1767": "sukham ādadhāti tad atītamānuṣaṃ na marutpater api yad asti vajriṇaḥ //",
  "S03gopjatmu:1768": "GoMe_100 vihatapriyāpriyavikalpavibhramaḥ pṛthivīsamena viharanti cetasā /",
  "S03gopjatmu:1769": "nṛpa yatra tatra bhavabhoganiḥspṛhā munayo 'tiśāntasukhamaunalābhinaḥ //",
  "S03gopjatmu:1770": "GoMe_101 aniketasaṃstavaparigrahāgrahāḥ svajane jane ca samatāvihāriṇaḥ /",
  "S03gopjatmu:1771": "tribhavopapattigahanāntadarśino himavadvaneṣu ratim āpnuyuḥ kathaṃ //",
  "S03gopjatmu:1772": "GoMe_102 sukhaduḥkhayor aviṣamapravṛttayo nṛpa yena tena parituṣṭamānasāḥ /",
  "S03gopjatmu:1773": "satataṃ mṛgā iva nisargatāpasā viharanty anāvṛtavihāragocarāḥ //",
  "S03gopjatmu:1774": "GoMe_103 visṛtāṃ bhavadrumaśikhāvalambinīṃ vividhopatāpaparuṣāṃ viṣaktikāṃ /",
  "S03gopjatmu:1775": "upahātya ye padam upāsate śivaṃ tridive 'pi te narakavāsasaṃjñinaḥ //",
  "S03gopjatmu:1776": "GoMe_104 anubandhiniṃ pratinivārya saṃhatiṃ tamasāṃ kim apy anubhavanti ye sukhaṃ /",
  "S03gopjatmu:1777": "na sanatkumārabhavane 'pi te ratiṃ viratopasargaratayaḥ prakurvate //",
  "S03gopjatmu:1778": "GoMe_105 vanarājayaḥ kusumacitrapādapāḥ girayaḥ kadambatarucumbitāmbudāḥ /",
  "S03gopjatmu:1779": "saritaś ca haṃsakulabhinnavīcayaḥ paridurbale manasi labdhapravṛttayaḥ //",
  "S03gopjatmu:1780": "GoMe_106 śiraḥkaṃpollasaccārukuṇḍalaḥ sa mahīpatiḥ /",
  "S03gopjatmu:1781": "sādhu sādhv iti saṃrādhya pratijagrāha tadvacaḥ //",
  "S03gopjatmu:1782": "GoMe_107 nyāyoparodhi paripeśalavarṇaśobham akṣūṇakālamadhuraṃ svaparopakāri /",
  "S03gopjatmu:1783": "vākyaṃ suhṛjjanamukhoccaritaṃ kathaṃ na syād apratigrahavipātitakāntiśobhaṃ //",
  "S03gopjatmu:1784": "GoMe_108 amlāyamānakaruṇārasaśībharāṇi svāntāny anākulapadakramayogikāni /",
  "S03gopjatmu:1785": "vākyāni sajjanamukhāmburuhacyutāni pradveṣarūkṣam api mānasam ākṣipanti //",
  "S03gopjatmu:1786": "GoMe_109 nīceṣv api praṇatinamraśirodharāṇāṃ krūrāśayeṣv api kṛpāmṛdumānasānāṃ /",
  "S03gopjatmu:1787": "ādyantamadhyamadhurāṇi jinātmajānāṃ vākyāni ko bhuve vimānayituṃ samarthaḥ //",
  "S03gopjatmu:1788": "tān abhyarthya sa pārthivo bhagavataḥ pratyekabuddhān atha",
  "S03gopjatmu:1789": "prītyutkarṣaparamparām anubhavan kām apy anāyāsinīṃ /",
  "S03gopjatmu:1790": "GoMe_110 prītyutkarṣaparamparām anubhavan kām apy anāyāsinīṃ /",
  "S03gopjatmu:1791": "āvāsaṃ svam upohya saugatabhavās te 'pi kṣaṇenāyayuḥ",
  "S03gopjatmu:1792": "svarddhyaivāpratighaṃ vigāhya vighanaṃ khaṃ rājahaṃsā iva //",
  "S03gopjatmu:1793": "GoMe_111 sa bhūpatiḥ ṣaṣṭisahasrasaṃkhyā guhā viviktā jalayaṃtraśītāḥ /",
  "S03gopjatmu:1794": "saṃskārya tebhyaḥ pradadau prasannaḥ pratyekaśo dagdhapunarbhavebhyaḥ //",
  "S03gopjatmu:1795": "GoMe_112 śaratsahasrāṇi saṣaṣṭir eva cakāra teṣāṃ vigatajvarāṇāṃ /",
  "S03gopjatmu:1796": "pūjāṃ parāṃ dṛṣṭaparāyaṇānāṃ saṃcāriṇām puṇyavanaspatīnāṃ //",
  "S03gopjatmu:1797": "GoMe_113 taṃ bodhau sa pariṇamayya puṇyarāśiṃ saṃtyajya prakṛtivināśinaṃ svadehaṃ /",
  "S03gopjatmu:1798": "trailokyaprathitaparākramaprabhāvo māndhātā kila vasudhādhipo babhūva //",
  "S03gopjatmu:1799": "GoMe_114 saṃkalpānuvidhāyinyas tasyābhūvan vibhūtayaḥ /",
  "S03gopjatmu:1800": "sarvalokātiśāyinyo nirupāyāsapeśalāḥ //",
  "S03gopjatmu:1801": "puṇyāny evam asau cakāra bhagavān yasmāj jagadbhūtaye",
  "S03gopjatmu:1802": "tyaktvā rājyavibhūtivistarasukhāny amlāyamānodyamaḥ /",
  "S03gopjatmu:1803": "GoMe_115 tyaktvā rājyavibhūtivistarasukhāny amlāyamānodyamaḥ /",
  "S03gopjatmu:1804": "tasmāt tatra manaḥ prasādya bhagavaty āścaryaratnākare",
  "S03gopjatmu:1805": "pātavyaṃ svaparopakāramadhuraṃ tasyaiva vākyāmṛtaṃ //",
  "S03gopjatmu:1806": "iti śrīmeghajātakaṃ catvāriṃśattamaṃ // //",
  "S03gopjatmu:1807": "***************************************************************************",
  "S03gopjatmu:1808": "Nāga = GoNā",
  "S03gopjatmu:1809": "based on the edition by Michael Hahn. \"Der duldsame Nāgakönig,",
  "S03gopjatmu:1810": "Gopadattas Nāgajātaka\",",
  "S03gopjatmu:1811": "Berliner Indologische Studien 8 (1995), pp. 87-135.",
  "S03gopjatmu:1812": "9. Nāga",
  "S03gopjatmu:1813": "GoNā_1 sahasraśo 'pi saṃtyaktum utsahante svajīvitam /",
  "S03gopjatmu:1814": "sādhavaḥ sādhumaryādāṃ na muhūrtam api kṣamāḥ //",
  "S03gopjatmu:1815": "tad yathānuśrūyate/",
  "S03gopjatmu:1816": "bodhisattvabhūtaḥ kilāhaṃ bhagavān aparimlāyamānakaruṇāsaumyadarśano nāgarājo babhūva /",
  "S03gopjatmu:1817": "GoNā_2 krodhena tasya saha śāśvatasaṃvirodhaḥ krodhottaraṃ nigaditaṃ samupāgatasya /",
  "S03gopjatmu:1818": "icchānukūlamadhurā pratisandhilīlā sādhoḥ suyonividhuraiva babhūva tasya //",
  "S03gopjatmu:1819": "GoNā_3 saṃprāptakarmavaśitātiśayasya yasya lokā hṛdīva nivasanti kṛpāviśāle /",
  "S03gopjatmu:1820": "roṣas tataḥ katham uderati śuddhasattvāt padmākarād vikasitād iva citrabhānuḥ //",
  "S03gopjatmu:1821": "GoNā_4 kuvalayadalamālākomalaṃ bhogacakraṃ svamaṇikiraṇajālaśrīkarālaṃ sa bibhrat /",
  "S03gopjatmu:1822": "ghanasamaya ivāsīl locanānandabandhuḥ suravarapaticāpodbhāsito vāmbugarbhaḥ //",
  "S03gopjatmu:1823": "atha sa mahāsattvaḥ krodhabahulatāṃ nāgayoner avetya tatpratipakṣakṣamākathām udbhāvayām āsa svaparṣadi //",
  "S03gopjatmu:1824": "GoNā_5 na hemamālā maṇidīptiśībharāḥ srajo na citrā makarandapiñjarāḥ /",
  "S03gopjatmu:1825": "tathābhyalaṃkartum alaṃ śarīriṇāṃ yathā kṣamā sarvaguṇaikaratnakā //",
  "S03gopjatmu:1826": "GoNā_6 manojñarūpā api nāma roṣiṇo viṣādayanty eva manāṃsi dehinām /",
  "S03gopjatmu:1827": "vimuktakośā iva puṣpapādapāḥ svamūlasaṃsarpibhujaṅgakaṅkaṇāḥ //",
  "S03gopjatmu:1828": "GoNā_7 asaṃstutānām api nāma sūratā bhavanti viśrambhaviśeṣabhājanam /",
  "S03gopjatmu:1829": "iti kṣamāṃ ko na bhajeta buddhimān aśeṣalokāśrayasaṃgrahakṣamām //",
  "S03gopjatmu:1830": "GoNā_8 imām avasthāṃ gamitā vidāhināmunā vayaṃ roṣamayena pāpmanā /",
  "S03gopjatmu:1831": "nivṛttavairān api yad viśaṅkate mahājano 'smān animittakāhataḥ //",
  "S03gopjatmu:1832": "evam anyathā ca svayūthyān saṃjñāpayām āsa // api ca //",
  "S03gopjatmu:1833": "GoNā_9 dṛṣṭīviṣānalamucāṃ svamaṇiprabhādbhiḥ pātālarandhragahanāntavisarpiṇībhiḥ /",
  "S03gopjatmu:1834": "tesāṃ sa pannagavaraḥ śamayāṃ babhūva vāgambubhiś ca hṛdayāni bhujaṅgamānām //",
  "S03gopjatmu:1835_0": "sa ca mahātmājanmāntarābhyastapraśamarativihārasādhanaḥ sarvalokottarotkṛṣṭair tair",
  "S03gopjatmu:1835_1": "api viṣayair anākalitamānaso viḍambanām iva tām aiśvaryalakṣmīm abhimanyamānaḥ pravivekasukhavihāroparodhinaṃ",
  "S03gopjatmu:1835_2": "cādhipatyapariśramam āryanyāyamārgakaṇṭakasthānīyāṃś ca snigdhajanasamāgamān prakṛtidhīramānasaḥ",
  "S03gopjatmu:1835_3": "san gṛhe 'py araṇyasaṃjñābhāvanāsamarthaḥ saśaṅko gārhasthadoṣam evodbhāvayan svabhavanād",
  "S03gopjatmu:1835_4": "abhyudgamya vivikteṣv araṇyāyataneṣu poṣadhaniyamālaṃkṛtaśarīraḥ kālam atināmayām āsa //",
  "S03gopjatmu:1836": "GoNā_10 tyaktvā gehaṃ vibhavakalilaṃ ye vivikte vasanti",
  "S03gopjatmu:1837": "prāyas teṣu praśamavimukho vismayaṃ yāti lokaḥ /",
  "S03gopjatmu:1838": "citraṃ manye kṣaṇam api gṛhe yad ramante vidagdhā",
  "S03gopjatmu:1839": "nānātaṅkapracayagahane bodhisattvapratijñāḥ //",
  "S03gopjatmu:1840": "atha kadā cit sa mahātmā pratyaraṇyaniviṣṭataruṇatarumaṇḍalaikadeśāvasthito bhujagaviṣopaghātayogyavidyādhareṇa brāhmaṇenopalakṣitaḥ /",
  "S03gopjatmu:1841_0": "sa tasya tena niyamaviśeṣaramaṇīyenāśvāsadena tejasvibhāvena vismitamanā nāsmāt pratyavāyo",
  "S03gopjatmu:1841_1": "'stīti niścitya svajīvikopāyaṃ ca tadgrahaṇasāhasam avetya taṃ bhujagapatiṃ viśrambhamukulitaphaṇacakram",
  "S03gopjatmu:1841_2": "āsīnaṃ sahasā mahatā daṇḍena śirasy abhijaghāna taptapāṃsupūgaiś cāsya nayanāni pūrayām",
  "S03gopjatmu:1841_3": "āsa mahatyā cainaṃ vararajjvā gāḍhaṃ grīvāyām āmardayāṃ babhūva mūlāgadasaṃmiśreṇa",
  "S03gopjatmu:1841_4": "cainaṃ śleṣmaṇā vadanavivareṣu saṃsiktavān vivṛtya cāsya vadanapuṭam ayaḥsaṃdaṃśena",
  "S03gopjatmu:1841_5": "daṃṣṭrāḥ samudājahāra //",
  "S03gopjatmu:1842_0": "lobhaparyākulamānasaś cāsya tīkṣṇena śastreṇa ghanakośopagūḍhamūlāṃ cūḍāmaṇim utpāṭayāṃ",
  "S03gopjatmu:1842_1": "cakre pratinakulacalavalayarāśikomale cāsya bhogakuṇḍale bimbopadhāna iva niṣadya viśaśrāma //",
  "S03gopjatmu:1843": "GoNā_11 yaḥ kelīkalaheṣv api praṇayinīkarṇotpalātāḍito",
  "S03gopjatmu:1844": "lajjāmantharakomalālasaphaṇacchattro yayau saṃbhramam /",
  "S03gopjatmu:1845": "mene so 'vikṛtāśayaḥ phaṇivaro daṇḍaprahārān kharān",
  "S03gopjatmu:1846": "kṣāntyabhyāsavaśāt samīraṇacalattūlāṃśupātopamān //",
  "S03gopjatmu:1847": "yo bibhran dayitājanena racitāṃ kaṇṭheguṇāṃ komalāṃ",
  "S03gopjatmu:1848": "khedaṃ nāgavaraḥ sukhocitamayāṃ [?",
  "S03gopjatmu:1849": "] bheje kriyāṃ cāyatām [?] /",
  "S03gopjatmu:1850": "GoNā_12 khedaṃ nāgavaraḥ sukhocitamayāṃ [?",
  "S03gopjatmu:1851": "] bheje kriyāṃ cāyatām [?] /",
  "S03gopjatmu:1852": "rajjvā karkaśapāśayā paśur iva grīvopabaddho bhṛśaṃ",
  "S03gopjatmu:1853": "tenākāraṇadāruṇena ripuṇā so 'bhūn nirāstho vaśī //",
  "S03gopjatmu:1854": "yaṃ pratyagratamālacandanarasapraśleṣaśītaiḥ karair",
  "S03gopjatmu:1855": "grīṣme prāṇasamāḥ saratnavalayair nāgottamaṃ paspṛśuḥ /",
  "S03gopjatmu:1856": "GoNā_13 grīṣme prāṇasamāḥ saratnavalayair nāgottamaṃ paspṛśuḥ /",
  "S03gopjatmu:1857": "pādenābhihataḥ khalena paṭunā sa kṣāntiguptavrato",
  "S03gopjatmu:1858": "lebhe saṃtatavartinīṃ ghanarasāṃ maitrīṃ tadālambanām //",
  "S03gopjatmu:1859": "GoNā_14 daṃṣṭrā bisāṅkurasitā vinigūḍhamūlās tasyoccakhāna sa yadā bhujageśvarasya /",
  "S03gopjatmu:1860": "śalyāpahāriṇi tadā bhiṣajīva tasmin vipre cakāra sa parām upakārisaṃjñām //",
  "S03gopjatmu:1861": "GoNā_16 ārtīyate sma sahajāny api yāni citraṃ sādhuḥ śiromaṇimayāni vibhūṣaṇāni /",
  "S03gopjatmu:1862": "śvāsānilaiḥ sphuṭaviṣāgnikarākarālair ucchoṣayet samakarān api yaḥ samudrān /",
  "S03gopjatmu:1863": "kṣāntiṃ priyām iva sakhīm upaguhya tasthau svasthas tam eva ca ripuṃ karuṇāyamānaḥ //",
  "S03gopjatmu:1864": "GoNā_17 syād bhasmasāc chikharakoṭivipāṭitābhraḥ śailo 'pi dṛṣṭiviṣayaṃ samupetya yasya /",
  "S03gopjatmu:1865": "pāpātmanā kumudanālam ivoragendro nāsau cukopamṛdito 'pi parānurakṣī //",
  "S03gopjatmu:1866": "GoNā_18 tīvraprakāram upakāram ivāvikāraḥ sehe kṛpāparigataḥ sa yathā yathāryaḥ /",
  "S03gopjatmu:1867": "krauryāvalepaparuṣaḥ sa tathā tathā taṃ cikleśa pannagavaraṃ vividhair upāyaiḥ //",
  "S03gopjatmu:1868": "GoNā_19 karuṇādravam eva durjanaḥ sutarāṃ satpuruṣaṃ prabādhate /",
  "S03gopjatmu:1869": "mṛdam eva bhinatti kaṇṭakaḥ kaṭhine kuṇṭhaka eva jāyate //",
  "S03gopjatmu:1870": "GoNā_20 sa pīḍyamānaḥ puruṣeṇa tena bhujaṅgarājo vigatavyathena /",
  "S03gopjatmu:1871": "tam eva rakṣan guṇapakṣasākṣī mumoca na śvāsaviṣaṃ viṣādī //",
  "S03gopjatmu:1872": "GoNā_21 yathā yathā pīḍayati sma nāma tam āryakarmāṇam asāv anāryaḥ /",
  "S03gopjatmu:1873": "tathā tathāsau tadapāyaśaṅkī na cakṣur unmīlayituṃ viṣehe //",
  "S03gopjatmu:1874": "GoNā_22 parāpakārapratipattimārutā durācarās tasya viśuddhakarmaṇaḥ /",
  "S03gopjatmu:1875": "kṣamāśilādhāraparigrahasthiraṃ na kampayanti sma mano manasvinaḥ //",
  "S03gopjatmu:1876": "GoNā_23 ambhojareṇukaṇikā iva saṃpratīcchan nāgottamaḥ kṣitirajo 'rkakaropataptam /",
  "S03gopjatmu:1877": "netropaghātapaṭunā paṭunā vimuktaṃ tasmin babhūva sutarāṃ sa parānukampaḥ //",
  "S03gopjatmu:1878": "yaḥ snāto jalayantramandiragato rājā jalaiḥ śītalair",
  "S03gopjatmu:1879": "nānāpuṣparajo'dhivāsaśucibhiś candraprabhānirmalaiḥ /",
  "S03gopjatmu:1880": "GoNā_24 nānāpuṣparajo'dhivāsaśucibhiś candraprabhānirmalaiḥ /",
  "S03gopjatmu:1881": "siktaḥ śleṣmalavair anāryamatinā durgandhibhis tena saḥ",
  "S03gopjatmu:1882": "prītyaivāpacakāra taṃ paribhavaṃ kṣāntyāmbhasevokṣitaḥ //",
  "S03gopjatmu:1883": "evam anyathā cāsau brāhmaṇādhamas taṃ bodhisattvam parikliśya mahati karaṇḍe prakṣipya tena tena paribhraman vārāṇasīṃ nagarīm anuprāptaḥ //",
  "S03gopjatmu:1884": "atha tasya bhujagapates tāṃ rūpasaṃpadam ālokya mahājanaḥ paramavismitamanās taṃ brāhmaṇaṃ mahatyā pūjayā pūjayām āsa //",
  "S03gopjatmu:1885_0": "atha tasya mahātmanaḥ sumanānāmāntaḥpurāgracarā bhujagayoṣid atītāyām ucitāyāṃ tadāgamanavelāyāṃ",
  "S03gopjatmu:1885_1": "taṃ bhogipatim apaśyantī jānānā tasya prakṛtibhadratām anāryakarmārāmatāṃ ca mānuṣahṛdayānāṃ",
  "S03gopjatmu:1885_2": "tadatyayāśaṅkinī tīvraśokāyāsavyathitahṛdayā tat tad vikalpya satvaraṃ ruroda //",
  "S03gopjatmu:1886": "GoNā_25 tamasā nirantaravisāriṇaiva me parivaryate nayanagocaraṃ balāt /",
  "S03gopjatmu:1887": "anirūpitātyayavikalpakātaraṃ dravatīva mānasam idaṃ priyaṃ vinā //",
  "S03gopjatmu:1888": "GoNā_26 sphuṭamallikāvanavilāsalāsakā jalayantramandiranirodhaśītalāḥ /",
  "S03gopjatmu:1889": "sutarāṃ dahanti mama calamārutā dayitapravāsaparitāpinīṃ tanum //",
  "S03gopjatmu:1890": "GoNā_27 pratibhāty apūrvam iva sarvam adya me na ca vedmi kāham iti tena varjitā /",
  "S03gopjatmu:1891": "vyasane sa eva śaraṇaṃ mama priyo virahe tu tasya maraṇaṃ parāyaṇam //",
  "S03gopjatmu:1892": "GoNā_28 maṇivedikākiraṇapāṭalormayo gṛhadīrghikā na ramayanti me manaḥ /",
  "S03gopjatmu:1893": "priyavipravāsaparitāpaviplutaṃ sphuṭapadmakośamakarandavāsitāḥ //",
  "S03gopjatmu:1894": "GoNā_29 diśatūttamāni jagaduttamadyutir mama maṅgalāni bhagavān sa eva tu /",
  "S03gopjatmu:1895": "na bhavāntare 'pi viraho yathā bhaved dayitena tena niravadyakarmaṇā //",
  "S03gopjatmu:1896": "GoNā_30 virahānubandhavirasāḥ samāgamā jagato 'raparvapariṇāminī sthitiḥ /",
  "S03gopjatmu:1897": "iti yaj jagāda manaso 'tivallabhaḥ samupasthitaṃ tad idam adya vaiśasam //",
  "S03gopjatmu:1898": "GoNā_31 vikasatsphuliṅgam anilākulārciṣaṃ dahanaṃ viśāmi bahuduḥkhabhāginī /",
  "S03gopjatmu:1899": "tanum utsṛjāmi śikharād girer imām avaśiṣyate kim aparaṃ mamāyuṣaḥ //",
  "S03gopjatmu:1900": "GoNā_32 yadi so 'dya naiti sukhasaumyadarśano mama mūrtimān avikalo manorathaḥ /",
  "S03gopjatmu:1901": "svayam eva dhakṣyati mamedam āśrayaṃ hṛdayajvalas tumulaśokadāruṇaḥ //",
  "S03gopjatmu:1902": "GoNā_33 iti sā rurāva kurarīva viklavā nayanāmbudurdinamukhī tapasvinī /",
  "S03gopjatmu:1903": "vasudhātale galitahāramekhalā bhujagāṅganā pativiyogaśaṅkinī //",
  "S03gopjatmu:1904_0": "atha sumanā nāma yoṣid bodhisattvam anveṣamānā vārāṇasīṃ nagarīm anuprāptā dadarśa",
  "S03gopjatmu:1904_1": "cainaṃ mahāsattvaṃ paramadāruṇām avasthām upagataṃ dṛṣṭvā ca tīvraśokāyāsavyathitahṛdayā provāca /",
  "S03gopjatmu:1905": "GoNā_34 sphuritakiraṇacchāyāramyāḥ śiromaṇayaḥ kva te",
  "S03gopjatmu:1906": "kva dayita gatās tās tā daṃṣṭrā bisāṅkuradhūsarāḥ /",
  "S03gopjatmu:1907": "vapur upahataṃ daṇḍāghātair navotpalakomalaṃ",
  "S03gopjatmu:1908": "vigalitahṛdayā (?)",
  "S03gopjatmu:1909": "krūreṇaitat kṛpātmaka kena te //",
  "S03gopjatmu:1910": "kiṃ dharmo 'stam itaḥ prajāhitakaraḥ kiṃ lokapālā mṛtāḥ",
  "S03gopjatmu:1911": "tejaḥ kopaviṣātisaṅgarabhasaṃ kiṃ proṣitaṃ bhoginām /",
  "S03gopjatmu:1912": "GoNā_35 tejaḥ kopaviṣātisaṅgarabhasaṃ kiṃ proṣitaṃ bhoginām /",
  "S03gopjatmu:1913": "śūnyaṃ kiṃ nu patiprabhābhir adhunā niḥśuklamūlaṃ jagad",
  "S03gopjatmu:1914": "yena tvaṃ vyasanaṃ duruttaram idaṃ prāpto vināśāya te //",
  "S03gopjatmu:1915": "nāsīt kasya dayā tvayi praharato 'nāryasya śāntātmani",
  "S03gopjatmu:1916": "krauryaṃ tvayy api nāma sādhucarite pāpātmanāṃ jāyate /",
  "S03gopjatmu:1917": "GoNā_36 krauryaṃ tvayy api nāma sādhucarite pāpātmanāṃ jāyate /",
  "S03gopjatmu:1918": "tvām āyāsayataḥ kathaṃ na patitau tasya prakoṣṭhāt karau",
  "S03gopjatmu:1919": "nāthānātha ivāpadaṃ katham imāṃ prāptas tvam āyāsinīm //",
  "S03gopjatmu:1920": "bodhisattvas tu pratyagrakopaśokakaluṣitādhyāśayātmanām avetya tūṣṇīm eva babhūva //",
  "S03gopjatmu:1921": "sā punar abravīt //",
  "S03gopjatmu:1922": "GoNā_37 kasyāpriyaṃ jīvitam ādyajātaṃ kālena kelīṃ saha kaḥ karoti /",
  "S03gopjatmu:1923": "tvadapriyāriṣṭaniviṣṭaceṣṭo lokāntaraṃ ko 'bhyanugantukāmaḥ //",
  "S03gopjatmu:1924": "GoNā_38 śītābhilāṣī pravivikṣur agniṃ ko mārutoddhataśikhākalāpam /",
  "S03gopjatmu:1925": "āditsate krūraviṣaṃ bhujaṅgaṃ kaḥ puṣpadāmākṛtivipralabdhaḥ //",
  "S03gopjatmu:1926": "udadhiparikhām adyaivaināṃ dahāmi vasundharāṃ",
  "S03gopjatmu:1927": "sanaganagaragrāmārāmāṃ svadṛṣṭihutāśanaiḥ /",
  "S03gopjatmu:1928": "GoNā_39 sanaganagaragrāmārāmāṃ svadṛṣṭihutāśanaiḥ /",
  "S03gopjatmu:1929": "na mama hṛdayaṃ śāntiṃ yāti tvadapriyatāḍitaṃ",
  "S03gopjatmu:1930": "dahati yadi na krodhāgnir māṃ purā niravagrahaḥ //",
  "S03gopjatmu:1931": "atha bodhisattvas tāṃ tapasvinīm aviṣahyakopāgnipradīptamānasāṃ hlādayann iva tadāmṛtaśiśirābhir vāgbhir ity abravīt //",
  "S03gopjatmu:1932": "GoNā_40 alam alaṃ mā gā bhadre vai kopasya cetovidāhinaḥ /",
  "S03gopjatmu:1933": "prakṛtiduḥkheṣu ko bhūyaḥ sattveṣu duḥkhāni cintayet //",
  "S03gopjatmu:1934": "duḥkhahetau vartamāneṣu śocyeṣu saṃkleśabhāgiṣu kaḥ parākramet //",
  "S03gopjatmu:1935": "duḥkhāya svahitakramārteṣu dehiṣu na mama daṃṣṭrotpāṭanād duḥkhaṃ na ca daṇḍasaṃpātajā rujāḥ //",
  "S03gopjatmu:1936": "duḥkhayanti mānasaṃ caṇḍi tvadvākkarkaśās tudanti mām //",
  "S03gopjatmu:1937": "api ca kānte //",
  "S03gopjatmu:1938": "GoNā_41 bodhisaṃprāptaye cittaṃ yadaivotpāditaṃ purā /",
  "S03gopjatmu:1939": "vayaṃ tadaiva lokānām ādheyakriyatāṃ gatāḥ //",
  "S03gopjatmu:1940": "GoNā_42 kopavahnimlāyamānā punaḥ saiva tvam anyeva lakṣyase //",
  "S03gopjatmu:1941": "candralekheva cāmbare vikasadghanadhūmasaṃbādhadhūsare //",
  "S03gopjatmu:1942": "kiṃ ca //",
  "S03gopjatmu:1943": "GoNā_43 karmāparādhajanitaṃ yadi duḥkham etat kopāvakāśa iha ko nu mama dvijātau /",
  "S03gopjatmu:1944": "karmendhanoddhataśikhāśakalākulebhyaḥ kupyet kathaṃ na matimān narakānalebhyaḥ //",
  "S03gopjatmu:1945": "GoNā_44 tad alaṃ kopadainyena tava cetovidāhinā /",
  "S03gopjatmu:1946": "svagṛhān eva gacchasva saṃtyāgaṃ ca kuruṣva me //",
  "S03gopjatmu:1947": "sā bhartur abhiprāyaṃ saṃpādayantī tadvacanāpyāyitahṛdayā vigatakopasaṃrambhā babhūva //",
  "S03gopjatmu:1948": "GoNā_45 kopoparāgavigame vivṛto 'dhimātraḥ snehaḥ priye viṣamavartini nāgavadhvā /",
  "S03gopjatmu:1949": "udghāṭitābhrapaṭalasphuṭadigvibhāge khe niḥsapatna iva candramasaḥ prakāśaḥ //",
  "S03gopjatmu:1950": "śokāśrunayanapariplutā ceti bodhisattvam abravīt //",
  "S03gopjatmu:1951": "GoNā_46 kuto me duḥkhabhāginyā gehaṃ ārya tvayā vinā /",
  "S03gopjatmu:1952": "ihaiva śoṣam eṣyāmi yā gatis tava sā mama //",
  "S03gopjatmu:1953": "GoNā_47 viṣamasthaṃ parityajya tvām anātha sukhaidhitam /",
  "S03gopjatmu:1954": "kānta kena sukhenāhaṃ drakṣyāmi svajanaṃ punaḥ //",
  "S03gopjatmu:1955": "GoNā_48 sukhe samānatāṃ gatvā duḥkhe jahyāṃ yadi priyam /",
  "S03gopjatmu:1956": "anāryām akṛtajñāṃ māṃ dhārayiṣyati bhūḥ katham //",
  "S03gopjatmu:1957": "GoNā_49 pratibhāti jagac chūnyaṃ tvayā virahitaṃ mama /",
  "S03gopjatmu:1958": "tvaṃ me jīvitasarvasvaṃ tvaṃ bandhus tvaṃ parāyaṇam //",
  "S03gopjatmu:1959": "GoNā_50 bodhisattvo 'tha tāṃ sādhvīṃ bahalasnehaviklavām /",
  "S03gopjatmu:1960": "anukampāvaśāt sādhur īdṛśaṃ pratyabhāṣata //",
  "S03gopjatmu:1961": "GoNā_51 adṛṣṭapūrvavyasanā sukhasaṃvardhitā priye /",
  "S03gopjatmu:1962": "parikleśam imaṃ soḍhum akṣamā tvam anindite //",
  "S03gopjatmu:1963": "GoNā_52 mayi sneho 'sti yadi te duḥkhaṃ me yadi necchasi /",
  "S03gopjatmu:1964": "adṛṣṭam adya māṃ kṛtvā tad gaccha tvaṃ svam ālayam //",
  "S03gopjatmu:1965": "atha sā tair bodhisattvavaco'dbhir ākleditahṛdayā duḥkhadaurmanasyaparyākulamānasā niśīthe kāśikārājam upetya karuṇākulatarākṣareṇa vacasā kṛtāñjalir avocat //",
  "S03gopjatmu:1966": "GoNā_53 āpadgatānāṃ vyasanakṣayāya tvaṃ pañcamaḥ pārthiva lokapālaḥ /",
  "S03gopjatmu:1967": "trāyasva mām āpadi vartamānāṃ dīnām anāthāṃ jagadekanātha //",
  "S03gopjatmu:1968": "atha sa rājā tad atibhāsuraṃ vapur avalokya kim idaṃ kathaṃ cety utpannajātasaṃbhramaḥ sādaram utthāya paryaṅkapṛṣṭhāt tāṃ nāgayoṣitam etad avocat //",
  "S03gopjatmu:1969": "GoNā_54 dhyāmīkṛtya maṇipradīpakiraṇān etad vapus te sthitaṃ",
  "S03gopjatmu:1970": "vyāhārasphuṭacitravarṇakaraṇo divyaprabhāvaś ca te /",
  "S03gopjatmu:1971": "kā nu tvaṃ karavāṇi kiṃ bhavati te brūhi tvadājñām imāṃ",
  "S03gopjatmu:1972": "mālāṃ phulladalām ivādya śirasā samyak pratīcchāmy aham //",
  "S03gopjatmu:1973": "athāsau bhujagavadhūs tena tasya rājño 'bhijātyapeśalena vacasā samānanditamanasā provāca //",
  "S03gopjatmu:1974": "GoNā_55 āśāvaśānāṃ naradeva ko 'nyo manorathaṃ pūrayituṃ samarthaḥ /",
  "S03gopjatmu:1975": "tyaktvā bhavantaṃ jagato hitāya prajāpater vaṃśam ivāvatīrṇam //",
  "S03gopjatmu:1976": "GoNā_56 nāgāṅganāṃ mām avagaccha rājaṃs tvaddeśaparyantakṛtādhivāsām /",
  "S03gopjatmu:1977": "āpadgataṃ mānada pannagendraṃ trāyasva kṛtyaṃ mama tad garīyaḥ //",
  "S03gopjatmu:1978": "rājovāca // bhagini kas tavāsau bhujagavaraḥ // sā provāca //",
  "S03gopjatmu:1979": "GoNā_57 bhartā mama prāṇadhaneśvaro 'sau nyāyopradeṣṭā ca gurur garīyān /",
  "S03gopjatmu:1980": "piteva nityaṃ hitasaṃvidhātāsukhe ca viśrambhaniratyayaś ca //",
  "S03gopjatmu:1981": "atha sa bhūpatis tena tasyāḥ svāmyanurāgaśībhareṇa caritenābhiprasāditaḥ //",
  "S03gopjatmu:1982": "provāca cainām //",
  "S03gopjatmu:1983": "GoNā_58 bhaktir bhartari darśitā ghanarasā dākṣiṇyam unmīlitaṃ",
  "S03gopjatmu:1984": "premodbhāvitam āpadi sthirataraṃ prodghāṭitā bhadratā /",
  "S03gopjatmu:1985": "dharmo nyāyaparigraheṇa paramāṃ vṛddhiṃ tvayāpādito",
  "S03gopjatmu:1986": "loke sādhupativratatvam iti te khyātiḥ sthitā śāśvatī //",
  "S03gopjatmu:1987": "GoNā_59 tyaktvā priyaṃ jīvitam apy ato 'haṃ puṇyaprabhāvopanataṃ ca rājyam /",
  "S03gopjatmu:1988": "saṃpūrayiṣyāmi manorathaṃ te paśyādya bhadre dayitaṃ vimuktam //",
  "S03gopjatmu:1989": "atha sa rājā tasya brāhmaṇasyāntikāt taṃ nāgarājānaṃ mahatā mūlyena niṣkrīya parameṇa .............. sapatnīkaṃ svabhavanaṃ praveśya mahārhasiṃhāsanopaviṣṭam abhyarcayām āsa //",
  "S03gopjatmu:1990": "atha bodhisattvas tena tasya rājño 'tyadbhutena niṣkāraṇopakārasaṃbhrameṇākṛṣṭamanāḥ provācainam //",
  "S03gopjatmu:1991": "GoNā_60 asaṃstute nāma tavāyam ādaro mayi prasādasthirabhaktipeśalaḥ /",
  "S03gopjatmu:1992": "kṛtopakāreṣv api yo na dṛśyate pṛthagjaneṣu sukhānubuddhiṣu //",
  "S03gopjatmu:1993": "GoNā_61 prakāśiteyaṃ guṇapakṣapātitā prajānurāgo bahulīkṛtas tvayā /",
  "S03gopjatmu:1994": "guṇe vivardhasva tad uttarottarair guṇeṣu bhadraṃ jagatāṃ avasthitam //",
  "S03gopjatmu:1995": "GoNā_62 iti saṃrādhya rājānaṃ tam asau bhujageśvaraḥ /",
  "S03gopjatmu:1996": "anubaddho dayitayā kṛpayeva gṛhān yayau //",
  "S03gopjatmu:1997": "iti śrīnāgajātakaṃ catvāriṃśattamam // ḥ //",
  "S03gopjatmu:1998": "***************************************************************************",
  "S03gopjatmu:1999": "Puṇyarāśi = GoPr",
  "S03gopjatmu:2000": "based on the edition by Michael Hahn. \"Puṇyarāśyavadāna Ō Another Legend by Gopadatta?",
  "S03gopjatmu:2001": "\", Frank-Richard Hamm Memorial Volume,",
  "S03gopjatmu:2002": "October 8,",
  "S03gopjatmu:2003": "1990,",
  "S03gopjatmu:2004": "ed. H. Eimer,",
  "S03gopjatmu:2005": "Bonn 1990 (Indica et Tibetica, 21), pp. 103-132.",
  "S03gopjatmu:2006": "10. Puṇyarāśi",
  "S03gopjatmu:2007": "GoPr_1 athāśoko mahārāja upaguptaṃ yatiṃ gurum /",
  "S03gopjatmu:2008": "kṛtāñjalipuṭo natvā prārthayac ca tathādarāt //",
  "S03gopjatmu:2009": "GoPr_2 bhadanta śrotum icchāmi punar anyat subhāṣitam /",
  "S03gopjatmu:2010": "tad yathā guruṇādiṣṭaṃ tathādeṣṭuṃ ca me 'rhati //",
  "S03gopjatmu:2011": "GoPr_3 iti tena narendreṇa prārthite sa jinātmajaḥ /",
  "S03gopjatmu:2012": "upagupto narendraṃ taṃ samālokyaivam ādiśat //",
  "S03gopjatmu:2013": "GoPr_4 śṛṇu sādhu mahārāja yathā me guruṇoditam /",
  "S03gopjatmu:2014": "tathāhaṃ te pravakṣyāmi śrutvā caivaṃ śubhe cara //",
  "S03gopjatmu:2015": "GoPr_5 nāsti vipākaparyanta upakārāpakārayoḥ /",
  "S03gopjatmu:2016": "saṃbuddhe sadgurau tasmāt kartavyam upakārakam //",
  "S03gopjatmu:2017": "GoPr_6 tad yathāstāṃ mahāsattvau saṃbuddhopāsakau purā /",
  "S03gopjatmu:2018": "kadā cit tāv ubhau grāmaṃ gacchantau saṃgatau pathi //",
  "S03gopjatmu:2019": "GoPr_7 saṃbuddhapratimāṃ tatra puṇyarāśim ivottamām /",
  "S03gopjatmu:2020": "tāṃ samīkṣya tayor ekaḥ praṇatvaivaṃ tam abravīt //",
  "S03gopjatmu:2021": "GoPr_8 aho bata mahāpuṇyarāśir ayaṃ virājate /",
  "S03gopjatmu:2022": "bhāgyena dṛśyate 'smābhir adya mitra praṇamyatām //",
  "S03gopjatmu:2023": "GoPr_9 iti tenoditaṃ śrutvā dṛṣṭvāparas tam abravīt /",
  "S03gopjatmu:2024": "aho bata mahān mitra pāparāśir ayaṃ nv iti //",
  "S03gopjatmu:2025": "GoPr_10 iti tenoditaṃ śrutvā prathamaḥ sa upāsakaḥ /",
  "S03gopjatmu:2026": "karṇau pidhāya hastābhyāṃ tam evaṃ paryabhāṣata //",
  "S03gopjatmu:2027": "GoPr_11 dhik tvām asadbuddhim asatpralāpinam [!",
  "S03gopjatmu:2028": "] evaṃ hy api tvaṃ pratibhāṣase 'tra /",
  "S03gopjatmu:2029": "kasmān muneḥ śāstur upāsako 'pi saddharmamūrtiṃ pratinindase 'dya //",
  "S03gopjatmu:2030": "GoPr_12 kathaṃ na jihvā patitā tavānanād asatpralāpāpahatā tapasvinī /",
  "S03gopjatmu:2031": "apuṇyarāśir bhagavān iti bruvan kathaṃ na magnas tvam are rasātale //",
  "S03gopjatmu:2032": "GoPr_13 dhig apraśastām asatāṃ duratyayāṃ pṛthagjanānāṃ prakṛtiṃ calācalām /",
  "S03gopjatmu:2033": "vimarśam aprāpya yatheṣṭacāriṇī karoti yā lokam apāyagocaram //",
  "S03gopjatmu:2034": "GoPr_14 sudāruṇair āyudhabhīmadarśanair arātibhiḥ sārdham aho varaṃ gatam /",
  "S03gopjatmu:2035": "tvayā suhṛcchadmanigūḍhapāpmanā padaṃ na caikaṃ vitathapralāpinā //",
  "S03gopjatmu:2036": "GoPr_15 namanti yaṃ brahmavido maharṣayaḥ punāti yo viśvam idaṃ vṛṣāṃśubhiḥ /",
  "S03gopjatmu:2037": "apuṇyarāśir yadi sa vratīśvaras tathāgataḥ puṇyanidhiḥ kuto 'paraḥ //",
  "S03gopjatmu:2038": "GoPr_16 muneḥ paroddhāranimittamātram apy upaiti yasyoddhṛtakalmaṣo 'pi san /",
  "S03gopjatmu:2039": "sa yogaparyantavidāṃ dhuri sthito na puṇyarāśir yadi ko nv ihāparaḥ //",
  "S03gopjatmu:2040": "GoPr_17 na yasya buddhiḥ pratihanyate kva cin na ca praheyāvayavo 'vaśiṣyate /",
  "S03gopjatmu:2041": "na cāsti saṅgo jagadarthasādhane sa puṇyarāśir na kathaṃkathāntaśaḥ //",
  "S03gopjatmu:2042": "GoPr_18 taduktaṃ sa samākarṇya dvitīyopāsakas [!] tataḥ /",
  "S03gopjatmu:2043": "prāgalbhavacasā bhūya āyuṣmantaṃ tam abravīt //",
  "S03gopjatmu:2044": "GoPr_19 hitakāmyatayā niratyayaṃ vacanaṃ kāmam idaṃ sakhe tava /",
  "S03gopjatmu:2045": "anuyujya tathāpi śobhate vitathaṃ sādhur udīrayan bhavān //",
  "S03gopjatmu:2046": "GoPr_20 mama bhaktir udāraśāsane sugate yā paramānukampake /",
  "S03gopjatmu:2047": "viditā tava sā tathāpi māṃ sahasā saumya kathaṃ vigarhase //",
  "S03gopjatmu:2048": "GoPr_21 āpātālpasukhābhimānarasikaṃ paryantariktāśrayaṃ",
  "S03gopjatmu:2049": "sāyāsaṃ sabhayaṃ prasaṅgavirasaṃ dhig laukikaṃ saṃgatam /",
  "S03gopjatmu:2050": "yan nāmaivam akāraṇoddhataruṣo mithyāvikalpair hataṃ",
  "S03gopjatmu:2051": "gacchaty ekapade kṣayaṃ paricayaṃ vikṣipya mūrdhno 'ntikam //",
  "S03gopjatmu:2052": "GoPr_22 etat tenoditaṃ śrutvā prathamaḥ sa upāsakaḥ /",
  "S03gopjatmu:2053": "anyathā tadvaco matvā manasaivaṃ vyacintayat //",
  "S03gopjatmu:2054": "GoPr_23 aho hy anyad anenoktam anyan mayā vikalpitam /",
  "S03gopjatmu:2055": "iti cintāviṣaṇṇātmā tasthau lajjāhatāśayaḥ //",
  "S03gopjatmu:2056": "GoPr_24 dṛṣṭvā sa ca sahāyas taṃ lajjāvanamitānanam /",
  "S03gopjatmu:2057": "tadabhiprāyam ājñātuṃ prasahya caivam abravīt //",
  "S03gopjatmu:2058": "GoPr_25 sādho kiṃ manyase hy atra yat te lajjāhataṃ mukham /",
  "S03gopjatmu:2059": "tāvat te yad abhiprāyaṃ tat pracakṣva mamāgrataḥ //",
  "S03gopjatmu:2060": "GoPr_26 tasyaitad vacanaṃ śrutvā sa āyuṣmān upāsakaḥ /",
  "S03gopjatmu:2061": "tanmano'ntargataṃ sarvam abhiprāyaṃ vyamuñcata //",
  "S03gopjatmu:2062": "cittaṃ yatra prasādya kṣaṇam api manujo 'nuttame dakṣiṇīye",
  "S03gopjatmu:2063": "śrīsaubhāgyaprakarṣaṃ bhavagatiṣu paraṃ prāpya nirdvandvaramyam /",
  "S03gopjatmu:2064": "GoPr_27 śrīsaubhāgyaprakarṣaṃ bhavagatiṣu paraṃ prāpya nirdvandvaramyam /",
  "S03gopjatmu:2065": "paścād ālokya lokaṃ vitathavilapitaṃ pratyayagrāhamātraṃ",
  "S03gopjatmu:2066": "jñātvā prāpnoti śāntaṃ katham iva na mahān puṇyarāśir bhavet saḥ //",
  "S03gopjatmu:2067": "GoPr_28 dattvā palālaśakalasrajam agrasattve lebhe bhavopaśamaśāntisukhāni nārī /",
  "S03gopjatmu:2068": "yasminn acintyacaritātiśayaprabhāve kiṃ puṇyarāśir ayam ity avidagdham etat //",
  "S03gopjatmu:2069": "GoPr_29 kośātakīkusumam api pradāya stūpe muneḥ paramakāruṇikasya yasya /",
  "S03gopjatmu:2070": "bhuktvālaye guṇavibhūtisukhaprakarṣaṃ lebhe 'ṅganāmṛtapurapratipatsamṛddhim //",
  "S03gopjatmu:2071": "yasmai pāṃśupradānaṃ prakṛticalamanā bālakaiḥ saṃpradāya",
  "S03gopjatmu:2072": "sphītāṃ martyendralakṣmīm anavanatasitacchattrahāsābhirāmām /",
  "S03gopjatmu:2073": "GoPr_30 sphītāṃ martyendralakṣmīm anavanatasitacchattrahāsābhirāmām /",
  "S03gopjatmu:2074": "saṃprāpyātītacintaṃ padam abhayam asaddāhaparyantaśāntaṃ",
  "S03gopjatmu:2075": "lebhe paścān narendraḥ katham iva sa na bhoḥ puṇyarāśir maharṣiḥ //",
  "S03gopjatmu:2076": "GoPr_31 prasahya paṅkāṅkam ṛṣer varāhaḥ [!",
  "S03gopjatmu:2077": "] caitye vapur yasya ciraṃ sa eva /",
  "S03gopjatmu:2078": "tasyaiva dharmasya sudharmatāsau yadādhipatyena bhavād vimuktaḥ //",
  "S03gopjatmu:2079": "GoPr_32 kiyān prasādo jaḍacetanānāṃ sakhe tiraścāṃ guṇaniścayo vā /",
  "S03gopjatmu:2080": "kṣetrasya tasyaiva tu sā vibhūtir yenātra sattvāḥ saphalī bhavanti //",
  "S03gopjatmu:2081": "dṛṣṭvā lokavilocanotsavasukhāṃ saṃśāntasarvoddhavāṃ",
  "S03gopjatmu:2082": "vyāmābhāpariveṣiṇīṃ bhagavato buddhasya mūrtiṃ purā /",
  "S03gopjatmu:2083": "GoPr_33 vyāmābhāpariveṣiṇīṃ bhagavato buddhasya mūrtiṃ purā /",
  "S03gopjatmu:2084": "harṣotkampigalaś cukūja madhuraṃ preṅkhatkalāpaḥ śikhī",
  "S03gopjatmu:2085": "taddhetoś ca śamaṃ jagāma sa śikhī dhārāmbusikto yathā //",
  "S03gopjatmu:2086": "maṅgalyatvam acintyayogamahatāṃ sarvārthasiddhyāvahaṃ",
  "S03gopjatmu:2087": "buddhānāṃ tad udīkṣyatāṃ bhagavatāṃ saṃmohanidrācchidām /",
  "S03gopjatmu:2088": "GoPr_34 buddhānāṃ tad udīkṣyatāṃ bhagavatāṃ saṃmohanidrācchidām /",
  "S03gopjatmu:2089": "atyantopaśamāvahaṃ bhavati yat tiryaggatānām api",
  "S03gopjatmu:2090": "prāg evābhimukhāśayasya viduṣaḥ śāstur guṇāmbhonidheḥ //",
  "S03gopjatmu:2091": "manye darśanam eva tad guṇavatāṃ teṣām avandhyodayaṃ",
  "S03gopjatmu:2092": "sarvākāraparopakāramadhuraṃ pūrvābhisaṃskārajam /",
  "S03gopjatmu:2093": "GoPr_35 sarvākāraparopakāramadhuraṃ pūrvābhisaṃskārajam /",
  "S03gopjatmu:2094": "pradveṣopahatāśayān api janān saṃprāpayaty uttamaṃ",
  "S03gopjatmu:2095": "sthānaṃ sarvabhavopasargavigamād ekāntaśāntaṃ śivam //",
  "S03gopjatmu:2096": "GoPr_36 śrutvā nāma tathāgatasya makaraḥ sāṃyātrikebhyaḥ purā",
  "S03gopjatmu:2097": "saṃpṛktāsyapuṭo mamāra sugate cetaḥ prasādya kṣaṇam /",
  "S03gopjatmu:2098": "taddhetoḥ saritāṃ patiṃ parimitaṃ nītvā punar dustaraṃ",
  "S03gopjatmu:2099": "janmāmbhonidhim uttatāra vipulaṃ niḥsṛtya mārge plavam //",
  "S03gopjatmu:2100": "GoPr_37 apāyapātālatalāvalambī suro munīndraṃ śaraṇaṃ prapadya /",
  "S03gopjatmu:2101": "svapuṇyasopānaparamparābhiḥ samārurohāgryataraṃ vimānam //",
  "S03gopjatmu:2102": "kṛtvā vyāghrabhayān namo bhagavate buddhāya sarvātmanā",
  "S03gopjatmu:2103": "nāmnaivānupamasya puṇyamahatīm ālokya nāndīṃ pumān /",
  "S03gopjatmu:2104": "GoPr_38 nāmnaivānupamasya puṇyamahatīm ālokya nāndīṃ pumān /",
  "S03gopjatmu:2105": "niḥśeṣavyasanāndhakāragahanapradhvaṃsinīṃ prāptavāñ",
  "S03gopjatmu:2106": "chāntiṃ kām api vāgatītaviṣayāṃ prahlādasaṃvardhanīm //",
  "S03gopjatmu:2107": "iti bhuvanamahimnām ākaraṃ śāśvatānāṃ",
  "S03gopjatmu:2108": "tam anupamaviśeṣācintyacaryārahasyam /",
  "S03gopjatmu:2109": "GoPr_39 tam anupamaviśeṣācintyacaryārahasyam /",
  "S03gopjatmu:2110": "kim api katham apīśaṃ śaṃkaraṃ prāptum āryaṃ",
  "S03gopjatmu:2111": "padam amaram ahāryaṃ puṇyarāśiṃ vadāmi //",
  "S03gopjatmu:2112": "GoPr_40 iti tadgaditaṃ śrutvā sa itara upāsakaḥ /",
  "S03gopjatmu:2113": "tam āyuṣmantam ālokya punar evaṃ samabravīt //",
  "S03gopjatmu:2114": "GoPr_41 samyag abhihitaṃ sādho bhavatātra tathāpi ca /",
  "S03gopjatmu:2115": "mamāpy evam abhiprāyaṃ śrūyatāṃ sāṃprataṃ sakhe //",
  "S03gopjatmu:2116": "kṛtvā cittapradoṣaṃ sakṛd api sugate prāptalokāvasāne",
  "S03gopjatmu:2117": "yatrāvicchinnamaitrījalakalaśaśatakṣālitāntaḥprakope /",
  "S03gopjatmu:2118": "GoPr_42 yatrāvicchinnamaitrījalakalaśaśatakṣālitāntaḥprakope /",
  "S03gopjatmu:2119": "āsaṃsārāparāntaṃ jvaladanalaśikhāgarbhaparyantarandhraṃ",
  "S03gopjatmu:2120": "gāhante 'vīcim ajñāḥ katham iva sa jino 'puṇyarāśir na tuṅgaḥ //",
  "S03gopjatmu:2121": "elāpatram avajñayā kila munau cchitvā pramādātmakaḥ",
  "S03gopjatmu:2122": "pārthagjanyaviṣasya vṛttim aśivām udbhāvayan karmaṇā /",
  "S03gopjatmu:2123": "GoPr_43 pārthagjanyaviṣasya vṛttim aśivām udbhāvayan karmaṇā /",
  "S03gopjatmu:2124": "elāpādapapādapāṭitaśiro — — dvamacchoṇito",
  "S03gopjatmu:2125": "nāgendraḥ pṛthubhīmabhogapaṭalo nādyāpi nirmucyate //",
  "S03gopjatmu:2126": "sūkṣmo 'py evam anādaro bhagavati prābandhikīṃ vyāpadaṃ",
  "S03gopjatmu:2127": "yat sarvāyatanopatāpavirasām ākarṣati prāṇinām /",
  "S03gopjatmu:2128": "GoPr_44 yat sarvāyatanopatāpavirasām ākarṣati prāṇinām /",
  "S03gopjatmu:2129": "sarvotkarṣadaśāvasānamahatīṃ kām apy anāyāsinīṃ",
  "S03gopjatmu:2130": "prāptaḥ śāntim apuṇyarāśir asatāṃ tasmāt sa sattvottamaḥ //",
  "S03gopjatmu:2131": "kṛtvā cetaḥpradoṣaṃ kṛpaṇakapuruṣo yatra vīthīmukhasthaḥ",
  "S03gopjatmu:2132": "kīṭaḥ kopopadagdho nṛparathacaraṇāghātavicchinnamūrdhā /",
  "S03gopjatmu:2133": "GoPr_45 kīṭaḥ kopopadagdho nṛparathacaraṇāghātavicchinnamūrdhā /",
  "S03gopjatmu:2134": "jvālāmālākalāpaṃ vivṛtam iva bhuvo bhīṣaṇaṃ vaktrakośaṃ",
  "S03gopjatmu:2135": "śvabhraṃ tasmād viveśa pratihatatimiro 'puṇyarāśis tato 'sau //",
  "S03gopjatmu:2136": "evaṃ buddhe bhagavati gatibhrāntyupādānadāha-",
  "S03gopjatmu:2137": "prāptābhijñe mṛdur api kṛtaś cetanāsaṃniveśaḥ /",
  "S03gopjatmu:2138": "GoPr_46 prāptābhijñe mṛdur api kṛtaś cetanāsaṃniveśaḥ /",
  "S03gopjatmu:2139": "saṃtānānān upatatiphalaprāptaye nirbabandha",
  "S03gopjatmu:2140": "saḥ sarttā [?] — bhavasukhalavāsvādalagnābhilāṣam //",
  "S03gopjatmu:2141": "matvā karmasvakam anuśayasnāyutantrīpraṇeyaṃ",
  "S03gopjatmu:2142": "lokair duḥkhair viṣayakṛpaṇair indriyair vipralabdham /",
  "S03gopjatmu:2143": "GoPr_47 lokair duḥkhair viṣayakṛpaṇair indriyair vipralabdham /",
  "S03gopjatmu:2144": "utpadyante vipadupaśamaprāptaye ye janānāṃ",
  "S03gopjatmu:2145": "mātuṃ teṣu prabhavati pumān ko 'pakāropakārau //",
  "S03gopjatmu:2146": "hṛtvā dhātudharān* srajo bhagavataḥ sadyo 'bhavad dārako",
  "S03gopjatmu:2147": "visphoṭasphuṭitārdramāṃsaguḍako bībhatsasarvāśrayaḥ /",
  "S03gopjatmu:2148": "GoPr_48 visphoṭasphuṭitārdramāṃsaguḍako bībhatsasarvāśrayaḥ /",
  "S03gopjatmu:2149": "satkāraṃ pravidhāya tatra ca punaḥ sadyo 'bhavan nirvraṇaḥ",
  "S03gopjatmu:2150": "tat ko nāma na pūjayet sahṛdayaḥ puṇyārṇavaṃ jaṅgamam //",
  "S03gopjatmu:2151": "GoPr_49 tasmāt praduṣṭamanasāṃ bhagavān apuṇyarāśiḥ prasannamanasāṃ tu sa puṇyarāśiḥ /",
  "S03gopjatmu:2152": "paryāyato vigatasarvasavāsanāntaḥsaṃkleśakilbiṣadaśo viṣayāntadarśī //",
  "S03gopjatmu:2153": "kṛtvā bhagnāṃ pratikṛtim ṛṣer aṅganā kandukena",
  "S03gopjatmu:2154": "prakṛīḍantī karakisalayapracyutena pramādāt /",
  "S03gopjatmu:2155": "GoPr_50 prakṛīḍantī karakisalayapracyutena pramādāt /",
  "S03gopjatmu:2156": "paścāttāpajvaraparigatā pūjayitvāpi buddhaṃ",
  "S03gopjatmu:2157": "kiṃ saṃprāptā na kanakavatī bāhuvicchedaduḥkam //",
  "S03gopjatmu:2158": "udyan darśanam ucchinatti savitā naktaṃcarāṇāṃ yathā",
  "S03gopjatmu:2159": "nṝṇāṃ dhvāntam apākaroty aviralaṃ rūpopalabdhyai karaiḥ /",
  "S03gopjatmu:2160": "GoPr_51 nṝṇāṃ dhvāntam apākaroty aviralaṃ rūpopalabdhyai karaiḥ /",
  "S03gopjatmu:2161": "doṣas tatra na bhāskarasya bhagavaddviṣtaprasannātmanāṃ",
  "S03gopjatmu:2162": "buddho 'py evam apuṇyapuṇyanicayaḥ sāmānyanātho 'pi san //",
  "S03gopjatmu:2163": "GoPr_52 iti tāv upāsakau buddhaguṇamāhātmyakīrtanam /",
  "S03gopjatmu:2164": "kṛtvā parasparaṃ sattvaṃ pavitrīkṛtya jagmatuḥ //",
  "S03gopjatmu:2165": "GoPr_53 evaṃ matvā mahārāja saṃbuddhe sadgurau mudā /",
  "S03gopjatmu:2166": "śraddhayā satkṛtiḥ kāryā nāpakṛtiḥ kathaṃ cana //",
  "S03gopjatmu:2167": "GoPr_54 śāstary avajñāmalināśayānāṃ bhūmir vidāraṃ na dadāti sadyaḥ /",
  "S03gopjatmu:2168": "buddhaprasādadravacetasāṃ vā na jāyate ratnamayī vicitraṃ //",
  "S03gopjatmu:2169": "GoPr_55 ko 'py eṣa karmāntarasaṃnirodhaḥ puṇyaprabhāvātiśayo vicitraḥ /",
  "S03gopjatmu:2170": "karmāṇi yat pātraviśeṣajāni sadyo na nṝṇāṃ phalam udvamanti //",
  "S03gopjatmu:2171": "GoPr_56 tasyaiva kāpīyam ṛṣer acintyā vibhūtir āveṇikayogasādhvī /",
  "S03gopjatmu:2172": "yenātra kṛtvāpi manaḥpradoṣaṃ sadyo na pātālatalaṃ viśanti //",
  "S03gopjatmu:2173": "tal lokānām amṛtaphalade jaṅgame puṇyavṛkṣe",
  "S03gopjatmu:2174": "kāryā bhaktir bhagavati jine nirjitāntaḥsapatne /",
  "S03gopjatmu:2175": "GoPr_57 kāryā bhaktir bhagavati jine nirjitāntaḥsapatne /",
  "S03gopjatmu:2176": "nikṣipyāśāṃ viṣayagahanavrātaviṣvagviṣaktāṃ",
  "S03gopjatmu:2177": "yāvan nedaṃ bhavati bhuvanaṃ buddhakāntāraghoram //",
  "S03gopjatmu:2178": "utpadyante jagati na sadā nāpi sarvatra buddhāḥ",
  "S03gopjatmu:2179": "sarvākārāparatavitathagrāhanidrāprasaṅgāḥ /",
  "S03gopjatmu:2180": "GoPr_58 sarvākārāparatavitathagrāhanidrāprasaṅgāḥ /",
  "S03gopjatmu:2181": "kaś cit kalpaḥ prabhavati cirāt puṇyasaṃbhāraramyo",
  "S03gopjatmu:2182": "yatrotpādo bhavati bhuvanasvāmināṃ bhūtabhūtyai //",
  "S03gopjatmu:2183": "yātasyāpi praśāntiṃ bhavapuraparikhāṃ jālinīṃ śoṣayitvā",
  "S03gopjatmu:2184": "yāvat saṃbuddhabhānoḥ pravacanakiraṇā lokam udbhāvayanti /",
  "S03gopjatmu:2185": "GoPr_59 yāvat saṃbuddhabhānoḥ pravacanakiraṇā lokam udbhāvayanti /",
  "S03gopjatmu:2186": "tāvat paśyantu santaḥ samaviṣamavatāṃ durvibhāgaprabhedān",
  "S03gopjatmu:2187": "loke durdṛṣṭimeghā vipadaśanimukhā durnivārāḥ sphuranti //",
  "S03gopjatmu:2188": "GoPr_60 evaṃ me guruṇākhyātaṃ tathā te kathyate mayā /",
  "S03gopjatmu:2189": "tad evaṃ hi parijñāya kartavyaṃ bhajanaṃ muneḥ //",
  "S03gopjatmu:2190": "GoPr_61 ye bhajanti sadā buddhaṃ na te gacchanti durgatim /",
  "S03gopjatmu:2191": "niḥkleśāḥ sabalān mārāñ jitvā yānti jinālayam //",
  "S03gopjatmu:2192": "GoPr_62 ye ca śṛṇvanti saddharmaṃ te 'pi na yānti durgatim /",
  "S03gopjatmu:2193": "sarvadā satsukhaṃ bhuktvā yānti cānte sukhāvatīm //",
  "S03gopjatmu:2194": "GoPr_63 ye 'rcayanti mudā saṃghān na te 'pi yānti durgatim /",
  "S03gopjatmu:2195": "sarvasattvahitaṃ kṛtvā saṃprayānti śubhālaye //",
  "S03gopjatmu:2196": "GoPr_64 evaṃ matvā mahārāja triratnaśaraṇaṃ gataḥ /",
  "S03gopjatmu:2197": "sarvasattvahitaṃ kṛtvā saṃvṛtiṃ saṃpracāraya //",
  "S03gopjatmu:2198": "GoPr_65 tena te sarvadā bhadram ihāmutrāpi saṃbhavet /",
  "S03gopjatmu:2199": "kramād bodhiṃ samāsādya nirvṛtiṃ vā samāpnuyāḥ //",
  "S03gopjatmu:2200": "GoPr_66 iti śāstrā samādiṣṭaṃ śrutvā sa nṛpatir mudā /",
  "S03gopjatmu:2201": "tatheti saṃpratijñāya prābhyanandat sapārṣadaḥ //",
  "S03gopjatmu:2202": "GoPr_67 puṇyarāśyavadānaṃ tad idaṃ ye śraddhayā mudā /",
  "S03gopjatmu:2203": "śrāvayanty anumodante śṛṇvanti ca samāhitāḥ //",
  "S03gopjatmu:2204": "GoPr_68 sarve 'pi te mahāsattvāḥ pariśuddhatrimaṇḍalāḥ /",
  "S03gopjatmu:2205": "saddharmaguṇasaukhyāni bhuktvā yānti jinālayam //",
  "S03gopjatmu:2206": "// śrī // iti puṇyarāśyavadānaṃ samāptam // 13 //",
  "S03gopjatmu:2207": "***************************************************************************",
  "S03gopjatmu:2208": "Ṛṣipañcaka = GoṚp",
  "S03gopjatmu:2209": "based on the edition by Ratna Handurukande. Five Buddhist Legends in the Campū Style - From a collection named Avadānasārasamuccaya. Bonn 1984 (Indica et Tibetica, 4).",
  "S03gopjatmu:2210": "11. ṛṣipañcaka",
  "S03gopjatmu:2211": "GoṚp_1 mūlaṃ malānāṃ pravadanti jātiṃ jātiprapañcopaśamapravīṇāḥ /",
  "S03gopjatmu:2212": "tathāgatāś cāvitathapratijñāḥ saṃbhodhisattvāś ca viśuddhasattvāḥ //",
  "S03gopjatmu:2213": "tadyathānuśrūyate /",
  "S03gopjatmu:2214": "bodhisattvaḥ kila lokābhimataguṇābhilakṣite mahati brāhmaṇakule janma pratijagrāha /",
  "S03gopjatmu:2215": "GoṚp_2 kiraṇair iva śuklapakṣacandraḥ svaguṇair eva sahābhivardhamānaḥ /",
  "S03gopjatmu:2216": "paramāṃ svakulasya cihnaśobhāṃ prathimānaṃ gamayāṃ babhūva sādhuḥ //",
  "S03gopjatmu:2217": "GoṚp_3 vayasi prathame 'pi vartamāno viṣayeṣv atibaddhamānaso 'sau /",
  "S03gopjatmu:2218": "atimānuṣaceṣṭitasvabhāvo jagatāṃ smayabhājanaṃ babhūva //",
  "S03gopjatmu:2219_0": "so 'paryavasitakukāryaparyākulam upaśamavirodhiprakṛṣṭopāyāsam arthopārjanapradhānakāmarativyavahārāsārakarmadharmabhūyiṣṭham",
  "S03gopjatmu:2219_1": "avinayakalahavairavigrahāyatanam īrṣyāmātsaryacauryādiniketabhūtaṃ śokaparidevaduḥkhadaurmanasyopāyāsabahulaṃ",
  "S03gopjatmu:2219_2": "māyāśāṭhyamadamānagahanaṃ sāhasāvalepādhiṣṭhitam anāryavyavahārānupravṛttijihmasattvabhāvaṃ",
  "S03gopjatmu:2219_3": "pramādapadasthānam anekarūpaparibhavopasṛṣṭaṃ saṃnihitadainyam anabhibhūtaviṣādaṃ",
  "S03gopjatmu:2219_4": "pratyāsannavighātabhayadaurgatyam aviṣahyopadravasamudraṃ kaṇṭakagarbhādabhraśvabhrapratibhayākaram",
  "S03gopjatmu:2219_5": "apāsya gārhasthyam anyatamam aśramapadam abhyalaṃcakāra /",
  "S03gopjatmu:2220": "GoṚp_4 bahucchalaṃ so 'tha bahuvyalīkaṃ bahūpasargaṃ bahudoṣaduṣṭam /",
  "S03gopjatmu:2221": "apāsya gārhasthyam anarthamūlaṃ tapovanaṃ śāntam alaṃcakāra //",
  "S03gopjatmu:2222": "GoṚp_5 sarobhir unnidrapalāśakoṣakuśeśayendīvaracitratoyaiḥ /",
  "S03gopjatmu:2223": "alaṃkṛtaṃ bālakaśerunīlapratīrasaṃsuptaśarārihaṃsaiḥ //",
  "S03gopjatmu:2224": "GoṚp_6 mīnāvalīraśanayā saritopagūḍhaṃ snehād iva praṇayinaṃ priyayā prakāmam /",
  "S03gopjatmu:2225": "sarvartupuṣpaphaladaiḥ svajanair ivāntar bālapravālaharitais tarubhir niruddham //",
  "S03gopjatmu:2226": "GoṚp_7 vyālais tapasvibhir ivākṛtimātrarūkṣaiḥ paryākulam jalatṛṇāṅkuratuṣṭacittaiḥ /",
  "S03gopjatmu:2227": "taṃ kānanāntam upagamya sa bodhisattvo dharmo 'vatīrṇa iva vigrahavān vyarājat //",
  "S03gopjatmu:2228": "GoṚp_8 gṛhasthabhāve 'pe sa vartamāno janmāntarābhyastavivekavāsaḥ /",
  "S03gopjatmu:2229": "āgāradoṣair aparikṣatātmā viśeṣayām āsa tapovanasthān //",
  "S03gopjatmu:2230": "GoṚp_9 — — – — — – – — – — — pramādināṃ kāpuruṣāśrayāṇām /",
  "S03gopjatmu:2231": "utkaṇṭhayanti pravivekayogyās ta eva śāntāḥ satataṃ vanāntāḥ //",
  "S03gopjatmu:2232": "GoṚp_10 abhyastanaiṣkramyasukhotsavānāṃ satāṃ pravāsā iva gehavāsāḥ /",
  "S03gopjatmu:2233": "mṛgāṅganākuñcitapallavāni vanāni teṣāṃ bhavanottamāni //",
  "S03gopjatmu:2234": "GoṚp_11 parigraheṣv eva vighātabuddhiḥ saṃtoṣa eva svadhanānurāgaḥ /",
  "S03gopjatmu:2235": "yeṣāṃ gṛhe cārakavāsasaṃjñā teṣāṃ na citro vanasaṃnivāsaḥ //",
  "S03gopjatmu:2236": "tasya pūrvajanmaparamparābhyāsavāsanāghanasnehagauravaniratyayāś catvāraḥ sahāyā babhūvuḥ vāyasaḥ pārāvato bhujago mṛgaś ca /",
  "S03gopjatmu:2237": "te tadājñāsaṃpādanaikatānamanasaḥ svayonividhinā dharmakriyāsauṣṭhavena jagaty abhilakṣitā babhūvuḥ /",
  "S03gopjatmu:2238": "GoṚp_12 chandopaghātavihateṣv aparāyaṇeṣu tiryakṣu mohabahuleṣv adhikaṃ vihbānti /",
  "S03gopjatmu:2239": "dharmānurāgaviśadāḥ pratipattiśobhās tāmisrapakṣarajanīṣv iva dīpamālāḥ //",
  "S03gopjatmu:2240": "GoṚp_13 vismāpayanti sutarāṃ viguṇāśrayiṇyo dharmakriyāḥ karaṇapāṭavayogaramyāḥ /",
  "S03gopjatmu:2241": "grīṣmoṣmadurgamatarāsu vanasthalīṣu prodbhidyamānakamalā iva paṅkajinyaḥ //",
  "S03gopjatmu:2242": "teṣām ekadā snehaniryantraṇaramaṇīyāvasthānapravṛttasaṃkathānām ayaṃ viniścayo babhūva /",
  "S03gopjatmu:2243": "kiṃ nu khalu bhavanto 'tiśayena duḥkhaṃ manyante /",
  "S03gopjatmu:2244": "teṣāṃ dakṣatām ivodbhāvayan prathamataraṃ vāyasaḥ provāca /",
  "S03gopjatmu:2245": "nehāsti kṣudho 'nyat paramaṃ duḥkham / kutaḥ",
  "S03gopjatmu:2246": "GoṚp_14 na vyādhayo na ca jarā na suḥrdviyogo nāniṣṭasaṃgamamayā vyasanaprakārāḥ /",
  "S03gopjatmu:2247": "duḥkhāni tāny upaharanti janasya yāni hrī vipravāsaparitāpakarī jighatsoḥ //",
  "S03gopjatmu:2248": "GoṚp_15 duruttarakṣārataraṅgamālinīm upāgatā vaitaraṇīṃ pramādinaḥ /",
  "S03gopjatmu:2249": "bubhukṣayā yan nigiranty ayoguḍān tato 'sti na kṣutsadṛśo 'paraḥ kaliḥ //",
  "S03gopjatmu:2250": "GoṚp_16 kaḍevarāvaskaranirjharasravanmalopalepākamanīyadarśanaḥ /",
  "S03gopjatmu:2251": "rujā parīto 'pi pipāsati stanaṃ yad arbhakaḥ kṣudvyasanaṃ tato mahat //",
  "S03gopjatmu:2252": "GoṚp_17 vinākṛtaḥ prāṇasamair api priyair gato 'pi śokasya vaśaṃ vidāhinaḥ /",
  "S03gopjatmu:2253": "yad aśrumiśrān kavaḍān niṣevate tato bhayaṃ kṣut paramaṃ jino 'bravīt //",
  "S03gopjatmu:2254": "api ca bhadantāḥ",
  "S03gopjatmu:2255": "GoṚp_18 jātaḥ kule mahati mānamadāvalipte kṣudvikṣato 'bhyudayakāla iva praharṣāt /",
  "S03gopjatmu:2256": "uccheṣapiṇḍam api nāma nṛpasya bhuṅkte yat sārameya iva kaṣṭataraṃ kim anyat //",
  "S03gopjatmu:2257": "GoṚp_19 pratyantavāsaratayas tṛṇamātratuṣṭā yat tāpasā iva paravyasanānabhijñāḥ /",
  "S03gopjatmu:2258": "lakṣyībhavanti hariṇāḥ paritaḥ śarāṇāṃ kṣudduḥkham atra niyamena paraimi hetum //",
  "S03gopjatmu:2259": "GoṚp_20 marmacchidāpi pavanena viśasyamānā hikkāsphuradgalakakaṇṭhavikāradehāḥ /",
  "S03gopjatmu:2260": "āhārayanti picunāpi yad annaleśān na kṣutsamaṃ vyasanam asti tataḥ prajānām //",
  "S03gopjatmu:2261": "api ca sādhavaḥ",
  "S03gopjatmu:2262": "GoṚp_21 āsannānnabhujo nabhastalacarā devā ivābhāsvarāḥ",
  "S03gopjatmu:2263": "sattvāḥ prāthamakalpikāḥ svakiraṇajvālāvalīmālinaḥ /",
  "S03gopjatmu:2264": "āhārapraṇayaprasaṅgavihatās te tām avasthāṃ gatāḥ",
  "S03gopjatmu:2265": "yat pretā iva vartayanti kṛpaṇāḥ kṛcchropalabdhāśanāḥ //",
  "S03gopjatmu:2266": "kṣudduḥkhopanipātadīnamanasaḥ śuṣkāni kāṣṭhāny api",
  "S03gopjatmu:2267": "klinnāni krimisaṃkulāni vighṛṇāḥ khādanty amedhyāni ca /",
  "S03gopjatmu:2268": "GoṚp_22 klinnāni krimisaṃkulāni vighṛṇāḥ khādanty amedhyāni ca /",
  "S03gopjatmu:2269": "kakṣaiḥ ke cana yāpayanti paruṣair lālājalakleditair",
  "S03gopjatmu:2270": "anye 'sthīni cirojjhitāny adhṛtayaḥ kṣudvikṣatā bhuñjate //",
  "S03gopjatmu:2271": "GoṚp_23 te rājāntararakṣiṇām api śirasy ādhāya pādaṃ khagāḥ",
  "S03gopjatmu:2272": "kṣudduḥkhopanipātavismṛtabhayā hṛtvāmiṣaṃ bhuñjate /",
  "S03gopjatmu:2273": "vegenābhipatanti śastrakalilaprākāraduḥsaṃcarāñ",
  "S03gopjatmu:2274": "śūlāmāṃsalavābhilāṣakṛpaṇā gacchanti ke cit kṣayam //",
  "S03gopjatmu:2275": "GoṚp_24 vividhāny api bhojanāni bhuktvā bhavane sve maṇihemabhājaneṣu /",
  "S03gopjatmu:2276": "śitakaṇṭakavikṣatāgrahastā bubhuje sā badarāṇi satyabhāmā //",
  "S03gopjatmu:2277": "GoṚp_25 śāpotsargānugrahān mlānaśaktir dikparyantakhyātakīrtiprakāśaḥ /",
  "S03gopjatmu:2278": "viśvāmitro yac cakhāda śvamāṃsaṃ kṣudduḥkhānāṃ tena datto niyogaḥ //",
  "S03gopjatmu:2279": "GoṚp_26 bālaḥ putraḥ premasarvasvabhūto yat kāntāre khādito dampatibhyām /",
  "S03gopjatmu:2280": "kṣudduḥkhebhyo nāsti duḥkhaṃ tato 'nyaj janmāṭavyāṃ dhāvatāṃ krūrarūpam //",
  "S03gopjatmu:2281": "GoṚp_27 yācñādainyān mlānavaktraprasādā dehīty evaṃ vyāharanty apragalbham /",
  "S03gopjatmu:2282": "dvāri sthitvā vidviṣāṃ kṣudvilolāḥ kiṃ manyadhve duḥkham asmād balīyaḥ //",
  "S03gopjatmu:2283": "athaiṣāṃ pārāvataḥ provāca /",
  "S03gopjatmu:2284": "satyaṃ balavat kṣudduḥkham /",
  "S03gopjatmu:2285": "api tu mamābhiprāyaḥ śrūyatām /",
  "S03gopjatmu:2286": "GoṚp_28 rāga eva mahad duḥkham iti me niścitā matiḥ /",
  "S03gopjatmu:2287": "kṣut kariṣyati kiṃ yasmād bhasmanāpi nivāryate //",
  "S03gopjatmu:2288": "api ca",
  "S03gopjatmu:2289": "GoṚp_29 vāyvambujīrṇataruparṇabhujo 'pi nāma dīrghopavāsaparikarśitagātrayantrāḥ /",
  "S03gopjatmu:2290": "andhībhavanti munayaḥ skhalitaprabhāvā rāgena duḥpratividhānasamudbhavena //",
  "S03gopjatmu:2291": "GoṚp_30 amlānacandrakiraṇāsv api yāminīṣu protphālitābhravivareṣv api vā dineṣu /",
  "S03gopjatmu:2292": "andho 'dhamo bhavati rāgaparājitātmā tasmān na rāgasadṛśaḥ kalir asti loke //",
  "S03gopjatmu:2293": "GoṚp_31 lajjāṃ nimīlayati sarvaguṇāgrabhūtāṃ kīrtiṃ kalaṅkayati nirvikalaprasādām /",
  "S03gopjatmu:2294": "dharmātmanām api ca nāma tiraskaroti śreyāṃsi meruśikharapratimāni rāgaḥ //",
  "S03gopjatmu:2295": "GoṚp_32 nāyaṃ vayas tulayati pragataṃ narāṇāṃ nāpekṣate kulaviśuddhimayīṃ vyavasthām /",
  "S03gopjatmu:2296": "lokāpavādagahanāny api laṅghayitvā saṃkalparāgaturagaḥ svamatena yāti //",
  "S03gopjatmu:2297": "GoṚp_33 saṃmūrchitaḥ kusumahāsiṣu mallikānāṃ gulmeṣu vārikaṇakaṇṭakito nabhasvān /",
  "S03gopjatmu:2298": "saṃtāpayaty anupaśāntavikalparāgaṃ ceto narasya sutarām aparīkṣakasya //",
  "S03gopjatmu:2299": "GoṚp_34 sūkṣmāṇi saṃdhigahanāny api cāvagāhya svapratyayā bahuvidhāni matāntarāṇi /",
  "S03gopjatmu:2300": "medhāvino 'pi nanu rāgapiśācavaśyāḥ saṃprāpnuvanti paramaṃ smṛtivipralopam //",
  "S03gopjatmu:2301": "GoṚp_35 hatvāpi rāgaviṣabījavijṛṃbhitāni svabhyastayogapadavīsthirabuddhayo 'pi /",
  "S03gopjatmu:2302": "yoṣinmukhāny alakapallavitāny udīkṣya bhraṣṭā bhavanti tapasaḥ paśubhiḥ samānāḥ //",
  "S03gopjatmu:2303": "GoṚp_36 dṛṅmārgaheyam avahatya balaṃ malānām ekāvaśiṣṭabhavabandhanatantavo 'pi /",
  "S03gopjatmu:2304": "āryā manaḥsthitibhidānugatāḥ smareṇa lajjālavo 'py anubhavanti daśām anāryām //",
  "S03gopjatmu:2305": "GoṚp_37 uccaiḥ śiro vahati tāvad ayaṃ prajāsu yāvan na kāmakalidurlalitāny upāste /",
  "S03gopjatmu:2306": "āliṅgitaś ca puruṣo madanajvareṇa śvā saṃkaṭasthita iva prakhalīkṛtaś ca //",
  "S03gopjatmu:2307": "api ca bhadramukhāḥ",
  "S03gopjatmu:2308": "GoṚp_38 kaṇṭhopāntavirodhagadgadataraṃ kūjañ chanaiḥ pṛṣṭhato",
  "S03gopjatmu:2309": "rāgād raktatarekṣaṇaḥ sacakitaṃ nirbhartsyamāno muhuḥ /",
  "S03gopjatmu:2310": "śyenāyātam asaṃpradhārya dayitām anveti pārāvato",
  "S03gopjatmu:2311": "rāgābhyāsakalaṅkitasya manasaḥ kā vañcanā dūrataḥ //",
  "S03gopjatmu:2312": "ye naikāṅgulitarjanām api guroḥ soḍhuṃ samarthā narāḥ",
  "S03gopjatmu:2313": "mānātyunnatamānasāś ca sakalaṃ paśyanty adhastāj jagat /",
  "S03gopjatmu:2314": "GoṚp_39 mānātyunnatamānasāś ca sakalaṃ paśyanty adhastāj jagat /",
  "S03gopjatmu:2315": "te rāgena kadarthitā dhṛtibhidā pādair hatā yoṣitām",
  "S03gopjatmu:2316": "ājñā mūrdhabhir udvahanti kṛpaṇā mālām ivāmlāyinīm //",
  "S03gopjatmu:2317": "jitvārātīn samaravijayakhyātaśauryāvalepān",
  "S03gopjatmu:2318": "āyāminyo jagati vitatāḥ kīrtayo yaiḥ samantāt /",
  "S03gopjatmu:2319": "GoṚp_40 āyāminyo jagati vitatāḥ kīrtayo yaiḥ samantāt /",
  "S03gopjatmu:2320": "bhinnās te 'pi prakṛticapalair aṅganāvākyabāṇair",
  "S03gopjatmu:2321": "nirmaryādāḥ punar ayaśasā jīvalokaṃ sphuranti //",
  "S03gopjatmu:2322": "paricitam api śrutvā vādyadhvaniṃ rajanīkṣaye",
  "S03gopjatmu:2323": "bhavati sahasā yāsāṃ trāso gṛheṣu savepathuḥ /",
  "S03gopjatmu:2324": "GoṚp_41 bhavati sahasā yāsāṃ trāso gṛheṣu savepathuḥ /",
  "S03gopjatmu:2325": "madanavihatās tā gacchanti kṣapāsv abhisārikā",
  "S03gopjatmu:2326": "bahalatimiracchannān deśāñ chivārutabhīṣaṇān //",
  "S03gopjatmu:2327": "mandaṃ mandaṃ salīlaṃ sakusumanikare harmyapṛṣthe vivikte",
  "S03gopjatmu:2328": "khidyante saṃcarantyaḥ priyavidhṛtakarāmbhoruhā yās taruṇyaḥ /",
  "S03gopjatmu:2329": "GoṚp_42 khidyante saṃcarantyaḥ priyavidhṛtakarāmbhoruhā yās taruṇyaḥ /",
  "S03gopjatmu:2330": "rāgāveśāvatantrā bahumahiṣakhurakṣuṇṇapaṅkāṅkadurgān",
  "S03gopjatmu:2331": "mārgān prāvṛḍniśāsu drutapadarabhasaṃ tā vyatikramya yānti //",
  "S03gopjatmu:2332": "vepante navavāricūrṇaśiśiraiḥ spṛṣṭāḥ kadambānilair",
  "S03gopjatmu:2333": "bālā jālagavākṣapakṣavisṛtair yā ramyaharmyāśritāḥ /",
  "S03gopjatmu:2334": "GoṚp_43 bālā jālagavākṣapakṣavisṛtair yā ramyaharmyāśritāḥ /",
  "S03gopjatmu:2335": "dhārāpātaviśīrṇapuṣparacanāḥ sāraṅgaparyākulās",
  "S03gopjatmu:2336": "tā paṅkāṅkitamūkanūpuraravā rātrau vrajanty adhvanā //",
  "S03gopjatmu:2337": "GoṚp_44 śastrāpātā kuvalayadalasparśakalpā bhavanti",
  "S03gopjatmu:2338": "jvālāś cāgner gataghanaśaraccandrikāśleṣaśītāḥ /",
  "S03gopjatmu:2339": "kāmān prāpya śvasanacapalā mūrtayaḥ pannagānāṃ",
  "S03gopjatmu:2340": "sāmyaṃ yānti bhramaravirutair dāmabhir mālatīnām //",
  "S03gopjatmu:2341": "sarvāyatanonmāthī tasmād rāgo mahad duḥkham ity ukte bhujago 'bravīt /",
  "S03gopjatmu:2342": "nanu khalu duḥkham rāgaś cittaviparyāsakṛd durācāraḥ /",
  "S03gopjatmu:2343": "krodhaṃ tu duḥkhataram ity avaimi cetojvalaṃ tu mūlam / kutaḥ",
  "S03gopjatmu:2344": "GoṚp_45 vikṣiptāmbudasāndracandrakiraṇaprakṣālitāṭṭālake",
  "S03gopjatmu:2345": "vīṇāveṇuravānubaddhamadhurastrīgitaramye gṛhe /",
  "S03gopjatmu:2346": "viddhaḥ krodhaśilīmukhena puruṣo nāpnoti nidrāṃ yataḥ",
  "S03gopjatmu:2347": "krodhād duḥkhataraṃ na duḥkham aparaṃ kiṃ cit tato vidyate //",
  "S03gopjatmu:2348": "yogābhyāsaviśeṣaśāntamatibhir vāyvambumūlāśanair",
  "S03gopjatmu:2349": "viśrambhāyatanatvam abhyupagataiḥ prāyas tiraścām api /",
  "S03gopjatmu:2350": "GoṚp_46 viśrambhāyatanatvam abhyupagataiḥ prāyas tiraścām api /",
  "S03gopjatmu:2351": "dagdhāḥ krodhahutāśanair janapadāḥ krūrair ivāśīviṣair",
  "S03gopjatmu:2352": "yan mohād ṛṣibhir na duḥkham aparaṃ krodhāt tato vidyate //",
  "S03gopjatmu:2353": "trāsāyāsaviśeṣalolanayanastrībāṣpaparyākulaṃ",
  "S03gopjatmu:2354": "bālaiś ca stanacūcukārpitamukhaiḥ sāvegam unnāditam /",
  "S03gopjatmu:2355": "GoṚp_47 bālaiś ca stanacūcukārpitamukhaiḥ sāvegam unnāditam /",
  "S03gopjatmu:2356": "saṃrambhasphuritekṣaṇatrayaśikhijvālāpiśaṅgānano",
  "S03gopjatmu:2357": "rudro yat tripuram dadāha vighṛṇaḥ krodhasya tad vaikṛtam //",
  "S03gopjatmu:2358": "tīvrātaṅkavilolamūlavalayā naivāñjalipragrahāḥ",
  "S03gopjatmu:2359": "strīṇāṃ bāṣpakaṇāḥ karālataralā no pakṣmalā dṛṣṭayaḥ /",
  "S03gopjatmu:2360": "GoṚp_48 strīṇāṃ bāṣpakaṇāḥ karālataralā no pakṣmalā dṛṣṭayaḥ /",
  "S03gopjatmu:2361": "kurvanty āvaraṇaṃ lalāṭapaṭalavyāvartamānabhruvāṃ",
  "S03gopjatmu:2362": "rājñāṃ krodhaviṣāśivasya manasaḥ kiṃ nāma duḥkhaṃ tataḥ //",
  "S03gopjatmu:2363": "garbhādhāraṇayantraṇām avigaṇayyāpāyikāṃ mātaraṃ",
  "S03gopjatmu:2364": "satkārātiśayakṣamaṃ ca pitaraṃ snehadravādhyāśayam /",
  "S03gopjatmu:2365": "GoṚp_49 satkārātiśayakṣamaṃ ca pitaraṃ snehadravādhyāśayam /",
  "S03gopjatmu:2366": "yad viśrambhaniratyayāṃś ca suhṛdo ghnanti kṣatādhyāśayāḥ",
  "S03gopjatmu:2367": "krodhasyaiva vipākadāruṇatarās tā vṛttayaḥ sādhavaḥ //",
  "S03gopjatmu:2368": "utpadyante paramamatayaḥ śuddhaye ye prajānāṃ",
  "S03gopjatmu:2369": "duḥśodhānām avikalamalālīḍhagūḍhāśayānām /",
  "S03gopjatmu:2370": "GoṚp_50 duḥśodhānām avikalamalālīḍhagūḍhāśayānām /",
  "S03gopjatmu:2371": "tān apy āryān parahitasukhaprakriyāmātrahāryān",
  "S03gopjatmu:2372": "krodhāviṣṭā vacanaviśikhaiḥ saṃmukhaṃ ghnanty anāryāḥ //",
  "S03gopjatmu:2373": "krodhāghrāto bhavati puruṣo dagdhalāvaṇyavaktro",
  "S03gopjatmu:2374": "jvālācakrakrakacakalilān krodhano yāty apāyān /",
  "S03gopjatmu:2375": "GoṚp_51 jvālācakrakrakacakalilān krodhano yāty apāyān /",
  "S03gopjatmu:2376": "tebhyo bhraṣṭo bhavati jagato locanātaṅkabhūtaḥ",
  "S03gopjatmu:2377": "śrīvidveṣo na ripur aparaḥ krodhatulyo 'sti yasmāt //",
  "S03gopjatmu:2378": "yasmin rakto bhavati puruṣas tatra kuryāt priyāṇi",
  "S03gopjatmu:2379": "dviṣṭo yasmai tadadhikatarāṇy apriyāṇy eva dhatte /",
  "S03gopjatmu:2380": "GoṚp_52 dviṣṭo yasmai tadadhikatarāṇy apriyāṇy eva dhatte /",
  "S03gopjatmu:2381": "alpāvadye 'vigatarajasā tena roṣaḥ praviṣṭaḥ",
  "S03gopjatmu:2382": "krodhaṃ krodhopaśamakuśalā vadyayoniṃ vadanti //",
  "S03gopjatmu:2383": "trāsotphullamukhīṃ mṛgīm iva vane lajjālasabhrūlatāṃ",
  "S03gopjatmu:2384": "saṃrambhāpahṛtottarīyavasanāṃ vicchinnakaṇṭheguṇām /",
  "S03gopjatmu:2385": "GoṚp_53 saṃrambhāpahṛtottarīyavasanāṃ vicchinnakaṇṭheguṇām /",
  "S03gopjatmu:2386": "cikleśa pracurāṅganām iva satīṃ duḥśāsano draupadīṃ",
  "S03gopjatmu:2387": "sphīte yat sadasi prakāmacapalāḥ krodhasya tā vipluṣaḥ //",
  "S03gopjatmu:2388": "GoṚp_54 śāntātmā vijane vane prativasan nikṣiptadaṇḍo 'pi san",
  "S03gopjatmu:2389": "lokānām animittapeśalarasaḥ snehārthakārī suhṛt /",
  "S03gopjatmu:2390": "khaḍgenārdra iva drumaḥ śakalito yat kṣāntivādī munī",
  "S03gopjatmu:2391": "rājñā durjanavallabhasya nikaṣaṃ krodhasya tat prāhṛtam //",
  "S03gopjatmu:2392": "GoṚp_55 anekādīnavamayo vinipātī manojvalaḥ /",
  "S03gopjatmu:2393": "ity evaṃ sarvaduḥkhānāṃ krodhārir dhuri vartate //",
  "S03gopjatmu:2394": "mṛgo 'bravīt /",
  "S03gopjatmu:2395": "samyag vaktum etad bhujagapate krodhavaiśasaṃ tīvram /",
  "S03gopjatmu:2396": "maraṇabhayād adhikataraṃ duḥkham ahaṃ nāvagacchāmi / kutaḥ",
  "S03gopjatmu:2397": "GoṚp_56 maraṇopanipātakātarāṇāṃ kamanīyāny api mārabandhanāni /",
  "S03gopjatmu:2398": "na mano ramayanti yaj janānāṃ na – — duḥkham ataḥ paraṃ paraimi //",
  "S03gopjatmu:2399": "GoṚp_57 suhṛdāṃ vadanāni vīkṣamāṇo ghanabāṣpāmbutaraṅgadurdināni /",
  "S03gopjatmu:2400": "labhate vyasanaṃ yad antakāle na tato duḥkham avaimi kaṣṭam anyat //",
  "S03gopjatmu:2401": "GoṚp_58 pavanair avidheyaduḥkhaśīlaiḥ karapatrair iva pāṭyamānadehāḥ /",
  "S03gopjatmu:2402": "paralokamahāprapātaśaṅkāḥ kṛpaṇā duḥkham avāpnuvanti tīvram //",
  "S03gopjatmu:2403": "GoṚp_59 paripāṇḍukapolamaṇḍalāni śvasanamlānavipāṭalādharāṇi /",
  "S03gopjatmu:2404": "dayitāvadanāni nānukampāṃ janayanty antakadantavikṣatānām //",
  "S03gopjatmu:2405": "GoṚp_60 jananī malapaṅkadigdhaveṇī sutaviśrambhaniratyayopacārā /",
  "S03gopjatmu:2406": "upamṛtyum udīkṣya śokapaṅke vinimajjaty aparāyaṇā rudantī //",
  "S03gopjatmu:2407": "GoṚp_61 calatāṃ tṛṇaparṇapallavānāṃ dhvanim ākarṇya vane mṛgā vasantaḥ /",
  "S03gopjatmu:2408": "anapekṣya parasparaṃ dravāmaḥ svasutān apy avadhūya mṛtyubhītāḥ //",
  "S03gopjatmu:2409": "GoṚp_62 kaṭhinopalaśarkarākarāleṣv analapluṣṭatṛṇācaladrumeṣu /",
  "S03gopjatmu:2410": "maraṇāśanisaṃnipātabhītāḥ giridurgeṣv aparāyaṇā vasāmaḥ //",
  "S03gopjatmu:2411": "GoṚp_63 rajasāpi virūkṣitātmabhāvāḥ paruṣaiś copahatā gadaprahāraiḥ /",
  "S03gopjatmu:2412": "mahatīm api yātanāṃ vahante vacanatrāsajaḍā bhavanti mṛtyoḥ //",
  "S03gopjatmu:2413": "GoṚp_64 hariṇo hariṇeva bandhumadhyād abhibhūya prasabhaṃ vikṛṣyamāṇaḥ /",
  "S03gopjatmu:2414": "avikhaṇḍitapauruṣeṇa mṛtyudviṣatā duḥkham ayaṃ paraiti lokaḥ //",
  "S03gopjatmu:2415": "GoṚp_65 pariśuṣkagalāntarālanāḍāḥ saritāṃ prāpya taṭāny udanvatīnām /",
  "S03gopjatmu:2416": "anavāptajalā mṛgāribhītā vayam utplutya diśo diśaṃ vrajāmaḥ //",
  "S03gopjatmu:2417": "deśe deśe vayam aśaraṇā vyādham udvīkṣya hiṃsraṃ",
  "S03gopjatmu:2418": "śaṣpodbhedapracayaharitān saṃparityajya dāvān /",
  "S03gopjatmu:2419": "GoṚp_66 śaṣpodbhedapracayaharitān saṃparityajya dāvān /",
  "S03gopjatmu:2420": "vindhyāṭavyām ajagaradarīdāruṇāyām anāthāḥ",
  "S03gopjatmu:2421": "śārdūlānāṃ nakhamukhaśikhālakṣyabhāvaṃ vrajāmaḥ //",
  "S03gopjatmu:2422": "tṛṇapuruṣakān apy ālokya dravanti manāṃsi no",
  "S03gopjatmu:2423": "na niśi na divā mṛtyor bhītāḥ sukhāni labhāmahe /",
  "S03gopjatmu:2424": "GoṚp_67 na niśi na divā mṛtyor bhītāḥ sukhāni labhāmahe /",
  "S03gopjatmu:2425": "vitatadhanuṣaṃ dṛṣṭvā vyādhaṃ kṛtāntam ivāparaṃ",
  "S03gopjatmu:2426": "na bhavati bhayatrastāṅgānāṃ manāg api bhojanam //",
  "S03gopjatmu:2427": "GoṚp_68 tarupallavāharitapāṭalādharāḥ kṣitireṇudhūsaritaromarājikāḥ /",
  "S03gopjatmu:2428": "hariṇāṅganā na ramayanti no mano maraṇāturaṃ prakṛticañcalekṣaṇāḥ //",
  "S03gopjatmu:2429": "sthalīvāse tuṣṭā navajalatṛṇāsvādapaṭavaḥ",
  "S03gopjatmu:2430": "salīlaṃ kāntābhiḥ saha gamanavinyāsacaturāḥ /",
  "S03gopjatmu:2431": "GoṚp_69 salīlaṃ kāntābhiḥ saha gamanavinyāsacaturāḥ /",
  "S03gopjatmu:2432": "na lokadveṣṭāro na ca na cakitā nāpi bhayadāḥ",
  "S03gopjatmu:2433": "prayatnād vadhyante tad api hariṇā raudramatibhiḥ //",
  "S03gopjatmu:2434": "GoṚp_70 aṭatām aṭavīṣv avāritānāṃ tṛṇaśaṣpāṅkuramātrabhojanānām /",
  "S03gopjatmu:2435": "vada kaṃ nu samīkṣya vairibhāvaṃ hariṇānām api vidviṣo bhavanti //",
  "S03gopjatmu:2436": "GoṚp_71 ṛjuṣūttānacitteṣu tṛṇatoyopajīviṣu /",
  "S03gopjatmu:2437": "hariṇeṣu kathaṃ krūrāḥ praharanti mṛgadviṣaḥ //",
  "S03gopjatmu:2438": "GoṚp_72 sarvaduḥkhapratikruṣṭaṃ sarvabhūtabhayaṃkaram /",
  "S03gopjatmu:2439": "avaimi maraṇaṃ tasmād upasargaduruttaram //",
  "S03gopjatmu:2440": "yataś ca te mahāsattvāḥ svaṃ svaṃ vādam abhiniviṣṭā na kathāparyavasānam āsādayanti tato bodhisattvam upetya nyāyataḥ praṇamyemam artham ūcuḥ /",
  "S03gopjatmu:2441": "bhagavan kṣudrāgakrodhamaraṇabhayānāṃ kiṃ nu duḥkham /",
  "S03gopjatmu:2442": "kasya vāsmākaṃ subhāṣitam ity athainān sa munivaryo 'bravīt /",
  "S03gopjatmu:2443": "GoṚp_73 subhāṣitaṃ ca sarveṣāṃ sarveṣāṃ ca suniścitam /",
  "S03gopjatmu:2444": "sarvāṇy etāni duḥkhāni rujanti bhuvanatrayam //",
  "S03gopjatmu:2445": "api ca bhadramukhā mamāpy abhiprāyaḥ śrūyatām /",
  "S03gopjatmu:2446": "GoṚp_74 abhīkṣṇasamudācāro dharme yo yasya bādhate /",
  "S03gopjatmu:2447": "āśramaṃ manaso duḥkham ity avaimi bravīmi ca //",
  "S03gopjatmu:2448": "GoṚp_75 spardhamānā ivānyonyam upaghnanti vidāhinaḥ /",
  "S03gopjatmu:2449": "lokān eva nirālokāñ janmasaṃbandhino malāḥ //",
  "S03gopjatmu:2450": "GoṚp_76 kṣudduḥkhopahatātmānaḥ kiṃ na kuryuḥ śarīriṇaḥ /",
  "S03gopjatmu:2451": "apāyaphalasaṃdhānadāruṇaṃ karmavaiśasam //",
  "S03gopjatmu:2452": "GoṚp_77 vyatikrāntāryamaryādā rāgopakliṣṭacetasaḥ /",
  "S03gopjatmu:2453": "bhavanti karuṇāpātraṃ puruṣās tattvadarśinām //",
  "S03gopjatmu:2454": "GoṚp_78 sphuṭabhrūbhaṅgavikṣepabhramadvikṛtalocanāḥ /",
  "S03gopjatmu:2455": "kṣaṇenānya ivābhānti puruṣāḥ paruṣā ruṣā //",
  "S03gopjatmu:2456": "GoṚp_79 sarvasattvair vinābhāvapravāso dīrghakālikaḥ /",
  "S03gopjatmu:2457": "bhayam ātyantikaṃ hīdaṃ maraṇaṃ sarvadehinām //",
  "S03gopjatmu:2458": "GoṚp_80 ete cānye ca ye duḥkhaprakārā romaharṣaṇāḥ /",
  "S03gopjatmu:2459": "te jātim anuvartante karuṇām iva sādhavaḥ //",
  "S03gopjatmu:2460": "GoṚp_81 mātāpitror vipratipattiṃ ................ /",
  "S03gopjatmu:2461": "................. kiṃ nāma tataḥ paraṃ duḥkham //",
  "S03gopjatmu:2462": "GoṚp_82 ................. ........................ //",
  "S03gopjatmu:2463": "................................... /",
  "S03gopjatmu:2464": "kiṃ nāma tataḥ paraṃ duḥkham //",
  "S03gopjatmu:2465": "GoṚp_83 ruddhocchvāsasya bhṛśaṃ kṛmer ivāmedhyapaṅkamagnasya /",
  "S03gopjatmu:2466": "yā garbhasthasya daśā kiṃ nāma tataḥ paraṃ duḥkham //",
  "S03gopjatmu:2467": "GoṚp_84 kāyāvaskaranirjharavivare niṣpiṣyamāṇadehasya /",
  "S03gopjatmu:2468": "yā prasavasthasya daśā kiṃ nāma tataḥ paraṃ duḥkham //",
  "S03gopjatmu:2469": "GoṚp_85 tasmāj jātiṃ duḥkhaṃ jātijarāvyādhimaraṇanirmuktāḥ /",
  "S03gopjatmu:2470": "kathayanti kathikavarā jinā jitakathaṃkathābījāḥ //",
  "S03gopjatmu:2471": "api cāyuṣmantaḥ",
  "S03gopjatmu:2472": "GoṚp_86 rāgo 'naikavidho jarā paribhavo bhogārjanā rakṣaṇā",
  "S03gopjatmu:2473": "pradhvaṃsavyasanaṃ mahātyayam asatsaṃparkajaṃ vaikṛtam /",
  "S03gopjatmu:2474": "iṣṭāniṣṭaviyogayogasulabhās te te manoviplavā",
  "S03gopjatmu:2475": "jātiṃ prāpya yato bhavanti jagataḥ saiveha duḥkhaṃ tataḥ //",
  "S03gopjatmu:2476": "GoṚp_87 ātmārthapratiyoginī bhagavatāṃ yeṣāṃ kriyā sarvadā",
  "S03gopjatmu:2477": "sarvākāraparopakāramadhurā yeṣāṃ samutpattayaḥ /",
  "S03gopjatmu:2478": "ślāghyā jātir acintyayogamahatāṃ teṣāṃ jagaccakṣuṣāṃ",
  "S03gopjatmu:2479": "janma svārthaparasya tu kṣaṇikam apy āpāyikī viplutiḥ //",
  "S03gopjatmu:2480": "tasmād brūmahe /",
  "S03gopjatmu:2481": "GoṚp_88 saṃbodhaye kuruta vā sthiram apramādaṃ tūrṇaṃ ghaṭadhvam atha vā bhavasaṃkṣayāya /",
  "S03gopjatmu:2482": "etad dvayaṃ tu virahayya viśanty akāmā bhīmāny apāyavaḍavāmukhagahvarāṇi //",
  "S03gopjatmu:2483": "GoṚp_89 yatnena ced ubhayam etad avāpnuvanti yatnaḥ phale mahati yuktataro mato me /",
  "S03gopjatmu:2484": "chidraṃ varāṭakam avāpya sudhāpi kiṃ syāc cintāmaṇer adhigamāya varaṃ śramo 'pi //",
  "S03gopjatmu:2485": "GoṚp_90 māṃ praty ataś ca viphalo 'pi varaṃ prayāsaḥ sādhor mahājanahitāvahitāśayasya /",
  "S03gopjatmu:2486": "icchāviśeṣaviṣayasya parākramasya prasthānam eva mahatīṃ ratim ādadhāti //",
  "S03gopjatmu:2487": "GoṚp_91 sādhāraṇāni dayitaiḥ saha pelavāni āmodayanti sutarāṃ hṛdayaṃ sukhāni /",
  "S03gopjatmu:2488": "pīḍākarāṇi mahatāṃ samupasthitāni prākarṣikāny api sukhāni tu yautakāni //",
  "S03gopjatmu:2489": "khadyotānāṃ janayati yathā dehasadbhāvamātraṃ",
  "S03gopjatmu:2490": "dīptir nāsau sphurati jagatāṃ — – — — – — — /",
  "S03gopjatmu:2491": "GoṚp_92 dīptir nāsau sphurati jagatāṃ — – — — – — — /",
  "S03gopjatmu:2492": "evaṃ svārthapraṇayamalinajñānaleśāśayānām",
  "S03gopjatmu:2493": "arthāvāptir vinayanakṛśā nāsti sātulyarūpā //",
  "S03gopjatmu:2494": "GoṚp_93 ājñāṃ śirobhir atha te pratigṛhya tasya mānābhimānamṛdubhir munisattamasya /",
  "S03gopjatmu:2495": "dharmaikatānamanasaḥ prathayāṃ babhūvuḥ kīrtiṃ śaratkumudinīdhavalāṃ samantāt //",
  "S03gopjatmu:2496": "iti ṛṣipañcakajātakam //",
  "S03gopjatmu:2497": "***************************************************************************",
  "S03gopjatmu:2498": "Saptakumārikā = GoSk",
  "S03gopjatmu:2499": "based on the edition by Michael Hahn. \"Saptakumārikāvadāna\". In:",
  "S03gopjatmu:2500": "M. Hahn. Haribhaṭṭa and Gopadatta, Tokyo 1992, pp. 58-72.",
  "S03gopjatmu:2501": "12. Saptakumārikā",
  "S03gopjatmu:2502": "oṃ namo ratnatrayāya //",
  "S03gopjatmu:2503": "GoSk_1 vairāgyayuktaṃ ca subhāṣitaṃ ca dharmārthakāmapratibodhanaṃ ca /",
  "S03gopjatmu:2504": "ekāntaramyaṃ bahusajjanānāṃ vakṣyāmi kiṃ cic chṛṇutāvadānam //",
  "S03gopjatmu:2505": "evam idaṃ bhrājet paripakvakuśalamūlānāṃ mahānto 'pi bhogā yauvanaṃ vā nālam antarāyāyeti /",
  "S03gopjatmu:2506": "tadyathānuśrūyate /",
  "S03gopjatmu:2507": "nayavinayādiguṇaśrīsamṛddho rājābhūt kṛkī nāma /",
  "S03gopjatmu:2508": "sa ca bhagavati kāśyape samyaksaṃbuddhe samupajātaprasādaḥ /",
  "S03gopjatmu:2509": "tasya rājñaḥ sapta kumāryaḥ pūrvabuddhotpādasaṃniropitābhivṛddhakuśalamūlabalādhānāḥ samupajātasaṃsāravāsanirvedās tāḥ savinayopacāraṃ madhureṇa vacasā praṇipatya pitaram abruvan /",
  "S03gopjatmu:2510": "GoSk_2 toyāntargatacandrabimbataralām ālokya lokasthitiṃ",
  "S03gopjatmu:2511": "kāmān kruddhabhujaṅgabhogapaṭalacchāyopamān vīkṣya ca /",
  "S03gopjatmu:2512": "dṛṣṭvā duḥkhahutāśanair jagad idaṃ kṛtsnaṃ ca saṃdīpitaṃ",
  "S03gopjatmu:2513": "naiṣkramyābhiratāśayāḥ khalu vayaṃ yāmaḥ śmaśānaṃ nṛpa //",
  "S03gopjatmu:2514": "rājovāca //",
  "S03gopjatmu:2515": "GoSk_3 bālāḥ sukhocitā yūyam akṛtārthamanorathāḥ /",
  "S03gopjatmu:2516": "kathaṃ śaknomy ahaṃ vaktum āśrayadhvaṃ tapovanam //",
  "S03gopjatmu:2517": "kanyakā ūcuḥ /",
  "S03gopjatmu:2518": "GoSk_4 jānīmahe kṣitipate bhavato jane 'pi snehārdrapeśalarasābhiniveṣṭitāni /",
  "S03gopjatmu:2519": "asmāsu kiṃ punar akāraṇavatsalasya svāṅke vivṛddhim anaghāṃ samupāgatāsu //",
  "S03gopjatmu:2520": "GoSk_5 yuṣmadvidhair api sahābhimukho viyogo yenaiva no nṛpa niratyayaśuddhabhāvaiḥ /",
  "S03gopjatmu:2521": "tenaiva śāntipadam āptum iyaṃ manīṣā mā bhūt punaḥ punar ayaṃ vyasanopatāpaḥ //",
  "S03gopjatmu:2522": "atha sa rājā snehavaśād vitānībhūtahṛdayo niścalābhitāmranayanayugalaḥ punaḥ punas tāḥ kanyakāḥ samabhivīkṣyovāca //",
  "S03gopjatmu:2523": "GoSk_6 āstīrṇakomalavicitrakuthodareṣu svairaṃ vihṛtya bhavaneṣu kathaṃ bhavatyaḥ /",
  "S03gopjatmu:2524": "sprakṣyanti durjanamanoviṣamāṃ śmaśānabhūmiṃ sitāsthiśakalaprakarottarīyām //",
  "S03gopjatmu:2525": "GoSk_7 snehonmukhaṃ pitaram ekapade kathaṃ vā śokāśrudurdinamukhīṃ jananīṃ ca hitvā /",
  "S03gopjatmu:2526": "amlānasauhṛdanirantaramānasāṃś ca tyaktvā kathaṃ nu suhṛdas tapase ramadhvam //",
  "S03gopjatmu:2527": "atha tāḥ kanyakā niratiśayadhairyāvaṣṭambhagalbhaṃ pitaram ūcuḥ /",
  "S03gopjatmu:2528": "GoSk_8 mātā pitā suhṛd iti vyavahāramātram etat punarbhavanipātavighātabhājām /",
  "S03gopjatmu:2529": "bhūtārthadarśanaparokṣamalīmasānāṃ loko vṛthā narapate parikhedam eti //",
  "S03gopjatmu:2530": "GoSk_9 kenāpy anartharucinā kapaṭaṃ prayuktam etat suhṛtsvajanabandhumayaṃ vicitram /",
  "S03gopjatmu:2531": "kasyātra kaḥ katham iha svajano jano vā svapnendrajālasadṛśaḥ khalu jīvalokaḥ //",
  "S03gopjatmu:2532": "sālokaṃ bhuvanatrayaṃ narapate saddharmavāgaṃśubhir",
  "S03gopjatmu:2533": "yāvad buddhadivākarasya vilasatkīrtiprabhāmālinaḥ /",
  "S03gopjatmu:2534": "GoSk_10 yāvad buddhadivākarasya vilasatkīrtiprabhāmālinaḥ /",
  "S03gopjatmu:2535": "niryātuṃ vyasanāndhakārapaṭalacchannāntarālād bhavāt",
  "S03gopjatmu:2536": "tāvan nyāyyam ataḥ purā hy atimahat paryeti ghoraṃ tamaḥ //",
  "S03gopjatmu:2537": "vātāsphālanacañcalānalaśikhājvālāvalīḍhād gṛhān",
  "S03gopjatmu:2538": "niryāntaṃ na nivārayanti puruṣaṃ tacchāntikāmā yathā /",
  "S03gopjatmu:2539": "GoSk_11 niryāntaṃ na nivārayanti puruṣaṃ tacchāntikāmā yathā /",
  "S03gopjatmu:2540": "evaṃ duḥkhamahāhutāśanaśikhāgrastāt samastād bhavān",
  "S03gopjatmu:2541": "niṣkrāmantam anarthajālapihitāt santo vivṛṇvanti na //",
  "S03gopjatmu:2542": "atha sa pārthivas tāsāṃ tena suhṛtsvajanabandhunirapekṣarūkṣākṣareṇa svakāyajīvitāśāvidhureṇa vacasā sutarāṃ samupajātaśokadainyamānasaḥ punar vyāha //",
  "S03gopjatmu:2543": "GoSk_12 tapāṃsy akāleṣv abhivāñchitāni puṣṇanti nārthān manaso 'nukūlān",
  "S03gopjatmu:2544": "akālagarbhā iva kanyakānām ajātasārāvayavāṅgaśobhāḥ //",
  "S03gopjatmu:2545": "GoSk_13 bhavanty akāle tapasaḥ prayogāś candroparāgā iva sopasargāḥ /",
  "S03gopjatmu:2546": "tasmād ito buddhir iyaṃ kumāryo nivartyatām utpathacāriṇīva //",
  "S03gopjatmu:2547": "GoSk_14 soḍhuṃ na duḥkhāni vapūṃṣi śaktāny adṛṣṭaduḥkhāni sukhocitāni /",
  "S03gopjatmu:2548": "dantābhighātā dviradādhipānām abaddhamūlā iva cūtavṛkṣāḥ //",
  "S03gopjatmu:2549": "GoSk_15 savahnigarbhair aśivaiḥ śivārutair vināditaṃ bhīṣaṇarāvagahvaram /",
  "S03gopjatmu:2550": "bhayaṃ bhayasyāpy upasaṃhared bhṛśaṃ śmaśānam ākrandavirāvadāruṇam //",
  "S03gopjatmu:2551": "GoSk_16 kva vo vapur bālamṛṇālakomalaṃ matiḥ kva ceyaṃ karapattraniṣṭhurā /",
  "S03gopjatmu:2552": "paropakāravyatiṣaktacetaso vidher aho mayy anapekṣarūkṣatā //",
  "S03gopjatmu:2553": "GoSk_17 vaiḍūryanīlamṛduśādvalakañcukāni nānāprakārakusumaprakarotkarāṇi /",
  "S03gopjatmu:2554": "etāni vo madakalālikulākulāni krīḍāvanāny abhimatāni bhavantu kanyāḥ //",
  "S03gopjatmu:2555": "gṛhopavanadīrghikās taṭavilambipuṣpadrumāḥ",
  "S03gopjatmu:2556": "samīraṇacalattaraṅgarucakāvalīmekhalāḥ /",
  "S03gopjatmu:2557": "GoSk_18 samīraṇacalattaraṅgarucakāvalīmekhalāḥ /",
  "S03gopjatmu:2558": "vibuddhakamalotpalākaranilīnahaṃsasvanā",
  "S03gopjatmu:2559": "rater upanibandhanaṃ maghavato 'py alaṃ kanyakāḥ //",
  "S03gopjatmu:2560": "GoSk_19 upavījitā jalataraṅgalāsakair navamālikākusumagandhagandhibhiḥ /",
  "S03gopjatmu:2561": "pavanair ihaiva gṛhakānane ratiṃ kurutāṅganāḥ parabhṛtopakūjite //",
  "S03gopjatmu:2562": "ete jālagavākṣapakṣavivaraprodvāntapuṣpāsavā",
  "S03gopjatmu:2563": "nānāmodavidigdhavāsavikasanniḥśvāsavātā iva /",
  "S03gopjatmu:2564": "GoSk_20 nānāmodavidigdhavāsavikasanniḥśvāsavātā iva /",
  "S03gopjatmu:2565": "prāsādā valabhīviṭaṅkavalayaprasvasthasuptāṇḍajā",
  "S03gopjatmu:2566": "yuṣmākaṃ rataye bhavantu vanitāḥ saṃgītatūryasvanāḥ //",
  "S03gopjatmu:2567": "atha tāḥ kumāryas tat pitur vacanam amṛṣyamāṇāḥ punar vyāhuḥ //",
  "S03gopjatmu:2568": "GoSk_21 na hi tat sukham asti kiṃ cid anyan naralokādhipate divi kṣitau vā /",
  "S03gopjatmu:2569": "śataśaś ca sahasradhā ca bhuktaṃ na yad asmābhir anarthapaṇḍitābhiḥ //",
  "S03gopjatmu:2570": "GoSk_22 viṣayair na hi tṛptir indriyāṇāṃ viṣayābhyāsaviśeṣaghasmarāṇām /",
  "S03gopjatmu:2571": "bhavatīti vicintya buddhimantaḥ prayatante bhavabandhanakṣayāya //",
  "S03gopjatmu:2572": "GoSk_23 capalāny anavasthitasvabhāvāny aniloddhūtataraṅgabhaṅgurāṇi /",
  "S03gopjatmu:2573": "vinivṛttapunarbhavābhilāṣā vijayante yatayaḥ ṣaḍindriyāṇi //",
  "S03gopjatmu:2574": "GoSk_24 bhavacārakasūkarās tu bālāś chalitāś cittakaler viceṣṭitena /",
  "S03gopjatmu:2575": "prapatanti sukhābhilāṣalubdhā vyasaneṣv eva durantabhairaveṣu //",
  "S03gopjatmu:2576": "GoSk_25 aham ity upajātavibhrameyaṃ janatā prajvalitāstrayantrakalpān /",
  "S03gopjatmu:2577": "viṣayān upasevate hatāśā pariṇāmāyatatīvraduḥkhahetūn //",
  "S03gopjatmu:2578": "GoSk_26 jagad adhruvam etad asvatantraṃ viṣayāśīviṣapūgasaṃniruddham /",
  "S03gopjatmu:2579": "avagamya bhaveṣu ye ramante paśavas te naravigrahopanītāḥ //",
  "S03gopjatmu:2580": "GoSk_27 camarā iva vṛkṣalagnavālā nidhanaṃ kāpuruṣā vrajanti gehe /",
  "S03gopjatmu:2581": "viṣayair uparuddhabuddhimārgā vitathasnehalatānibaddhacittāḥ //",
  "S03gopjatmu:2582": "GoSk_28 ratikāraṇam atra jīvaloke vyasanodbhedanirantarāntarāle /",
  "S03gopjatmu:2583": "vada tāta kim asti yena naḥ syād bhavaneṣv eva ratir bahucchaleṣu //",
  "S03gopjatmu:2584": "GoSk_29 bhavaneṣu narendra bhāgadheyāny upayujyāni bhavāntarārjitāni /",
  "S03gopjatmu:2585": "muṣitā iva hīnadīnacittā bhavakāntāraparāyaṇā bhavanti //",
  "S03gopjatmu:2586": "GoSk_30 puruṣāḥ prasamīkṣya kāriṇo 'pi vyavahāreṣu vicakṣaṇāḥ prakṛtyā /",
  "S03gopjatmu:2587": "gṛhacārakam etya yānti nāśaṃ nṛpa mīnāḥ kupinīmukhaṃ yathaiva //",
  "S03gopjatmu:2588": "GoSk_31 bahubhir naralokapāla yatnair bhavanāni draviṇāni cārjitāni /",
  "S03gopjatmu:2589": "apahāya naraḥ kṣaṇena yāti svakṛtādeśitamārga eka eva //",
  "S03gopjatmu:2590": "GoSk_32 ata eva jagāda lokanātho nṛpa karmasvakam eva jīvalokam /",
  "S03gopjatmu:2591": "maraṇābhimukhaṃ naraṃ svakarma stanapo vatsa ivānuyāti dhenum //",
  "S03gopjatmu:2592": "GoSk_33 tad alaṃ pariṇāmadāruṇais taiḥ priyabandho priyasaṃgamābhilāṣaiḥ /",
  "S03gopjatmu:2593": "dhruvam eva hi viprayogaduḥkhaṃ priyasaṃyogaratāśayā labhante //",
  "S03gopjatmu:2594": "GoSk_34 api cāpariniṣṭhitasvabhāve priyatā kā naravīra jīvaloke /",
  "S03gopjatmu:2595": "paramārthavicārapelavānāṃ priya ity eva hi vibhramo matīnām //",
  "S03gopjatmu:2596": "GoSk_35 yadi tu priyatāsti kā cid asmāsv anujānīṣva mahīpate tato 'smān /",
  "S03gopjatmu:2597": "anavadyam ahāryam āryajuṣṭaṃ sukham āsvādayituṃ hi no manīṣā //",
  "S03gopjatmu:2598_0": "atha sa rājā sugataśāsanābhiprasanno dharmāntarāyabhīrur jātasnehākrāntahṛdayaḥ svā",
  "S03gopjatmu:2598_1": "duhitṝḥ pūrvajanmānusmaraṇāvagamitaprayojanā jātismarāḥ khalv etā iti parivicintya",
  "S03gopjatmu:2598_2": "suciraṃ tūṣṇīṃ babhūva //",
  "S03gopjatmu:2599": "GoSk_36 nirbandham iti vijñāya tāsāṃ sa narapuṅgavaḥ /",
  "S03gopjatmu:2600": "gacchatety aparivyaktaṃ kathaṃ cid anujajñivān //",
  "S03gopjatmu:2601_0": "atha tā dārikā vyapanītasraganulepanābharaṇāḥ vinayanibhṛtavapuṣaḥ sitasūkṣmapralambāmbaradharāḥ",
  "S03gopjatmu:2601_1": "pavanabalacalitasalilaphenāvalīmālinya iva saritaḥ sāndracandracandrikāpaṭāvaguṇṭhitā",
  "S03gopjatmu:2601_2": "iva śaranniśāḥ svakiraṇajālottarīyā iva saptarṣitārakāḥ krameṇa viracitacitāgnimadhyavinyastasimisimāyamānocchūnaśavāmagandhabībhatsaṃ",
  "S03gopjatmu:2601_3": "niśitagṛdhratuṇḍakhaṇḍitaśiroghaṭīvivaravinirgatavigalitamastiṣkarasaviliptavadananarakaraṅkākrāntaparyantabhīṣaṇaṃ",
  "S03gopjatmu:2601_4": "jīrṇaśīrṇavivarṇāsthikaṅkālaśakalanikarakharabhūmibhāgaduḥsaṃcaraṃ mūrtimantam iva",
  "S03gopjatmu:2601_5": "nirvedakarmāntam ivāntakasyāratiśokadainyopāyāsāspadabhūtaṃ śmaśānam anuprāptāḥ //",
  "S03gopjatmu:2602": "bhavati cātra //",
  "S03gopjatmu:2603": "GoSk_37 saṃprāptās tāḥ śmaśānaṃ nararudhiravasāvisragandhāndhagṛdhraṃ",
  "S03gopjatmu:2604": "vyāluptāntrodarārdrair aratibhayakaraiḥ saṃniruddhaṃ śavāṅgaiḥ /",
  "S03gopjatmu:2605": "kundāpītāvadātair hasad iva satataṃ jarjarāṅgaiḥ kapālair",
  "S03gopjatmu:2606": "jīrṇanyagrodharandhravyavahitavividholūkahūṅkārabhīmam //",
  "S03gopjatmu:2607": "savahnikavaloddhatasphuṭaśivārutābhīṣaṇaṃ",
  "S03gopjatmu:2608": "kva cit sitakaraṅkajālapariṇaddhaduḥsaṃcaram /",
  "S03gopjatmu:2609": "GoSk_38 kva cit sitakaraṅkajālapariṇaddhaduḥsaṃcaram /",
  "S03gopjatmu:2610": "sphuratkṛmikulākulapracalanīlanāsādarī-",
  "S03gopjatmu:2611": "nilīnabahumakṣikāśataśavākulopatyakam //",
  "S03gopjatmu:2612": "sitāsthiśakalāruṇaprabalamārutābhyāhata-",
  "S03gopjatmu:2613": "sphuratsphuṭacitāgniśuṣkatarumūlalīnoragam /",
  "S03gopjatmu:2614": "GoSk_39 sphuratsphuṭacitāgniśuṣkatarumūlalīnoragam /",
  "S03gopjatmu:2615": "kva cin niśitaśūlabhinnanaravigrahogrāśrayaṃ",
  "S03gopjatmu:2616": "mahānasam ivāntakasya satatapravṛttotsavam //",
  "S03gopjatmu:2617": "kva cin naraśiroghaṭīvivaranirgatāsṛgdharā-",
  "S03gopjatmu:2618": "vasāsavavikāraghasmarapiśācipūgākulam /",
  "S03gopjatmu:2619": "GoSk_40 vasāsavavikāraghasmarapiśācipūgākulam /",
  "S03gopjatmu:2620": "kva cit simisimāyamānacitikānalāliṅgita-",
  "S03gopjatmu:2621": "sphurannarakalevarodaravinirgatāntroragam //",
  "S03gopjatmu:2622": "GoSk_41 saṃvegānaddhahṛdayā vicerus tatra tāḥ striyaḥ /",
  "S03gopjatmu:2623": "svabhāvaṃ jīvalokasya cintayantyaś calācalam //",
  "S03gopjatmu:2624": "GoSk_42 vivṛtavikṛtapūtiguhyadeśaṃ dharaṇirajo'ruṇarūkṣakeśapāśam /",
  "S03gopjatmu:2625": "khaganakhamukhakhaṇḍitākṣikośaṃ dadṛśur athojjhitam aṅganāyāḥ //",
  "S03gopjatmu:2626": "GoSk_43 muhur upāgatasādhvasacañcalaiḥ kuvalayāvayavair iva locanaiḥ /",
  "S03gopjatmu:2627": "tam abhivīkṣya kalevarapañjaraṃ bahuvidhāni vacāṃsi babhāṣire //",
  "S03gopjatmu:2628": "GoSk_44 iyam asau sphuṭacandrakarāṅkuracchuritasaudhavimānanivāsinī /",
  "S03gopjatmu:2629": "priyatamāṅkapariṣvajanocitā svapiti yā vasudhātalamaṇḍale //",
  "S03gopjatmu:2630": "GoSk_45 priyabhujāntarapañjaraśāyikā jaladharastaniteṣv api kātarā /",
  "S03gopjatmu:2631": "sadahanād aśivāc ca śivārutāt katham iyaṃ na bibheti tapasvinī //",
  "S03gopjatmu:2632": "GoSk_46 gurunitambabharālasagāminī lalitahāsavilāsavilokinī /",
  "S03gopjatmu:2633": "iyam asau svagṛhāṅganacandrikā gataghṛṇair vihagair avalupyate //",
  "S03gopjatmu:2634": "GoSk_47 narakaraṅkaśatākulacatvare pitṛvane bhagini tvam ihojjhitā /",
  "S03gopjatmu:2635": "akaruṇena kathaṃ dayitena he dhig anavasthitahārdam idaṃ jagat //",
  "S03gopjatmu:2636": "GoSk_48 svajanabandhusuhṛtkamalākarabhramarikā dayitāṅkavivartinī /",
  "S03gopjatmu:2637": "katham iyaṃ kṣaṇadācarabhairave pitṛvane ramate 'dya varākikā //",
  "S03gopjatmu:2638": "saṃrāgāruṇatārakāntamukulakṣībeṇa yā cakṣuṣā",
  "S03gopjatmu:2639": "kāntaṃ snigdhavidagdhamugdhamadhureṇodīkṣamāṇā purā /",
  "S03gopjatmu:2640": "GoSk_49 kāntaṃ snigdhavidagdhamugdhamadhureṇodīkṣamāṇā purā /",
  "S03gopjatmu:2641": "cakre manmathavāgurāhariṇakaṃ saivādya saṃrāgiṇāṃ",
  "S03gopjatmu:2642": "saṃtrāsaṃ vihagāpanītanayanā kaṣṭaṃ karoty aṅganā //",
  "S03gopjatmu:2643": "GoSk_50 antarnigūḍhavividhāśucigātrayaṣṭyā rāgāndhabuddhinayanāś chalitā mayeti /",
  "S03gopjatmu:2644": "saṃrāgiṇo 'pahasatīva khagāvaluptadantacchadena vadanena varāṅganeyam //",
  "S03gopjatmu:2645": "vīṇāveṇudhvanikalaravaiḥ kākalīgītakair yā",
  "S03gopjatmu:2646": "nidrāṃ bheje priyatamapariṣvaṅgaviśrabdhagarbhām /",
  "S03gopjatmu:2647": "GoSk_51 nidrāṃ bheje priyatamapariṣvaṅgaviśrabdhagarbhām /",
  "S03gopjatmu:2648": "saivādyeha svapiti vanitā bhūrajorūkṣitāṅgī",
  "S03gopjatmu:2649": "gomāyūnāṃ dhvanitamukharārāvaraudre śmaśāne //",
  "S03gopjatmu:2650": "GoSk_52 vālāgramātram api yatra vicāryamāṇe nekṣāmahe śuci nijāśucigarbharandhre /",
  "S03gopjatmu:2651": "tasmin ratiṃ katham amī prakhalā labhante kāyādhame nidhanadharmiṇi roganīḍe //",
  "S03gopjatmu:2652": "evaṃvidhaṃ jagad idaṃ sakalaṃ bhaginyaḥ",
  "S03gopjatmu:2653": "svapnendrajālajalacandracalasvabhāvam /",
  "S03gopjatmu:2654": "GoSk_53 svapnendrajālajalacandracalasvabhāvam /",
  "S03gopjatmu:2655": "matvā virāgam upagacchata yāvad etat",
  "S03gopjatmu:2656": "prāṇāvaśeṣam upayāti na vo vināśam //",
  "S03gopjatmu:2657": "GoSk_54 prāṇāntikavyasanakaṇṭakabhinnamarmā kurvīta kiṃ nu kuśalaṃ jalaviplutākṣaḥ /",
  "S03gopjatmu:2658": "daṣṭaḥ kṛtāntamakareṇa jarāmukhena mūrdhnā ca śuklapalitotkaradantureṇa //",
  "S03gopjatmu:2659": "GoSk_55 ghorāndhakāraparalokamahāprapātasaṃpātacūrṇitatanoḥ kuśalābhilāṣam /",
  "S03gopjatmu:2660": "āśīviṣāsyapuṭasaṃkaṭasaṃniruddhamaṇḍūkavāsitasamaṃ pravadanti santaḥ //",
  "S03gopjatmu:2661": "lokaṃ vākyaiḥ kṛtakamadhurair vañcayitvādya maunaṃ",
  "S03gopjatmu:2662": "dhatse kasmāt paruṣapiśunābaddhavādapragalbhaiḥ /",
  "S03gopjatmu:2663": "GoSk_56 dhatse kasmāt paruṣapiśunābaddhavādapragalbhaiḥ /",
  "S03gopjatmu:2664": "ity ākrośann iva sarabhasaṃ rājadantāgradaṣṭāṃ",
  "S03gopjatmu:2665": "jihvāpeśīṃ harati vihagas tuṇḍasaṃdaṃśakena //",
  "S03gopjatmu:2666": "rāgāndhānāṃ vitathaviṣayābhyāsajihmāśayānāṃ",
  "S03gopjatmu:2667": "yad bālānāṃ nayanaviṣayaṃ prāpya dhairyaṃ bibheda /",
  "S03gopjatmu:2668": "GoSk_57 yad bālānāṃ nayanaviṣayaṃ prāpya dhairyaṃ bibheda /",
  "S03gopjatmu:2669": "tasminn adya vyapagatabhayāś cārubimbe nitambe",
  "S03gopjatmu:2670": "nāryā gṛdhrā nakhamukhapadanyāsapaṅktiṃ likhanti //",
  "S03gopjatmu:2671": "yābhyāṃ yātā priyakaratalanyastahastāravindā",
  "S03gopjatmu:2672": "bhittau sācīpariṇatamukhī citram udvīkṣamāṇā /",
  "S03gopjatmu:2673": "GoSk_58 bhittau sācīpariṇatamukhī citram udvīkṣamāṇā /",
  "S03gopjatmu:2674": "mandaṃ mandaṃ svabhavanatale muktapuṣpottarīye",
  "S03gopjatmu:2675": "tāv evādya grasati caraṇau jambuko 'yaṃ yuvatyāḥ //",
  "S03gopjatmu:2676": "itthaṃbhūte sahajavividhāmedhyajambālapaṅke",
  "S03gopjatmu:2677": "kaṣṭaṃ kaṣṭaṃ madanamadirāḥ kṣībacittāḥ patanti /",
  "S03gopjatmu:2678": "GoSk_59 kaṣṭaṃ kaṣṭaṃ madanamadirāḥ kṣībacittāḥ patanti /",
  "S03gopjatmu:2679": "kāyasyemāṃ prakṛtim aśivāṃ vīkṣamāṇās tu yūyaṃ",
  "S03gopjatmu:2680": "nirvidyadhvaṃ pracalitataḍidbhaṅgurāj jīvalokāt //",
  "S03gopjatmu:2681": "yaḥ sattvānām aviratarasakleśanāḍīvraṇāntaḥ-",
  "S03gopjatmu:2682": "saṃtaptānām adhigatayathābhūtadharmādhirājaḥ /",
  "S03gopjatmu:2683": "GoSk_60 saṃtaptānām adhigatayathābhūtadharmādhirājaḥ /",
  "S03gopjatmu:2684": "hlādaṃ cakre prakṛtiśiśirair dharmavāgambukumbhaiḥ",
  "S03gopjatmu:2685": "śāstre tasmai paramabhiṣaje sarvakāle namo 'stu //",
  "S03gopjatmu:2686": "durvijñeyaṃ kapaṭam aśivaṃ kleśakarmaprayuktaṃ",
  "S03gopjatmu:2687": "sarvākāraṃ vivṛtam akhilaṃ yena janmābhidhānam /",
  "S03gopjatmu:2688": "GoSk_61 sarvākāraṃ vivṛtam akhilaṃ yena janmābhidhānam /",
  "S03gopjatmu:2689": "yasmin mūḍho rathacaraṇavad bambhramīty asvatantro",
  "S03gopjatmu:2690": "lokas tīvravyasanakuliśāghātaniṣpiṣṭamūrtiḥ //",
  "S03gopjatmu:2691": "mātā bālye pratisaravatīṃ veṇikāṃ yatra cakre",
  "S03gopjatmu:2692": "yasmin kānto maṇimakarikāṃ yauvanāgre babandha /",
  "S03gopjatmu:2693": "GoSk_62 yasmin kānto maṇimakarikāṃ yauvanāgre babandha /",
  "S03gopjatmu:2694": "vipraiḥ siktaṃ sukusumalavair yac ca śāntyambuleśaiḥ",
  "S03gopjatmu:2695": "kaṣṭaṃ dhṛṣṭaḥ spṛśati balibhuk tac chiro 'dyāṅganāyāḥ //",
  "S03gopjatmu:2696": "GoSk_63 ye vāsitāḥ sukusumena vivāhakāle mātuḥ kareṇa kṛtakautukamaṅgalena /",
  "S03gopjatmu:2697": "te 'dya pracaṇḍapavanair avadhūyamānāḥ keśāḥ śmaśānatarucāmaratāṃ prayātāḥ //",
  "S03gopjatmu:2698": "prakṛticaturā dṛṣṭiḥ kvāsāv apāṅgavilokinī",
  "S03gopjatmu:2699": "salalitapadanyāsā kvāsau gatir madavihvalā /",
  "S03gopjatmu:2700": "GoSk_64 salalitapadanyāsā kvāsau gatir madavihvalā /",
  "S03gopjatmu:2701": "kva nu khalu gatā hāsās te 'syā radacchadalāsakāḥ",
  "S03gopjatmu:2702": "suracitam aho citraṃ māyārahasyam idaṃ kaleḥ //",
  "S03gopjatmu:2703": "hāsāyāsavilolakuṇḍalamaṇicchāyoparāgāruṇe",
  "S03gopjatmu:2704": "yasmin prāṇasamaś cakāra muditaḥ pattrāṅkuraṃ yatnataḥ /",
  "S03gopjatmu:2705": "GoSk_65 yasmin prāṇasamaś cakāra muditaḥ pattrāṅkuraṃ yatnataḥ /",
  "S03gopjatmu:2706": "bālāmbhoruhapattrakomaladale tatraiva gaṇḍasthale",
  "S03gopjatmu:2707": "vaktraṃ raktakalaṅkitaṃ nikaṣati sthitvā lalāṭe 'ṇḍajaḥ //",
  "S03gopjatmu:2708": "muktāhāramarīciphenasalile romāvalīśaivale",
  "S03gopjatmu:2709": "vistīrṇastanacakravākayugale vakṣastaḍāgodare /",
  "S03gopjatmu:2710": "GoSk_66 vistīrṇastanacakravākayugale vakṣastaḍāgodare /",
  "S03gopjatmu:2711": "savyājaskhalitāṃśuke vyasanināṃ yatraiva netrālayaḥ",
  "S03gopjatmu:2712": "petus tatra vipūyake 'dya nipatanty āśātikā makṣikāḥ //",
  "S03gopjatmu:2713": "pūrvaṃ candanavāriśīkaramucair yā tālavṛntānilaiḥ",
  "S03gopjatmu:2714": "preṣyābhir valayadhvanivyatikaraiḥ saṃvījitā sundarī /",
  "S03gopjatmu:2715": "GoSk_67 preṣyābhir valayadhvanivyatikaraiḥ saṃvījitā sundarī /",
  "S03gopjatmu:2716": "harmye candrakaropahāradhavale bimbopadhānāśritā",
  "S03gopjatmu:2717": "tām evādya tu vījayanti paruṣaiḥ pakṣānilair vāyasāḥ //",
  "S03gopjatmu:2718": "GoSk_68 yenāyaṃ kampitaḥ pūrvaṃ śākhāntaravicāriṇā /",
  "S03gopjatmu:2719": "kvemaṃ kāyadrumaṃ tyaktvā sa gataś cittamarkaṭaḥ //",
  "S03gopjatmu:2720": "GoSk_69 yena niṣkriyam apy etat kriyāvad iva lakṣyate /",
  "S03gopjatmu:2721": "kalevaram anātmīyaṃ kva sa cittavidūṣakaḥ //",
  "S03gopjatmu:2722": "GoSk_70 antarātmānam icchanti yam avidyāndhabuddhayaḥ /",
  "S03gopjatmu:2723": "vijñānadhūrtakaḥ kvāsau gatas tīrthavimohakaḥ //",
  "S03gopjatmu:2724": "GoSk_71 ciraṃ vyāmohitaṃ yena na tattveṣu pratiṣṭhitam /",
  "S03gopjatmu:2725": "jagat kva nu prayāto 'smāc cittacitrendrajālikaḥ //",
  "S03gopjatmu:2726": "GoSk_72 na jānanti gatiṃ yasya kapilādyās tapodhanāḥ /",
  "S03gopjatmu:2727": "cittavidyādharaḥ kvāsau viṣayāmbaragocaraḥ //",
  "S03gopjatmu:2728": "GoSk_73 cacāra yo 'sminn aśucau navadvāre calācale /",
  "S03gopjatmu:2729": "śarīrapañjare so 'dya kva nu cittavihaṅgamaḥ //",
  "S03gopjatmu:2730": "yenāviṣṭā bhavajalanidhau kleśasaṃsarpisarpe",
  "S03gopjatmu:2731": "tīvracchidravyasananivahakṣāravāriprapūrṇe /",
  "S03gopjatmu:2732": "GoSk_74 tīvracchidravyasananivahakṣāravāriprapūrṇe /",
  "S03gopjatmu:2733": "majjanty ajñā maraṇamakarakṣobhacañcattaraṅge",
  "S03gopjatmu:2734": "yātas tyaktvā kva nu tanum imāṃ cittanaktaṃcaro 'sau //",
  "S03gopjatmu:2735": "adāntatvād yo 'sau kṣipati narake vyārtam avaśam",
  "S03gopjatmu:2736": "sphuradvahnijvālāvalayakapiladvāravivare /",
  "S03gopjatmu:2737": "GoSk_75 sphuradvahnijvālāvalayakapiladvāravivare /",
  "S03gopjatmu:2738": "yamopāyaṃ yasya vyapagatamado vetti bhagavān",
  "S03gopjatmu:2739": "kva yāto 'sāv asmāt prakṛticapalaś cittaturagaḥ //",
  "S03gopjatmu:2740": "atha kuliśamarīciśyāmapīnaprakoṣṭhaḥ",
  "S03gopjatmu:2741": "savinayam upagamya prītivispanditākṣaḥ /",
  "S03gopjatmu:2742": "GoSk_76 savinayam upagamya prītivispanditākṣaḥ /",
  "S03gopjatmu:2743": "anunayaramaṇīyaṃ sādhu sādhv ity uvāca",
  "S03gopjatmu:2744": "prakṛtisubhagavācā vāsavaḥ kanyakās tāḥ //",
  "S03gopjatmu:2745": "navavayasi bhaginyo manmathāvāsabhūte",
  "S03gopjatmu:2746": "nṛpatikulavibhūtiśrīsukhaṃ paryudasya /",
  "S03gopjatmu:2747": "GoSk_77 nṛpatikulavibhūtiśrīsukhaṃ paryudasya /",
  "S03gopjatmu:2748": "ṛṣibhir api purāṇair duṣkaraṃ saṃprapannā",
  "S03gopjatmu:2749": "vratam idam iti tuṣṭo 'smy adya vaḥ kiṃ vṛṇīdhvam //",
  "S03gopjatmu:2750": "karatala iva manye kāmadhātvīśvaratvaṃ",
  "S03gopjatmu:2751": "tridaśapatisukhaṃ vā niścayasyāsya vo 'dya /",
  "S03gopjatmu:2752": "GoSk_78 tridaśapatisukhaṃ vā niścayasyāsya vo 'dya /",
  "S03gopjatmu:2753": "laghu vadata bhaginyaḥ kiṃ karomy eṣa vaśyaḥ",
  "S03gopjatmu:2754": "sphurati manasi yad vo devarājo 'smi śakraḥ //",
  "S03gopjatmu:2755": "atha viṣayasukhebhyo niḥspṛhās tāḥ kumāryaḥ",
  "S03gopjatmu:2756": "prakṛtirucirabhāvās tiryag ālokya śakram /",
  "S03gopjatmu:2757": "GoSk_79 prakṛtirucirabhāvās tiryag ālokya śakram /",
  "S03gopjatmu:2758": "jagur idam anavadyaṃ suṣṭhu citrārthavācaḥ",
  "S03gopjatmu:2759": "svakuśalaparipākāṅgāradhīrasvabhāvaḥ //",
  "S03gopjatmu:2760": "na vayam amarabandho janmaduḥkhāturatvād",
  "S03gopjatmu:2761": "bhavasukhalavalolāt tantusaṃtānaneyāḥ / (?)",
  "S03gopjatmu:2762": "GoSk_80 bhavasukhalavalolāt tantusaṃtānaneyāḥ / (?)",
  "S03gopjatmu:2763": "vratam idam anubaddhāḥ śokabāṣpāmbuleśaiḥ",
  "S03gopjatmu:2764": "kaluṣavadanaśobhān bāndhavān apy apāsya //",
  "S03gopjatmu:2765": "api tu jagad aśeṣaṃ durnayāviddhatīvra-",
  "S03gopjatmu:2766": "vyasanaśatasahasrāghātanirbhidyamānam /",
  "S03gopjatmu:2767": "GoSk_81 vyasanaśatasahasrāghātanirbhidyamānam /",
  "S03gopjatmu:2768": "kṛpaṇam abhisamīkṣya kṣīṇadoṣānujātaṃ",
  "S03gopjatmu:2769": "padam abhayam aśokaṃ prāptum abhyudyatāḥ smaḥ //",
  "S03gopjatmu:2770": "prabhavasi śatamanyo tvaṃ varaṃ saṃpradātuṃ",
  "S03gopjatmu:2771": "yadi jagadanukampāpeśalādhyāśayatvāt /",
  "S03gopjatmu:2772": "GoSk_82 yadi jagadanukampāpeśalādhyāśayatvāt /",
  "S03gopjatmu:2773": "padam ajaram ahāryaṃ brahmaśāntaṃ tadāryaṃ",
  "S03gopjatmu:2774": "bhavabhayaparitaptāḥ prāpayāsmān vimokṣam //",
  "S03gopjatmu:2775": "kāyāvaskaranirjharasrutamalakledopadigdhāśrayo",
  "S03gopjatmu:2776": "niryāṇāsthikaṭāhakārpitaśirā mūrcchāturo niṣpatan /",
  "S03gopjatmu:2777": "GoSk_83 niryāṇāsthikaṭāhakārpitaśirā mūrcchāturo niṣpatan /",
  "S03gopjatmu:2778": "garbhān mātur amedhyapaṅkagahanād yām aprahāyāśnute",
  "S03gopjatmu:2779": "duḥkhaṃ duḥkhaparaṃparāṃ ca paratas tāṃ chinddhi jātiṃ hi naḥ //",
  "S03gopjatmu:2780": "jagan nirmaryādā daśati śirasi vyāvṛtamukhī",
  "S03gopjatmu:2781": "jarā rakṣoyoṣit palitasitadaṃṣṭrāṅkuravatī /",
  "S03gopjatmu:2782": "GoSk_84 jarā rakṣoyoṣit palitasitadaṃṣṭrāṅkuravatī /",
  "S03gopjatmu:2783": "nṛṇāṃ yāsau vīryasmṛtidhṛtimatiśrīpramathinī",
  "S03gopjatmu:2784": "tatas trāyasvāsmān prabhavasi yadi tvaṃ surapate //",
  "S03gopjatmu:2785": "GoSk_85 śvāsotkṣepacalatkaṭhorajaṭharo vyāpāṇḍurūkṣacchaviḥ",
  "S03gopjatmu:2786": "saṃprāptān api bhoktum apratibalo bhogān vicitrojjvalān /",
  "S03gopjatmu:2787": "yenādaṣṭavapuḥ sureśvara tato rogābhidhānād bhayāt",
  "S03gopjatmu:2788": "trātā no bhava mṛtyudūtapuruṣād ditsur varaṃ ced bhavān //",
  "S03gopjatmu:2789": "pratyāvṛttastimitanayano marmavicchedaduḥkha-",
  "S03gopjatmu:2790": "kṣobhāyāsapratihatatanuḥ śītaviṣṭabdhagātraḥ /",
  "S03gopjatmu:2791": "GoSk_86 kṣobhāyāsapratihatatanuḥ śītaviṣṭabdhagātraḥ /",
  "S03gopjatmu:2792": "paśyan bandhūn nayanasalilasnātagaṇḍādharāntān",
  "S03gopjatmu:2793": "yenāghrāto vrajati vilayaṃ pāhi mṛtyos tato 'smān //",
  "S03gopjatmu:2794": "yenāliṅgitamānasaḥ paśur iva vyāpnoti śocyāṃ daśāṃ",
  "S03gopjatmu:2795": "kāryākāryavibhāgapelavamatir nindāspadaṃ jāyate /",
  "S03gopjatmu:2796": "GoSk_87 kāryākāryavibhāgapelavamatir nindāspadaṃ jāyate /",
  "S03gopjatmu:2797": "hlādaṃ naiti tamālaśīkaramucāpy āliṅgito vāyunā",
  "S03gopjatmu:2798": "tan no rāgahutāśanaṃ varada he nirvāpayāpāyikam //",
  "S03gopjatmu:2799": "yasyāveśāt sphuritanayanā daṣṭadantacchadāntāḥ",
  "S03gopjatmu:2800": "pāpāḥ pāpaṃ narakam aśivaṃ kurvate tatkṣaṇena /",
  "S03gopjatmu:2801": "GoSk_88 pāpāḥ pāpaṃ narakam aśivaṃ kurvate tatkṣaṇena /",
  "S03gopjatmu:2802": "naivotkhāto munibhir api yaḥ śīrṇaparṇāmbubhakṣais",
  "S03gopjatmu:2803": "tan naḥ śakra vyapanaya manaḥkoṭarāt krodhasarpam //",
  "S03gopjatmu:2804": "yenāvāritalocanaḥ kumatayas tyaktvā śivāṃ vartmanīṃ",
  "S03gopjatmu:2805": "mithyādṛṣṭiviṣopadigdhamanaso mārgāntaraṃ saṃśritāḥ /",
  "S03gopjatmu:2806": "GoSk_89 mithyādṛṣṭiviṣopadigdhamanaso mārgāntaraṃ saṃśritāḥ /",
  "S03gopjatmu:2807": "hetuṃ yat pravadanti bhinnatimirāḥ sarvāsravotpattaye",
  "S03gopjatmu:2808": "tan naś chindhi manogṛhāntaracaraṃ mohāndhakāraṃ hare //",
  "S03gopjatmu:2809": "GoSk_90 varam evaṃvidhaṃ śakra bhavantaṃ prārthayāmahe /",
  "S03gopjatmu:2810": "pratijñātārthavidhuraṃ ceṣṭante na hi sādhavaḥ //",
  "S03gopjatmu:2811": "atha śakras tena tāsāṃ viṣayaprārthanākārpaṇyānapekṣāsvacchaśobhinā vacasā pravijṛmbhamāṇavismayaḥ prasādasaṃhṛṣitatanūruhaḥ prāha /",
  "S03gopjatmu:2812": "GoSk_91 aśakyam arthaṃ khalu yācyamāno vighātadīnatvam upaiti lokaḥ /",
  "S03gopjatmu:2813": "varaṃ vṛṇīdhvaṃ naradevakanyā yad eva śakyeta mayā pradātum //",
  "S03gopjatmu:2814": "atha tā dārikās tena tasyāntarnigūḍhaśāṭhyavikalpitena vacasā samupajātasaṃvegāmarṣāḥ śakram ūcuḥ /",
  "S03gopjatmu:2815": "GoSk_92 upalāpayase kimartham asmān upagamyādya sahasralocanaivam /",
  "S03gopjatmu:2816": "sukhamātrakadurvidagdhabuddhe prakhalās tena vayaṃ na cāpi gamyāḥ //",
  "S03gopjatmu:2817": "GoSk_93 vidito bhavato na rājavaṃśaḥ kim asau dikṣu vikīrṇakīrtipuñjaḥ /",
  "S03gopjatmu:2818": "dhanado 'py ayathārthanāmadheyo dhanasāraṃ samavekṣya yasya nūnam //",
  "S03gopjatmu:2819": "GoSk_94 yam apāsya vayaṃ jarārtimṛtyuvyasanāyāsavighātadainyabhītāḥ /",
  "S03gopjatmu:2820": "suranātha daśām imāṃ prapannā na bhayān nāpi ca bālacāpalena //",
  "S03gopjatmu:2821": "GoSk_95 kṛtapuṇya viheṭhitābhir arthas tava ko 'smābhir atīva duḥkhitābhiḥ /",
  "S03gopjatmu:2822": "upajīva sabandhumitrabhṛtyo vibhavan nanda ca śakra dīrgharātram //",
  "S03gopjatmu:2823": "GoSk_96 sukṛtojjvalabhāgadheyayogād yadi devādhipatir bhavāṃs tataḥ kim /",
  "S03gopjatmu:2824": "na hi saṃpadam āpnuvanti santaḥ paraheṭhākaraṇāya devarāja //",
  "S03gopjatmu:2825": "atha mahendras tāsāṃ sphuṭavicitramahārthasārasūcakair vacobhir āpyāyitavismayaḥ prasādābhivyajyamānavadanaśobhaḥ punar api bhāvajijñāsur arthāntarātiśayaśuśrūṣayā vācātyuvāca /",
  "S03gopjatmu:2826": "mā tāvad bhaginyaḥ",
  "S03gopjatmu:2827": "GoSk_97 nāthante darśanasyāpi mama loke tapodhanāḥ /",
  "S03gopjatmu:2828": "kimartham evaṃ varade mayi yūyaṃ tu niṣṭhurāḥ //",
  "S03gopjatmu:2829": "atha tāḥ kumāryaḥ punar abhyadhikatarajanitamanyukopāḥ sāmarṣaṃ rūkṣākṣaraṃ tridaśapatim ūcuḥ /",
  "S03gopjatmu:2830": "GoSk_98 anyathaiva sitāpāṅgamukhasmitavilokitam /",
  "S03gopjatmu:2831": "dṛśyate vadanaṃ śacyā dīyate varam anyathā //",
  "S03gopjatmu:2832": "GoSk_99 varapradāne yady asti śaktis tava purandara /",
  "S03gopjatmu:2833": "jahīhi prakhalāṃ tāvad viṣayāśāpiśācikām //",
  "S03gopjatmu:2834": "GoSk_100 athavā dustyajāḥ kāmā mithyāsaṃkalpalolupaiḥ /",
  "S03gopjatmu:2835": "ta eva santu te nityāḥ prabhāvo 'sti yadīdṛśaḥ //",
  "S03gopjatmu:2836": "GoSk_101 adhruveṣu sahasrākṣa kāmeṣv āsaktamānasaḥ /",
  "S03gopjatmu:2837": "varaṃ vada kathaṃ nāma tvam anyasmai pradāsyasi //",
  "S03gopjatmu:2838": "GoSk_102 uhyamānaḥ kathaṃ nāma saritā bhīmavegayā /",
  "S03gopjatmu:2839": "uttārayiṣyasy aparān parikṣāmajaḍāśrayaḥ //",
  "S03gopjatmu:2840": "GoSk_103 pāṃśukūlāmbaradharā vyapanītaśiroruhāḥ /",
  "S03gopjatmu:2841": "araṇyād grāmam eṣyāmaḥ kadā nas tad bhaviṣyati //",
  "S03gopjatmu:2842": "GoSk_104 yugamātravilokinyo mṛtpātravyagrapāṇayaḥ /",
  "S03gopjatmu:2843": "sāvadhānaṃ kadā bhikṣāṃ cariṣyāmaḥ kulāt kulam //",
  "S03gopjatmu:2844": "GoSk_105 asaktā lābhasatkārapaṅke saṃkleśasaṃkaṭe /",
  "S03gopjatmu:2845": "kadā viśodhayiṣyāmo deyadharmānurāgiṇaḥ //",
  "S03gopjatmu:2846": "GoSk_106 palālapuñjād utthāya nīhāragurucīvarāḥ /",
  "S03gopjatmu:2847": "yatheccham annapānārthe yāsyāmo niḥspṛhāḥ kadā //",
  "S03gopjatmu:2848": "GoSk_107 taror mūle śukaśyāme mṛduśādvalakañcuke /",
  "S03gopjatmu:2849": "kadā niṣadya prāpsyāmo dṛṣṭadharmasukhotsavam //",
  "S03gopjatmu:2850": "GoSk_108 kāyajīvitayos tyaktvā jarattṛṇalaveṣv iva /",
  "S03gopjatmu:2851": "apekṣāṃ sucirābhyastāḥ kadā lapsyāmahe sukham //",
  "S03gopjatmu:2852": "GoSk_109 kadā sarinnikuñjasthās taraṅgair udayavyayam /",
  "S03gopjatmu:2853": "ujjhāmo jīvalokasya bhidyamānair muhur muhuḥ //",
  "S03gopjatmu:2854": "GoSk_110 satkāyadṛṣṭim utpāṭya sarvātmadṛṣṭimātrikām /",
  "S03gopjatmu:2855": "niḥspṛhā bhavabhogebhyo bhaviṣyāmaḥ kadā vayam //",
  "S03gopjatmu:2856": "GoSk_111 avabhotsyāmahe lokaṃ kadā nu sacarācaram /",
  "S03gopjatmu:2857": "svapnamāyāmarīcyabhragandharvanagaropamam //",
  "S03gopjatmu:2858": "GoSk_112 iti yāsāṃ priyā trātaḥ spṛhā hṛdi vijṛmbhate",
  "S03gopjatmu:2859": "vareṇa tāsāṃ ko nv arthaḥ sāmiṣeṇa calena ca //",
  "S03gopjatmu:2860": "api ca sureśāna varapradānacittaka /",
  "S03gopjatmu:2861": "GoSk_113 mithyāvikalpakṣaṇamātraramyāḥ svabhāvavāmāḥ suranātha kāmāḥ /",
  "S03gopjatmu:2862": "vivarjitāḥ sadbhir udāracittair mahāprapātā iva sāndhakārāḥ //",
  "S03gopjatmu:2863": "GoSk_114 sarvānayopadravahetubhūtāḥ kāmāḥ khalīkārakarā narāṇām /",
  "S03gopjatmu:2864": "jugupsitāś caiva bhayāvahāś ca purīṣadigdhā iva kṛṣṇasarpāḥ //",
  "S03gopjatmu:2865": "GoSk_115 yān sevamānā nidhanaṃ prayātāḥ prayānti yāsyanti ca sattvakāyāḥ /",
  "S03gopjatmu:2866": "tān vadhyaghātapratimān bhajeta ko nāma kāmān aghahetubhūtān //",
  "S03gopjatmu:2867": "GoSk_116 śakre ca ye pāṃśupiśācake ca surendra tulyaṃ dadhati svabhāvam /",
  "S03gopjatmu:2868": "asadvikalpapraṇayodbhavatvāt seved dhi kāmān manasāpi kas tān //",
  "S03gopjatmu:2869": "GoSk_117 vaiḍūryanīlaharitodgataśādvalāni tyaktvā vanāni kusumonmiṣitadrumāṇi /",
  "S03gopjatmu:2870": "tīkṣṇāṅkuśollikhitajarjarakumbhadeśā bhārān vahanti viṣayaiś chalitā gajendrāḥ //",
  "S03gopjatmu:2871": "GoSk_118 śūlāntalagnavapuṣaḥ parivījyamānāḥ pakṣānilair nagaravāyasamaṇḍalānām /",
  "S03gopjatmu:2872": "vyājena mitranayanair abhivīkṣyamāṇā nāśaṃ vrajanti puruṣā viṣayāhidaṣṭāḥ //",
  "S03gopjatmu:2873": "GoSk_119 prajvālya kāmadahanaṃ svayam eva bālā mithyāvikalpapavanaiḥ svamanogṛheṣu /",
  "S03gopjatmu:2874": "ātmānam eva hi dahanti śaracchatāni saṃgharṣajena dahanena yathaiva vaṃśāḥ //",
  "S03gopjatmu:2875": "GoSk_120 api ca kuliśapāṇe vaijayante vihṛtya sphuritamaṇimarīciśrīsamunmeṣaramye /",
  "S03gopjatmu:2876": "jvaladanalakarālāṃ yānti bhūyo 'py avīciṃ yadi viṣayaviṣaktāḥ svasti tasmai sukhāya //",
  "S03gopjatmu:2877": "bhavatu kugatir ante svargavāsasya sā vā",
  "S03gopjatmu:2878": "cyavanapatanaduḥkhaklībalolekṣaṇas tu /",
  "S03gopjatmu:2879": "GoSk_121 cyavanapatanaduḥkhaklībalolekṣaṇas tu /",
  "S03gopjatmu:2880": "yad anubhavati duḥkhaṃ devalokābhinandī",
  "S03gopjatmu:2881": "nanu sukham anubhūtaṃ tena pūrvānubhūtam //",
  "S03gopjatmu:2882": "vikacakanakapadmacchattrasaṃsuptahaṃsyāṃ",
  "S03gopjatmu:2883": "yadi surapuravāpyāṃ ratnanaubhir vigāhya /",
  "S03gopjatmu:2884": "GoSk_122 yadi surapuravāpyāṃ ratnanaubhir vigāhya /",
  "S03gopjatmu:2885": "patati punar akāmaḥ karmabhir vaitaraṇyāṃ",
  "S03gopjatmu:2886": "kvathitanarakaraṅkavyākulāntarjalāyām //",
  "S03gopjatmu:2887": "pariṇativirasebhyaḥ svapnamāyopamebhyaḥ",
  "S03gopjatmu:2888": "surabhavanasukhebhyaḥ kā spṛhā śakra tebhyaḥ /",
  "S03gopjatmu:2889": "GoSk_123 surabhavanasukhebhyaḥ kā spṛhā śakra tebhyaḥ /",
  "S03gopjatmu:2890": "kupitabhujagajihvācañcalaṃ jīvalokaṃ",
  "S03gopjatmu:2891": "sakalam iti viditvā mokṣakāmāḥ sthitāḥ smaḥ //",
  "S03gopjatmu:2892": "sukham idam iti mithyākalpanāmātram etad",
  "S03gopjatmu:2893": "bhavagatigahanāntarvartināṃ bāliśānām /",
  "S03gopjatmu:2894": "GoSk_124 bhavagatigahanāntarvartināṃ bāliśānām /",
  "S03gopjatmu:2895": "bhavam avitathavādī duḥkham ity āha buddhaḥ",
  "S03gopjatmu:2896": "sakalam api yato 'smān sarvaduḥkhaprasūtiḥ //",
  "S03gopjatmu:2897": "prakṛtibahuladuḥkhopaplute jīvaloke",
  "S03gopjatmu:2898": "bhavati yad api saukhyaṃ kākatālīyam asmin /",
  "S03gopjatmu:2899": "GoSk_125 bhavati yad api saukhyaṃ kākatālīyam asmin /",
  "S03gopjatmu:2900": "vrajati tad api nāśaṃ duḥkhajālābhibhūtaṃ",
  "S03gopjatmu:2901": "salilam iva nadīnāṃ prāpya sāmudram ambhaḥ //",
  "S03gopjatmu:2902": "yasmāt strīṇāṃ karakisalayaiḥ padmapattropamānaiḥ",
  "S03gopjatmu:2903": "kiṃcitsthānaṃ kalitavalayaiś candanāśleṣaśītaiḥ /",
  "S03gopjatmu:2904": "GoSk_126 kiṃcitsthānaṃ kalitavalayaiś candanāśleṣaśītaiḥ /",
  "S03gopjatmu:2905": "spṛṣṭaḥ snehaślathamukulitātāmravṛttāṅgulīyair",
  "S03gopjatmu:2906": "nidrāṃ prāpya vyajanapavanavyastamālopahāraḥ //",
  "S03gopjatmu:2907": "bhūyaḥ śete klamagurutanur darbhasūcīkarāle",
  "S03gopjatmu:2908": "mārge bhasmavyatikarakharair vījyamāno marudbhiḥ /",
  "S03gopjatmu:2909": "tasmān matvā kṣaṇasukhalavaṃ cañcalaṃ jīvalokaṃ",
  "S03gopjatmu:2910": "tyaktvā kāmān vyasanaphaladān brahmaśāntaṃ bhajeta // GoSk_127 /",
  "S03gopjatmu:2911": "GoSk_128 daśaśatanayano 'tha kanyakānāṃ hṛṣitatanūruhakañcuko vacobhiḥ /",
  "S03gopjatmu:2912": "vyavasitam abhinandya caiva tāsāṃ tridaśapurābhimukho yayau kṣaṇena //",
  "S03gopjatmu:2913": "GoSk_129 pravrajyām atha samupetya tāḥ kumāryas tattvārthapravicayaśuddhabuddhinetrāḥ /",
  "S03gopjatmu:2914": "utterur madavirasaṃ calattaraṅgaṃ saṃsāravyasanamahārṇavaṃ durantam //",
  "S03gopjatmu:2915": "GoSk_130 sarvārthaprakṛtivibhāganiścitātmā sarvebhyo munir itivṛttakaṃ jagāda /",
  "S03gopjatmu:2916": "mohāndhe jagati samantacakṣur ekaṃ sattvebhyo bhavabhayakaṇṭakakṣatebhyaḥ //",
  "S03gopjatmu:2917": "// iti śrīsaptakumārikāvadānaṃ samāptam //",
  "S03gopjatmu:2918": "// kṛtir ācāryabhadantagopadattasya //",
  "S03gopjatmu:2919": "***************************************************************************",
  "S03gopjatmu:2920": "Sārthavāha = GoSv",
  "S03gopjatmu:2921": "based on the edition by Ratna Handurukande. Five Buddhist Legends in the Campū Style - From a collection named Avadānasārasamuccaya. Bonn 1984 (Indica et Tibetica, 4).",
  "S03gopjatmu:2922": "13. Sārthavāha",
  "S03gopjatmu:2923": "GoSv_1 jarattṛṇānīva śarīrakāṇy api tyajanti santo na ca līnamānasāḥ /",
  "S03gopjatmu:2924": "kṛpājalakṣālitadehamatsarā jagadvipattijvalanopaśāntaye //",
  "S03gopjatmu:2925": "tadyathānuśrūyate /",
  "S03gopjatmu:2926_0": "bodhisattvabhūtaḥ kila bhagavān saṃtoṣābhyāsād apagatabhavopabhogaviśeṣābhilāṣaḥ",
  "S03gopjatmu:2926_1": "suparijñātasaṃskārasvabhāvatvāt svadehe 'py astamitasnehānubandhas tṛṣṇādoṣapratyakṣajñānatayā",
  "S03gopjatmu:2926_2": "tadabhidheyamānaso janmāntarābhyastavividhalābhakuśalatvād upāyāntareṇāpi dhanārjanasamarthaḥ",
  "S03gopjatmu:2926_3": "samupacitapuṇyasambhāratayā cābhiprāyamātreṇāpi draviṇavibhūtyākarṣaṇaprabhuḥ prabhūtavittopakaraṇo",
  "S03gopjatmu:2926_4": "'pi san kevalam udadhigatajagadvyasanoparitrāṇāyavia saṃketapracārasāṃyātrikaparivṛto",
  "S03gopjatmu:2926_5": "mahāsamudram upajagāma /",
  "S03gopjatmu:2927": "GoSv_2 athāvagāḍhāḥ payasāṃ nidhānaṃ gambhīrabhīmāyatapaṅktirandhram /",
  "S03gopjatmu:2928": "velācalopaghnaviśīrṇaphenasitāntalekhaṃ vaṇijaḥ krameṇa //",
  "S03gopjatmu:2929": "GoSv_3 tatkarmabhir vā pariṇāmaraudraiḥ svabhāvato vāmbunidhiḥ kṣaṇena /",
  "S03gopjatmu:2930": "paryādadāno hṛdayāni teṣāṃ saṃvartakālādhikadāruṇo 'bhūt //",
  "S03gopjatmu:2931": "GoSv_4 kharamakarakarāgracchinnabālapravāladrumarasaparibhogāpāṭalāvartacakram /",
  "S03gopjatmu:2932": "viyad iva navasaṃdhyārañjitāmbhodajālaṃ salilanidhim udīkṣya trāsamūkās ta āsan //",
  "S03gopjatmu:2933": "GoSv_5 vanam iva kumudānāṃ dhautam indor mayūkhair viṣamitasitaphenacchedavinyāsacitram /",
  "S03gopjatmu:2934": "lavaṇasalilarāśiṃ vīkṣamāṇāḥ samantān na ratim upayayus te prāṇasaṃdehakāle //",
  "S03gopjatmu:2935": "GoSv_6 vivṛtadaśanaśaṅkhadhvānavitrastamīno bhujagabhuvanaśṛṅgaprāntabhinnormijālaḥ /",
  "S03gopjatmu:2936": "hṛdayam udadhir alpasthāma teṣāṃ bibheda sphuritavikṛtanakrākrāntavistīrṇakukṣiḥ //",
  "S03gopjatmu:2937": "GoSv_7 anilabalavibhaktaiḥ śailatuṅgais taraṅgair nabha iva nigirantaṃ sārkanakṣatracandram /",
  "S03gopjatmu:2938": "tam udadhim avalokya prāṇasaṃdehadolāṃ kṛpaṇakamanasas te sarva evādhirūḍhāḥ //",
  "S03gopjatmu:2939": "GoSv_8 anilabalavibhaktaiḥ śailatuṅgais taraṅgair nabha iva nigirantaṃ sārkanakṣatracandram /",
  "S03gopjatmu:2940": "tam udadhim avalokya prāṇasaṃdehadolāṃ kṛpaṇakamanasas te sarva evādhirūḍhāḥ //",
  "S03gopjatmu:2941": "bhujagam iva viṣāgnicchedamālākarālaṃ śvasanavikacabhogaṃ kruddham udvīkṣamāṇāḥ /",
  "S03gopjatmu:2942": "lavaṇajalaniketaṃ taṃ durālokapāraṃ maraṇabhayaviṣaṇṇās te paraṃ moham īyuḥ //",
  "S03gopjatmu:2943": "GoSv_9 nicayam iva ghanānāṃ vāribhārālasānāṃ timiram iva vamantaṃ vīcicūrṇapravegaiḥ /",
  "S03gopjatmu:2944": "jalanidhim avagāḍhās te nirākrandabhīmaṃ muṣitavadanaśobhā bodhisattvaṃ praṇemuḥ //",
  "S03gopjatmu:2945": "GoSv_10 adṛṣṭapūrvair atha tannimittair bhayaṃkarair ākulitā vicitraiḥ /",
  "S03gopjatmu:2946": "ity ūcur āgadgadadīnakaṇṭhās taṃ bodhisattvaṃ samudīkṣamāṇāḥ //",
  "S03gopjatmu:2947": "GoSv_11 ayaṃ janas tvatpratibaddhasarvaprayojanāśāvinivṛttaceṣṭaḥ /",
  "S03gopjatmu:2948": "yad atra kṛtyaṃ kriyatāṃ tad āśu prāṇātyayaḥ saṃprati vartate naḥ //",
  "S03gopjatmu:2949": "GoSv_12 nirīkṣamāṇasya puro janas te nirudyamo majjati toyarāśau /",
  "S03gopjatmu:2950": "kālātipāto 'tra na yuktarūpaḥ parākramasva svabalena tasmāt //",
  "S03gopjatmu:2951": "GoSv_13 tvatpādamūlānucaro na kaś cit saṃspṛṣṭapūrvo vyasanaiḥ kadā cit /",
  "S03gopjatmu:2952": "trāyasva tasmād vipadāṃ mukheṣu bhramantam enaṃ naravīra lokam //",
  "S03gopjatmu:2953": "GoSv_14 piteva putrān anukampamānas tan no bhayān mṛtyukarodarasthān /",
  "S03gopjatmu:2954": "vimocayāsmān paramāryasattva tvaṃ naḥ paritrāṇam upadravebhyaḥ //",
  "S03gopjatmu:2955": "GoSv_15 na devatānām api bhūmayas tās tava prabhāvā na caranti yāsu /",
  "S03gopjatmu:2956": "tad eṣa kālaḥ kṛpaṇān anāthān asmān paritrātum avandhyaśakte //",
  "S03gopjatmu:2957": "GoSv_16 manyāmahe tvaṃ samanusmṛto 'pi trāṇaṃ paraṃ sarvajagadbhayebhyaḥ /",
  "S03gopjatmu:2958": "prāg eva sākṣād abhivīkṣyamāṇas tat pauruṣaṃ darśaya lokabandho //",
  "S03gopjatmu:2959": "amī daṃṣṭrācakrakrakacakalilavyāttavadanā",
  "S03gopjatmu:2960": "jighāṃsanti krūrāḥ pṛthuvivaravistīrṇajaṭharāḥ /",
  "S03gopjatmu:2961": "GoSv_17 jighāṃsanti krūrāḥ pṛthuvivaravistīrṇajaṭharāḥ /",
  "S03gopjatmu:2962": "purāsmān atrāṇāṃs timimakaracakrā bhayamayāḥ",
  "S03gopjatmu:2963": "paritrāyasvemaṃ nikaṭavinipātaṃ janam ataḥ //",
  "S03gopjatmu:2964": "GoSv_18 svapucchavicchinnataraṅgasaṃkalā niśātadantāntavilagnaśuktayaḥ /",
  "S03gopjatmu:2965": "abhidravanty ārya purā timiṅgilā janān imāṃs tvaccaraṇāśritān api //",
  "S03gopjatmu:2966": "GoSv_19 vilambituṃ nātha na yujyate 'dhunā viśīryate naur iyam ambutāḍitā /",
  "S03gopjatmu:2967": "sphuranty amī vīra samantato jhaṣāḥ pramṛṣṭaguñjāphalaraktalocanāḥ //",
  "S03gopjatmu:2968_0": "atha sa mahātmā tena durviṣaheṇa paravyasanenopataptamānasaḥ svaprāṇātyayam avigaṇayya",
  "S03gopjatmu:2968_1": "niṣpratikāradāruṇāṃ tāṃ mahājanavyāpattim avetya kṛpāparigatātmā prakṛtidhīratayā",
  "S03gopjatmu:2968_2": "tadavastho 'py asaṃbhrāntacetās tatkālātiśayadhyāyinā vacasā tān sahāyān āśvāsayann abravīt /",
  "S03gopjatmu:2969": "GoSv_20 mṛtena sārdhaṃ na vasanti sāgarāḥ prasiddhir eṣām iyam eva śāśvatī /",
  "S03gopjatmu:2970": "ato mamāśritya mṛtaṃ kaḍevaraṃ tarantu santo 'mbunidhiṃ sudustaram //",
  "S03gopjatmu:2971": "GoSv_21 saṃyuktasaṃyogam upetya sarve nirākulāḥ projjhya viṣādadainyam /",
  "S03gopjatmu:2972": "ātmānam uttārayituṃ yatadhvaṃ mahārṇavān māṃ ca parārtipaṅkāt //",
  "S03gopjatmu:2973": "GoSv_22 āpadgatānāṃ suhṛdāṃ priyāṇāṃ cirānubaddhapraṇayāśayānām /",
  "S03gopjatmu:2974": "ko 'nyo 'sty upāyo ramaṇīyarūpas tat kārṣṭa mā snehamayaṃ viṣādam //",
  "S03gopjatmu:2975": "GoSv_23 śatror api vyāpadam āpatantīṃ svaprāṇamūlyena nivārayeyam /",
  "S03gopjatmu:2976": "prāg eva yuṣmākam analpakālasaṃvardhitasnehaparigrahāṇām //",
  "S03gopjatmu:2977": "GoSv_24 mamātmabhāvair apavṛttasaukhyaiḥ syāc cet sukhī kuntapipīliko 'pi /",
  "S03gopjatmu:2978": "jarattṛṇānīva tathāpi jahyām ahaṃ śarīrāṇi nirastakhedaḥ //",
  "S03gopjatmu:2979": "GoSv_25 trāṇāśayāyāṃ samupāśritānāṃ guṇaiḥ pavitrīkṛtamānasānām /",
  "S03gopjatmu:2980": "hitāya dehaṃ tyajato mamaikaṃ dayāparītaṃ kim ivātra citram //",
  "S03gopjatmu:2981": "GoSv_26 parārthacaryāviguṇaṃ śarīraṃ vṛthā guruṃ bhāram ivodvahantaḥ /",
  "S03gopjatmu:2982": "vrajanti khedaṃ pariśuddhasattvāḥ kṛpākalatrīkṛtajīvalokāḥ //",
  "S03gopjatmu:2983": "GoSv_27 evaṃvidhe yadi na kāyam imaṃ prayokṣye puṇyāgame nirupamānasukhānubandhe /",
  "S03gopjatmu:2984": "ko 'rtho 'munā parihṛtena kaḍevareṇa vātāhatāmbunidhibudbudadurbalena //",
  "S03gopjatmu:2985": "GoSv_28 tyakṣyāmi nemaṃ yadi pūtikāyaṃ bhavaddhitādhānavidhānakāle /",
  "S03gopjatmu:2986": "saṃtyājayiṣyaty abalaṃ balātmā jagadvināśāvahitaḥ kṛtāntaḥ //",
  "S03gopjatmu:2987": "GoSv_29 tyajāmi yuṣmān kim udīkṣamāṇo yaśo 'tha vā mānagataṃ ca dharmam /",
  "S03gopjatmu:2988": "dehaṃ kalīnāṃ padabandhabhūtaṃ utāvaśo mṛtyukarābhimṛṣṭam //",
  "S03gopjatmu:2989": "GoSv_30 tad atra śokāya matir na deyā bhavadbhir āsannaparābhavāya /",
  "S03gopjatmu:2990": "mama krameṇaiva samāgato 'yaṃ mahotsavaḥ puṇyaviśeṣaramyaḥ //",
  "S03gopjatmu:2991": "GoSv_31 bahusukhalavanānātantusaṃtānaneyās tṛṇam iva gataśaṅkā deham ujjhanty asantaḥ /",
  "S03gopjatmu:2992": "atisṛjati parārthaṃ kāyam āsannanāśaṃ yadi sucaritapūrvaṃ duṣkaraṃ kiṃ nu tatra //",
  "S03gopjatmu:2993_0": "atha te puruṣās tena tasyādbhutenābhiprasāritamānasāḥ sutarāṃ tadviyogaśaṅkāvyathitahṛdayā",
  "S03gopjatmu:2993_1": "viṣādadainyavidheyāś cintāviṣayātītagocaram aviṣahyam ativismayanīyaṃ ca tatkarma",
  "S03gopjatmu:2993_2": "taṃ mahāsattvam aviratāśrudhārāprakṣālitanayanadīnavadanāḥ pādayoḥ saṃpariṣvajya",
  "S03gopjatmu:2993_3": "praṇamya ca sarvāṅgair ity avadan /",
  "S03gopjatmu:2994": "GoSv_32 kāmam atraiva nidhanaṃ sarva eva mahodadhau /",
  "S03gopjatmu:2995": "yāsyāmo na tu śakyāmaḥ kartum etad anāryakam //",
  "S03gopjatmu:2996": "GoSv_33 evaṃvidhasya vyasanāni dṛṣṭvā suhṛdviśeṣasya sudurlabhasya /",
  "S03gopjatmu:2997": "prāṇair dhanair vā kim ihāsti kṛtyaṃ tat sāhasād vāraya dhīracetaḥ //",
  "S03gopjatmu:2998": "GoSv_34 uttīrṇān api toyaughād asmān asmād duruttarāt /",
  "S03gopjatmu:2999": "magnān duścaritāvarte kaḥ samuttārayiṣyati //",
  "S03gopjatmu:3000": "GoSv_35 nūnaṃ karmaṇa evāyaṃ vipākaḥ pratyupasthitaḥ /",
  "S03gopjatmu:3001": "yenāpad iyam āyātā niṣpratīkāradāruṇā //",
  "S03gopjatmu:3002": "GoSv_36 adhyupekṣya suhṛtpīḍām etāṃ pāpānubandhinīm /",
  "S03gopjatmu:3003": "duḥkhāntam upayāsyāmaḥ kair upāyaiḥ punar vayam //",
  "S03gopjatmu:3004": "GoSv_37 dayāmṛdukasaṃtānaṃ kuryād antāvasāyinam /",
  "S03gopjatmu:3005": "idaṃ karmāvadānaṃ te prāg evārya suhṛjjanam //",
  "S03gopjatmu:3006_0": "atha bodhisattvaḥ sutarāṃs tais teṣāṃ saujanyasūcakair vacobhiḥ pravijṛmbhamāṇatīvraprasādapremagauravakāruṇyas",
  "S03gopjatmu:3006_1": "samanuneṣyaṃs tān sahāyakān anukampāmṛtavāribhiḥ siñcann iva tṛptivisargair ity abravīt /",
  "S03gopjatmu:3007": "GoSv_38 bhavadbhir anadhīṣṭo 'haṃ svabhūtyai dehasaṃjñakam /",
  "S03gopjatmu:3008": "tyajāmy anarthaṃ tatra syād yuṣmākaṃ kim anāryakam //",
  "S03gopjatmu:3009": "GoSv_39 akāle kaumudī hy eṣā naivaitad vyasanaṃ mama /",
  "S03gopjatmu:3010": "pratīkāro mayā labdho vipadām eṣa śāśvataḥ //",
  "S03gopjatmu:3011": "GoSv_40 sauhārdaviśrambhaniratyayā vo yady asti kā cin mayi cittavṛttiḥ /",
  "S03gopjatmu:3012": "na kartum arhanti tato bhavanto dharmasya kīrtyābharaṇasya vighnam //",
  "S03gopjatmu:3013": "GoSv_41 cittaṃ balād api hite viniyojanīyam āryair anāryam ahitāc ca vivecanīyam /",
  "S03gopjatmu:3014": "tasmāt pravṛttim iha karmaṇi sādhujuṣṭe nārhanti vighnayitum aśrumukhā bhavantaḥ //",
  "S03gopjatmu:3015": "GoSv_42 anupādānam evāsya parārthaṃ cāparigrahaḥ /",
  "S03gopjatmu:3016": "māṃ saṃpratīkṣate kāyakale randhraprahāriṇaḥ //",
  "S03gopjatmu:3017": "GoSv_43 upātto 'py ayam asmābhir anādeyo na nīyate /",
  "S03gopjatmu:3018": "yadi sattvārthasācivyaṃ ko 'nenārthaḥ praṇāśinā //",
  "S03gopjatmu:3019": "GoSv_44 yadi nābhyuddhariṣyāmi yuṣmān asmād duruttarāt /",
  "S03gopjatmu:3020": "katham uttārayiṣyāmi lokaṃ saṃsārasāgarāt //",
  "S03gopjatmu:3021": "GoSv_45 etāni cānyāni ca bodhisattvāḥ kurvanti karmāṇy avipannasattvāḥ /",
  "S03gopjatmu:3022": "parārthacaryāviṣaye carantaḥ kṛpānubhūtāḥ svasukhānurāgāḥ //",
  "S03gopjatmu:3023": "GoSv_46 anāvṛtadvāram idaṃ niketanaṃ durāvahāṇāṃ bhavaduḥkhapattriṇāṃ /",
  "S03gopjatmu:3024": "cirāt pramodāyatanī kariṣyate mayā śarīraṃ suhṛdāṃ hitāgame //",
  "S03gopjatmu:3025": "GoSv_47 bhavatparitrāṇamaye sukhodaye niyojya kāyaṃ niyataṃ mayāpsyate /",
  "S03gopjatmu:3026": "abhedyam acchedyam ahāryam avyayaṃ niruttaraṃ dharmaśarīram avraṇam //",
  "S03gopjatmu:3027": "GoSv_48 amitrabhūtaṃ yadi mitrasād imaṃ kaliṃ kariṣyāmi na kāyasaṃjñakam /",
  "S03gopjatmu:3028": "vidhakṣyate vipratisāravahninā mano viniśvāsaśikhena me ciram //",
  "S03gopjatmu:3029_0": "gataviklavā bhavanto madīyam udgataprāṇaṃ śarīraṃ plavam ivālambyānyonyasaṃsaktikayā",
  "S03gopjatmu:3029_1": "vārivegavaśena yena vātena vā digbhāgena sthalam upagamya parṇamūlaphalajalādibhir",
  "S03gopjatmu:3029_2": "yāpayantaḥ parasparam avipannasauhṛdāḥ karmasvakatāvalambino lokasvabhāvam avekṣamāṇā",
  "S03gopjatmu:3029_3": "vinītavivādaśokadainyāḥ kāryāvasānam āgamayata /",
  "S03gopjatmu:3030": "sukham anubhūya duḥkham apy anubhūyate /",
  "S03gopjatmu:3031": "saṃpattim apy upāsya vipattir upāsyate /",
  "S03gopjatmu:3032": "saṃsāracārakāvacarāṇāṃ hi etad eva paryāptaṃ vyasanam ataḥ pratikaṣṭatarāṇy apy atra kṛcchrāṇy āsādyante śrutimanovidāhinī /",
  "S03gopjatmu:3033": "na hy enam anupatan kaś cit sukhī nāma /",
  "S03gopjatmu:3034": "prabalānilākulānalajvālākalāpamadhyagatasyānuktasiddhaṃ dāhaduḥkham /",
  "S03gopjatmu:3035": "tṛṣṇāvidheyamanasāṃ cābhimukhaḥ parābhava utsaṅgagatāni sarvadainyāny āsannavartī paribhavo bhayam upari vyavasthitam abhito vipralambhavaikṛtāni /",
  "S03gopjatmu:3036": "saṃkṣepataḥ sarvam aśivajālam upagṛhya tṛṣṇā naram upabadhnāti /",
  "S03gopjatmu:3037": "sa ca madviyogadainyāvakāśo na hṛdi karaṇīyaḥ /",
  "S03gopjatmu:3038": "īdṛśo hi lokasvabhāvo viyogaduḥkhānugatā eva hi priyajanasaṃyogāḥ /",
  "S03gopjatmu:3039": "dīrghakālaparicayād dṛḍhasnehanibaddhāny api sauhṛdāni kṣaṇena viśliṣyanti /",
  "S03gopjatmu:3040": "prāṇināṃ viparyāsaś caiṣa cetasaḥ priyo 'yaṃ mameti /",
  "S03gopjatmu:3041": "dṛśyante kāraṇāntaraviparyayāt parivartamānāni priyāpriyāṇi jīvaloke /",
  "S03gopjatmu:3042": "tasmān na paratantreṣv apariniṣpannasvabhāveṣu prakṛtibhedavartiṣu vipralambhapadasthāneṣu kṣaṇavipariṇāmalolaśīleṣu śokāyāsamayeṣu priyasamāgameṣv abhiniviśyātmā khedayitavyaḥ /",
  "S03gopjatmu:3043": "tatra sukhaṃ dhairyam eva paruṣāṇām āpatsv avalambo bhavati viṣādam avadhīrayati śokam uparuṇaddhi vighnayati āpadam āpatantīṃ prajñānasahitaṃ ca tad evābhimatam artham ānayati /",
  "S03gopjatmu:3044": "śokānivṛttis tu niṣprayojanam āśrayaṃ saṃtāpayati kṛtyam antarayati kāntim ācchinatti pratibhānam āyāsayaty āsannasnehaduḥkhaṃ suhṛjjanaṃ .... dharmārthayaśaḥsukhāni copahanti /",
  "S03gopjatmu:3045": "matkṛtam anupaśyadbhis tu bhavadbhiḥ puṇyeṣv ādaraḥ karaṇīyaḥ /",
  "S03gopjatmu:3046_0": "puṇyam eva hi prāṇinām ihāmutra ca niratyayo bandhur āpatsu viṣādī sahāyaḥ pātheyam",
  "S03gopjatmu:3046_1": "ayatnavāhyaṃ pradīpas tamasi prapāteṣu saṃkramaṃ bhayasthāneṣv ārakṣā maṅgalam advaidhasiddham",
  "S03gopjatmu:3046_2": "atyantikaṃ siddhaṃ sūpacaraḥ svāmī parāyaṇam āpadgatānām āyatanam avipariṇāmināṃ",
  "S03gopjatmu:3046_3": "sukhānāṃ kṣetraṃ diśāvidiśāntavyāpināṃ yaśasāṃ ākaraḥ praśaṃsānām anabhibhūtaṃ vaiśāradyam /",
  "S03gopjatmu:3047": "puṇyāvaṣṭhambhād eva ca puruṣo duravagāhe 'pi sukham avagāhate /",
  "S03gopjatmu:3048": "paralokakāntāre viṣādapadasthāne 'pi nāma maraṇasamaye na viṣīdanti puṇyakarmāṇaḥ /",
  "S03gopjatmu:3049": "kaṇṭakapracayakarkaśāny api janmadurgāṇi prāyeṇākṣatāḥ saṃcaranti puṇyabalinaḥ /",
  "S03gopjatmu:3050_0": "puṇyair eva cākhilajagaddhitasukhādhyāśayapravṛttivistīrṇām ākarṣayanti sakalabhuvanādhipatyābhiṣekamahatīṃ",
  "S03gopjatmu:3050_1": "sarvalokasādhāraṇāṃ tāthāgatīṃ guṇasamṛddhiṃ prāg eva pratanusukhānavakāśādīnavāṃ",
  "S03gopjatmu:3050_2": "pracurajanamanovikāriṇīm anantaduḥkhabāṇasaṃnipātadūṣitām āyāsinīm iha paratra ca",
  "S03gopjatmu:3050_3": "bāliśānāṃ pratikṣaṇavyayānubandhādūṣitām anekarūpavairakṛtānuṣaṅgadāruṇāṃ bhavabhogamayīm",
  "S03gopjatmu:3050_4": "aśivām akhilāṃ viparītasukhābhiniveśakhalāṃ saṃpattisaṃjñāntaritāṃ vipattim akāraṇabhraṃśamanovidāhinīm",
  "S03gopjatmu:3050_5": "ity alam iti prasaṅgenātipatati /",
  "S03gopjatmu:3051": "kāryakālaś caramasaṃdeśo 'yaṃ bhadramukhā ity uktvā bodhisattvo muhūrtam ekāgramano babhūva /",
  "S03gopjatmu:3052": "GoSv_49 nivāryamāṇo 'pi śataiḥ suhṛdbhir bāṣpāmbuvisyandivilocanāntaiḥ /",
  "S03gopjatmu:3053": "sādhuḥ svadehāśrayaṇīm apekṣāṃ tatyāja lokavyasanopataptaḥ //",
  "S03gopjatmu:3054": "GoSv_50 ārtasvarair aviratair avibhaktavarṇais teṣāṃ viṣādapariluptamanaḥsthitīnām /",
  "S03gopjatmu:3055": "āpūryamāṇasalilapradarāntarālaḥ saṃcukṣubhe bhṛśataraṃ lavaṇāmburāśiḥ //",
  "S03gopjatmu:3056": "bodhisattvo 'pi mahāsattva iti praṇidhim upabṛmhayām āsa śāntaye sarvasattvānām /",
  "S03gopjatmu:3057": "GoSv_51 divyā tāvat prakṛticapalā sopasargā vibhūtiḥ",
  "S03gopjatmu:3058": "prāg evānyā parimitasukhapratyayapratyapāyā /",
  "S03gopjatmu:3059": "tasmān nārtho mama – – sukhaiḥ svapnamāyopamānaiḥ",
  "S03gopjatmu:3060": "puṇyād asmān na ca śamasukhaṃ prārthaye projjhya lokān //",
  "S03gopjatmu:3061": "mohāvarte maraṇamakare mānapāṣāṇagarbhe",
  "S03gopjatmu:3062": "tṛṣṇātoye madanakaluṣe krodhasaṃsarpisarpe /",
  "S03gopjatmu:3063": "GoSv_52 tṛṣṇātoye madanakaluṣe krodhasaṃsarpisarpe /",
  "S03gopjatmu:3064": "magnaṃ lokaṃ bhavajalanidhau śokavātāvadhūte",
  "S03gopjatmu:3065": "puṇyād asmād aham aśaraṇaṃ kṛtsnam uttārayeyam //",
  "S03gopjatmu:3066": "evaṃ kṛtvā praṇidhim acalaṃ sādrisārasthirātmā",
  "S03gopjatmu:3067": "tyaktāpekṣaḥ sucaritaśatopārjite 'pi svadehe /",
  "S03gopjatmu:3068": "GoSv_53 tyaktāpekṣaḥ sucaritaśatopārjite 'pi svadehe /",
  "S03gopjatmu:3069": "nistriṃśena pramuditamanāḥ pāṭayām āsa kukṣiṃ",
  "S03gopjatmu:3070": "svāṃ śokārtivyathitahṛdayaḥ prāṇināṃ tāraṇāya //",
  "S03gopjatmu:3071": "GoSv_54 atha śuśruvire giraḥ śubhāḥ suravidyādharayakṣarakṣasām /",
  "S03gopjatmu:3072": "iti citramanoharāśrayāḥ patitās tasya guṇopasaṃhitāḥ //",
  "S03gopjatmu:3073": "sattvārthapratipattikauśalam aho hī dhīratā cetasaḥ",
  "S03gopjatmu:3074": "puṇyābhyāsaviśeṣapuṇyamahatām āścaryarūpasthitiḥ /",
  "S03gopjatmu:3075": "GoSv_55 puṇyābhyāsaviśeṣapuṇyamahatām āścaryarūpasthitiḥ /",
  "S03gopjatmu:3076": "sādhūnāṃ svasukhānurāgavigamasvacchā bata prakriyā",
  "S03gopjatmu:3077": "— — — – – — – — bata kṛpā nāpekṣate svāśrayam //",
  "S03gopjatmu:3078": "loko 'yaṃ vinimīlito 'pi viduṣā pronmīlitaḥ sarvataḥ",
  "S03gopjatmu:3079": "kīrtyā candramayūkhadhautakumudacchāyā – — — – — /",
  "S03gopjatmu:3080": "GoSv_56 kīrtyā candramayūkhadhautakumudacchāyā – — — – — /",
  "S03gopjatmu:3081": "etenaiva nimajjatāpi bhuvanaṃ magnaṃ samabhyuddhṛtaṃ",
  "S03gopjatmu:3082": "janmāvaskarakardame sphuradurukleśakrimivyākule //",
  "S03gopjatmu:3083": "tiryag vikṣipyamānaṃ navajalaśiśirair mandamandair marudbhir",
  "S03gopjatmu:3084": "divyodyānadrumebhyaḥ kusumam avirataṃ taccharīre papāta /",
  "S03gopjatmu:3085": "GoSv_57 divyodyānadrumebhyaḥ kusumam avirataṃ taccharīre papāta /",
  "S03gopjatmu:3086": "abhyudgamyāmburāśeḥ sphuṭamaṇikiraṇaśrīkarālaiḥ śirobhir",
  "S03gopjatmu:3087": "vyābhugnopāntamadhyaiḥ kuvalayamṛdubhis taṃ bhujaṅgāḥ praṇemuḥ //",
  "S03gopjatmu:3088": "GoSv_58 lakṣmyā samālabdham iva prakāmaṃ pramṛṣṭacāmīkaracāruvarṇam /",
  "S03gopjatmu:3089": "samudgataprāṇam api prasannaṃ rarāja tat tasya vibhoḥ śarīram //",
  "S03gopjatmu:3090": "GoSv_59 ālambya plavam iva te 'tha taccharīraṃ bāṣpāmbuvyatikarapāṭalāntanetrāḥ /",
  "S03gopjatmu:3091": "utterur makarakarakṣatormicakraṃ tasyaiva praṇidhibalāśrayāt samudram //",
  "S03gopjatmu:3092": "tad evam atiduṣkarāṇi bhagavān asau bhūtaye",
  "S03gopjatmu:3093": "cakāra jagatāṃ kṛpāparigatāmalādhyāśayaḥ /",
  "S03gopjatmu:3094": "GoSv_60 cakāra jagatāṃ kṛpāparigatāmalādhyāśayaḥ /",
  "S03gopjatmu:3095": "prasādayata tatra mānasam ato jagadbāndhave",
  "S03gopjatmu:3096": "samagrabhuvanopakārakaraṇaikavīre jine //",
  "S03gopjatmu:3097": "prasādya ca mano munau sucaritaikaratnākare",
  "S03gopjatmu:3098": "vaco 'vitathavādinaḥ śrutirasāyanaṃ śrūyatām /",
  "S03gopjatmu:3099": "GoSv_61 vaco 'vitathavādinaḥ śrutirasāyanaṃ śrūyatām /",
  "S03gopjatmu:3100": "tadaśravaṇavañcitaṃ jagad idaṃ bhramaty āturaṃ",
  "S03gopjatmu:3101": "bhavādhvani nirāśraye vyasanakaṇṭakāndhācite //",
  "S03gopjatmu:3102": "iti śrīsārthavāhajātakaṃ samāptam //",
  "S03gopjatmu:3103": "***************************************************************************",
  "S03gopjatmu:3104": "Sarvaṃdada = GoSd",
  "S03gopjatmu:3105": "based on the edition by Ratna Handurukande. Five Buddhist Legends in the Campū Style - From a collection named Avadānasārasamuccaya. Bonn 1984 (Indica et Tibetica, 4).",
  "S03gopjatmu:3106": "14. Sarvaṃdada",
  "S03gopjatmu:3107": "paraduḥkhaduḥkhitāḥ svajīvitam api nāpekṣante sādhavaḥ /",
  "S03gopjatmu:3108": "tadyathānuśrūyate /",
  "S03gopjatmu:3109": "bodhisattvo 'nyatamaṃ svakulakramāgataṃ mahīmaṇḍalaṃ samanuśaśāsa /",
  "S03gopjatmu:3110_0": "tasyārthijanamanoharair aviṣamapravṛttimadhuratarair anatikrāntakālābhilaṣitaiḥ phalāśākārpaṇyopaśamasvacchaśobhair",
  "S03gopjatmu:3110_1": "vibhavavisargair lokān saṃtarpayataḥ sarvaṃdada ity evaṃ yathārthaṃ nāma prathitam āsīt /",
  "S03gopjatmu:3111": "GoSd_1 jagaddhitādhānasamutsukatvāt sa rājyabhāraṃ bibharāṃ babhūva /",
  "S03gopjatmu:3112": "kṣitīśvaraḥ pūrvakṛtānavadyapuṇyaprabhāvopanataṃ krameṇa //",
  "S03gopjatmu:3113": "GoSd_2 na tasya kiṃpākaphalopamāś calā mano manovibhramamātrabhadrikāḥ /",
  "S03gopjatmu:3114": "svabhāgadheyopanatā vibhūtayo babandhur āryaprakṛter mahātmanaḥ //",
  "S03gopjatmu:3115": "GoSd_3 pariśramas tasya babhūva yautako mahākṛpādhīnamater mahīpateḥ /",
  "S03gopjatmu:3116": "prabhutvam āsīj jagatāṃ tv abādhithaṃ vibhūtisaṃbhogasukheṣu bhūriṣu //",
  "S03gopjatmu:3117": "GoSd_4 na tasya mātsaryatamo'vaguṇṭhanaṃ babhūva gātreṣv api mānasaṃ yadā /",
  "S03gopjatmu:3118": "tadā kathaivoparatāsukhāgate tṛṇopame śokanibandhane dhane //",
  "S03gopjatmu:3119": "taṃ kila mahātmānam anyatamaḥ pārthivo 'tṛptaḥ svarājyaśriyā parityaktadharmayaśāḥ sukhasādhanopāyadāruṇaḥ svarājyād uccālayitum upacakrame /",
  "S03gopjatmu:3120": "GoSd_5 saṃprāpya bhogān mahato 'py anāryāḥ panthānam āryācaritaṃ vilaṅghya /",
  "S03gopjatmu:3121": "tṛṣṇāparītāḥ karuṇātmakeṣu sādhuṣv api krodhaviṣaṃ vamanti //",
  "S03gopjatmu:3122": "GoSd_6 bhaiṣajyavṛkṣā iva ye kadā cit kva cit kathaṃ cij jagato hitāya /",
  "S03gopjatmu:3123": "bhavanti tān apy upataptacittāḥ krodhāgninā kāpuruṣā dahanti //",
  "S03gopjatmu:3124": "GoSd_7 kurvīta ko nāma manuṣya āryaḥ sacetanas teṣu manaḥpradoṣam /",
  "S03gopjatmu:3125": "yeṣāṃ yaśobhiḥ kumudāvadātair udbhāsitānīva digantarāṇi //",
  "S03gopjatmu:3126": "GoSd_8 atha dharaṇirajobhiḥ śārikākaṇṭhadhūmrais turagakhuranipātaprodgataiś chādayan kham /",
  "S03gopjatmu:3127": "sa nṛpatir upatasthe mattamātaṅgasainyair upavanatarupūgān ārujan meghanīlān //",
  "S03gopjatmu:3128": "GoSd_9 udadhir iva yugānte plāvayaṃl lokam antarlulitamakarapucchacchinnacañcattaraṅgaḥ /",
  "S03gopjatmu:3129": "sa nṛpabalasamūho nagnanistriṃśapattrasphuritaravimayūkhas tatpuraṃ saṃrurodha //",
  "S03gopjatmu:3130": "GoSd_10 upanatam api puṇyair vipralambhāvasānaṃ dhig anupaśamakāri śrīsukhaṃ pārthivānām /",
  "S03gopjatmu:3131": "piśitam iva vipūti kravyabhugmaṇḍalānāṃ yad iha bhavati puṃsāṃ vairavairasya mūlam //",
  "S03gopjatmu:3132_0": "atha bodhisattvaḥ prāg eva viditaviṣayadoṣavairavairaḥ saṃrambhavipralabhādyanarthabhūyiṣṭhaṃ",
  "S03gopjatmu:3132_1": "rājyam atimanyamānaḥ svasukhasaṃbhogābhiṣvaṅgadainyānupakliṣṭamānasaś cintayāṃ babhūva /",
  "S03gopjatmu:3133": "GoSd_11 dhig astv anāryaṃ viṣayāśrayaṃ sukhaṃ samīraṇoddhūtalatāntacañcalam /",
  "S03gopjatmu:3134": "upāsate yatra nibaddhamānasā narā daśāṃ bandhujanopatāpinīm //",
  "S03gopjatmu:3135": "vātoddhūtataraṅgitadhvajaśikhāpratyāhatāmbhodharaṃ",
  "S03gopjatmu:3136": "dānaprasrutisiktadantamusalakrūradvipendrākulam /",
  "S03gopjatmu:3137": "GoSd_12 dānaprasrutisiktadantamusalakrūradvipendrākulam /",
  "S03gopjatmu:3138": "śakto 'rātibalaṃ vihantum akhilaṃ bāhudvitīyo 'py ahaṃ",
  "S03gopjatmu:3139": "rakṣed akṣatacāriṇī yadi kṛpā māteva māṃ nāpadi //",
  "S03gopjatmu:3140": "yā vā śrīr adhigamyate paravadhavyāsaṅgadagdhātmanā",
  "S03gopjatmu:3141": "tāṃ vāñched bhramaropagītakusumāṃ ko vadhyamālām iva /",
  "S03gopjatmu:3142": "GoSd_13 tāṃ vāñched bhramaropagītakusumāṃ ko vadhyamālām iva /",
  "S03gopjatmu:3143": "yo 'pi svārhanibandhanapraṇayinā saṃprasthito vartmanā",
  "S03gopjatmu:3144": "prāg eva vyasanāturasya jagato yo 'haṃ hitāyodyataḥ //",
  "S03gopjatmu:3145": "api ca",
  "S03gopjatmu:3146": "GoSd_14 rājye 'paro yadi mama praṇayaṃ karoti pūjyo mayā nanu viśeṣata eva rājā /",
  "S03gopjatmu:3147": "rājyāśrayaṃ khalu parārtham ahaṃ bibharmi saṃkleśabhāram imam āyataduḥkhahetum //",
  "S03gopjatmu:3148": "GoSd_15 atithir iva yato 'yaṃ mānanīyo narendro madupahitavibhūtiprārthanākṛṣṭacetāḥ /",
  "S03gopjatmu:3149": "upacitakuśalatvāc cānukampāviśeṣāt suta iva vinayārthaṃ ko 'tra kopāvakāśaḥ //",
  "S03gopjatmu:3150": "GoSd_16 unmocayaty eva balāc ca yo māṃ rājyābhidhānād vyasanapratānāt /",
  "S03gopjatmu:3151": "yady atra kuryāṃ manasaḥ prakopaṃ pāpo 'paraḥ ko 'tha mayā samaḥ syāt //",
  "S03gopjatmu:3152": "GoSd_17 rājyasya doṣāvayave niveśaṃ prakhyāpayan hanti yaśaḥsukhāni /",
  "S03gopjatmu:3153": "mām arthataḥ śikṣayate narendro rājyābhidhāne tamasi bhramantam //",
  "S03gopjatmu:3154": "GoSd_18 tyaktavyam etena ca kāraṇena kṣitīśvaraśrīsukham ātmakāmaiḥ /",
  "S03gopjatmu:3155": "yad atra saktasya janasya vairabhayaprasaṅgāḥ śirasi sphuranti //",
  "S03gopjatmu:3156": "GoSd_19 yo vāham utsṛjya tapovanāni nirantarāyāṇy abhitaḥ śivāni /",
  "S03gopjatmu:3157": "gṛhābhidhānaṃ bhayam āvasāmi nārhāmi nāhaṃ vyasanāny amūni //",
  "S03gopjatmu:3158": "GoSd_20 tat svastirājyadyutivistarebhyo naikavyalīkāśrayadāruṇebhyaḥ /",
  "S03gopjatmu:3159": "yāsyāmi śāntāni vanāny ato 'haṃ vivekajaprītinibandhanāni //",
  "S03gopjatmu:3160": "GoSd_21 kalyāṇamitraṃ yata eva rājā mamādya naiṣkramyasukhodayāya /",
  "S03gopjatmu:3161": "kalyāṇam evāstv anayo 'py ato 'sya sabandhumitrasya śaracchatāni //",
  "S03gopjatmu:3162": "mā gā garvaṃ mahimnaḥ kṣitipatir aham ity ujjhyatāṃ vipralambhaḥ",
  "S03gopjatmu:3163": "pratyāsannopatāpām anuvahasi vṛthā bhaṅginīṃ kiṃ nayājñām /",
  "S03gopjatmu:3164": "GoSd_22 pratyāsannopatāpām anuvahasi vṛthā bhaṅginīṃ kiṃ nayājñām /",
  "S03gopjatmu:3165": "rājyaṃ tyaktavyam eva vyasanaparigataṃ nātyajas tvaṃ kimarthaṃ",
  "S03gopjatmu:3166": "śaṅke daurjanyam itthaṃ mama nṛpatir ayaṃ kṣāpayiṣyaty ayatnaḥ //",
  "S03gopjatmu:3167": "kadā tyaktvā gehaṃ kukṛtaśatasaṃbādhavirasaṃ",
  "S03gopjatmu:3168": "vane vatsyāmīti praśamasukhasaṃbhogasubhage /",
  "S03gopjatmu:3169": "GoSd_23 vane vatsyāmīti praśamasukhasaṃbhogasubhage /",
  "S03gopjatmu:3170": "vitarkā ye bhūtāḥ suciram anubaddhā mama mateḥ",
  "S03gopjatmu:3171": "prasiddhās te diṣṭyā kṣitipatim imaṃ prāpya na cirāt //",
  "S03gopjatmu:3172_0": "iti viniścitya bodhisattvo janmāntarābhyastanaiṣkramyasukhābhyudayaparicayo mṛga",
  "S03gopjatmu:3172_1": "iva vāgurāvarodhanirgamopalambhodbhūtapramodaḥ samapanītarājyaśrīsūcakālaṃkāravibhramakāyabhāralaghuviviktavigrahaḥ",
  "S03gopjatmu:3172_2": "parair aparijñātatapovanagamanaprayojanaḥ saṃrūḍhapraṇayaviśrambhasnehabahumānaniratyayaṃ",
  "S03gopjatmu:3172_3": "ca bandhuvargaṃ svapuṇyabalāvaṣṭambhopanatasukhopabhogyāṃ ca rājalakṣmīṃ paryuṣitopabhogamalinamlānakusumabandhanām",
  "S03gopjatmu:3172_4": "iva srajaṃ parityajyānytamad viviktam āśramapadam alaṃcakāra /",
  "S03gopjatmu:3173": "GoSd_24 āhūyamāna iva pallavināṃ drumāṇāṃ",
  "S03gopjatmu:3174": "śākhākaraiḥ svakusumābharaṇābhirāmaiḥ /",
  "S03gopjatmu:3175": "śāntaṃ vanāntam upagamya sa bodhisattvaḥ",
  "S03gopjatmu:3176": "prāpto 'mṛtaṃ nṛpasukhair anavāptapūrvam //",
  "S03gopjatmu:3177": "GoSd_25 yāny eva śokaparidevamukhāni loke kāmātmanām anucitopaśamotsavānām /",
  "S03gopjatmu:3178": "tāny eva nāma dadhati praśamapriyāṇāṃ prītiṃ nirāmiṣasukhapraṇayānavadyām //",
  "S03gopjatmu:3179": "puṣpādhivāsaśucibhiḥ sa vanāntavātaiḥ",
  "S03gopjatmu:3180": "saṃvījitaḥ prativinodya śarīrakhedam /",
  "S03gopjatmu:3181": "GoSd_26 saṃvījitaḥ prativinodya śarīrakhedam /",
  "S03gopjatmu:3182": "dhyātvā pramādamalināṃ manujendralakṣmīṃ",
  "S03gopjatmu:3183": "saṃvegam eva manasi kṣitipaḥ pupoṣa //",
  "S03gopjatmu:3184": "kṛtvā namaḥ sa bhuvanatrayaśaṅkarebhyaḥ",
  "S03gopjatmu:3185": "sarvātmanā daśasu dikṣu tathāgatebhyaḥ /",
  "S03gopjatmu:3186": "GoSd_27 sarvātmanā daśasu dikṣu tathāgatebhyaḥ /",
  "S03gopjatmu:3187": "amlānaśādvalakuthāparibhogaramye",
  "S03gopjatmu:3188": "mūle taroḥ kṣitipatir niṣasāda madhye //",
  "S03gopjatmu:3189": "GoSd_28 sa khedito 'ntaḥpurasundarīṇāṃ saṃkleśapakṣānuguṇair vilāsaiḥ /",
  "S03gopjatmu:3190": "viviktasaṃbhogasukhāny araṇyāny ālokya viśrānta iva kṣitīśaḥ //",
  "S03gopjatmu:3191": "GoSd_29 parisravannirjharavāridhārāprakṣālitaśyāmaśilātalāni /",
  "S03gopjatmu:3192": "sānūni paśyan sa mahīdharāṇām ayatnaramyāṇi mudaṃ jagāma //",
  "S03gopjatmu:3193": "GoSd_30 āliṅgitān puṣpabharālasābhiḥ snehād iva prāṇasamāṃl latābhiḥ /",
  "S03gopjatmu:3194": "mahīruhān bhūripalāśanīlān ālokya reme sa mahīmahendraḥ //",
  "S03gopjatmu:3195": "GoSd_31 akarkaśaśyāmakaśerukāṇi bhramaddvirephāhatapuṣkarāṇi /",
  "S03gopjatmu:3196": "nirīkṣamāṇaḥ sa nṛpo 'bhireme sarāṃsi pāṭhīnakulākulāni //",
  "S03gopjatmu:3197": "GoSd_32 vivekajaprītisukhānukūlāṃ nisargaramyāṃ sa vanāntabhūmim /",
  "S03gopjatmu:3198": "nirīkṣamāṇaḥ kṣitipaḥ praharṣaṃ jagāma saṃśāntamanovikāraḥ //",
  "S03gopjatmu:3199": "GoSd_33 udīkṣya saṃsaktaśikhaṇḍikekāmano'bhirāmāṇi sa kānanāni /",
  "S03gopjatmu:3200": "anekasaṃkleśaviṣopadagdhāṃ nṛpaśriyaṃ bhūmipatir jagarhe //",
  "S03gopjatmu:3201": "GoSd_34 kvāsau viparyāsasukhābhimānaprasaṅgajihmā kṣitipālalakṣmīḥ /",
  "S03gopjatmu:3202": "kva caiva cetovinibandhanāni śāntāny araṇyāśrayiṇāṃ sukhāni //",
  "S03gopjatmu:3203": "GoSd_35 anartharāgāśrayadūṣitāya namo 'stu tasmai kṣayiṇe sukhāya /",
  "S03gopjatmu:3204": "viṣajya yasmin manasaḥ pravṛttiṃ kṛpāspadatvaṃ viduṣāṃ vrajanti //",
  "S03gopjatmu:3205": "avanataśikhair vānīrāṇāṃ drumais taṭarohibhiḥ",
  "S03gopjatmu:3206": "kṛtaparikaraśrīsaṃbhogāḥ praśāntarayoddhavāḥ /",
  "S03gopjatmu:3207": "GoSd_36 kṛtaparikaraśrīsaṃbhogāḥ praśāntarayoddhavāḥ /",
  "S03gopjatmu:3208": "haritapulināḥ śaṣpodbhedair jharaiḥ saritaḥ śivāḥ",
  "S03gopjatmu:3209": "kṣititalapatiḥ paśyaṃl lebhe ratiṃ sa nirāmiṣām //",
  "S03gopjatmu:3210": "vitathaviṣayakrodhābhyāsaprayogamalīmasaṃ",
  "S03gopjatmu:3211": "hṛdayam asatāṃ śānte 'raṇye ratiṃ katham eṣyati /",
  "S03gopjatmu:3212": "GoSd_37 hṛdayam asatāṃ śānte 'raṇye ratiṃ katham eṣyati /",
  "S03gopjatmu:3213": "sa tu narapatir gotrotkarṣaprabhāvaparigrahād",
  "S03gopjatmu:3214": "viṣayavimukhaḥ prītiṃ bheje parāṃ vijane vane //",
  "S03gopjatmu:3215": "prakṛticapalā naikāpāyā nirantaradāruṇā",
  "S03gopjatmu:3216": "na khalu hṛdayaṃ no jñānārthaṃ haranti vibhūtayaḥ /",
  "S03gopjatmu:3217": "GoSd_38 na khalu hṛdayaṃ no jñānārthaṃ haranti vibhūtayaḥ /",
  "S03gopjatmu:3218": "apagatamanaḥsaṃkṣobhāṇāṃ vanāntam upeyuṣāṃ",
  "S03gopjatmu:3219": "bhavati tu satāṃ pūrvābhyāsān matiḥ praguṇā śubhe //",
  "S03gopjatmu:3220": "hariṇacaraṇakṣuṇṇopāntāḥ saśādvalanirjharāḥ",
  "S03gopjatmu:3221": "kusumaśabalair viśvākhātais taraṅgitapādapāḥ /",
  "S03gopjatmu:3222": "GoSd_39 kusumaśabalair viśvākhātais taraṅgitapādapāḥ /",
  "S03gopjatmu:3223": "muditavihagaśreṇīcitradhvanipratināditā",
  "S03gopjatmu:3224": "manasi na mudaṃ kasyādadhyuḥ śivā vanarājayaḥ //",
  "S03gopjatmu:3225": "praśamavidhure nityodvegaprade gṛhacārake",
  "S03gopjatmu:3226": "viṣayamarutā vyādhūtānāṃ hatopaniṣatsukham /",
  "S03gopjatmu:3227": "GoSd_40 viṣayamarutā vyādhūtānāṃ hatopaniṣatsukham /",
  "S03gopjatmu:3228": "uparatajanakṣobhāyāsaprakāmasukhe vane",
  "S03gopjatmu:3229": "vrajati tu manaḥ sadyaḥ śāntiṃ kukāryasamākulam //",
  "S03gopjatmu:3230_0": "athānyatamo brāhmaṇo dāridryaduḥkhābhyāhatas tatpratīkāracikīrṣayā mandotsāho 'pi",
  "S03gopjatmu:3230_1": "bodhisattvam ekam ārtāyanam avagamya tadviṣayāntam upagacchan mārgaparibhraṃśaparyākulātmā",
  "S03gopjatmu:3230_2": "tatas tataḥ paribhraman kṣudduḥkhopaglapitatanur adhvaklamaviklavāvidheyagurutaracaraṇavigrahas",
  "S03gopjatmu:3230_3": "tad āśramapadam āsasāda /",
  "S03gopjatmu:3231": "dṛṣṭvā cainaṃ bodhisattvaś cirābhyāgatasnigdhabāndhavasnehātiriktavātsalyapeśalayā pibann iva dṛṣṭyā pratyudgamyābhivādya ca kṛtapratisaṃmodanam āgamanaprayojanaṃ paryapṛcchat /",
  "S03gopjatmu:3232": "brāhmaṇo 'bravīt /",
  "S03gopjatmu:3233": "GoSd_41 yaḥ sarvado nāma bhuvi prasiddho yathārthanāmā naralokapālaḥ /",
  "S03gopjatmu:3234": "kīrtyā samāhūta ivāsmi tasya prāptas tam ārtāyanam īkṣamāṇaḥ //",
  "S03gopjatmu:3235": "GoSd_42 trātā sa eva vyasanāturāṇāṃ vanīpakānāṃ sa ca bandhur ekaḥ /",
  "S03gopjatmu:3236": "tam eva caikaṃ vyapadiśya sādhum anyatra maunavratam eti vāṇī //",
  "S03gopjatmu:3237": "GoSd_43 tat tasya vacanaṃ śrutvā sa kṛpāpeśalāśayaḥ /",
  "S03gopjatmu:3238": "ācakampe mahāsattvas tadduḥkhapavanāhataḥ //",
  "S03gopjatmu:3239": "atha sa mahātmā dīrgham uṣṇaṃ ca niśvasya taṃ brāhmaṇaṃ provāca /",
  "S03gopjatmu:3240": "GoSd_44 upāyaś cintyatām anyo dvija duḥkhopaśāntaye /",
  "S03gopjatmu:3241": "bhraṣṭaiśvaryaḥ sa bhūpālas tapase vanam āśritaḥ //",
  "S03gopjatmu:3242": "atha sa brāhmaṇaḥ samīhitārthapratyāśāpraṇayabhaṅgadainyākrāntamānasaḥ sahasā pṛthivyāṃ nipapāta paraṃ ca saṃmoham upajagāma /",
  "S03gopjatmu:3243": "GoSd_45 āśāparyastadhairyāṇi hṛdayāni prasaṅginām /",
  "S03gopjatmu:3244": "dehināṃ moham āyānti hetunā yena kena cit //",
  "S03gopjatmu:3245": "atha bodhisattvas taṃ brāhmaṇaṃ śītābhir adbhiḥ pariṣiñcya pratilabdhasaṃjñaṃ samāśvāsayann abravīt /",
  "S03gopjatmu:3246": "GoSd_46 asty anyo 'pi pratīkāro bhavadāśāsamṛddhaye /",
  "S03gopjatmu:3247": "ahaṃ sarvaṃdado rājā mā śucas tvam iha dvija //",
  "S03gopjatmu:3248": "GoSd_47 sarvaṃdado nāma kathaṃ kadā vā yasya svadehe 'pi manaḥprasaṅgaḥ /",
  "S03gopjatmu:3249": "yathārthanāmā tv adhunā bhaviṣyāmy ahaṃ tvadabhyāgamanotsavena //",
  "S03gopjatmu:3250": "GoSd_48 madrājyapraṇayī rājā māṃ samanveṣate kila /",
  "S03gopjatmu:3251": "baddhvā māṃ dehy atas tasmai sa tvāṃ samtoṣayiṣyati //",
  "S03gopjatmu:3252": "GoSd_49 anekaduḥkhopanipātakātaraś cirasya tāvad bhavadāśrayād ayam /",
  "S03gopjatmu:3253": "mamopayogaṃ guṇapakṣasiddhaye śarīrasaṃjñaḥ kalir adya yāsyati //",
  "S03gopjatmu:3254": "GoSd_50 jarārujāmṛtyukhalūrikām imāṃ tanuṃ samāśritya sa hanta yo 'dya me /",
  "S03gopjatmu:3255": "manoratho brāhmaṇamukhya pūryatāṃ tava prabhāvād abhivāñchitaś ciram //",
  "S03gopjatmu:3256": "GoSd_51 prītir nṛpasya tava cārthaviśeṣasiddhiḥ saṃpatsyate mama ca pāramitāprakarṣaḥ /",
  "S03gopjatmu:3257": "ekaṃ śarīram atisṛjya vipatparītaṃ paśyotsavātiśayam āpatitaṃ krameṇa //",
  "S03gopjatmu:3258": "GoSd_52 evaṃvidhe 'tithijanapraṇayābhidhāne prītyāgame ca mama kāryasamṛddhihetau /",
  "S03gopjatmu:3259": "dehe kṛtāntamakarāsyapuṭātithau ca naikopasargavihite vidhir asti ko 'nyaḥ //",
  "S03gopjatmu:3260": "GoSd_53 kāyād asārād aham adya sāraṃ bhavantam āsādya samujjihīrṣuḥ /",
  "S03gopjatmu:3261": "manorathaṃ tat saphalaṃ kuruṣva tvam adya me vipra cirānubaddham //",
  "S03gopjatmu:3262": "GoSd_54 evam astv iti pāpātmā pratiśuśrāva sa dvijaḥ /",
  "S03gopjatmu:3263": "atikramyāryamaryādāṃ lobhopahatamānasaḥ //",
  "S03gopjatmu:3264": "GoSd_55 koṭarāntargatavyālaviṣād apy atidāruṇaiḥ /",
  "S03gopjatmu:3265": "viṣayair upataptānāṃ pāpaṃ kiṃ nāma duṣkaram //",
  "S03gopjatmu:3266": "GoSd_56 ekaḥ parārthaṃ pradadau svadehaṃ samādade 'nyaḥ param ātmahetoḥ /",
  "S03gopjatmu:3267": "aho vikṛṣṭaṃ caritaṃ narāṇāṃ guṇeṣu doṣeṣu ca sādarāṇām //",
  "S03gopjatmu:3268": "GoSd_57 taṃ bodhisattvaṃ vinibadhya gāḍhaṃ paścādbhujaṃ cauram iva dvijātiḥ /",
  "S03gopjatmu:3269": "samācakarṣa prakṛtipragalbho nivāryamāṇo vanadevatābhiḥ //",
  "S03gopjatmu:3270": "GoSd_58 sākṣād ayaṃ dharma ivāvatīrṇaḥ praśāntavākkāyamanovikāraḥ /",
  "S03gopjatmu:3271": "dvijādhamenāvinayāvalepakrūreṇa kaṣṭaṃ hriyate maharṣiḥ //",
  "S03gopjatmu:3272": "GoSd_59 amī rudantīva vilolapallavāḥ praśastapuṣpāśrumukhā mahīruhāḥ /",
  "S03gopjatmu:3273": "caladdvirephadhvanidīnanisvanā viyujyamānā muninā sumedhasā //",
  "S03gopjatmu:3274": "GoSd_60 sudurlabham darśanam asya sarvathā vilocanaprītikarasya dehinām /",
  "S03gopjatmu:3275": "vilepur ity udgataśokakātarāḥ pragāḍhaśokā munayo vanaukasaḥ //",
  "S03gopjatmu:3276": "GoSd_61 ādāya vipro 'tha tam āryasattvaṃ niḥsādhvasānākuladhīraceṣṭam /",
  "S03gopjatmu:3277": "praveśayām āsa puraṃ sa yasmin mahīpatis tṣṭhati tatsapatnaḥ //",
  "S03gopjatmu:3278": "yam adrākṣur netraiḥ purayuvatayaḥ snehavikacair",
  "S03gopjatmu:3279": "gajaskandhārūḍhaṃ patim iva surāṇāṃ narapatim /",
  "S03gopjatmu:3280": "GoSd_62 gajaskandhārūḍhaṃ patim iva surāṇāṃ narapatim /",
  "S03gopjatmu:3281": "tam evāpaśyaṃs tāḥ paravaśagataṃ valkaladharaṃ",
  "S03gopjatmu:3282": "mukhaiḥ śokāyāsastimitagurupakṣmāntanayanaiḥ //",
  "S03gopjatmu:3283": "taṃ mattavāraṇagatiṃ kanakāvadātaṃ",
  "S03gopjatmu:3284": "prāṃśuṃ sumerum iva lakṣaṇaratnacitram /",
  "S03gopjatmu:3285": "GoSd_63 prāṃśuṃ sumerum iva lakṣaṇaratnacitram /",
  "S03gopjatmu:3286": "cīrāmbaraṃ vṛjinadīrghajaṭākalāpaṃ",
  "S03gopjatmu:3287": "dṛṣṭvā nṛpo ripur adhīratayā cakampe //",
  "S03gopjatmu:3288": "tathābhūtaṃ cainam avekṣya sādhvasākulitamatiś cintayām āsa /",
  "S03gopjatmu:3289": "GoSd_64 ko nv eṣa kāñcanaśilātalacāruvakṣāḥ",
  "S03gopjatmu:3290": "kṣāmodaro bhujagabhogavilambibāhuḥ /",
  "S03gopjatmu:3291": "pratyādiśann iva kukāryasamākulaṃ māṃ",
  "S03gopjatmu:3292": "prāpto yuvāpi vinayapratipattidhīraḥ //",
  "S03gopjatmu:3293": "dharmo 'vatīrṇa iva vigrahavān kuto 'yam",
  "S03gopjatmu:3294": "ālambavalkaladharo nayanābhirāmaḥ /",
  "S03gopjatmu:3295": "GoSd_65 ālambavalkaladharo nayanābhirāmaḥ /",
  "S03gopjatmu:3296": "baddhaś ca nāma ca na dainyaviṣādavaśyas",
  "S03gopjatmu:3297": "tejonidhiḥ praśamam udgiratīva cāyam //",
  "S03gopjatmu:3298": "atha sa brāhmaṇādhamas taṃ rājānam abravīt /",
  "S03gopjatmu:3299": "jayatu jayatu mahārājo diṣṭyā vardhase /",
  "S03gopjatmu:3300": "yo 'sau tava pratyanīko rājā kenāpi prayojanenāraṇyam anupraviśya tāpasanepathyāvacchādito daurātmyaṃ kim apy ārebhe /",
  "S03gopjatmu:3301": "sa eṣa mayā balātkāraṃ tvatpriyacikīrṣayā baddhvā mīna iva sphurann ānītas tad atra devaḥ pramāṇam iti /",
  "S03gopjatmu:3302": "atha sa rājā tat tasya pāpakarmaṇaḥ karmāsaṃbhāvayann avocad enam /",
  "S03gopjatmu:3303": "mā tāvad bhoḥ /",
  "S03gopjatmu:3304": "GoSd_66 jetuṃ sāgaramekhalāṃ vasumatīṃ bāhudvitīyo 'py ayaṃ",
  "S03gopjatmu:3305": "śaktaḥ śaktimatāṃ varaḥ karikaravyālambibāhudrumaḥ /",
  "S03gopjatmu:3306": "tvaṃ śakto 'sya parābhavaṃ katham are kartuṃ bṛhadvakṣasaḥ",
  "S03gopjatmu:3307": "tat tvaṃ brūhi parābhavanti na mṛgāḥ siṃhaṃ sphuratkesaram //",
  "S03gopjatmu:3308": "sa tasmai rājñe yathābhūtam āviścakāra /",
  "S03gopjatmu:3309": "dhik tvām iti ca nirbhartsitaḥ kopakaluṣayā dṛṣṭyā tena rājñā parāṃ vrīḍām āpannaḥ /",
  "S03gopjatmu:3310": "svayam eva vimucya bandhanāni kṣitipaḥ so 'tha yathāsukhaṃ nṛparṣim upaveśya tam āsane mahārhe bahumānānatavigraho jagāda /",
  "S03gopjatmu:3311": "GoSd_67 guṇabhaktitayātimānuṣaṃ te nṛpa karmātiśayāvadānam etat /",
  "S03gopjatmu:3312": "prathayanti surāsurapradhānā bahumānaślatham ānataiḥ śirobhiḥ //",
  "S03gopjatmu:3313": "GoSd_68 yadi rañjayituṃ prajāḥ samartho nṛpa rājety abhidhānasaṃniveśaḥ /",
  "S03gopjatmu:3314": "guṇaratnanidhe tvam eva rājā viguṇo rañjayituṃ jagan na śaktaḥ //",
  "S03gopjatmu:3315": "GoSd_69 anuśādhi yathā purā puraṃ svaṃ vayam ājñāpravaṇā bhavadvidhānām /",
  "S03gopjatmu:3316": "vinayād vyasanaṃ ca naḥ kṣamethāḥ skhalati proṣitalocanaḥ same 'pi //",
  "S03gopjatmu:3317": "GoSd_70 jātaprasādam atha taṃ nṛpatiṃ viditvā pātrīkṛtaṃ sucaritasya sa bodhisattvaḥ /",
  "S03gopjatmu:3318": "śiṣyaṃ vinītam iva gauravabhāranamraṃ provāca nīlajaladastanayitnughoṣaḥ //",
  "S03gopjatmu:3319": "GoSd_71 āyur nṛṇām acirakālavināśi tāvat taptopalodaraniṣikta ivāmbubinduḥ /",
  "S03gopjatmu:3320": "saṅgāḥ priyaiḥ saha sadaiva viyogatiktāḥ saṃpattayo vipariṇāmaviṣāviṣahyāḥ //",
  "S03gopjatmu:3321": "GoSd_72 kāmā muhūrtavitathābhiniveśarāmāḥ kiṃpākapādapaphalapratimopabhogāḥ /",
  "S03gopjatmu:3322": "naikāntarāyavirasaṃ sabhayaṃ savairaṃ rājyaṃ pramādavadhabandhanimittabhūtam //",
  "S03gopjatmu:3323": "GoSd_73 tasmād vipākamadhurāṇi kuruṣva nityaṃ karmāṇi sajjanamanovinibandhanāni /",
  "S03gopjatmu:3324": "śokāśrukātaramukhās tu vipākakāle yeṣāṃ bhavanti puruṣāḥ prajahīhi tāni //",
  "S03gopjatmu:3325": "nārtho rājyasukhaiḥ punar mama calai riktair anāśvāsikair",
  "S03gopjatmu:3326": "vairāyāsaviṣādadainyakalahadvāraiḥ parapratyayaiḥ /",
  "S03gopjatmu:3327": "GoSd_74 vairāyāsaviṣādadainyakalahadvāraiḥ parapratyayaiḥ /",
  "S03gopjatmu:3328": "utkaṇṭhāṃ janayanti me kṣitidharāḥ saṃsaktadhārādharāḥ",
  "S03gopjatmu:3329": "puṣpālambakadambapādapavanaśyāmopakaṇṭhāḥ śivāḥ //",
  "S03gopjatmu:3330": "GoSd_75 hariṇakulaviluptasnigdhaśaṣpottarīyā nipatitasitapuṣpā dyaur ivālakṣyatārā /",
  "S03gopjatmu:3331": "apaharati balān me mānasaṃ kānanāntakṣitir uparatarājyaprārthanāvipralambham //",
  "S03gopjatmu:3332": "GoSd_76 sthiravanagamanāśayaṃ viditvā nṛpatir asāv atha taṃ viśuddhasattvam /",
  "S03gopjatmu:3333": "apahṛtahṛdayo guṇais tadiyair vanagamanābhimukhaḥ kilāvatasthe //",
  "S03gopjatmu:3334": "GoSd_77 avagamitamanāś ca bodhisattvaḥ kṣitipatinā vinayānatena tena /",
  "S03gopjatmu:3335": "uparataviṣayaspṛho 'pi ceto vanagamanād vinivartayāṃ babhūva //",
  "S03gopjatmu:3336": "GoSd_78 vana iva bhavane 'pi bodhisattvā viṣayasukhavyasanāparītasattvāḥ /",
  "S03gopjatmu:3337": "munaya iva vanāntavāsanimnāḥ praśamarasaikavihāriṇo bhavanti //",
  "S03gopjatmu:3338": "GoSd_79 bhavana iva vane 'pi sādhavas te jagadudayaikanibandhanaprayogāḥ /",
  "S03gopjatmu:3339": "svatanum api parārtham utsṛjanti praṇayijanapraṇayaṃ na khaṇḍayanti //",
  "S03gopjatmu:3340": "GoSd_80 ata iha bhavanaṃ vanaṃ ca tulyaṃ jagadupajīvyavibhūtivistarāṇām /",
  "S03gopjatmu:3341": "avikalabhuvanopakārapārapraṇayakṛtavyavasāyamānasānām //",
  "S03gopjatmu:3342": "GoSd_81 tena dattaṃ samādāya svarājyaṃ lokasārathiḥ /",
  "S03gopjatmu:3343": "dhanaṃ rājā sa viprāya vāñchitātyadhikaṃ dadau //",
  "S03gopjatmu:3344": "tasyāścaryam udāradharmasuratiṃ cākarṇya viproditaṃ",
  "S03gopjatmu:3345": "tyaktvā vairavikāraduḥsahataraṃ krodhābhidhānaṃ viṣam /",
  "S03gopjatmu:3346": "GoSd_82 tyaktvā vairavikāraduḥsahataraṃ krodhābhidhānaṃ viṣam /",
  "S03gopjatmu:3347": "dhṛtvā maulim ivonnate – – – — — — – rājā svayaṃ",
  "S03gopjatmu:3348": "cakre taccaraṇāmbujapraṇayinīm uṣṇīṣamālāṃ kṣaṇāt //",
  "S03gopjatmu:3349": "GoSd_83 tasmin gate nijapuraṃ vinayaprapanne saṃprāpya rājyam arihīnam udārapuṇyaḥ /",
  "S03gopjatmu:3350": "dharmeṇa kīrtidhavalāmbudhiphenamālāvelādukūlalalitāṃ pṛthivīṃ śaśāsa //",
  "S03gopjatmu:3351": "GoSd_84 caritam atigatopamānaśobhaṃ na hi vibhavo 'sty anugantum īśvarāṇām /",
  "S03gopjatmu:3352": "mama kṛpaṇamates tathāpi caitat kṛtam atisāhasam ātmano hitāya //",
  "S03gopjatmu:3353": "GoSd_85 kuśalam upacitaṃ kṛpātmakānāṃ caritam idaṃ vinibadhya yan mayādya /",
  "S03gopjatmu:3354": "bhavatu bhuvanaśāntaye tad āśu jvalatu tathāgataśāsanaṃ tataś ca //",
  "S03gopjatmu:3355": "iti sarvaṃdadajātakam //",
  "S03gopjatmu:3356": "***************************************************************************",
  "S03gopjatmu:3357": "Śvan = GoŚv",
  "S03gopjatmu:3358": "Ed. Michael Hahn.",
  "S03gopjatmu:3359": "Cf. Michael Hahn. Der grosse Legendenkranz Mahajjātakamālā. Wiesbaden 195 (Asiatische Forschungen, 88)",
  "S03gopjatmu:3360": ". No. 8: Somajātakāvadāna",
  "S03gopjatmu:3361": "16. Śvan",
  "S03gopjatmu:3362": "(247b6) paraduḥkhakātarā devarājyam apy avadhīrayanti sādhavaḥ //",
  "S03gopjatmu:3363": "tadyathānuśrūyate",
  "S03gopjatmu:3364": "bodhisattvabhūtaḥ (248a)",
  "S03gopjatmu:3365": "kila bhagavān svapuṇyaparipākaviśeṣopanatam amarapurādhipatyam kārayām āsa /",
  "S03gopjatmu:3366": "naparidyūtahṛdayena sarvalokātiśayināpi mahimnā kevalaṃ puṇyānām avandhyaphalam āviṣkurvann amarapuranivāsināṃ cānugrahāya //",
  "S03gopjatmu:3367": "GoŚv_1 jagad dṛṣṭvānantavyasanakuliśāpātavihataṃ",
  "S03gopjatmu:3368": "na sa svarge reme prakṛtiramaṇīye 'pi bhagavān /",
  "S03gopjatmu:3369": "tadā hy enaṃ sā dhīr hṛdi tudati niḥsaṅgam aniśaṃ",
  "S03gopjatmu:3370": "parārthaprāgbhārā paramavidhurā svāduvidhurā //",
  "S03gopjatmu:3371": "akṛtakuśalavyāpārānāṃ svabhūtinibandhanaṃ",
  "S03gopjatmu:3372": "kṛpaṇamanasāṃ — — yad vā mano bahu manyate /",
  "S03gopjatmu:3373": "GoŚv_2 kṛpaṇamanasāṃ — — yad vā mano bahu manyate /",
  "S03gopjatmu:3374": "svacaritapariprāptaiśvaryaṃ jagaddhitakāriṇā",
  "S03gopjatmu:3375": "na viṣayasukheṣv āsthaṃ ceto mahaty api rakṣyate //",
  "S03gopjatmu:3376": "sa kadā cij jambūdvīpam avalokayan dadarśa [!",
  "S03gopjatmu:3377": "] evaṃ lokam aśakyapratīkāravyādhiduḥkhopaplutaṃ viṣamavirasakṛtavaidyasāmarthyaṃ samaraṇam āvarjja(?)",
  "S03gopjatmu:3378": "vyavasāyaviklavaṃ romanthamānam iva piśitāśanair ihaiva narakaduḥkhāny anubhavantaṃ vismṛtasnehabandhumitrasuhṛcchaucācāraprayojanam //",
  "S03gopjatmu:3379": "GoŚv_3 kṛtāntakarmānta iva pravṛttas tadā sa rogāntarakalpatulyaḥ /",
  "S03gopjatmu:3380": "aśakyarūpapratikārabhīmo mahātyayo vyādhikṛto vikāraḥ //",
  "S03gopjatmu:3381": "kṣuttṛṣṇācetanaparigatāḥ sānubandhaṃ stananto",
  "S03gopjatmu:3382": "vikṣiptāṅgāḥ kṣititalarajoguṇṭhitoddhastakeśāḥ /",
  "S03gopjatmu:3383": "GoŚv_4 vikṣiptāṅgāḥ kṣititalarajoguṇṭhitoddhastakeśāḥ /",
  "S03gopjatmu:3384": "smāraṃ smāraṃ jalakaṇamucāṃ mallikāmālutānāṃ",
  "S03gopjatmu:3385": "— — — — madhukaragaṇair mārga āsannapātāḥ //",
  "S03gopjatmu:3386": "GoŚv_5 śvāsādhmātabṛhatkaṭhorajaṭharavyābhinnanāsāpuṭāḥ",
  "S03gopjatmu:3387": "sṛkkāntapratibaddhaśuṣkavirasaśleṣmānanā bhīṣaṇāḥ /",
  "S03gopjatmu:3388": "rūkṣasthūlaśirāpratānajaṭilatvaksnāyuśeṣāśrayāḥ",
  "S03gopjatmu:3389": "ke cit pūrvakṛtaṃ ninindur aśubhaṃ karmābhisaṃdhisthiram //",
  "S03gopjatmu:3390": "GoŚv_6 kvathitapiśitarandhraprodvamatpūyadhārā malinavikṛtadehāḥ ke cid aprekṣaṇīyāḥ /",
  "S03gopjatmu:3391": "krimikulapariluptaprāyabāhūdaroruśravaṇanayananāsāḥ prārthayante sma kālam //",
  "S03gopjatmu:3392": "saṃśuṣkādharakaṇṭhatāluvivarās tṛṣṇāgninā dāhinā",
  "S03gopjatmu:3393": "rūkṣakṣāmavidāritānanapuṭāḥ pretā ivāyāsinaḥ /",
  "S03gopjatmu:3394": "GoŚv_7 rūkṣakṣāmavidāritānanapuṭāḥ pretā ivāyāsinaḥ /",
  "S03gopjatmu:3395": "āmattālikuloddhatotpalavanacchannāmbuviṣyandināṃ",
  "S03gopjatmu:3396": "vīkṣantaḥ sarasāṃ payāṃsi viviśuḥ ke cit kṛtāntālayam //",
  "S03gopjatmu:3397": "GoŚv_8 dūṣīkāpaṭalaniruddhalocanāntā durgandhā bahalamalopaliptagātrāḥ /",
  "S03gopjatmu:3398": "anye tu klamaśithilāśrayā rujānām ājagmur nilayanatāṃ prabandhinīnām //",
  "S03gopjatmu:3399": "ke cil lālāsalilavisaraklinnasaṃsaktadīrgha-",
  "S03gopjatmu:3400": "śmaśruvrātāḥ pathiṣu kṛpaṇāḥ klāntakāyāḥ śayānāḥ /",
  "S03gopjatmu:3401": "GoŚv_9 śmaśruvrātāḥ pathiṣu kṛpaṇāḥ klāntakāyāḥ śayānāḥ /",
  "S03gopjatmu:3402": "krūrārāvaiḥ purabalibhujāṃ maṇḍalaiḥ saṃpatadbhir",
  "S03gopjatmu:3403": "vyāvṛttāsyā vipadam avaśāḥ pratyapadyanta tīvrām //",
  "S03gopjatmu:3404": "tasya tad atidāruṇam ālokya lokavyasanaṃ mahat kāruṇyam udapādi /",
  "S03gopjatmu:3405": "atha sa mahāsattvas tena sattvopadraveṇa vyathitamanāḥ sutarām abhivardhitānukampākampitaḥ pitevaikaputravyasanam asahamānaś cintām apede //",
  "S03gopjatmu:3406": "GoŚv_10 itthaṃ gatānāṃ ka ivābhyupāyaḥ syād āmayocchittisukhaḥ prajānām /",
  "S03gopjatmu:3407": "apīha lokatrayabāndhavānāṃ tathāgatānām anṛṇo bhaveyam //",
  "S03gopjatmu:3408": "GoŚv_11 api nāma bhaven mama pratijñā sakalā lokahitaprayogasiddhyai /",
  "S03gopjatmu:3409": "api mānuṣajanmaduḥkhabhājo vyasanebhyaḥ parimokṣam aśnuvīran //",
  "S03gopjatmu:3410": "GoŚv_12 api nāma na bodhisattvanāmavyapadeśaṃ vitathaṃ samudvaheyam /",
  "S03gopjatmu:3411": "api sarvavidām agarhaṇīyāṃ dadhad ājñām animittavatsalānām //",
  "S03gopjatmu:3412": "GoŚv_13 bhavaduḥkhaśilīmukhakṣatānām api mateva piteva ca prajānām /",
  "S03gopjatmu:3413": "aham eva parāyaṇaṃ paraṃ syāṃ bhavaduḥkhāmburayapratīrabhūtaḥ //",
  "S03gopjatmu:3414": "yāvad duḥkhābhibhūtaḥ praviśati na jano rogadaṃṣṭrākarālaṃ",
  "S03gopjatmu:3415": "kālāher āsyakośaṃ sakalajagadanugrāsasaṃbhogabhīmam /",
  "S03gopjatmu:3416": "GoŚv_14 kālāher āsyakośaṃ sakalajagadanugrāsasaṃbhogabhīmam /",
  "S03gopjatmu:3417": "tāvad dvandvānurāgaṃ tridaśapurapatiśrīsukhaṃ projjhya ramyaṃ",
  "S03gopjatmu:3418": "prāṇatyāgānurāgaṃ praṇayasukhakaraṃ bhūtabhṛtyai karomi //",
  "S03gopjatmu:3419": "GoŚv_15 vyavasāyam iti jñātvā tasyātyadbhutakarmaṇaḥ /",
  "S03gopjatmu:3420": "tadviyogābhiśaṅkārtā vicukruśur athāmarāḥ //",
  "S03gopjatmu:3421": "GoŚv_16 kṛpālo duḥkhitān asmān parityajya kva yāsyasi /",
  "S03gopjatmu:3422": "viṣamasthān iva pitā vatsalo bālaputrakān //",
  "S03gopjatmu:3423": "GoŚv_17 saddharmasalilotsekair vardhayan pādapān iva /",
  "S03gopjatmu:3424": "asmān anāgasas tyaktvā mā yāsīḥ priyadarśana //",
  "S03gopjatmu:3425": "GoŚv_18 viṣayāsvādacapalair hṛtān indriyavājibhīḥ /",
  "S03gopjatmu:3426": "svāmin māsmān parityākṣīḥ prapātāntānucāriṇaḥ //",
  "S03gopjatmu:3427": "GoŚv_19 praṇāmalolānatamaulibandhanān pragāḍhaśokopanipātakātarān /",
  "S03gopjatmu:3428": "athāmarān aśrupariplutekṣaṇān sa sāntvayann ity avadan marutpatiḥ //",
  "S03gopjatmu:3429": "GoŚv_20 na me na yuṣmāsv anurāgapeśalaṃ mano na cāyaṃ svahitodayādaraḥ /",
  "S03gopjatmu:3430": "vikāsinīnāṃ vipadāṃ mukhe sthitaṃ jagat paritrātum ayaṃ tu niścayaḥ //",
  "S03gopjatmu:3431": "GoŚv_21 tad apramādaḥ kriyatāṃ sa eva vo dhruvaṃ samārtāyanatām upeṣyati /",
  "S03gopjatmu:3432": "visaṃvadanty eva samāgamāḥ priyair nipātaramyāḥ pariṇāmadāruṇāḥ //",
  "S03gopjatmu:3433": "GoŚv_22 sthitvāpi kālam atulaṃ vividhopabhogasaṃbhogavistarasukhais tridaśādhivāse /",
  "S03gopjatmu:3434": "karmakṣayād vinipatanti surāḥ smarantaḥ saṃvartakānilahatā iva kalpavṛkṣāḥ //",
  "S03gopjatmu:3435": "GoŚv_23 mandākinīm api vigāhya sahāpsarobhir unnidrahemakamalocchuritopakaṇṭhām /",
  "S03gopjatmu:3436": "kṣārodakāṃ jvalanadarbhakukūlakūlāṃ nighnāḥ punar yadi ca vaitaraṇīṃ bhajante //",
  "S03gopjatmu:3437": "GoŚv_24 ko nāma teṣu matimān svamano nidadhyād utkṣepaṇīyakusumāvayavopameṣu /",
  "S03gopjatmu:3438": "svargopabhogajaniteṣu sukheṣu yeṣām anteṣv apāyavaḍavāmukhasaṃniveśaḥ //",
  "S03gopjatmu:3439": "GoŚv_25 kalpadrumopavanabhūmiṣu naikaratnaprodbhāsyamānatatatalpaśilātalāsu /",
  "S03gopjatmu:3440": "sākaṃ priyābhir anubhūya sukhāni bhūyas tīkṣṇāsipattravanamadhyagatā bhavanti //",
  "S03gopjatmu:3441": "GoŚv_26 saṃbhrāntabālahariṇekṣaṇacañcalāni vibhrāntakālapariṇāmakarāṇi buddheḥ /",
  "S03gopjatmu:3442": "yad dhīndriyārthaparibhogasukhāni tasmād yatnaṃ surāḥ kuruta puṇyaparigrahāya //",
  "S03gopjatmu:3443": "GoŚv_27 edhobhir agnaya iva praśamaṃ vrajanti kāmāgnayo na viṣayair viṣapānakalpaiḥ /",
  "S03gopjatmu:3444": "tasmād upāddhvam anavadyasukhābhirāmāṃ tāthāgatīṃ pratipadaṃ vyasanopaśāntyai //",
  "S03gopjatmu:3445": "anāthānāṃ dainyaglapitamanasāṃ duḥkhāśīviṣa-",
  "S03gopjatmu:3446": "gaṇopaghrātānāṃ paraśubhir ivotkṛttavapuṣām /",
  "S03gopjatmu:3447": "GoŚv_28 gaṇopaghrātānāṃ paraśubhir ivotkṛttavapuṣām /",
  "S03gopjatmu:3448": "praśāntyai bhūtānāṃ vayam api tiraścām anukṛtiṃ",
  "S03gopjatmu:3449": "kariṣyāmo muktvā surabhavanasaṃbhogavasitām //",
  "S03gopjatmu:3450": "avicalapratibandho dīrghakālānuṣaṅgī",
  "S03gopjatmu:3451": "mama jagadupakāraprārthanāsaṃniveśaḥ /",
  "S03gopjatmu:3452": "GoŚv_29 mama jagadupakāraprārthanāsaṃniveśaḥ /",
  "S03gopjatmu:3453": "sucaritaparipākasyeti dṛṣṭvā prasiddhiṃ",
  "S03gopjatmu:3454": "na khalu kuśalavighnaṃ kartum arhanti santaḥ //",
  "S03gopjatmu:3455": "GoŚv_30 atimānuṣam apy apāsya citraṃ mahimānaṃ kṛpayā vikṛṣyamāṇaḥ /",
  "S03gopjatmu:3456": "sa tu duḥkhakaro gatau tiraścāṃ paramāryaḥ pratisaṃdadhe mahātmā //",
  "S03gopjatmu:3457": "GoŚv_31 karuṇāmṛtapeśalāśayānāṃ svasukhāsaṅgaviviktamānasānām /",
  "S03gopjatmu:3458": "prabhavā iva kalpapādapānām udayā lokahitāya sajjanānām //",
  "S03gopjatmu:3459": "GoŚv_32 vinayānataratnamauliraśmicchuritās taṃ na marudgaṇapraṇāmāḥ /",
  "S03gopjatmu:3460": "manujātisukhaṃ samāpatantaṃ sthirasattvaṃ vinivartayāṃ babhūvuḥ //",
  "S03gopjatmu:3461": "GoŚv_33 virahavyasanopatāpadīnair nayanair bāṣpataraṅgadhūsarāntaiḥ /",
  "S03gopjatmu:3462": "dayitāḥ karuṇaṃ tam īkṣamāṇāḥ śucisattvaṃ na nivartayāṃ babhūvuḥ //",
  "S03gopjatmu:3463": "GoŚv_34 svajaneṣu na tasya sānukampaṃ na mano dakṣiṇa eva sa prakṛtyā /",
  "S03gopjatmu:3464": "avagamya garīyasīṃ tathāpi prakṛtiṃ śvā sa tathā cakāra sādhuḥ //",
  "S03gopjatmu:3465": "GoŚv_35 sa hitāvahitā rujāturāṇāṃ himavanmerugurur guruḥ prajānām /",
  "S03gopjatmu:3466": "puruṣātiśayo guṇaprakarṣān niyataṃ dūrataraṃ samutpapāta //",
  "S03gopjatmu:3467": "tapobhir yāṃ dīrghair yamaniyamasaṃskāragurubhir",
  "S03gopjatmu:3468": "vyavasyanti prāptuṃ salilaphalamūlānilabhujaḥ /",
  "S03gopjatmu:3469": "GoŚv_36 vyavasyanti prāptuṃ salilaphalamūlānilabhujaḥ /",
  "S03gopjatmu:3470": "vibhūtiṃ tām aindrīṃ tṛṇam iva parityajya kṛpayā",
  "S03gopjatmu:3471": "tiraścāṃ sābhāgyaṃ sa jagadupakārārtham agamat //",
  "S03gopjatmu:3472": "GoŚv_37 śubhābhyāsād eva kṣapitakukṛtapratyayatayā",
  "S03gopjatmu:3473": "tathāgatena prāptā bhavagatisamākṣepavaśitā /",
  "S03gopjatmu:3474": "yathecchaṃ yatrecchaṃ parahitasamādhānaviduṣas",
  "S03gopjatmu:3475": "tathā hy abhūt janmavyasanaśamanāyaiva jagatām //",
  "S03gopjatmu:3476": "GoŚv_38 svakāmakārānuvidhāyinīm śriyam paṭāntalagnām hutabhukśikhām iva /",
  "S03gopjatmu:3477": "na marṣayanti vyasanāturān janān dṛṣṭvā mahāntaḥ karuṇānibandhanāḥ //",
  "S03gopjatmu:3478": "GoŚv_39 tasyopapattisamakālam athoccacāra lokaṃ sphuran dhvanir iti śravaṇopakārī /",
  "S03gopjatmu:3479": "yaḥ pāpy ayaṃ kuru puro bhajanaṃ ca tasya māṃsāsṛjau samupayujya śivaṃ bhajadhvam //",
  "S03gopjatmu:3480": "GoŚv_40 śrutvātha dhvanim atimānuṣaṃ manuṣyāḥ sāṃhatyasvaritam upetya taṃ pradeśam /",
  "S03gopjatmu:3481": "ālokya kṣitidharapīvarātmabhāvaṃ taṃ sādhuṃ kṣamiṇam abhīyur udviṣāṇāḥ //",
  "S03gopjatmu:3482": "GoŚv_41 āghūrṇasphuṭitakhaḍganiśātapāṇīn dṛṣṭvā tān abhipatato javena gatvā /",
  "S03gopjatmu:3483": "hāheti sphuṭavirasaṃ vilepur uccaiḥ pratyastapraśithilamaulayaḥ suraughāḥ //",
  "S03gopjatmu:3484": "GoŚv_42 māṃ dṛṣṭvā ghanavipulāyatātmabhāvaṃ śrutvā vā surapuravāsināṃ pralāpān /",
  "S03gopjatmu:3485": "na kaś cit pratihatamānaso vasāsṛgmoko 'yaṃ kṣaṇam iti so 'bhavad vikārī //",
  "S03gopjatmu:3486": "GoŚv_43 tān paurān suhṛda ivāvalokya tasya prītir yā manasi manasvino jṛmbhate /",
  "S03gopjatmu:3487": "tām eva kṣitidharasāradhīḥ sa mene paryāptaṃ phalam atiduṣkarasya tasya //",
  "S03gopjatmu:3488": "GoŚv_44 lokānām abhilaṣitopakāramyaṃ matvāsāv upacitamāṃsam ātmabhavam /",
  "S03gopjatmu:3489": "ekāntavyasananipātalakṣyabhūte saṃsāre 'py abhiratim ābabandha sādhuḥ //",
  "S03gopjatmu:3490": "GoŚv_45 ye dhvastāḥ parahitasaṃvidhānaśūnyās taddehāḥ kṣaṇabhidurā bhavaprabandhe /",
  "S03gopjatmu:3491": "tān manye sa parigaṇayya śailatuṅgān cchuddhyaiva svatanum upādadhe mahātmā //",
  "S03gopjatmu:3492": "GoŚv_46 taṃ matvā vitatavikāram eva dhairyāt te tīkṣṇais tarum iva cicchiduḥ kuṭhāraiḥ /",
  "S03gopjatmu:3493": "niḥśaṅkā galitakṛpāśivair manobhiḥ so 'py āsīt tarur iva cāpanītamanyuḥ //",
  "S03gopjatmu:3494": "GoŚv_47 tadraktavyatirekapāṭalāgrahastās tam khaḍgair araya ivāpare vicakruḥ /",
  "S03gopjatmu:3495": "so 'py āsīd abhimatakāryasaṃprasiddhyā prītyaiva sphuṭahṛdayo viśuddhakarmā //",
  "S03gopjatmu:3496": "GoŚv_48 susrāva kṣatajam athāsya khaḍgadhārāc chedebhyaḥ sphuṭakaradhīrapuṣpatāmram /",
  "S03gopjatmu:3497": "saṃprāptaghanasamaye vicitrasānor vindhyādrer jalam iva dhātunirjharebhyaḥ //",
  "S03gopjatmu:3498": "GoŚv_49 cakṣāra vraṇamukhakandarebhyo yat tasya kṣatajam iva kṣatāśayasya /",
  "S03gopjatmu:3499": "tenohur ghanapariṇāhaphenapuñjā viṣṭabdhā vipulasitavīcayaḥ sravantyaḥ //",
  "S03gopjatmu:3500": "GoŚv_50 tat tasya praṇidhibalāvalambinīnām āśānāṃ katham api pūraṇāt sucetaḥ /",
  "S03gopjatmu:3501": "saṃprāpte 'py amrapure śarīrabhedāt prāmodyaṃ niratiśayopamaṃ babhāra //",
  "S03gopjatmu:3502": "GoŚv_51 dadhvāna prapatadasṛkkadeharandhre vicchinne paraśutīkṣṇadhārayāsya /",
  "S03gopjatmu:3503": "pratyantajvalanaśikhāvalīḍhasānoḥ kuñjeṣu drutam iva kāncanaṃ sumeroḥ //",
  "S03gopjatmu:3504": "GoŚv_52 tasyograir yugapad itas tataś ca śastrair niḥśaṅkaṃ śakalitakomalāśrayāṅge /",
  "S03gopjatmu:3505": "vicchinne sahananiviṣṭaśuddhabuddheḥ prītyārdre manasi tirodadhe viṣādaḥ //",
  "S03gopjatmu:3506": "GoŚv_53 paricayakṛtamārgās tasya raktapraṇālyo gagaṇaparikhabhūte cchidyamāne śarīre /",
  "S03gopjatmu:3507": "kṣitidharasaridoghā vistarāṇi pracakrur na ca manasi viṣādo nāpi khedo babhūva //",
  "S03gopjatmu:3508": "GoŚv_54 apacitataramāṃsāsṛgvasākardamāsu vyapagatabhayaśaṅkās tasya vistāriṇīṣu /",
  "S03gopjatmu:3509": "tanuvivaratareṣu vyāḍasaṃghā vicerur na ca manasi viṣādo na ca khedo babhūva //",
  "S03gopjatmu:3510": "GoŚv_55 yad apahṛtam anāryais tasya māṃsaṃ śarīrād yadi tad apariśeṣaṃ piṇḍitaṃ syāt kathaṃ cit /",
  "S03gopjatmu:3511": "girim api sa sumeruṃ laṅghayen māṃsarāśir na ca manasi viṣado na ca khedo babhūva //",
  "S03gopjatmu:3512": "GoŚv_56 kṣayam upayayur aṅgeṣv eva śastrāṇi tasya prakṛtimṛduṣu sādhor akṣatādhyāśayasya /",
  "S03gopjatmu:3513": "abhirucitaparārthaprītisaṃbhogaśānte na ca manasi viṣādo na ca khedo babhūva //",
  "S03gopjatmu:3514": "GoŚv_57 ye cāsya raktair vililepur aṅgā te rejire rogaviṣādamuktāḥ /",
  "S03gopjatmu:3515": "ye cāpi raktāni papuḥ sarogās te sarvalokāḥ pupuṣur virogāḥ //",
  "S03gopjatmu:3516": "GoŚv_58 janam apagatarogaṃ vīkṣamāṇasya harṣo manasi bhuvanabandhor labdhagādho babhūva /",
  "S03gopjatmu:3517": "piśitam anupayogaṃ vīkṣamāṇasya bhūyo 'py abhavad aratidolaṃ cañcalaṃ tasya cetaḥ //",
  "S03gopjatmu:3518": "GoŚv_59 utkṛttacarmapaṭalasphuṭatāmramāṃso randhrodvamadrudhiraśeṣaviśeṣatāmraḥ /",
  "S03gopjatmu:3519": "kāyaḥ sa tasya vikṛtaḥ kṛtaniścayasya reje javākusumarāśir ivābhracumbī //",
  "S03gopjatmu:3520": "GoŚv_60 vicchidyamānaḥ suniśātaśastrais tad duḥkham ekāśrayam īkṣamāṇaḥ /",
  "S03gopjatmu:3521": "sukhena duḥkhaṃ sa nirācakāra labdhvā paratrātmani caikamatyam //",
  "S03gopjatmu:3522": "GoŚv_61 pariṇāmakharā batādhamāyā gatir ātmābhiniveśavāsanāyāḥ /",
  "S03gopjatmu:3523": "upadigdhadhiyo yayā manuṣyāḥ pitṛbhūteṣv api sādhuṣu skhalanti //",
  "S03gopjatmu:3524": "GoŚv_62 etasya māṃsaṃ bubhuje kṛpālor yo yaḥ sa sa vyādhim apācakāra /",
  "S03gopjatmu:3525": "krameṇa kṛcchraṃ jagad uttatāra vipatsamudraṃ tad anena kṛtsnam //",
  "S03gopjatmu:3526": "atha sarva eva loko vigatanikhilarogopasargas tasmin mahāsattve samupajātapremagauravabahumānaḥ praṇamya śvānaṃ bodhisattvam abravīt //",
  "S03gopjatmu:3527": "GoŚv_63 aho kṛpābhyāsaviśeṣabhadratā guṇeṣv aho bhaktir apetakalmaṣā /",
  "S03gopjatmu:3528": "aho parārthapratipattipeśalaṃ tavārya karmedam atītamānuṣam //",
  "S03gopjatmu:3529": "GoŚv_64 aho jagacchreṣṭhamahādayārdratā aho svasaukhyavyavasāyaniḥspṛhā /",
  "S03gopjatmu:3530": "śubheṣv aho niścayaniścalaṃ mano manasvināṃ bodhipathānupātinām //",
  "S03gopjatmu:3531": "GoŚv_65 aho batācintyam upāyakauśalam aho parārthe 'bhirater udāttatā /",
  "S03gopjatmu:3532": "acintyacaryātiśayāya sādhave namo 'stu tubhyaṃ jagadekabandhave //",
  "S03gopjatmu:3533": "GoŚv_66 tvaṃ naḥ pitā yadi pitā tvam ivārthakāmaḥ śāstā tvam eva yadi dharmagurus tvam eva /",
  "S03gopjatmu:3534": "tvam daivataṃ yadi na taj janavādamātram ārtāyanaṃ tu jagataḥ paramaṃ tvam eva //",
  "S03gopjatmu:3535": "GoŚv_67 tasmād ājñābhiṣekeṇa pavitrayitum arhasi /",
  "S03gopjatmu:3536": "upadigdham imaṃ lokaṃ yuṣmadāyāsacetasā //",
  "S03gopjatmu:3537": "atha bodhisattvaḥ samupajātaprasādamānasam avagamya tam enam abravīt //",
  "S03gopjatmu:3538": "GoŚv_68 pīḍā mameyam iti naivam idaṃ pradhāryaṃ sattvārtham eva gaticakracalasya nityam /",
  "S03gopjatmu:3539": "pīḍā mamābhavad udīkṣya vipatparītān yuṣmān nirāmayasukhaṃ tv adhunā mano me //",
  "S03gopjatmu:3540": "GoŚv_69 kṛtyaṃ na me parahitād aparaṃ garīyaḥ saṃsāracārakanibandhanam etad eva /",
  "S03gopjatmu:3541": "tasmāt kukāryamalinām atilaṅghya caryāṃ matprītaye satatam ātmahitaṃ kurudhvam //",
  "S03gopjatmu:3542": "GoŚv_70 lokān imān svakṛtakarmabhujo viditvā mṛtyor aparvaparuṣasya karodarasthān /",
  "S03gopjatmu:3543": "pāpāny asahyaparitāpaphalodayāni prāṇātyaye 'pi parivarjayituṃ yatadhvam //",
  "S03gopjatmu:3544": "GoŚv_71 svantāny anāśaramaṇīyaphalapradāni janmāṭavīgahanapathyadanopamāni /",
  "S03gopjatmu:3545": "puṇyāni saṃcinuta matpratikārabuddhyā kalyāṇamitravacanaṃ hi na laṅghanīyam //",
  "S03gopjatmu:3546": "GoŚv_72 iti samanuśiṣya prāṇinas tān mahātmā niśitaparaśudhārājarjaraklāntadehaḥ /",
  "S03gopjatmu:3547": "avasitakaraṇīyaḥ paryudasyātmabhāvaṃ tam ativikṛtarūpaṃ svargam evāruroha //",
  "S03gopjatmu:3548": "GoŚv_73 iti jagadupajīvyā uttamaśrīsamudrā vipadaśaninipātavyāhatā vyuṣṭiyogāt /",
  "S03gopjatmu:3549": "vigatajaladapaṅkavyomaparyantadīrghāḥ śaśina iva mayūkhā lokam uttārayanti //",
  "S03gopjatmu:3550": "// iti śrījātakamālāyāṃ śvajātakaṃ tricatvāriṃśattamaṃ samāptam //"
}