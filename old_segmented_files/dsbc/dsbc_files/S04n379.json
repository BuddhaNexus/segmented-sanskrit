{
  "S04n379:0": "16. siṃhala sārthavāhoddhāraṇa prakaraṇam",
  "S04n379:1": "atha sarvanīvaraṇaviṣkambhī sa jinātmajaḥ |",
  "S04n379:2": "śrīghanaṃ taṃ punarnatvā sāṃjalirevamabrabīt ||",
  "S04n379:3": "bhagavan yadasau śrīmadāryāvalokiteśvaraḥ |",
  "S04n379:4": "bodhisattvo mahāsattvastraidhātukādhipeśvaraḥ ||",
  "S04n379:5": "sarvān sattvān svayaṃ paśyan tridhātubhuvaneṣvapi |",
  "S04n379:6": "samuddhṛtyābhisaṃbodhya preṣayati sukhāvatīm ||",
  "S04n379:7": "pāpino'pi samālokya svayamuddhṛya bodhayan |",
  "S04n379:8": "bodhimārge pratiṣṭhāpya saṃcārayate saṃvaram ||",
  "S04n379:9": "tatkathaṃ sa mahāsattvaḥ samuddhṛtyābhiśodhayan |",
  "S04n379:10": "kṛtvā śuddhendriyān sarvān preṣayati sukhāvatīm || 159",
  "S04n379:12": "kenopāyena pāpiṣṭhān duṣṭānapi prabodhayan |",
  "S04n379:13": "bodhimārge niyujyāpi pracārayani saṃcaran ||",
  "S04n379:14": "kathaṃ suduḥkhinaḥ sarvān karoti satsukhānvitān |",
  "S04n379:15": "daridrān durbhagān dīnān dhaninaḥ subhagān sataḥ ||",
  "S04n379:16": "durdāntān dānavān yakṣān rākṣasān rākṣasīrapi |",
  "S04n379:17": "bodhimārge pratiṣṭhāpya cārayati kathaṃ vratam ||",
  "S04n379:18": "tadupāyaṃ samākhyātuṃ sattvānāṃ hitasādhanam |",
  "S04n379:19": "yenopāyena sa sarvān karoti bodhibhāginaḥ ||",
  "S04n379:20": "iti saṃprārthite tena viṣkambhinā subhāvinā |",
  "S04n379:21": "bhagavān sa tamālokya sabhāṃ cāpyevamādiśat ||",
  "S04n379:22": "kutraputra sa lokeśo mahopāyavidhānavit |",
  "S04n379:23": "yena sattvān samuddhṛtya karoti bodhibhāginaḥ ||",
  "S04n379:24": "samāadhistasya prājñasya mahopāyo jagaddhite |",
  "S04n379:25": "yena sa sahasoddhṛtya yojayati śubhe jagat ||",
  "S04n379:26": "ityādiṣṭaṃ munīndreṇa śrutvā sa vismitāśayaḥ |",
  "S04n379:27": "viskambhī bhagavantaṃ taṃ prārthayadevamādarāt ||",
  "S04n379:28": "bhagavāṃstatsamādhiṃ me samupādeṣṭumarhati |",
  "S04n379:29": "yena sahasoddhṛtya cārayate śubhe jagat ||",
  "S04n379:30": "iti saṃprārthite tena bhagavān sa munīśvaraḥ |",
  "S04n379:31": "viṣkambhinaṃ tamālokya punarevaṃ samādiśat ||",
  "S04n379:32": "bahavastasya vidyante kulaputra samādhayaḥ |",
  "S04n379:33": "yaiḥ sa sattvān samuddhṛtya preṣayati sukhāvatīm ||",
  "S04n379:34": "apremeyairasaṃkhyeyaiḥ sarvākārakarādibhiḥ |",
  "S04n379:35": "samādhibhiḥ samāpanno bhavati sa jagatprabhuḥ ||",
  "S04n379:36": "dhāraṇīnāṃ ca vidyānāṃ paramāṇāṃ sahasrakaiḥ |",
  "S04n379:37": "aprameyairasaṃkhyeyaiḥ samāpanno virājate ||",
  "S04n379:38": "eteṣāmanubhāvaiḥ sa samuddhṛtya bhavodadheḥ |",
  "S04n379:39": "bodhimārge pratiṣṭhāpya pālayati jagattrayam || 159",
  "S04n379:41": "etatpuṇyānubhāvaiḥ sa lokeśvaro maharddhimān |",
  "S04n379:42": "śodhayitvā jagatsattvaṃ cārayati susaṃvaram ||",
  "S04n379:43": "evaṃ tasya jagattrātuḥ puṇyaskandhaṃ mahattaram |",
  "S04n379:44": "aprameyamasaṃkhyeyamityākhyātaṃ munīśvaraiḥ ||",
  "S04n379:45": "tenāsau trijagacchāstā sarvatraidhātukeśvaraḥ |",
  "S04n379:46": "sarvadharmādhipo nātho jagattrāteti kathyate ||",
  "S04n379:47": "tena tasya bhaye duḥkhe rakṣā na kriyate kvacit |",
  "S04n379:48": "sarvatrāpi sadā rakṣā kriyate sarvaprāṇinām ||",
  "S04n379:49": "nānopāyavidhānena samuddhṛtya prabodhayan |",
  "S04n379:50": "bodhicaryāvrataṃ datvā prāpayati sukhāvatīm ||",
  "S04n379:51": "evamasau mahāsatvo bodhisattvo maharddhimān |",
  "S04n379:52": "sarvasattvahittaṃ kṛtvā saṃcarate samantataḥ ||",
  "S04n379:53": "ahamapi purā tena saṃrakṣito mahābhayāt |",
  "S04n379:54": "yanmamaitatpurāvṛttaṃ śṛṇudhvaṃ vakṣyate'dhunā ||",
  "S04n379:55": "tadyathā siṃhakalpāyāṃ rājadhānāṃ vaṇikprabhoḥ |",
  "S04n379:56": "siṃhasya sārthavāhasya putro'bhūt siṃhalābhidhaḥ ||",
  "S04n379:57": "bālye'pi sa mahāsattvaḥ sarvasattvahitāśayaḥ |",
  "S04n379:58": "divyātisundaraḥ kāntaḥ sarvasattvamanoharaḥ ||",
  "S04n379:59": "kaumārye'pi sa sarvāsāṃ vidyānāṃ pāramāgataḥ |",
  "S04n379:60": "sarvasattvahitaṃ kṛtvā reme suhṛtsahāyakaiḥ ||",
  "S04n379:61": "datvārthibhyo yathākāmaṃ śrutvā nityaṃ subhāṣitam |",
  "S04n379:62": "guruṇāṃ satkṛtiṃ kṛtvā kuladharmābhisaṃrataḥ ||",
  "S04n379:63": "svakuladevatādīn ca sarvān devān samarcayan |",
  "S04n379:64": "mānayan sakalāṃllokān bhṛtyān dāsān ca toṣayan ||",
  "S04n379:65": "jñātibandhusuhṛnmitrasacivān cābhinandayan |",
  "S04n379:66": "yathākāmaṃ sukhaṃ bhuktvā reme pitroranujñayā ||",
  "S04n379:67": "tato nūtanayauvanye prauḍhaḥ puṣṭāṃgikaḥ kṛtī |",
  "S04n379:68": "śūro dhīraḥ samutsāhī vyavahāravicakṣaṇaḥ || 161",
  "S04n379:70": "medhāvī sadguṇāraktaḥ sarvavidyāviśāradaḥ |",
  "S04n379:71": "yadupacāra ātmajñaḥ satyadharmayaśo'rthabhṛt ||",
  "S04n379:72": "yathāmūlyaṃ samādāya dranyaṃ datvā vaṇigjanān |",
  "S04n379:73": "sarvānvinīya saṃsthāpya svavaśe'bhyanvamodayat ||",
  "S04n379:74": "sarveṣāmapi ratnānāṃ parīkṣāsu vicakṣaṇaḥ |",
  "S04n379:75": "sārthavāhān vaṇignāthānapi sarvān vyanodayat ||",
  "S04n379:76": "evaṃ sa sakalāṃllokān dharmaśrīguṇavikramaiḥ |",
  "S04n379:77": "jitvā rājeva sannītyā viharannabhyarājata ||",
  "S04n379:78": "tasyaitadguṇasaṃpattiṃ dṛṣṭverṣyālurvaṇikkudhīḥ |",
  "S04n379:79": "rahasi taṃ samāgamya suhṛdvadevamabravīt ||",
  "S04n379:80": "sādho dhanyo'si satputraḥ sarvalokābhinandanaḥ |",
  "S04n379:81": "tatkularjitasaṃvṛttau caran dharmārthamarjaya ||",
  "S04n379:82": "iti tenoditaṃ śrutvā siṃhalaḥ sa vicakṣaṇaḥ |",
  "S04n379:83": "ko kulārjitasaṃvṛttistadvaktuṃ me tvamarhati ||",
  "S04n379:84": "iti tenoditaṃ śrutvā sa īrṣyākulitāśayaḥ |",
  "S04n379:85": "siṃhalaṃ taṃ samālokya bodhitumevabravīt ||",
  "S04n379:86": "janakaste mahābhāga sārthavāho vaṇikpatiḥ |",
  "S04n379:87": "sadā ratnākare gatvā so dhayati susaṃpade ||",
  "S04n379:88": "dhanyāste eva satputrā ye kuladharmacāriṇaḥ |",
  "S04n379:89": "anye kiṃpuruṣāste hi bhuktvaiva gṛhacāriṇaḥ ||",
  "S04n379:90": "piturdravyaṃ samādāya datvārthibhyo na te falam |",
  "S04n379:91": "svārjitameva tandadyādyaśodharmārthasiddhaye ||",
  "S04n379:92": "tattvaṃ kulārjitāṃ vṛttiṃ dadhānaḥ śrīguṇotsāhaḥ |",
  "S04n379:93": "abdhau ratnākare gatvā ratnadravyāṇi sādhaya ||",
  "S04n379:94": "tato gṛhaṃ samāgatya datvārthibhyo yathepsitam |",
  "S04n379:95": "yathākāmaṃ sukhaṃ bhuktvā saṃcarasva yaśo'nvitaḥ ||",
  "S04n379:96": "evaṃ śrīguṇasaṃpattiyaśodharmāsukhānvitaḥ |",
  "S04n379:97": "svakulavṛttisaṃcāramahotsāhaiḥ sadā rama || 162",
  "S04n379:99": "evaṃ taduktamākarṇya siṃhalaḥ sa prabodhitaḥ |",
  "S04n379:100": "samudraṃ gantumutsāhaṃ pravardhayan mudācarat ||",
  "S04n379:101": "tataḥ sa siṃhalo'mbhodhiyātrāṃ gantuṃ samutsukaḥ |",
  "S04n379:102": "sārthavāhātmajān sarvān samāmantryaivamabravīt ||",
  "S04n379:103": "bhavanto'haṃ samicchāmi gantuṃ ratnākare'dhunā |",
  "S04n379:104": "bhavatāṃ yadi vāṃchāsti prāgacchantu mayā saha ||",
  "S04n379:105": "iti taduktamākarṇya sarve te vaṇigātmajāḥ |",
  "S04n379:106": "tatheti pratinandataḥ saharṣamevamabruvan ||",
  "S04n379:107": "sārthavāha samicchāmo gantuṃ ratnākare vayam |",
  "S04n379:108": "yadasmākaṃ bhavānnetā tadanvāhartumarhati ||",
  "S04n379:109": "iti taiḥ saha saṃbhāṣya sa siṃhalaḥ samunmanāḥ |",
  "S04n379:110": "pituḥ pādāmbuje natvā sāṃjalirevamabravīt ||",
  "S04n379:111": "tato'haṃ gantumicchāmi ratnākare mahāmbudhai |",
  "S04n379:112": "tadbhavān sudṛśā mahyamanujñāṃ dātumarhati ||",
  "S04n379:113": "iti putroditaṃ śrutvā siṃhaḥ saḥ sārthabhṛtpitā |",
  "S04n379:114": "svātmajaṃ taṃ samālokya sucintādevamabravīt ||",
  "S04n379:115": "putra śṛṇu hitaṃ vākyaṃ mayoditaṃ tvayātmaja |",
  "S04n379:116": "yattāvat sukumāro'si tatkathamambudhau vrajeḥ ||",
  "S04n379:117": "tāvanme'sti mahāsaṃpanmayā kaṣṭairupārjitā |",
  "S04n379:118": "sarvā etāstavādhīnā bhuktvā rama yathecchayā ||",
  "S04n379:119": "yāvajjīvāmyahaṃ putra tāvadgṛhe sukhaṃ raman |",
  "S04n379:120": "yathākāmaṃ prabhujyaivaṃ saṃcarasva yathepsite ||",
  "S04n379:121": "tatraiva ca mahāmbhodhau tāvanmā vrajathāḥ kvacit |",
  "S04n379:122": "mṛte'pi mayi tatrābdhau gantuṃ neha kadācana ||",
  "S04n379:123": "yāvaddravye gṛhe pūrṇe tāvanmā gāḥ kuhāpi ca |",
  "S04n379:124": "yadā kṣīṇe gṛhe dravyaṃ tadāpi svagṛhe'rjaya ||",
  "S04n379:125": "sarvadāpi tvayā putra mahāmbudhai sudustare |",
  "S04n379:126": "gantuṃ naivābhivāchāṃ te bhavedvāṃchāsti te yadi || 163",
  "S04n379:128": "kimeva bahubhirdravyaiḥ kleśa eva yadudbhavet |",
  "S04n379:129": "kleśinā hi sadā duḥkhaṃ saṃsāre sukhatā kutaḥ ||",
  "S04n379:130": "bahudravyavatāṃ nityaṃ kleśaduḥkhamahadbhayam |",
  "S04n379:131": "tannirarthaṃ bahudravyaṃ sādhane mā samudyama ||",
  "S04n379:132": "yadarjitaṃ bahudravyaṃ gṛhe'sti tāvadātmaja |",
  "S04n379:133": "etatsarvaṃ tavādhīnaṃ tatkimarthatvamarjitum ||",
  "S04n379:134": "etatasarvaṃ tvamādāya datvārthibhyo yathecchayā |",
  "S04n379:135": "yathākāmaṃ svayaṃ bhuktvā yāvajjīvaṃ sukhaṃ cara ||",
  "S04n379:136": "iti pitrā samādiṣṭaṃ śrutvātnajassa siṃhalaḥ |",
  "S04n379:137": "janakaṃ taṃ samālokya punarevaṃ nyavedayat ||",
  "S04n379:138": "satyameva tvayādiṣṭaṃ tathāpi śrūyatāṃ mama |",
  "S04n379:139": "abhiprāyaṃ pravakṣyāmi śrutvānubudhyatāṃ pitaḥ ||",
  "S04n379:140": "vidhinā prerito yatra jātastadvṛttisādhitaiḥ |",
  "S04n379:141": "dharmavidyāguṇadravyasaṃpadbhireva śobhate ||",
  "S04n379:142": "tadanyathārjitairetairdharmavidyāguṇādibhiḥ |",
  "S04n379:143": "sarvadravyaiḥ samāpannaḥ pumānapi na śobhate ||",
  "S04n379:144": "yadahaṃ karmaṇā jātaḥ sārthavāhakule tathā |",
  "S04n379:145": "tatkulavṛttivibhrāṇaḥ saṃcarituṃ samutsahe ||",
  "S04n379:146": "tadahaṃ svakulācāravīryotsāhābhimānabhṛt |",
  "S04n379:147": "gatvā ratnākare'pyabdhau ratnāyarjitumutsahe ||",
  "S04n379:148": "svayamevārjitaṃ dravyaṃ datvārthibhyo yathepsitam |",
  "S04n379:149": "bhuktvaiva svajanān bandhūnapi saṃbhartumutsahe ||",
  "S04n379:150": "ityevaṃ sa kulācāravṛttidharmārthasādhinam |",
  "S04n379:151": "svātmajaṃ māṃ samālokya prābhinanditumarhasi ||",
  "S04n379:152": "nivāraṇā na kāryātra mama dharmārthasādhane |",
  "S04n379:153": "tvayānujñāpradānena nandanīyo'hamātmajaḥ ||",
  "S04n379:154": "yadi daivādvipattiḥ syāt sarvatīrthādhipe'mbudhau |",
  "S04n379:155": "patitvā sarvamutsṛjya saṃprayāyāṃ surālayam || 164",
  "S04n379:157": "tathāpi māṃ mahatpuṇyakīrttiḥ saṃśodhayet kulam |",
  "S04n379:158": "iti vijñāya me tāta hyanujñāṃ dātumarhati ||",
  "S04n379:159": "gṛhe'pi no bhavedeva vipittirdaivayogataḥ |",
  "S04n379:160": "avaśyaṃbhāvino vā bhaveyureva sarvataḥ ||",
  "S04n379:161": "iti śaṃkāviṣaṃ hitvā saddharmasmṛtimānasaḥ |",
  "S04n379:162": "dharmārthasādhane nityaṃ mahotsāhī samācaret ||",
  "S04n379:163": "athāhaṃ kṣamakauśalyaṃ saṃpanno nirupadravaḥ |",
  "S04n379:164": "ratnaśrīsukhasaṃyuktaṃ saṃprāyāṃ svagṛhe mudā ||",
  "S04n379:165": "tadā kimucyate saukhyaṃ yaśodharmotsavānvitam |",
  "S04n379:166": "datvārthibhyo yathākāmaṃ bhuktvā śubhe caremahi ||",
  "S04n379:167": "tato'smatkulajāścāpi dharmācārasamanvitāḥ |",
  "S04n379:168": "datvārthibhyo yathākāmaṃ bhuktvā yāyuḥ surālayam ||",
  "S04n379:169": "etatsatyamiti jñātvā yadīcchasi hitaṃ mama |",
  "S04n379:170": "sudṛśānugrahaṃ kṛtvā tadanujñāṃ pradehi me ||",
  "S04n379:171": "yadyanujñāṃ dadāsi na viyogo nau bhaveddhruvam |",
  "S04n379:172": "mṛtyurhi sarvajantūnāṃ sarvatrāpi puraḥ sadā ||",
  "S04n379:173": "iti putroditaṃ śrutvā siṃhaḥ pitā sa bodhitaḥ |",
  "S04n379:174": "ātmajaṃ taṃ samālokya siṃhamevamabravīt ||",
  "S04n379:175": "yadyevaṃ niścayaṃ putra samudre gantumicchasi |",
  "S04n379:176": "tava nirbandhitaṃ citāṃ vārayituṃ na śakyate ||",
  "S04n379:177": "tadgaccha sasahāyastvaṃ mārge'raṇye vane'mbudhau |",
  "S04n379:178": "mahābhayāni vidyante tatsamīkṣya samantataḥ ||",
  "S04n379:179": "śītavātātapādīni duḥkhāni duḥsahānyapi |",
  "S04n379:180": "sahitvā dhairyamālambya śanairvrajābhilokayan ||",
  "S04n379:181": "sidhyatu te visaṃyātrā bhūyāt sarvatra maṃgalam |",
  "S04n379:182": "yathā hi vāṃchitaṃ dravyaṃ gṛhītvāyāhyavighnataḥ ||",
  "S04n379:183": "iti pitrābhyanujñāte siṃhalaḥ saṃpramoditaḥ |",
  "S04n379:184": "pitroḥ pādān praṇatvaiva sahasā gantumārabhet || 165",
  "S04n379:186": "tadā mātā samāliṃgya siṃhalaṃ taṃ priyātmajam |",
  "S04n379:187": "rudantyaśrubhirliptāsyā vilapantyaivamabravīt ||",
  "S04n379:188": "hā putra māṃ parityajya kathaṃ gantuṃ tvamicchasi |",
  "S04n379:189": "nānyo me vidyate kaścideka eva tvamātmajaḥ ||",
  "S04n379:190": "hā jivananandano me'si vallabho hi na cāparaḥ |",
  "S04n379:191": "hā prāṇa mātāri snehaḥ kathaṃ te vidyate na hi ||",
  "S04n379:192": "yadā garbhapraviṣṭo me tadārambha samādarāt |",
  "S04n379:193": "mayā sadābhinandantyā saṃpālyase prayatnataḥ ||",
  "S04n379:194": "jāyamāno'pi saṃdṛṣṭvā mayā saṃpālito mudā |",
  "S04n379:195": "bālye'pi ca sadālokya saṃpālya paripuṣyase ||",
  "S04n379:196": "kaumārye'pi samārādhya sahānandena varddhitaḥ |",
  "S04n379:197": "mayā saṃpālitaḥ prauḍhabhūto'si navayauvanaḥ ||",
  "S04n379:198": "idānīṃ tvaṃ yuvā bhūtvā kathaṃ māṃ tyaktumicchasi |",
  "S04n379:199": "putraḥ svāṃ mātaraṃ vṛddhāṃ rakṣadeva tyajenna tu ||",
  "S04n379:200": "idānīṃ kathamevaṃ tvaṃ niḥsnehaścarase mayi |",
  "S04n379:201": "hā putra kathaṃ me ko māṃ jīrṇitāṃ tyaktumarhati ||",
  "S04n379:202": "yāvajjīvāmyahaṃ putra kutrāpi mā vrajo'nyataḥ |",
  "S04n379:203": "yathākāmaṃ sukhaṃ bhuktvā saṃcarasva gṛhe raman ||",
  "S04n379:204": "mṛtāyāṃ mayi te putra yatrecchā vartate tadā |",
  "S04n379:205": "tatra gatvā yathākāmaṃ kuru dharmārthasādhanam ||",
  "S04n379:206": "iti mātroditaṃ śrutvā siṃhalaḥ sa vinoditaḥ |",
  "S04n379:207": "mātaraṃ tāṃ vilapantīṃ samāśvasyaivamabratīt ||",
  "S04n379:208": "mā rautsīḥ kiṃ viṣādaṃ te dhairyamālambya mā śucaḥ |",
  "S04n379:209": "vidhinā prerito yatra tatrāvaśyaṃ gatirbhave ||",
  "S04n379:210": "yadabhāvi bhavettatra sarvatrāpi bhave sadā |",
  "S04n379:211": "bhāvi cedṛgbhavedeva naivānyathā kvacid bhavet |",
  "S04n379:212": "avaśyaṃbhāvino bhāvā bhavantyeva hi nānyathā |",
  "S04n379:213": "sarveṣāmapi jantūnāṃ ṣaḍgatibhavacāriṇām || 166",
  "S04n379:215": "sarveṣāṃścāpi jantūnāṃ sarvatra mṛtyuragrataḥ |",
  "S04n379:216": "saṃpattiśca vipattiśca svasvadaivānuyogataḥ ||",
  "S04n379:217": "iti vijñāya kiṃ mātaviryogaduḥkhaśaṃkayā |",
  "S04n379:218": "avaśyameva sarveṣāṃ viyogaṃ bhavacāriṇām ||",
  "S04n379:219": "iti me'tra mahatkārye kuladharmārthasādhane |",
  "S04n379:220": "ruditvaivaṃ nivārantī vighnaṃ kartuṃ na cārhasi ||",
  "S04n379:221": "yadi te'sti mayi sneho paśyantī sudṛśaiva mām |",
  "S04n379:222": "datvā bhadrāśiṣaṃ mahyamanujñāṃ dātumarhasi ||",
  "S04n379:223": "mamārthe devatāṃ smṛtvā prārthayantī sumaṃgalam |",
  "S04n379:224": "pitrā saha sukhaṃ bhuktvā pālayantī gṛhe vasa ||",
  "S04n379:225": "acireṇāgamiṣyāmi tanme smṛtvāpi mā śucaḥ |",
  "S04n379:226": "vimucaṃ mā viṣādaṃ ca prasīdāhaṃ vrajāni hi ||",
  "S04n379:227": "ityuktvā sa mahāsattvo mātaraṃ saṃvinodayan |",
  "S04n379:228": "gāḍhābhiliṃganānmuktaḥ praṇatvaiva tato'carat ||",
  "S04n379:229": "tataḥ sa nagare tatra ghaṇṭāghoṣamacārayat |",
  "S04n379:230": "siṃhalaḥ sārthavāho'bdhau ratnākare vrajediti ||",
  "S04n379:231": "tadghaṇṭāghoṣṇaṃ śrutvā paṃcavaṇikśtānyapi |",
  "S04n379:232": "tathā ratnākare tena saha gantuṃ samīcchire ||",
  "S04n379:233": "tataste vaṇijassarve samīlya sahasā mudrā |",
  "S04n379:234": "siṃhalasya puro gatvā prārthayannevamānatāḥ ||",
  "S04n379:235": "sārthavāha vayaṃ sarve sārthavāhātmajā api |",
  "S04n379:236": "ratnākare tvayā sārdhaṃ gantumicchāmahe khalu ||",
  "S04n379:237": "yatsarvaṇijāṃ netā sārthavāhātmajā bhavān |",
  "S04n379:238": "tannānugrahamādhāya samanvāhartumarhati ||",
  "S04n379:239": "iti taiḥ prārthite sarvaiḥ sa siṃhalo mahāmatiḥ |",
  "S04n379:240": "sarvāṃstān samupāmantrya saṃpaśyannevamabravīt ||",
  "S04n379:241": "bho bhavantaḥ samicchanti yadyāgantuṃ mayā saha |",
  "S04n379:242": "tatsarvaṃ paṇyamādāya samāyāntu vrajāmahe || 167",
  "S04n379:244": "iti tenoditaṃ śrutvā sarve te saṃpraharṣitāḥ |",
  "S04n379:245": "sahasā svasvagṛhaṃ gatvā jñātīn sarvān vinodayan ||",
  "S04n379:246": "labdhānujñāḥ piturmāturdhṛtvā svastyayanaṃ mudā |",
  "S04n379:247": "sarve te paṇyamādāya saṃprasthitāḥ samācaran ||",
  "S04n379:248": "so'pi mahāasattvaḥ dhṛvā svastyayanaṃ mudā |",
  "S04n379:249": "pitroḥ pādān praṇatvā ca paṇyamādāya prasthitaḥ ||",
  "S04n379:250": "tatra tān vaṇijaḥ sarvān dṛṣṭavā sa samupācaran |",
  "S04n379:251": "saṃmīlya saṃmataṃ kṛtvā saṃprasthito mudācarat ||",
  "S04n379:252": "tatra so'nugatān sarvān bandhumitrasuhṛjjanān |",
  "S04n379:253": "saṃbodhayan samālokya saṃnirvārya nyavartayat ||",
  "S04n379:254": "tataḥ saṃsaṃcaran paṃcavaṇikśataiḥ samanvitaḥ |",
  "S04n379:255": "anekairgardabhairgobhiruṣṭraiśca bhāravāhakaiḥ ||",
  "S04n379:256": "sāmudrapaṇyabhārāttaiḥ śanaiḥ saṃprasthitaḥ kramāt |",
  "S04n379:257": "grāmāraṇyavanodyānanigamapattanāni ca ||",
  "S04n379:258": "nagararājyasaurāṣṭrarājadhānīpyurādiṣu |",
  "S04n379:259": "caṃcūryamāṇa ālokya samutsāhaiḥ samācarat ||",
  "S04n379:260": "tato deśāntare'raṇyakāntāraśailaparvatān |",
  "S04n379:261": "śanaiścaran vilaṃghyāpi sudūravipine yayau ||",
  "S04n379:262": "tatra prāptā viṣaṇṇāste sarve trāsaviṣāditāḥ |",
  "S04n379:263": "bhagnotsāhāḥ śanairgatvā dadṛśurdūrato'mbudhim ||",
  "S04n379:264": "dṛtvā sarve'pi te'mbodhiṃ durabhisaṃpraharṣitāḥ |",
  "S04n379:265": "protsāhavīryasaṃkāntāstīraṃ prāpurmahodadheḥ ||",
  "S04n379:266": "tatra te samupāsṛtya sarve sahaṃrṣitāśayāḥ |",
  "S04n379:267": "praṇatvā taṃ mahāmbodhiṃ paśyantaḥ samupāśrayan ||",
  "S04n379:268": "atha te vaṇijaḥ sarve samīkṣya taṃ mahāmbudhim |",
  "S04n379:269": "prāṇasnehanirutsāhāstasthuḥ saṃtrasitāśyāḥ ||",
  "S04n379:270": "tadā sa siṃhalo dṛṣṭvā sarvāṃstāṃstrāsitāśayān |",
  "S04n379:271": "karṇadhāraṃ samāmantrya pura evaṃ nyavedayat || 168",
  "S04n379:273": "karṇadhāra mahābhāga yadvayamāgatā iha |",
  "S04n379:274": "sarvasaṃpattimicchanto gantum ratnākare'mbudhau ||",
  "S04n379:275": "tadbhavānatra sanmitraṃ netāasmākaṃ hitārthadik |",
  "S04n379:276": "samīkṣyānugrahaṃ kṛtvā saṃtārayitumarhati ||",
  "S04n379:277": "ityevaṃ prārthitaṃ sarvaiḥ karṇadhāro niśamya saḥ |",
  "S04n379:278": "sarvāṃstān vaṇijaḥ paśyan samāmantryaivamabravīt ||",
  "S04n379:279": "bhavanto yadi vāṃchanti gantuṃ ratnāśayāmbudhau |",
  "S04n379:280": "taddhairyadevatāṃ smṛtvā tiṣṭhantu nausamāśritāḥ ||",
  "S04n379:281": "iti tenoditaṃ śrutvā sarve'pi te vaṇigjanāḥ |",
  "S04n379:282": "natvā nāvaṃ samāruhya saṃtasthire samāhitāḥ ||",
  "S04n379:283": "tataḥ sa karṇadhāroro'pi saṃsmṛtvā kuladevatām |",
  "S04n379:284": "sāṃjaliḥ praṇatiṃ kṛtvā prārthayadevamambudhim ||",
  "S04n379:285": "mahodadhe jagadbhartā bhavān ratnāmṛtākaraḥ |",
  "S04n379:286": "tadime vaṇijaḥ sarve bhavaccharaṇa āśritāḥ ||",
  "S04n379:287": "tadbhavān kṛpayā dhṛtvā sarvānimān dhanārthinaḥ |",
  "S04n379:288": "ratnākare subhadreṇa saṃprāpayitumarhasi ||",
  "S04n379:289": "iti saṃprārthya natvā tamambhodhiṃ taraṇiṃ ca tām |",
  "S04n379:290": "nāvikaḥ sa samāruhya prācārayan śanaiḥ kramāt ||",
  "S04n379:291": "tataḥ saṃcāritā sā nau sadā gatisamīritā |",
  "S04n379:292": "krameṇa saṃvahantyabdhermadhyadvīpamupāyayau ||",
  "S04n379:293": "tatra naukā bhramantyeva tasthai vātābhitāḍitā |",
  "S04n379:294": "taddṛṣṭvā karṇadhārastaṃ siṃhalamevamabravīt ||",
  "S04n379:295": "sārthavāha vijānīyādbhavānatra mahadbhayam |",
  "S04n379:296": "yadiyaṃ naurmahāvātairāhatā bhramate muhuḥ ||",
  "S04n379:297": "kutra gantuṃ samīhā vo vātā vānti mahājavāḥ |",
  "S04n379:298": "svakuladevatāḥ smṛtvā saṃprārthya trāṇamambudhim ||",
  "S04n379:299": "dhairyamālambya sarvatra saṃtiṣṭhadhvaṃ samāhitāḥ ||",
  "S04n379:300": "iti tenoditaṃ śrutvā sarve te trasitāśayāḥ |",
  "S04n379:301": "svasveṣṭadevatāḥ smṛtvā prārthayadevamambudhim || 169",
  "S04n379:303": "mahodadhe jagadbhartarvayaṃ te śaraṇe sthitāḥ |",
  "S04n379:304": "tadasmān kṛpayā dhṛtvā saṃtārayitumarhasi ||",
  "S04n379:305": "ityevaṃ prārthayantaste sarve smṛtvā svadevatām |",
  "S04n379:306": "dhairyamālambya saṃtrastāstasthurjīvarāśitāḥ ||",
  "S04n379:307": "tataḥ sa karṇadhāro'pi saṃprārthya taṃ mahodadhim |",
  "S04n379:308": "svakuladevatāṃ smṛtvā tasthau jīvanirāśitaḥ |",
  "S04n379:309": "siṃhalaḥ sārthavāho'pi saṃprārthya trāṇamambudhim |",
  "S04n379:310": "triratnasmaraṇaṃ kṛtvā tasthai dhairyasamāhitaḥ ||",
  "S04n379:311": "tataste vāyavaḥ śāntā naukā saṃcaritā kramāt |",
  "S04n379:312": "taddṛṣṭvā vaṇizaḥ sarve tasthuḥ saṃharṣitāśayāḥ ||",
  "S04n379:313": "tatra tāṃ samupāyātāṃ nāvaṃ vaṇiksamāśritām |",
  "S04n379:314": "tāmradvīpanivāsinyo rākṣasyoyo'drākṣurambudhau ||",
  "S04n379:315": "tatastābhiḥ sametyāśu rākṣasībhiḥ prabhaṃjanāḥ |",
  "S04n379:316": "utsṛṣṭāḥ kālikā vātāstannaukābhimukhā vavuḥ ||",
  "S04n379:317": "tairāśu prahatā sā nau bhrāmyamānā pralolitā |",
  "S04n379:318": "tīvrātivegakallolo'bhihatābhūdvibhinnitā |",
  "S04n379:319": "tadā te vaṇijaḥ sarve saṃtrāsābhihatāśayāḥ |",
  "S04n379:320": "hā daiveti vilapantastasthuḥ prāṇanirāśitāḥ ||",
  "S04n379:321": "tadā sa sihaṃlo dṛṣṭvā taraṇiṃ tāṃ vibhinnitām |",
  "S04n379:322": "sarvāṃstān suhṛdo bhītān samālokyaivabravīt ||",
  "S04n379:323": "bhavantaḥ kiṃ viṣādena daiva eva gatirbhavet |",
  "S04n379:324": "tattriratnasmṛtiṃ dhṛtvā dhairyamālambya tiṣṭhata ||",
  "S04n379:325": "yadi daivādvipattiḥ syādatra tīrthādhipe'mbudhau |",
  "S04n379:326": "dravyaiḥ sārdhaṃ vayaṃ sarve patitā nidhanaṃ gatāḥ ||",
  "S04n379:327": "sarvapātakanirmuktāḥ pariśuddhatrimaṇḍalāḥ |",
  "S04n379:328": "sadgatau sukule jātā bhavema śrīguṇāśrayāaḥ ||",
  "S04n379:329": "ityuktā tena te sarve tīrthikānāmupāsakāḥ |",
  "S04n379:330": "triratnasmaraṇaṃ dhātuṃ śraddadhurna kathaṃcana || 170",
  "S04n379:332": "sa eva siṃhalaḥ smṛtvā triratnaṃ śaraṇaṃ gatāḥ |",
  "S04n379:333": "dhyātvā nāma samuccārya tasthai saṃbodhimānasaḥ ||",
  "S04n379:334": "tadāpi daivatasteṣāṃ kālikāvātaghātitā |",
  "S04n379:335": "kallolabhramaṇākrāntā naukābhūcchatakhaṇḍitā ||",
  "S04n379:336": "sarve te vaṇijaścāpi vibhagnāśā vimohitāḥ |",
  "S04n379:337": "patitāstatra mahāmbhodhau saha dravyairnimajjitāḥ ||",
  "S04n379:338": "tatra te vaṇijaḥ sarve nimagnānyapi daivataḥ |",
  "S04n379:339": "svasvabāhubalenaiva samuterustaṭāntikam ||",
  "S04n379:340": "dṛṣṭvā tān vaṇijaḥ sarvāṃstīrāntikasamāgatān |",
  "S04n379:341": "tāmradvīpanivāsinyo rākṣasyaḥ saṃpramoditāḥ ||",
  "S04n379:342": "divyakaumārikārupaṃ dhṛtvā sarvāḥ samāgatāḥ |",
  "S04n379:343": "tīre sthitvā samuttārya sarvānstānevamabruvan ||",
  "S04n379:344": "mā bhaiṣṭa dhairyamālambya samāgamya taroradhaḥ |",
  "S04n379:345": "chāyāmāśritya sarvatra viśrāntuṃ tiṣṭhata kṣaṇam ||",
  "S04n379:346": "ityevaṃ kathitaṃ tābhiḥ śrutvā te vaṇijastataḥ |",
  "S04n379:347": "gatvā campakavṛkṣasya chāyāyāṃ samupāśrayan ||",
  "S04n379:348": "tatra viśramya te sarve saṃnirīkṣya parasparam |",
  "S04n379:349": "jñātīn smṛtvānuśocanto niśvasyaivaṃ babhāṣire ||",
  "S04n379:350": "hā daiva kathamasmākaṃ vipattirbhavatīdṛśī |",
  "S04n379:351": "ka iha sāmprataṃ trātā hitārthī sadgatirbhavet ||",
  "S04n379:352": "iti taiḥ kathitaṃ śrutvā sārthavāhaḥ sa siṃhalaḥ |",
  "S04n379:353": "sarvānstān trāsabhinnātmān samāśvāsyaivamabravīt ||",
  "S04n379:354": "nāstyasmākamiha trātā ko hitārthī suhṛdgatiḥ |",
  "S04n379:355": "dharma eva bhavet trātā sarvatrāpi suhṛdgatiḥ ||",
  "S04n379:356": "avaśyaṃbhāvino bhāvā bhavanti mahatāmapi |",
  "S04n379:357": "sarveṣāmapi jantūnāṃ sarvatrāpi na cānyathā ||",
  "S04n379:358": "tadatra śraddhayā sarve triratnasya samāhitāḥ |",
  "S04n379:359": "smṛtvā nāma samuccārya dhyātvāpi bhajatānatāḥ || 171",
  "S04n379:361": "etadeva hi saṃsāre dharmamūlaṃ nigadyate |",
  "S04n379:362": "dharma eva hi sarvatra trātā bhartā suhṛdgatiḥ ||",
  "S04n379:363": "evaṃ vijñāya sarve'pi triratnasya samāhitāḥ |",
  "S04n379:364": "smṛtvā nāma samuccārya dhyātvāpi bhajatānatāḥ ||",
  "S04n379:365": "iti tenoditaṃ śrutvā sarve te paribodhitāḥ |",
  "S04n379:366": "tīrthikā śrāvakā naiva triratnaṃ smartumīcchire ||",
  "S04n379:367": "sa eva siṃhalaḥ smṛtvā triratnasya samāhitaḥ |",
  "S04n379:368": "dhyātvā nāma samuccārya tasthau saṃbodhimānasaḥ ||",
  "S04n379:369": "tatastāḥ pramadāḥ kāntāḥ kumārikā manoramāḥ |",
  "S04n379:370": "sarvānstān vaṇijān dṛṣṭvā purasthā evamabruvan ||",
  "S04n379:371": "vaiṣādyaṃ vaḥ kimatrāpi naiva cintyo hi duḥkhatā |",
  "S04n379:372": "yathepsitaṃ sukhaṃ bhuktvā saṃcaradhvaṃ yathecchayā ||",
  "S04n379:373": "asmākaṃ svāmino naiva gatirvāpi na kaścana |",
  "S04n379:374": "parāyaṇo'pi naivāsti bhartāpi na suhṛtpriyaḥ ||",
  "S04n379:375": "tadyūyaṃ bhavatāsmākaṃ svāmino gatayo'pi ca |",
  "S04n379:376": "parāyaṇāśca bhartāraḥ patayaḥ suhṛdaḥ priyāḥ ||",
  "S04n379:377": "vidyante'tra gṛhā ramyā bhogyāni vividhānyapi |",
  "S04n379:378": "pānāni surasānyevaṃ vastrāṇi vividhāni ca ||",
  "S04n379:379": "sarvadravyāṇi ratnāni sarvāṇi bhūṣaṇānyapi |",
  "S04n379:380": "sarvartufalapuṣpādiramyodyānavanānyapi ||",
  "S04n379:381": "puṣkariṇyo'pi santyatra divyagandhāmbupūritāḥ ||",
  "S04n379:382": "tadatra kiṃ viṣādaṃ vaḥ saṃramadhvaṃ yathecchayā |",
  "S04n379:383": "yathākāmaṃ sukhaṃ bhuktvā saṃcaradhvaṃ pramoditāḥ ||",
  "S04n379:384": "ityevaṃ kathitaṃ tābhirniśamya te vaṇigjanāḥ |",
  "S04n379:385": "sarve'pi tāḥ samālokya vismayaṃ samupāyayuḥ ||",
  "S04n379:386": "tatastāḥ pramadāḥ sarvān matvā tān kāmamohitān |",
  "S04n379:387": "ekaikaṃ puruṣaṃ dhṛtvā svasvagehaṃ nyaveśayan ||",
  "S04n379:388": "tāsāṃ vṛddhāpi yā kāntā sā dṛṣṭvā samupāsṛtā |",
  "S04n379:389": "siṃhalaṃ taṃ samādāya svālayaṃ saṃnyaveśayat | 172",
  "S04n379:391": "atha tāḥ pramadāḥ sarvān svān svāṃstān svāmino mudā |",
  "S04n379:392": "svasvālaye pratiṣṭhāpya divyabhogairatarpayan ||",
  "S04n379:393": "tatastān bhogasaṃtṛptān sarvānstāḥ pramadāśayāḥ |",
  "S04n379:394": "rahikrīḍārasābhogaiḥ santarpayitumārabhan ||",
  "S04n379:395": "evaṃ te vaṇijaḥ sarve bhuktvā bhojyaṃ yathepsitam |",
  "S04n379:396": "saṃkrīḍitvā yathākāmaṃ saṃcarite pramoditāḥ ||",
  "S04n379:397": "evaṃ bhuktvā yathākāmaṃ ramitvā te divāniśam |",
  "S04n379:398": "mahānandasukhāsaktāḥ saptāhāni vyalaṃghayan ||",
  "S04n379:399": "athāpare kṣapāyāṃ sa siṃhalaḥ |",
  "S04n379:400": "triratnasmṛtimādhāya tasthau dhyānasamāhitaḥ ||",
  "S04n379:401": "tadā tatrālaye dīpaḥ saṃpradīptamahojjvalaḥ |",
  "S04n379:402": "rākṣasyāṃ nidritāyāṃ sa prāhasan saṃprabhāsayan ||",
  "S04n379:403": "taṃ pradīptaṃ hasantaṃ sa dṛṣṭvātivismitāśayaḥ |",
  "S04n379:404": "suciraṃ saṃnirīkṣyaivaṃ dhyātvā caivaṃ vyacintayat ||",
  "S04n379:405": "aho citraṃ kimarthe'yaṃ pradīpo yatprahasyate |",
  "S04n379:406": "evaṃ hi hasito dīpo dṛṣṭo naiva śruto'pi na ||",
  "S04n379:407": "iti dhyātvā ciraṃ paśyan siṃhalaḥ sa samutthitaḥ |",
  "S04n379:408": "samupāśritya taṃ natvā papracchaivaṃ kṛtāṃjaliḥ ||",
  "S04n379:409": "kimarthaṃ hasase dīpa tadatra me samādiśa |",
  "S04n379:410": "ko'tra dīpe praviṣṭo hi mayā na jñāyate bhavān ||",
  "S04n379:411": "iti tenābhiṃsaṃpṛṣṭe pradīpaḥ sa samujjvalan |",
  "S04n379:412": "siṃhalaṃ taṃ samāmantrya prahasannevamabravīt ||",
  "S04n379:413": "siṃhala kiṃ na jānāsi rākṣasīyaṃ na mānuṣī |",
  "S04n379:414": "ramitvāpi yathākāmaṃ bhakṣettvāṃ naiva saṃśayaḥ ||",
  "S04n379:415": "sarvāstāḥ pramadāḥ kāntā rākṣasyo naiva mānavāḥ |",
  "S04n379:416": "sarvāṃstāṃstvatsahāyāṃśca bhakṣiṣyanti na saṃśayaḥ ||",
  "S04n379:417": "iti dīpasamākhyāutaṃ śrutvā bhītaḥ sa siṃhalaḥ |",
  "S04n379:418": "kimidaṃ satyamevaṃ syāditi taṃ paryapṛcchata || 173",
  "S04n379:420": "satyameva pradipeyaṃ rākṣasī yanna mānuṣī |",
  "S04n379:421": "kathaṃ bhavān vijānāsi satyametat samādiśa ||",
  "S04n379:422": "iti saṃprārthite tena sa pradīpaḥ punarhasan |",
  "S04n379:423": "siṃhalaṃ sārthavāhaṃ taṃ samāmantryaivamādiśat ||",
  "S04n379:424": "satyametanmayakhyātaṃ yadi na tvaṃ pratīcchasi |",
  "S04n379:425": "dakṣiṇasyāṃ mahāraṇye gatvā paśya tvamātmanā ||",
  "S04n379:426": "tatrāraṇye mahaddurge āyasakoṭṭa uccake |",
  "S04n379:427": "vaṇikśatasahastrāṇi prakṣipya sthāpitāni hi ||",
  "S04n379:428": "kecijjīvanti kecicca mṛtāḥ kecicca bhakṣitāḥ |",
  "S04n379:429": "asthīni cāvakīrṇānnipratiṇi samantataḥ ||",
  "S04n379:430": "tatra gatvā samālokya sarvametanmayoditam |",
  "S04n379:431": "satyaṃ vā yadi vā'satyaṃ śraddadhyā me vacastadā ||",
  "S04n379:432": "ityevaṃ tadupākhyātaṃ śrutvā sa paribodhitaḥ |",
  "S04n379:433": "tatra gatvā tathā draṣṭuṃ sarvametastamutsukaḥ ||",
  "S04n379:434": "prasuptāṃ rākṣasīṃ mohajālanidrāvṛtendriyām |",
  "S04n379:435": "kṛtvā candraprabhaṃ khaḍgaṃ dhṛtvā saṃprasthito drutam ||",
  "S04n379:436": "tato gacchan sa ekākī niśīye saṃvilokayan |",
  "S04n379:437": "dakṣiṇasyāṃ mahāraṇye durgame samupācarat ||",
  "S04n379:438": "tatrātyucce mahakoṭṭamayaḥprākārasaṃvṛtam |",
  "S04n379:439": "gavākṣadvāre niryūhavīhīnaṃ lokasaṃskṛtam ||",
  "S04n379:440": "taṃ dṛṣṭvā samupāsṛtya paribhramansamantataḥ |",
  "S04n379:441": "lokaviṣādavailāpyaṃ śrutvā sa vismayākulaḥ ||",
  "S04n379:442": "tatra campakavṛkṣāgramārehya sa samāśritaḥ |",
  "S04n379:443": "mahotkāśaravo naiva nājuhāva tadāśritān ||",
  "S04n379:444": "bhavantaḥ ke kiyanto'tra prakṣiptāḥ kena niśritāḥ |",
  "S04n379:445": "kiṃ bhuktvā vasathātrāpi tatsarvaṃ vaktumarhatha ||",
  "S04n379:446": "iti taduktamākarṇya tatrasthāste vaṇigjanāḥ |",
  "S04n379:447": "vṛkṣaśākhāgramāruḍhaṃ tamālokyaivamabruvan || 174",
  "S04n379:449": "kastvaṃ bho kathamāyāsi kasmādihāgataḥ kutaḥ |",
  "S04n379:450": "sarvametat pravṛttāntaṃ samupākhātumarhati ||",
  "S04n379:451": "iti taduktamākarṇya sāarthavāhaḥ sa siṃhalaḥ |",
  "S04n379:452": "tatrasthāṃstān janān sarvān samāmantryaivamabravīt ||",
  "S04n379:453": "siṃhalaḥ sārthavāho'haṃ jambūdvīpādihāgataḥ |",
  "S04n379:454": "gantuṃ ratnākare'mbhodhau vaṇikpaṃcaśataiḥ saha ||",
  "S04n379:455": "abdhimadhye mahāvātairhatā naukā vikhaṇḍitā |",
  "S04n379:456": "udake patitāssarve vayumuttīrya bāhubhiḥ ||",
  "S04n379:457": "tīramāsādya vṛkṣasya chāyāyāṃ samupāśritāḥ |",
  "S04n379:458": "svadeśamanuśocanto nyaṣīdāma viṣāditāḥ ||",
  "S04n379:459": "tatrātisundarīkāntāḥ kumārikā manoharāḥ |",
  "S04n379:460": "tāḥ sarvāḥ purato'smākaṃ samāśrityaivamabruvan ||",
  "S04n379:461": "mā bhaiṣṭa kiṃ viṣādaṃ vā dhairyamālambya tiṣṭhata |",
  "S04n379:462": "sarvāsāmapi hyasmākaṃ kaścit svāmī na vidyate ||",
  "S04n379:463": "tadyūyaṃ svāmino'smākaṃ bhūtvā bhuktvā yathepsitam |",
  "S04n379:464": "yathākāmaṃ ramitveha saṃcaradhvaṃ sadā sukham ||",
  "S04n379:465": "ityasmānālokya sarvāstān sarvānasmān vimohitān |",
  "S04n379:466": "ekaikaṃ svāminaṃ dhṛtvā svāsvālayaṃ nyaveśayan ||",
  "S04n379:467": "tatrāsmān yathākāmaṃ bhojayitvātyamodayan |",
  "S04n379:468": "yathecchayā ramitvāpi cārayanti sadā sukham ||",
  "S04n379:469": "ityevaṃ mahadāścaryaṃ sukhaṃ bhuktvātivismitaḥ |",
  "S04n379:470": "kimatra viṣaye vṛttamiti draṣṭumihāvraje ||",
  "S04n379:471": "iti tena samākhyātaṃ śrutvā te'pi vaṇigjanāḥ |",
  "S04n379:472": "sarve svakaṃ pravṛttāntaṃ kathitvā taṃ vyanodayan ||",
  "S04n379:473": "yatkhalu sārthavāho'si jānīhi tābhi rākṣasīḥ |",
  "S04n379:474": "tadatra ratisaṃraktā mā tiṣṭhāśu vraja svaṃ puram ||",
  "S04n379:475": "vayamapyevamambhodhau patitā vyasanitāstathā |",
  "S04n379:476": "rākṣasībhiḥ samuttārtya svasvagṛhe niveśitāḥ || 175",
  "S04n379:478": "bhojayitvā yathākāmaṃ ramitvāpi yathecchayā |",
  "S04n379:479": "vinodya svavaśe sthāpya saṃcāritāḥ sukhe sadā ||",
  "S04n379:480": "yadā yūyamiha prāptāstada tābhirvayaṃ drutam |",
  "S04n379:481": "koṭe'tra sarva ānīya prakṣiptā bandhanālaye ||",
  "S04n379:482": "gṛhītvāmībhirassmākaṃ rākṣasībhirdivāniśam |",
  "S04n379:483": "khāditvā puruṣān nityaṃ saṃcaryante yathecchayā ||",
  "S04n379:484": "yūyamapi tathāmībhī rākṣasībhiryathecchayā |",
  "S04n379:485": "gṛhītvātra pratikṣiptā bhakṣiṣyadhve na saṃśayaḥ ||",
  "S04n379:486": "ityavaśyaṃ bhavedevaṃ vijñāya sahasā bhavān |",
  "S04n379:487": "sarvān sārthān samāhūya svadeśaṃ drutam ||",
  "S04n379:488": "yadītaḥ sahasā yūyaṃ sarve gacchata sāṃpratam |",
  "S04n379:489": "kuśalaṃ vā bhavennaivaṃ yadi sarve vinakṣyatha ||",
  "S04n379:490": "iti taduktamākarṇya siṃhalaṃ sa prabodhitaḥ |",
  "S04n379:491": "avatīrya drutaṃ vṛkṣāt sahasā svālayaṃ yayau ||",
  "S04n379:492": "tatra ratikaraṃ dīpamuddīptaṃ taṃ samīkṣya saḥ |",
  "S04n379:493": "sāṃjaliḥ praṇatiṃ kṛtvā purataḥ samupāśrayat ||",
  "S04n379:494": "taṃ purasthaṃ samālokya pradīpaḥ sa samujjvalan |",
  "S04n379:495": "sādho satyaṃ tvayā dṛṣṭamityevaṃ samapṛcchata ||",
  "S04n379:496": "iti dīpoditaṃ śrutvā punarāha sa vismitaḥ |",
  "S04n379:497": "sarvaṃ satyaṃ mayā dṛṣṭamādiṣṭaṃ bhavatā yathā ||",
  "S04n379:498": "kimupāyamihāpyasti yenetaḥ sahasā punaḥ |",
  "S04n379:499": "jambūdvīpaṃ gamiṣyāma tatsamādeṣṭumarhati ||",
  "S04n379:500": "iti saṃprārthite tena sa pradīpaḥ samujjvalan |",
  "S04n379:501": "prahasaṃstaṃ samāśvasya punarevamupādiśat ||",
  "S04n379:502": "tadupāyamihāpyasti yenetaḥ sahasā vrajeḥ |",
  "S04n379:503": "jambūdvīpaṃ punargantuṃ yadīcchasi śṛṇuṣva tat ||",
  "S04n379:504": "atra tīre mahāmbhodheḥ suvarṇabālukāsthale |",
  "S04n379:505": "bālāho'śvo mahā..tro vidyate karuṇātmakaḥ || 176",
  "S04n379:507": "sa śvetā auṣadhīrbhuktvā prāvartya parivartya ca |",
  "S04n379:508": "samutthāya svamātmānaṃ pracchoḍitvaivamālapet ||",
  "S04n379:509": "ka ito'bdhiṃ samuttirya gantumicchanti ye punaḥ |",
  "S04n379:510": "svadeśaṃ me samāruhya pṛṣṭhe tiṣṭhantu te dṛḍham ||",
  "S04n379:511": "yadi gantuṃ tavecchāsti jambūdvīpamitaḥ punaḥ |",
  "S04n379:512": "tatra gatvāśvarājaṃ taṃ natvā saṃprārthayādarāt ||",
  "S04n379:513": "vayamicchāmahe gantuṃ jambūdvipamitaḥ punaḥ |",
  "S04n379:514": "tadasmān kṛpayā sarvān saṃprāpayimarhati ||",
  "S04n379:515": "tataḥ so'śvo mahābhijñaḥ sarvān yuṣmānito drutam |",
  "S04n379:516": "svapṛṣṭhena samāvāhya pāre'bdheḥ prāpayiṣyati ||",
  "S04n379:517": "ityevaṃ samupādiśya sa dīpo'ntarhito'bhavat |",
  "S04n379:518": "so'pi śayanamāruhya rākṣasyā śayito'bhavat ||",
  "S04n379:519": "tadaṃgaśītatvaṃ spṛṣṭā vibuddhā sā niśācarī |",
  "S04n379:520": "kathaṃ te śītalaṃ dehamityevaṃ paryapṛcchata ||",
  "S04n379:521": "tacchrutvā sārthavāho'sau siṃhalo bhītamānasaḥ |",
  "S04n379:522": "tāṃ kāntāṃ pramadāmevaṃ prabodhayitumabravīt ||",
  "S04n379:523": "kānte'haṃ nirgato gehāmmulamūtraṃ visṛjya ca |",
  "S04n379:524": "āgamya śayitastena śītalitā tanu mama ||",
  "S04n379:525": "iti tāṃ mithyayā kāntāṃ bodhiyitvāpi śaṃkitaḥ |",
  "S04n379:526": "siṃhalaḥ sa viṣaṇṇātmā tasthau nidrāparāṅmukhaḥ ||",
  "S04n379:527": "tataḥ sa prātarutthāya sarvāṃstān vaṇijaḥ sattvān |",
  "S04n379:528": "samāhūya bahirdeśe gatvā yānamupāśrayat |",
  "S04n379:529": "tathā te vaṇijaścāpi sarve tatra samāśritāḥ |",
  "S04n379:530": "parasparaṃ samābhāṣya saṃtasthire'bhinanditāḥ ||",
  "S04n379:531": "tatra tān vaṇijaḥ sarvān nirviśaṃkābhinanditān |",
  "S04n379:532": "siṃhalaḥ sa samālokya samāmantryaivamabravīt ||",
  "S04n379:533": "bhavantaḥ praṣṭumicchāmi satyaṃ bhāṣantu nānyathā |",
  "S04n379:534": "kidṛksnehopacārairvaḥ kāntāḥ saṃmānayanti hi || 177",
  "S04n379:536": "iti taduktamākarṇya tatraoko'tipragalbhitaḥ |",
  "S04n379:537": "siṃhalaṃ taṃ samālokya saharṣamevamabravīt ||",
  "S04n379:538": "dhanyo'smi sārthavāhātra bhāgyena preritaḥ khalu |",
  "S04n379:539": "īdṛgbhogyamahatsaukhyaṃ manye svarge'pi durlabham ||",
  "S04n379:540": "yanme kāntā subhadrāṃgī susnehopacāriṇī |",
  "S04n379:541": "yathecchā surasairbhogyairmānayanti divāniśam ||",
  "S04n379:542": "tathānyaḥ prāvadattatra maharsaukhyamihāptavān |",
  "S04n379:543": "bhāgyena prerito'trāhamīdṛksaukhyaṃ kuhāpi na ||",
  "S04n379:544": "yanme kāntā varairbhogyaistoṣayitvā divāniśam |",
  "S04n379:545": "ramayantī yathākāmaṃ mānayantī samādarāt ||",
  "S04n379:546": "tathāparo vaṇikprāha dhanyo'hamatībhāgyavān |",
  "S04n379:547": "īdṛksampanmahatsaukhyaṃ lapsye kutra kathaṃ kadā |",
  "S04n379:548": "īdṛk mahattaraṃ saukhyaṃ manye svarge'pi durlabham ||",
  "S04n379:549": "yanme snehavatī bhāryā divyavastrādibhūṣaṇaiḥ |",
  "S04n379:550": "maṇḍayitvā yathākāmaṃ ramayitvā divāniśam ||",
  "S04n379:551": "yathābhilaṣitairbhogyaissantarpya pratipāti mām |",
  "S04n379:552": "tathānyo'pi vaṇikprāha bhāgyenehāhamāptavān ||",
  "S04n379:553": "yadīdṛk mahadaiśvaryaṃ saṃpattirlapsyate kutaḥ ||",
  "S04n379:554": "svarge'pi durlabhaṃ manye kutrātra pṛthivītale |",
  "S04n379:555": "yanme bhāryā manoramyā kāntā divyātisundarī ||",
  "S04n379:556": "vividhadinyasaurabhyagandhadravyairdivāśam |",
  "S04n379:557": "anulipya yathākāmaṃ kriḍayati samādarāt ||",
  "S04n379:558": "bhojanairvividhāsvādaiḥ pānairdivyāmṛtāttamaiḥ |",
  "S04n379:559": "vastraiśca vividhaiḥ kāmyairbhūṣaṇairvividhairapi ||",
  "S04n379:560": "maṇḍayitvā yathākāmaṃ bhojayitvā divāniśam |",
  "S04n379:561": "yathābhilaṣitaiḥ saukhyaiḥ ramayantyabhipāti mām ||",
  "S04n379:562": "evaṃ te vaṇijyaḥ sarve svasvabhāryākṛtādaram |",
  "S04n379:563": "snehopacārasatsaukhyaṃ nivedhaivaṃ babhāṣire || 178",
  "S04n379:565": "aho bhāgyaṃ tadasmākaṃ yadiha preṣitā vayam |",
  "S04n379:566": "īdṛksaṃpanmahatsaukhyaṃ svarge'pi durlabhaṃ khalu ||",
  "S04n379:567": "tadihaiva sadā bhuktvā yathākāmaṃ caremahi |",
  "S04n379:568": "jambūdvīpe punargantuṃ notsahema kadācana ||",
  "S04n379:569": "kimīdṛksukhasaṃpattirhitvā yāsyāmahe vayam |",
  "S04n379:570": "svadeśe'pi purnagatvā kiṃ kiṃ bhokṣyāmahe sukham ||",
  "S04n379:571": "kutredṛgguṇasaṃpannā divyakāntā manoramāḥ |",
  "S04n379:572": "sarvavidyākalābhijñā labhyante durlabhā bhuvi ||",
  "S04n379:573": "etāḥ kāntāḥ subhadrāṃgāḥ svāmisneho'nucārikāḥ |",
  "S04n379:574": "hitvā gatcā svadeśe'pi kiṃ sthitvā svajanaiḥ saha ||",
  "S04n379:575": "dhanyāste puruṣā martyāḥ kāntābhirye sadā ratāḥ |",
  "S04n379:576": "yathākāmaṃ sukhaṃ bhuktvā saṃcarante yathecchayā ||",
  "S04n379:577": "evaṃ śrīguṇasaṃpannā divyakāntāsahāratāḥ |",
  "S04n379:578": "yāvajjīvaṃ sukhaṃ bhuktvā saṃtiṣṭhemahi sarvadā ||",
  "S04n379:579": "jambūdvipe punargantuṃ nābhīcchāmaḥ kadāpi hi |",
  "S04n379:580": "kiṃ lapsyāmaha etādṛk mahatsaukhyaṃ kadā katham ||",
  "S04n379:581": "ityevaṃ taiḥ samākhyātaṃ sarvairapi niśamya saḥ |",
  "S04n379:582": "siṃhalastān samālokya niṣśvasannevamabravīt ||",
  "S04n379:583": "bhavantaḥ śrūyatāṃ vākyaṃ yanmayā satyamucyate |",
  "S04n379:584": "yadi bhadre'sti vāṃchā vaḥ tatkurudhvaṃ yathoditam ||",
  "S04n379:585": "iti tenoditaṃ śrutvā sarve te vismatāśayāḥ |",
  "S04n379:586": "siṃhalaṃ sārthavāhaṃ taṃ samālokyaivamabruvan ||",
  "S04n379:587": "kiṃ vākyaṃ samupākhyāhi yadi bhadre samīhasi |",
  "S04n379:588": "bhavatā yatsamādiṣṭaṃ kariṣyāmastathā vayam ||",
  "S04n379:589": "iti taiḥ kathitaṃ sarvaiḥ śrutvā sa siṃhalaḥ sudhīḥ |",
  "S04n379:590": "sarvāṃstān vaṇijaḥ sārthān saṃpaśyannevamabravīt ||",
  "S04n379:591": "sarvaiḥ satya samādhāya samayaṃ dhāsyate yadi |",
  "S04n379:592": "tadāhamupadekṣyāmi satyametadyathāśrutam || 179",
  "S04n379:594": "iti tenoditaṃ śrutvā sarve'pi te'tivismitāḥ |",
  "S04n379:595": "kiṃ samayaṃ dhariṣyāmastadādiśeti cābruvan ||",
  "S04n379:596": "etattaiḥ kathite sarvaiḥ sārthavāhaḥ sa siṃhalaḥ |",
  "S04n379:597": "sarvāṃstān vaṇijaḥ saṃghān samālokyaivamabravīt ||",
  "S04n379:598": "bhavantaḥ śrūyatāṃ sarvaiḥ samayamuditaṃ mayā |",
  "S04n379:599": "naitatkenāpi vaktavyaṃ bhāryāyāḥ purato'pi vaḥ ||",
  "S04n379:600": "kaścidbhāṣeta bhāryāyāḥ purā yadi pramādataḥ |",
  "S04n379:601": "tadā sarve vayaṃ hyatra vrajema nidhanaṃ khalu ||",
  "S04n379:602": "iti satyaṃ samādhāya samayaṃ dhātumarhatha |",
  "S04n379:603": "yadi saṃdhāryate satyaṃ sarveṣāmapi bhadratā ||",
  "S04n379:604": "iti taduktamākarṇya sarve'pi te vaṇigjanāḥ |",
  "S04n379:605": "satyametaddhariṣyāmaḥ samādiśeti cābruvan ||",
  "S04n379:606": "iti sarvai samākhyātaṃ śrutvā sa siṃhalaḥ sudhīḥ |",
  "S04n379:607": "sarvāṃstān vaṇijaḥ saṃghān saṃpaśyannevamabravīt ||",
  "S04n379:608": "śṛṇudhvaṃ dhairyamālambya tiṣṭhata mā viṣīdata |",
  "S04n379:609": "imā hi pramadāḥ sarvā rākṣasyo naiva mānuṣāḥ ||",
  "S04n379:610": "iti satyaṃ mayākhyātaṃ śrutvā sarve'pi bodhitāḥ |",
  "S04n379:611": "kaścidapi svabhāryāyāḥ purato vaktumarhati ||",
  "S04n379:612": "iti tena samākhyātaṃ śrutvā sarve vaṇigjanāḥ |",
  "S04n379:613": "bhītisaṃtrasitātmānaḥ kṣaṇaṃ tasthurvimohitāḥ ||",
  "S04n379:614": "tataste vaṇījaḥ sarve saṃtrāsābhihatāśayāḥ |",
  "S04n379:615": "siṃhalaṃ sārthavāhaṃ taṃ samālokyaivamabruvan ||",
  "S04n379:616": "sārthavāha kathaṃ jñātaṃ kutra dṛṣṭaṃ śrutaṃ tvayā |",
  "S04n379:617": "etāḥ kāntā na mānuṣyo rākṣasya iti tadvada ||",
  "S04n379:618": "yadyetā naiva mānuṣyo rākṣasya eva tatkatham |",
  "S04n379:619": "asmākaṃ ka iha trātā gatirvā syātparāyaṇaḥ ||",
  "S04n379:620": "yadyetatsatyameveha tiṣṭhemahi kathaṃ vayam |",
  "S04n379:621": "palāyemahi kutretastadupāyamupādiśa || 180",
  "S04n379:623": "iti taiḥ kathitaṃ śrutvā sārthavāhaḥ sa siṃhalaḥ |",
  "S04n379:624": "sarvānstān vaṇijaḥ saṃghān samāśvāsyaivamabranīt ||",
  "S04n379:625": "satyameva mṛṣā naiva tathāpi mā viṣīdata |",
  "S04n379:626": "upāyaṃ vidyate'trāpi tacchṛṇudhvaṃ mayoditam ||",
  "S04n379:627": "yo'śvājo'tra bālāho nāma tīre mahodadheḥ |",
  "S04n379:628": "sthitaḥ sattvānukampārthaṃ sa naḥ trātā gatirbhavet ||",
  "S04n379:629": "sa tiṣṭhedudhestīre suvarṇabālukāsthale |",
  "S04n379:630": "āvartya parivarttāpi bhuktvā śvetā mahoṣadhīḥ ||",
  "S04n379:631": "tatra gatvā vayaṃ sarva upasarema vanditum |",
  "S04n379:632": "saṃpaśyetkaruṇātmā sa sarvānasmānupāsṛtān ||",
  "S04n379:633": "dṛṣṭvāsmān sa samutthāya pracchādayet svamāśrayam |",
  "S04n379:634": "ko'tra pāramito gantuṃ icchantīti vadet tridhā ||",
  "S04n379:635": "tadā sarve vayaṃ natvā tamevaṃ prārthayemahi |",
  "S04n379:636": "icchāmahe ito gantuṃ pāraṃ tatsahasā naya ||",
  "S04n379:637": "ityasmatprārthita śrutvā sarvānasmān svapṛṣṭhake |",
  "S04n379:638": "āropya samasottīrya nayet pāraṃ mahodadheḥ ||",
  "S04n379:639": "sa evāsmākamiha trātā gatirnānyo hi vidyate |",
  "S04n379:640": "tadvayamaśvarājaṃ taṃ natvaivaṃ prārthayemahi ||",
  "S04n379:641": "etadupāyamatrāpi vidyate'smatparāyaṇe |",
  "S04n379:642": "kaścidetatsvabhāryāyā vaktuṃ naivārhati dhruvam ||",
  "S04n379:643": "pramodādyadi bhāryāyāḥ snehāt kaścidvadetpuraḥ |",
  "S04n379:644": "rākṣasyo'smānstada sarvān bhakṣiṣyante na saṃśayaḥ ||",
  "S04n379:645": "iti sneho'sti jīve vo dhṛtvaitatsamayaṃ dṛḍham |",
  "S04n379:646": "kasyāścitpurataḥ kiṃcidvaktavyaṃ naiva kenacit ||",
  "S04n379:647": "iti tenoditaṃ śrutvā sarve'pi te vaṇigjanāḥ |",
  "S04n379:648": "mṛtyutrāsāhatātmānaḥ siḥhalamevamabruvan ||",
  "S04n379:649": "sārthavāha bhavannāthastrātā mitraṃ suhṛdgatiḥ |",
  "S04n379:650": "asmākaṃ nāparaḥ kaścittadanvāhartumarhati || 181",
  "S04n379:652": "kasmindine gamiṣyāma itastīre mahodadheḥ |",
  "S04n379:653": "yatra tiṣṭhedaśvarāja iti satyaṃ samādiśa ||",
  "S04n379:654": "ityuktaṃ tairniśamyāsau sārthavāho nirīkṣya tān |",
  "S04n379:655": "ito'hina tṛtīye'vaśyaṃ gacchemahīti cābravīt ||",
  "S04n379:656": "na kasyāścitpuraḥ kaścatsatyametadvadenna hi |",
  "S04n379:657": "gopanīyaṃ prayatnena tridheti so'bravīt punaḥ ||",
  "S04n379:658": "iti saṃmatamādhāya sarve'pi te vaṇigjanāḥ |",
  "S04n379:659": "tatpure punarāgatya svasvālayaṃ samāviśat ||",
  "S04n379:660": "tatra tāḥ pramadāḥ kāntā dṛṣṭvā tān svagṛhāgatān |",
  "S04n379:661": "svaṃ svaṃ svāmitanamālokya papracchurevamādarāt ||",
  "S04n379:662": "kutra bhavān prayāto'tra samāyāto'si sāmpratam |",
  "S04n379:663": "satyametat samākhyāhi yadi sneho'sti te mayi ||",
  "S04n379:664": "iti bhāryoditaṃ śrutvā sarve'pi te vaṇigjanāḥ |",
  "S04n379:665": "deśādbahirvayaṃ gatvāgatāḥ sma iti cābruvan ||",
  "S04n379:666": "etacchrutvā ca tāḥ kāntāḥ sarvāḥ svaṃ svaṃ priyaṃ mudā |",
  "S04n379:667": "samīkṣya samupāsīnāḥ papracchurevamādarāt ||",
  "S04n379:668": "dṛṣṭaṃ kiṃ mahadudyānaṃ dṛṣṭaṃ vāpi sarovaram |",
  "S04n379:669": "falapuṣpābhinamrāśca dṛṣṭāḥ kiṃ pādapā api ||",
  "S04n379:670": "iti bhāryoditaṃ śrutvā sarve'pi te vaṇigjanāḥ |",
  "S04n379:671": "kiṃcinna dṛśyate'smābhiriti pratyuttaraṃ daduḥ ||",
  "S04n379:672": "tacchrutvā pramadāḥ sarvāḥ samīkṣya tā svakaṃ priyam |",
  "S04n379:673": "saṃprahāsaṃ kurvantyaḥ punarevaṃ babhāṣire ||",
  "S04n379:674": "kathaṃ na dṛśyate'trāsti mahodyānaṃ sarovaram |",
  "S04n379:675": "vividhāstaravaḥ santi falapuṣpabharānatāḥ ||",
  "S04n379:676": "aho yūyaṃ gatāḥ kutra dṛśyante na kathaṃ khalu |",
  "S04n379:677": "etatsatyaṃ samākhyāhi yadi priyāsmyahaṃ tava ||",
  "S04n379:678": "etacchrutvāpi te sarve vaṇijaḥ svasvapriyāṃ prati |",
  "S04n379:679": "prahasan saṃnirīkṣyāpi punarevaṃ babhāṣire || 182",
  "S04n379:681": "ito'hni tṛtīye'vaśyaṃ tadudyānaṃ sarovaram |",
  "S04n379:682": "sarvānapi tarun drṣṭuṃ gamiṣyāmo vayaṃ priye ||",
  "S04n379:683": "tāni sarvāṇi saṃvīkṣya gṛhītvāpi falāni ca |",
  "S04n379:684": "puṣpāṇyapi samāhṛtya samāyāsyāmahe drutam ||",
  "S04n379:685": "tacchrutvā tāstathetyuktvā sarvāḥ svaṃ svaṃ ptriyaṃ mudā |",
  "S04n379:686": "yathābhilaṣitāirbhogyaiḥ sādaraṃ samatoṣayan ||",
  "S04n379:687": "bhuktvā te'pi yathākāmaṃ sarvaiḥ saṃtoṣitā apio |",
  "S04n379:688": "dirghocchvāsaṃ samutsṛjya tasthuḥ kṣaṇaṃ viṣāditāḥ ||",
  "S04n379:689": "tadṛṣṭvā pramadāstāśca sarvāḥ svasvaprabhuṃ prati |",
  "S04n379:690": "kimucchvāsaṃ samutsṛṣṭaṃ vadeti prāvadat punaḥ ||",
  "S04n379:691": "svadeśaviṣayaṃ smṛtvā samucchvāsaṃ samutthitam |",
  "S04n379:692": "iti svasvapriyāste sarve'pi purato'vadan ||",
  "S04n379:693": "tacchrutvā pramadāstāśca sarvāḥ svasvapateḥ punaḥ |",
  "S04n379:694": "upāsīnā vihasantyaḥ saṃnirīkṣyaivamabruvan ||",
  "S04n379:695": "kiṃ svadeśasmṛtiṃ kṛtvā sukhaṃ bhuktveha tiṣṭhata |",
  "S04n379:696": "saṃramitvā yathākāmaṃ saṃcaradhvaṃ yathecchayā ||",
  "S04n379:697": "dravyāṇyapi ca sarvāṇi bhogyāni vividhāni ca |",
  "S04n379:698": "sarvopakaraṇavastūni vastrāṇi bhūṣaṇānyapi ||",
  "S04n379:699": "udyānāni suramyāni puṣkariṇyo manoramāḥ |",
  "S04n379:700": "falapuṣpābhinamrāśca pādapā vividhā api ||",
  "S04n379:701": "prāsādāśca manoramyā gṛhāścāṭṭābhiśobhitāḥ |",
  "S04n379:702": "maṇḍapāśca maṭhāścāpi rathā aśvāśca hastinaḥ ||",
  "S04n379:703": "gāvaśca mahiṣāścāpi sarve'pi paśujātikāḥ |",
  "S04n379:704": "vidyate sakalo'nyatra kiṃ nāstīha nirīkṣyatām ||",
  "S04n379:705": "tadetānyapi sarvāṇi tvadadhīnāni sarvadā |",
  "S04n379:706": "yathecchayā samādāya bhuktvā ramansukhaṃ cara ||",
  "S04n379:707": "nātra kiṃcidviṣādatvaṃ bhayaṃ cāpi na kiṃcana ||",
  "S04n379:708": "yathākāmaṃ prabhuktvaiva rama caran sukhaṃ vasa || 183",
  "S04n379:710": "iti tābhiḥ samākhyātaṃ sarve'pi te vaṇigjanāḥ |",
  "S04n379:711": "tatheti prabhāṣitvā tasthuḥ vinoditā iva ||",
  "S04n379:712": "tatastāḥ pramadāḥ sarvā rātro svasvapriyaiḥ saha |",
  "S04n379:713": "yathākāmaṃ ramitvāpi suṣeyuḥ śayanāśritāḥ ||",
  "S04n379:714": "te'pyevaṃ vaṇijaḥ sarve ramitvā śayanāśritāḥ |",
  "S04n379:715": "mṛtyuśaṃkāhatātmānastasthurnidrāparāṅmukhāḥ ||",
  "S04n379:716": "tataḥ prātaḥ samutthāya sarve'pi te vaṇigjanāḥ |",
  "S04n379:717": "svāṃ svāṃ bhāryāṃ samāmantrya samālokyaivamabruvan ||",
  "S04n379:718": "vayaṃ yāsyāmahe draṣṭuṃ taḍāgodyānapādapān |",
  "S04n379:719": "sajjīkṛtya tadāhāraṃ saṃsthāpayata saṃvaram |",
  "S04n379:720": "tacchrutvā pramadāḥ sarvāstāstatheti prabodhitāḥ |",
  "S04n379:721": "sajjīkṛtyopasaṃsthāpya svasvapriyaṃ vyanodayan ||",
  "S04n379:722": "tasmiṃśca divase'pyevaṃ sarve'pi te vaṇigjanāḥ |",
  "S04n379:723": "bhuktvā bhogyaṃ ramitvāpi tasthurjāgartikā niśi ||",
  "S04n379:724": "tataḥ prātaḥ samutthāya sarve te siṃhalādayaḥ |",
  "S04n379:725": "svāṃ svāṃ bhāryāṃ samāmantrya gṛhītvā svasvasaṃvaram ||",
  "S04n379:726": "saṃmīlya sahasā sarve deśādbahirvinirgatāḥ |",
  "S04n379:727": "gatvā dūramanodyanasamīpaṃ samupāśrayan ||",
  "S04n379:728": "tatra sa siṃhalaḥ sarvān vaṇījastān vilokayan |",
  "S04n379:729": "samāmantrya kriyākāaraṃ kartumevamabhāṣata ||",
  "S04n379:730": "bhavantaḥ śrūyatāṃ vākyaṃ yantrayātra nigadyate |",
  "S04n379:731": "tatsarve satyamādhāya kartumarhanti nānyathā ||",
  "S04n379:732": "yadi snehaḥ svajivo'sti jñātibandhusuhṛtsvapi |",
  "S04n379:733": "yuṣmābhirmadvacaḥ śrutvā satyaṃ dhartavyamatra hi ||",
  "S04n379:734": "śṛṇudhvaṃ tatkriyābandhaṃ kriyate yanmayā hite |",
  "S04n379:735": "triratnaśaraṇaṃ dhṛtvā caritavyaṃ samāhitaiḥ ||",
  "S04n379:736": "kenāpi smaraṇīyā na bharyā kāntā priyā api |",
  "S04n379:737": "paścānnaivābhilokyaṃ ca yāvatpāraṃ na gamyate || 183",
  "S04n379:739": "iti kṛtvā kriyābandhaṃ sarve te siṃhalādayaḥ |",
  "S04n379:740": "tataḥ saṃprasthitāḥ śīghraṃ tīraṃ prāpto mahodadheḥ ||",
  "S04n379:741": "tatra tamaśvamadrākṣuḥ savarṇavālukāsthale |",
  "S04n379:742": "āvartyaparivartitvā bhuktvauṣadhīḥ samāśritam ||",
  "S04n379:743": "tatra tān samupayātān dṛṣṭvā so'śvaḥ samutthitaḥ |",
  "S04n379:744": "pracchāḍitvā tridhā ko'taḥ pāragāmīti prāvadat ||",
  "S04n379:745": "tadā te vaṇijyaḥ sarve sāṃjalayastamādarāt |",
  "S04n379:746": "tridhā pradakṣiṇīkṛtya praṇatvaivaṃ babhāṣire ||",
  "S04n379:747": "deva sarve vayaṃ pāraṃ gantumicchāmahe khalu |",
  "S04n379:748": "tadbhavānno drutaṃ pāraṃ saṃprāpayitumarhati ||",
  "S04n379:749": "iti taiḥ prārthitaṃ śrutvā so'śvarājo dayānidhiḥ |",
  "S04n379:750": "sarvāṃstān vaṇijaḥ paśyan punarevamabhāṣata ||",
  "S04n379:751": "yadi pāramito gantuṃ yūyaṃ sarve samicchatha |",
  "S04n379:752": "matpṛṣṭhaṃ dṛḍhamāruhya saṃtiṣṭhadhvaṃ samāśritāḥ ||",
  "S04n379:753": "yāvatra choditaṃ kāyaṃ mayā tāvatra kenacit |",
  "S04n379:754": "kartavyo dṛṣṭivikṣepo yadi jīvitamicchatha ||",
  "S04n379:755": "iti tena samādiṣṭaṃ śrutvā sa siṃhalāgrataḥ |",
  "S04n379:756": "natvā tatpṛṣṭamāruhya saṃśritaḥ samatiṣṭhata ||",
  "S04n379:757": "tataste vaṇijyaḥ sarve natvā taṃ sahasā kramāt |",
  "S04n379:758": "ruhyate pṛṣṭhamāśritya saṃśleṣitā niṣedire ||",
  "S04n379:759": "tataḥ so'śvo mahāvegī saṃvahanstān vaṇigjanān |",
  "S04n379:760": "saṃkraman sahasāmbhodhermadhye dvīpamupāyayau ||",
  "S04n379:761": "tadāśvenāhūtān sarvān rākṣasyastān vaṇigjanān |",
  "S04n379:762": "dṛṣṭavā tāḥ sakalāstatra sahasā khādupācaran ||",
  "S04n379:763": "hā kāntā priyabhartāsi māṃ vihāyādhunā katham |",
  "S04n379:764": "niḥsneho mayi kutraika eva gantuṃ tvamicchasi ||",
  "S04n379:765": "ahamapi tvayā sārdhaṃ gantumihāvrajāmi hi |",
  "S04n379:766": "tanmāṃ paśyanbhavākānta samatvahartumarhati || 185",
  "S04n379:768": "hā kānta kathamekānte tyaktvā māṃ bhakticāriṇīim |",
  "S04n379:769": "niḥsneho ratisaṃbhogo kva prayātuṃ tvamicchasi ||",
  "S04n379:770": "kathaṃ matsnehasaṃbhogaratisaukhyamahotsavam |",
  "S04n379:771": "vismṛtaṃ bhavatā kānta tatsmṛtvā paśyemāṃ priyām ||",
  "S04n379:772": "hā prāṇasamakānto'si naivāsti me suhatpriyaḥ |",
  "S04n379:773": "tavāpyasmi priyā bhāryā tatkathaṃ nau viyogatā ||",
  "S04n379:774": "suduṣyakomalaivastraiḥ prāvṛto'si mayepsitaiḥ |",
  "S04n379:775": "tatsnehatimutsṛjya kutra gantuṃ tvamicchasi ||",
  "S04n379:776": "yathābhilaṣitairbhogyaiḥ pānaiśca paritoṣitaḥ |",
  "S04n379:777": "vismṛtya kathamekānte māṃ tyaktvā gantumicchasi ||",
  "S04n379:778": "vividhasurabhidravyaistvaṃ liptvā modito mayā |",
  "S04n379:779": "saugandhidravyamujjhitvā kutra gantuṃ tvamicchasi ||",
  "S04n379:780": "muktāhārādyalaṃkārairbhūṣito'si yathepsitaiḥ |",
  "S04n379:781": "tatte sarvamalaṃkāraṃ tyaktvā gantuṃ kuhecchasi ||",
  "S04n379:782": "bhuktvā bhogyaṃ yathākāmaṃ ramitvāpi divāniśam |",
  "S04n379:783": "tadbhogyaratisatsaukhyaṃ hitvā gantuṃ kuhecchasi ||",
  "S04n379:784": "hā kānta mama nātho'si kṛtvanāthāmimāṃ satīm |",
  "S04n379:785": "nirdayo māṃ parityajya kathaṃ gantuṃ kuhecchasi ||",
  "S04n379:786": "hā kānta pasya māṃ bhāryāṃ bhavaddharmānucāriṇīm |",
  "S04n379:787": "dehi me darśanaṃ svāmi mā tyajemāṃ priyaṃvadām ||",
  "S04n379:788": "yadi me darśanaṃ kānta na dadāsīha kiṃcana |",
  "S04n379:789": "bhavannāma samuccārya mariṣye śvo nirāśitā ||",
  "S04n379:790": "tadā bhavānapi māṃ smṛtvā bhogyakrīḍāsukhānyapi |",
  "S04n379:791": "kiyatkālaṃ dharet prāṇaṃ yāsyasi maraṇaṃ dhruvam ||",
  "S04n379:792": "iti sneho'sti te bhartaḥ svajive mayi vā yadi |",
  "S04n379:793": "ekadhāpīha māṃ smṛtvā bhavān saṃdraṣṭumarhati ||",
  "S04n379:794": "ityevaṃ vilapantyastā rākṣasyaḥ sakalā api |",
  "S04n379:795": "svasvabhartāramālokya rudantyo'nuyayurdrutam || 186",
  "S04n379:797": "tatkāruṇyavilāpaṃ te śrutvā sarve vaṇigjanāḥ ||",
  "S04n379:798": "sneharatisukhotsāhaṃ smṛtvā tā draṣṭumicchire ||",
  "S04n379:799": "tatra ye ye'tistenehārdrāṣu kāruṇyādhairyamohitāḥ |",
  "S04n379:800": "tān draṣṭuṃ pṛṣṭamadrākṣuste te'śvānnyapatan jale ||",
  "S04n379:801": "ye ye'śvānnipatatanto'bdhau tānstānālokya tā drutam |",
  "S04n379:802": "rākṣasyaḥ sahasoddhṛtya prādanatsvasvapatiṃ mudā ||",
  "S04n379:803": "evaṃ te vaṇijaḥ sarve nipatanto mahāmbudhau |",
  "S04n379:804": "sahasoddhṛtya sarvābhī rākṣasībhiḥ prabhakṣitāḥ ||",
  "S04n379:805": "siṃhala eka evāśvapṛṣṭhe saṃśliṣya saṃśritaḥ |",
  "S04n379:806": "triratnasmaraṇaṃ dhṛtvā saṃtasthau niścalendriyaḥ ||",
  "S04n379:807": "tamevaikaṃ mahāsattvamuhitvā so'śvarāṭlaghuḥ |",
  "S04n379:808": "sahasā saṃkramatpāramabdherastīraṃ samāyayau ||",
  "S04n379:809": "tatra sa tīramāsādya pracchoḍitvā svamāśrayam |",
  "S04n379:810": "avatārya svapṛṣṭhāttaṃ siṃhalamevamabravīt ||",
  "S04n379:811": "sādho vraja samādhāya saṃpaśyan pathi sarvataḥ |",
  "S04n379:812": "sarvatra te śubhaṃ bhūyādramasva bandhubhiḥ sukham ||",
  "S04n379:813": "iti tena samādiṣṭaṃ śrutvā sa siṃhalaḥ kṛtī |",
  "S04n379:814": "tamaśvaṃ sāṃjalirnatvā saṃpaśyannemavamabravīt ||",
  "S04n379:815": "dhanyo'si tvaṃ mahāsatva yanmāṃ mṛtyumukhagatam |",
  "S04n379:816": "ādāya sahasottārya rakṣasi svayamāgataḥ ||",
  "S04n379:817": "tanme nātho'si śāstā piṇḍānutrātā suhṛdgatiḥ |",
  "S04n379:818": "yāvajjīvaṃ bhavatpādaṃ smṛtvā bhajeya sarvadā ||",
  "S04n379:819": "manye bhavantamīśāṃśanirmitaṃ trijagatprabhum |",
  "S04n379:820": "bodhisattvaṃ mahāsatvaṃ sarvasattvānupālakam ||",
  "S04n379:821": "itthaṃ māṃ sarvadālokya bhavān sarvatra saṃkaṭe |",
  "S04n379:822": "bodhayityā prayatnena kṛpayā trātumarhati ||",
  "S04n379:823": "iti saṃprārthya taṃ nāthamaśvarājaṃ sa siṃhalaḥ |",
  "S04n379:824": "tridhā pradakṣiṇīikṛtya nanāma tatpadān punaḥ || 187",
  "S04n379:826": "tataḥ so'śvastamālokya kiṃciddūre caran svayam |",
  "S04n379:827": "antarhito jvaladvahnirivākāśe yayau drutam ||",
  "S04n379:828": "tamevaṃ khe gataṃ dṛṣṭvā siṃhalaḥ so'tivismitaḥ |",
  "S04n379:829": "yāvaddṛṣṭipathaṃ paśyaṃstasthau natvā kṛtāṃjaliḥ ||",
  "S04n379:830": "tataḥ sa siṃhalo dhīraḥ paśyan nmārge sahāhitaḥ |",
  "S04n379:831": "ekākī saṃkraman jambūdvīpāraṇyamupāyayau ||",
  "S04n379:832": "tadā yā rākṣasī bhāryā siṃhalasya vaṇikpateḥ |",
  "S04n379:833": "rākṣasyaḥ sakalāstāstāṃ parivṛtyaivamabruvan ||",
  "S04n379:834": "asmābhirbhakṣitāḥ sarvasvāmino'pi svakasvakāḥ |",
  "S04n379:835": "bhakṣito na tvayaivaikaḥ svāmī nirvāhitaḥ katham ||",
  "S04n379:836": "yadi tāvattamānīya bhakṣase na tvamātmanā |",
  "S04n379:837": "tvāṃ vihatya vayaṃ sarvā bhakṣiṣyāma iti dhruvam ||",
  "S04n379:838": "ityevaṃ kathitaṃ tābhiḥ sarvābhistanniśamya sā |",
  "S04n379:839": "saṃtrastā puratastāsāṃ viṣaṇṇāsyaivabravīt ||",
  "S04n379:840": "bhaginyo yadi yuṣmākaṃ nirbandha eṣa niścayaḥ |",
  "S04n379:841": "sarvathāhaṃ tamānīya bhakṣeyamiti niścitam ||",
  "S04n379:842": "iti tayoktamākarṇya rākṣasyaḥ sakalā api |",
  "S04n379:843": "evaṃ cette bhavedbhadraṃ nocenneti hi cābruvan ||",
  "S04n379:844": "tataḥ sā rākṣasī dhṛtvā paramabhīṣaṇākṛtim |",
  "S04n379:845": "ākāśāt sahasā gatvā siṃhalasya puro'sarat ||",
  "S04n379:846": "dṛṣṭvā tāṃ rākṣasīṃ bhīmāṃ purataḥ samupāsṛtām |",
  "S04n379:847": "siṃhalo'siṃ samutthāpya saṃtrāsayitumudyayau ||",
  "S04n379:848": "siṃhalaṃ tamasiṃ dhṛtvā nihantuṃ saṃmukhāgatam |",
  "S04n379:849": "dṛṣṭvā sā rākṣasī trastā pradudrāva vanāntare ||",
  "S04n379:850": "tadā tatra vaṇiksārtho madhyadeśāt samāyayau |",
  "S04n379:851": "taṃ dṛṣṭvā sā sundarīrupaṃ dhṛtvā pura upāsarat ||",
  "S04n379:852": "tāṃ kāntāṃ sundarīṃ ramyāṃ purataḥ samupāsṛtām |",
  "S04n379:853": "sārthavāhaḥ samālokya papracchaivaṃ samādarāt || 188",
  "S04n379:855": "bhagini ko bhavantīha kāntāre tu mitāśrayā |",
  "S04n379:856": "ekākī kuta āyāsi tatsatyaṃ vaktumarhasi ||",
  "S04n379:857": "iti sārthabhṛtā pṛṣṭe rudantī sā kṛtāṃjaliḥ |",
  "S04n379:858": "tasya sārthapateḥ pādau praṇatvaivaṃ nyavedayat ||",
  "S04n379:859": "ahaṃ sārthapate rājñastāmradvipapateḥ sutā |",
  "S04n379:860": "siṃhalasyāsya bhāryārthaṃ datta tena mahībhujā ||",
  "S04n379:861": "anena sārthavāhena parinīyāhamātmanā |",
  "S04n379:862": "datvā viśrambhamānītā svadeśagamanaṃ prati ||",
  "S04n379:863": "abdhitīrosaṃprāptā naukāyādau vibhagnitā |",
  "S04n379:864": "amaṃgaleti kṛtvāhaṃ choritānena jaṃgale ||",
  "S04n379:865": "tadbhavān bodhayitvainaṃ sārthavāhaṃ mama priyam |",
  "S04n379:866": "mayi snehabhisambandhe saṃyojayitumarhati ||",
  "S04n379:867": "tayeti prārthitaṃ śrutvā sārthavāhastatheti saḥ |",
  "S04n379:868": "pratiśruya tasya sārthavāhasya samupāsarat ||",
  "S04n379:869": "taṃ dṛṣṭvā samupāyātaṃ siṃhalaḥ sa prasāditaḥ |",
  "S04n379:870": "āsane saṃpratiṣṭhāpya samālokyaivamabravīt ||",
  "S04n379:871": "vayasya kauśalaṃ kaściddehe sarvatra cāpi te |",
  "S04n379:872": "ityevaṃ saṃkathālāpaṃ kṛtvā tasthau vinodayan ||",
  "S04n379:873": "tathā sa sārthavāhastaṃ siṃhalaṃ kauśalaṃ mudā |",
  "S04n379:874": "pṛṣṭvā saṃmodayan vīkṣya punarevamabhāṣata ||",
  "S04n379:875": "vayasyāsau rājaputrī pariṇītā tvayā svayam |",
  "S04n379:876": "asthāne mā parityājyā kṣamasvāsyā virodhatām ||",
  "S04n379:877": "iti tenoditaṃ śrutvā siṃhalaḥ sa mahāmatiḥ |",
  "S04n379:878": "sārthavāhaṃ tamālokya punarevaṃ nyavedayat ||",
  "S04n379:879": "sukhena rājaputrīyaṃ pariṇītāpi nā mayā |",
  "S04n379:880": "rākṣasīyamihāyātā tāmradvīpanivāsinī ||",
  "S04n379:881": "iti tenoditaṃ śrutvā sārthavāhaḥ sa vismitaḥ |",
  "S04n379:882": "siṃhalaṃ suhṛdaṃ taṃ ca samālokyaivamabravīt || 189",
  "S04n379:884": "vayasya rākṣasīyaṃ ki kathamevamihāgatā |",
  "S04n379:885": "jñātāpi ca tvayā kena tatsatyaṃ vaktumarhasi ||",
  "S04n379:886": "iti tenodite sarvavṛttāntaṃ vistareṇa saḥ |",
  "S04n379:887": "siṃhalasya mitrasya purataḥ saṃnyavedayat ||",
  "S04n379:888": "taduktaṃ sarvṛttāntaṃ śrutvā sa sārthabhṛt sudhīḥ |",
  "S04n379:889": "satyamiti parijñāya babhuva trasitāśayaḥ ||",
  "S04n379:890": "tataḥ sa siṃhalastasmāt saṃprasthitaḥ samāhitaḥ |",
  "S04n379:891": "saṃpaśyan pathi sartatra saṃcaran svapuraṃ yayau ||",
  "S04n379:892": "tatra sa svagṛhe gatvā mātāpitroḥ puro gataḥ |",
  "S04n379:893": "tatpādān sahasā natvā kauśalyaṃ samapṛcchata ||",
  "S04n379:894": "tvanmukhadarśanādeva kauśalyaṃ nau sadā bhavet |",
  "S04n379:895": "tavāpi kauśalaṃ kacciditi tau paryapṛcchatām ||",
  "S04n379:896": "tacchrutvā siṃhalaścāsau svapravṛttimanusmaran |",
  "S04n379:897": "galadaśruviliptāsyo pitrorevaṃ nyavedayat ||",
  "S04n379:898": "kiṃ tātāviha vakṣāmi daivena prerito'smi hi |",
  "S04n379:899": "eka evāhamāyātaḥ sarve naṣṭāḥ sahāyakāḥ ||",
  "S04n379:900": "kathamiti punaḥ pṛṣṭaḥ pitṛbhyāṃ siṃhalaḥ sutaḥ |",
  "S04n379:901": "sarvametat sa vṛttāntaṃ vistareṇa nyavedayat ||",
  "S04n379:902": "taduktaṃ sarvamākarṇya pitarau prahatāśayau |",
  "S04n379:903": "ciraṃ niḥśvasya taṃ putraṃ paśyan tāvevamūcatuḥ |",
  "S04n379:904": "hā putra bhāgyato nau tvaṃ jīvanniha samāgataḥ |",
  "S04n379:905": "mā śucastaddhanaṃ naṣṭaṃ dhairyaṃ dhṛtvā sukhaṃ cara ||",
  "S04n379:906": "kimeva bahubhirdravyairvinā putreṇa nau gṛhe |",
  "S04n379:907": "putra eva mahāratnaṃ dharmārthavaṃśasādhanam ||",
  "S04n379:908": "bahuratnāni naḥ santi yadi tvamiha nāgataḥ |",
  "S04n379:909": "etānyapi hi sarvāṇi vyarthaṃ kṣiṇuyurāvayoḥ ||",
  "S04n379:910": "dravye naṣṭe punardravyaṃ sādhayayaṃ prayatnataḥ |",
  "S04n379:911": "tvayi putre vinaṣṭe'haṃ sādhayeyaṃ kathaṃ param || 190",
  "S04n379:913": "kiṃ kariṣyanti ratnāni vinā putreṇa sādhunā |",
  "S04n379:914": "nirdhano'pi varaṃ sādhuḥ putro dharmārthasādhanaḥ ||",
  "S04n379:915": "mṛte ratnāni kiṃ kuryurvinā putreṇa sādhunā |",
  "S04n379:916": "satputraḥ piṇḍadānādīn kṛtvā svarge'pi prersyet ||",
  "S04n379:917": "satputra evaṃ sadratnamiha dharmārthasadguṇān |",
  "S04n379:918": "sādhayedyatparatrāpi saṃskṛtya prerayoddivi ||",
  "S04n379:919": "tattvamevāvayo ratnamiha dharmārthasaukhyadam |",
  "S04n379:920": "saṃskārapiṇḍadānaiśca paratra prerayeddivi ||",
  "S04n379:921": "ityāvayorhi saṃsāre tvanmukhāmbhojadarśanāt |",
  "S04n379:922": "janmajīvitasampattisādhanaṃ safalaṃ bhavet ||",
  "S04n379:923": "iti vijñāya satputra tvamāvābhyāṃ sahānvitaḥ |",
  "S04n379:924": "saddharmasādhanaṃ kṛtvā bhuktvā kāmaṃ samācara ||",
  "S04n379:925": "dhṛtvā svakulasaṃvṛttiṃ triratnaśaraṇaṃ gataḥ |",
  "S04n379:926": "datvārthibhyo yathākāmaṃ saṃramasva gṛhāśritaḥ ||",
  "S04n379:927": "tasminnavasare tatra rākṣasī sātisundarī |",
  "S04n379:928": "bhūtvā siṃhalasaṃkāśaṃ putraṃ dhṛtvā samāyayau ||",
  "S04n379:929": "tatra taṃ bālakaṃ putramaṃka āropya sarvataḥ |",
  "S04n379:930": "pṛcchanti siṃhalagehaṃ babhrāma sā pragalbhikā ||",
  "S04n379:931": "tatra sā preritā lokaiḥ siṃhalasya gṛhāntike |",
  "S04n379:932": "gatvā samīkṣyamānā taddvāramūlamupāśrayat ||",
  "S04n379:933": "tatra lokāḥ samālokya bālakaṃ taṃ manoharam |",
  "S04n379:934": "siṃhalasadṛśākāraṃ paśyanta evamabruvan |",
  "S04n379:935": "bhavanto jñāyatāmeṣa bālakaḥ siṃhalātmajaḥ |",
  "S04n379:936": "yadasya siṃhalasyeva nirviśeṣaṃ mukhendriyam |",
  "S04n379:937": "ityuktaṃ janakāyena niśamya sā kṣapācarā |",
  "S04n379:938": "bhavadvirjñāte'syāyaṃ putra ityevamabravīt ||",
  "S04n379:939": "bhagini tvaṃ sutā kasya kutaḥ kathamihāgatā |",
  "S04n379:940": "iti taiśca janaiḥ pṛṣṭā sā punarevamabravīt || 191",
  "S04n379:942": "bhavanto'haṃ sutā rājñastāmradvīpādhipasya hi |",
  "S04n379:943": "pitrāsya sārthavāhasya dattā bhāryārthamātmanā ||",
  "S04n379:944": "anena sārthavāhena pariṇītā sahāgatā |",
  "S04n379:945": "abdhitīropaprāptā naurbhagnā yādo'nilāhatā ||",
  "S04n379:946": "amaṃgaleti kṛtvāhaṃ choritānena jaṃgale |",
  "S04n379:947": "kṣudraṃ putramimaṃ dhṛtvā kaṣṭenehāhamāgatā ||",
  "S04n379:948": "asyātmajo hyayaṃ bālo bhāryāhaṃ dharmacāriṇī |",
  "S04n379:949": "ityenaṃ svāminaṃ sarvaṃ saṃbodhayitumarhatha ||",
  "S04n379:950": "tayeti prārthitaṃ śrutvā sarve lokāstatheti te |",
  "S04n379:951": "pratijñāya drutaṃ tasya siṃhalasya puro gatāḥ ||",
  "S04n379:952": "sarvametat pravṛttāntaṃ yathoditaṃ tathā tathā |",
  "S04n379:953": "vistareṇa samākhyāya siṃhalamevamavruvan ||",
  "S04n379:954": "sārthavāha tvayā bhāryā kṣudraputrā tapasvinī |",
  "S04n379:955": "bālakaśca sutaste'sau tyaktāvenāvubhau katham |",
  "S04n379:956": "tadasmākaṃ vacaḥ śrutvā bhāryāṃ tāṃ svātmajaṃ ca tam |",
  "S04n379:957": "saṃpaśyan kṛpayā sādho samanvāhartumarhasi ||",
  "S04n379:958": "iti taiḥ prārthyamāno'sau siṃhalastān suhṛjjanān |",
  "S04n379:959": "sarvānapi samālokya pura evamabhāṣata ||",
  "S04n379:960": "bhavanto na sutā rājño bhāryāpīyaṃ na me khalu |",
  "S04n379:961": "rākṣasī hi narāhārā tāmradvīpanivāsinī ||",
  "S04n379:962": "bālo'pyayaṃ na me putro nirmito māyayānayā |",
  "S04n379:963": "iti satyaṃ mayā jñātvā kathyate na mṛṣā khalu ||",
  "S04n379:964": "tacchrutvā te janāḥ sarve tasya pitroḥ puro gatāḥ |",
  "S04n379:965": "sarvametat pravṛttāntaṃ vistareṇa nyavedayan ||",
  "S04n379:966": "tanniveditamākarṇya pitarau tau prabodhitau |",
  "S04n379:967": "svātmajaṃ taṃ samāmantrya pura evamabhāṣatām ||",
  "S04n379:968": "kṣamasva svātmajasnehādduhiturnṛpatestava |",
  "S04n379:969": "bhāryāyāḥ pariṇīyāta aparādhaṃ sahasraśaḥ || 192",
  "S04n379:971": "iti taduktamākarṇya siṃhalaḥ so'bhiroṣitaḥ |",
  "S04n379:972": "pitroretat pravṛttāntaṃ nivedya caivamabravīt ||",
  "S04n379:973": "tāta neyaṃ sutā rājñaḥ bhāryāpi ca na me khalu |",
  "S04n379:974": "dārako'yaṃ na me putro nirmito māyayānayā ||",
  "S04n379:975": "rākṣasīyaṃ narāhārā tāmradvīpanivāsinī |",
  "S04n379:976": "asmānapi samāhartuṃ tāmradvīpādihāgatā ||",
  "S04n379:977": "iti putroditaṃ śrutvā tau mātāpitarāvapi |",
  "S04n379:978": "tamātmajaṃ samālokya punarevamabhāṣatām ||",
  "S04n379:979": "sarvā api striyaḥ putra rākṣasya eva māyikāḥ |",
  "S04n379:980": "tenāsyā aparādhatvaṃ kṣantumarhasi sarvathā ||",
  "S04n379:981": "ityetatkathitaṃ tābhyāṃ śrutvā sa siṃhalaḥ sutaḥ |",
  "S04n379:982": "tau mātāpitarau paśyan punerevamabhāṣata ||",
  "S04n379:983": "yadyeṣā tāta yuṣmākamabhipretā manoramā |",
  "S04n379:984": "dhārayata gṛhe hyetāṃ yāsyāmyanyatra sāmpratam ||",
  "S04n379:985": "iti putroditaṃ śrutvā tau mātāpitarau punaḥ |",
  "S04n379:986": "ātmajaṃ taṃ samālokya snehādevamabhāṣatām ||",
  "S04n379:987": "dhāsyāmaḥ suta tāmenāṃ tavaivārthe gṛhe sadā |",
  "S04n379:988": "yadi te rucitā neyaṃ kimasmākamanayātmaja ||",
  "S04n379:989": "iti tābhyāṃ kathitvāsau niṣkāsitā balāttataḥ |",
  "S04n379:990": "siṃhakeśalino rājñaḥ sakāśaṃ sahasā yayau ||",
  "S04n379:991": "tatra sā sundarī kāntā saputrā dvāre sannidhau |",
  "S04n379:992": "samupāsṛtya paśyantī mohayantī samāśrayat ||",
  "S04n379:993": "tāṃ dṛṣṭvā mantriṇo'mātyāḥ sarve kautūhalānvitāḥ",
  "S04n379:994": "nṛpateḥ purato gatvā samīkṣyaivaṃ nyavedayan ||",
  "S04n379:995": "devātisundarī kāntā sakāntabālakātmajā |",
  "S04n379:996": "rājadvāramupāśritya saṃpiṣṭhate pragalbhikā ||",
  "S04n379:997": "iti tairniveditaṃ śrutvā rājā sa siṃhakeśalī |",
  "S04n379:998": "praveśayātra paśyeyamiti tān mantriṇo'bravīt || 193",
  "S04n379:1000": "mantriṇastathetyuktvā gacchantaḥ sahasā tataḥ |",
  "S04n379:1001": "vanitāṃ tāṃ samāhūya prāveśayannṛpālayam ||",
  "S04n379:1002": "dṛṣṭvā tāṃ sundarī kāntāṃ rājāsau rāgamohitaḥ |",
  "S04n379:1003": "suciraṃ tāṃ samālokya tasthau niścaritendriyaḥ ||",
  "S04n379:1004": "tataḥ sa nṛpatiḥ paśyan pṛṣṭvā tāṃ kauśalaṃ mudā |",
  "S04n379:1005": "kutastvamāgatā kasya putrīti paryapṛcchata ||",
  "S04n379:1006": "tacchrutvā pramadā sā taṃ paśyantī nṛpatiṃ cirāt |",
  "S04n379:1007": "galadaśruviliptāsyā praṇatvaivamabhāṣata ||",
  "S04n379:1008": "deva jānīhi māṃ putrīṃ tāmradvīpamahīpateḥ |",
  "S04n379:1009": "sārthavāhasya bhāryārthaṃ dadau sa nṛpatiḥ svayam ||",
  "S04n379:1010": "tenāpi sārthavāhena pariṇītāsamādarāt |",
  "S04n379:1011": "tataḥ saṃprasthitānena sahehāgantumutsukā ||",
  "S04n379:1012": "abdhitīre prāptā naurbhagnā yādo'nilāhatā |",
  "S04n379:1013": "kṛcchrāttataḥ samuttīrya tīramāsadya prācaran ||",
  "S04n379:1014": "amaṃgaleti kṛtvāhaṃ choritānena jaṃgale |",
  "S04n379:1015": "tadātmajamimaṃ dhṛtvā śanairiha samāgatā ||",
  "S04n379:1016": "pṛṣṭvāhaṃ sārthavāhasya gṛhaṃ gatvā samāśritā |",
  "S04n379:1017": "pitṛbhyāmapi saṃtyaktā nirvāhitā gṛhād balāt ||",
  "S04n379:1018": "tadbhavaccharaṇe rājan kṣudraputrāhamāgatā |",
  "S04n379:1019": "tadbhavānsiṃhalaṃ pauraiṃ kṣamāpayitumarhati ||",
  "S04n379:1020": "iti tayoktamākarṇya nṛpatiḥ sa samīkṣya tām |",
  "S04n379:1021": "samāśvāsya samāhūya mantriṇa evamabravīt ||",
  "S04n379:1022": "mantriṇaḥ sārthavāhaṃ taṃ siṃhalaṃ siṃhanandanam |",
  "S04n379:1023": "gatvāhaṃ sahasāhūya samānayata sāmpratam ||",
  "S04n379:1024": "iti rājñā samādiṣṭaṃ śrutvā te mantriṇo drutam |",
  "S04n379:1025": "siṃhalaṃ taṃ samāhūya nṛpasya samupānayat ||",
  "S04n379:1026": "dṛṣṭvā taṃ samupāyātaṃ siṃhalaṃ sa narādhipaḥ |",
  "S04n379:1027": "sādaraṃ samupāmanyiṃ samīkṣyaivaṃ samādiśat || 194",
  "S04n379:1029": "siṃhalaṃ kena bhāryeṣā tvayā tyaktā nṛpātmajā |",
  "S04n379:1030": "kṣamasvaināṃ gṛhe nītvā sātmajāmabhipālaya ||",
  "S04n379:1031": "ityādiṣṭaṃ narendreṇa śrutvā sa siṃhalo vaṇik |",
  "S04n379:1032": "sāṃjalistaṃ nṛpaṃ natvā samālokyaivamabravīt ||",
  "S04n379:1033": "deva naiṣā sutā rājño bhāryāpi me suto'pyayam |",
  "S04n379:1034": "rākṣasīyaṃ narāhārā tāmradvīpādihāgatā ||",
  "S04n379:1035": "tenaitatkathitaṃ śrutvā sa rājā rāgamohitaḥ |",
  "S04n379:1036": "siṃhalaṃ tāṃ ca samīkṣya punarevaṃ samādiśat ||",
  "S04n379:1037": "sarvāḥ striyo'pi rākṣasya eva tatkṣantumarhati |",
  "S04n379:1038": "yedyeṣā nābhipretā te tyaktvā me dīyatāṃ tvayā ||",
  "S04n379:1039": "etadrājoditaṃ śrutvā siṃhalaḥ sa vaṇiksudhīḥ |",
  "S04n379:1040": "nṛpatiṃ taṃ samālokya punarevaṃ nyavedayat ||",
  "S04n379:1041": "rākṣasīyaṃ mahārāja na dadyām nāpi vāraye |",
  "S04n379:1042": "bhavān samyagvicāryaiva karotu te hitaṃ yathā ||",
  "S04n379:1043": "iti taduktamākarṇya rājā sa rāgamohitaḥ |",
  "S04n379:1044": "ityuktvā siṃhato dhīraḥ tataḥ saṃpresthito gṛhe ||",
  "S04n379:1045": "triratnasmṛtimādhāya tasthau dhairyasamāhitaḥ |",
  "S04n379:1046": "tāṃ kāntāṃ sasutāṃ svāntaḥpure prāveśayanmudā ||",
  "S04n379:1047": "tataḥ sā ramaṇī kāntā rājānaṃ taṃ pramohitam |",
  "S04n379:1048": "ramayantī yathākāmaiḥ sukhairhṛtvā vaśe'nayat ||",
  "S04n379:1049": "tayaiva saha saṃrakto rājā sa kāmananditaḥ |",
  "S04n379:1050": "yathākāmaṃ sukhaṃ bhuktvā cacāra svecchayā raman ||",
  "S04n379:1051": "evaṃ sā rākṣasī nityaṃ ramayitvā yathecchayā |",
  "S04n379:1052": "nṛpatiṃ taṃ vaśīkṛtya svacchandaṃ samacārayat ||",
  "S04n379:1053": "tataḥ sā rākṣasī rātro rājakulāśritān janān |",
  "S04n379:1054": "nṛpatipramukhān sarvān saṃprāsvapitān vyadhāt ||",
  "S04n379:1055": "kṛtvā sarvān prasuptāṃstān prāsvāpanābhimohitān |",
  "S04n379:1056": "tataḥ sā sahasākāśāttāmradvīpaṃ mudācarat || 195",
  "S04n379:1058": "tatra sā sahasopeya tāḥ sarvā api rākṣasī |",
  "S04n379:1059": "purataḥ samupāhūya samālokyaivamabravīt ||",
  "S04n379:1060": "bhaginyastena yuṣmākamekena siṃhalena kim |",
  "S04n379:1061": "siṃhakeśariṇo rājñaḥ siṃhakalpābhidhe pure ||",
  "S04n379:1062": "nṛpatipramukhāḥ sarve janā antaḥpurāśritāḥ |",
  "S04n379:1063": "mayā kṛtāḥ prasuptāste prāsvāpanābhimohitāḥ ||",
  "S04n379:1064": "āgacchata mayā sārdhaṃ sahasā tatra caremahi |",
  "S04n379:1065": "nṛpatipramukhān sarvān bhakṣiṣyāmo'dhunā vayam ||",
  "S04n379:1066": "iti tayoktamākarṇya rākṣasyaḥ sakalā api |",
  "S04n379:1067": "ākāśāt sahasā gatvā siṃhakalpaṃ mudācaran ||",
  "S04n379:1068": "tatra tāḥ sahasopetya sarvā rājakule sthitān |",
  "S04n379:1069": "nṛpatipramukhān sarvāṃllokān mudā ca khādire ||",
  "S04n379:1070": "sarve'pi bhakṣitāstābhī rākṣasībhirnṛpādayaḥ |",
  "S04n379:1071": "janā rājakuladvāraṃ nodghāṭitamuṣasyapi ||",
  "S04n379:1072": "rājakulopari prātaḥ pakṣiṇaḥ kuṇapāśinaḥ |",
  "S04n379:1073": "gṛdhrādayo virāvantaḥ prabhramantaḥ precirire ||",
  "S04n379:1074": "tatra prātaḥ samāyātā amātyā mantriṇo janāḥ |",
  "S04n379:1075": "pakṣiṇo bhramato dṛṣṭvā tasthuḥ sarve'pi vismitāḥ ||",
  "S04n379:1076": "kathaṃ rājakulaṃ dvāraṃ nodghāṭitaṃ ca sāmpratam |",
  "S04n379:1077": "bhramantaḥ pakṣiṇo'neke ityuktvā tasthurunmukhāḥ ||",
  "S04n379:1078": "tatpravṛttāntamākarṇya siṃhalaḥ sahasotthitaḥ |",
  "S04n379:1079": "niśitaṃ khaḍgamādāya prācarattatra satvaraḥ ||",
  "S04n379:1080": "tatra tāṃ janatāṃ paśyansiṃhalaḥ sa upāśritaḥ |",
  "S04n379:1081": "galadaśruviliptāsyaḥ purata evamabravīt ||",
  "S04n379:1082": "bhavantaḥ kuṇapāhārā bhramantyatra khagā yataḥ |",
  "S04n379:1083": "tadrājāpi janāḥ sarve rākṣasyā bhakṣitā khalu ||",
  "S04n379:1084": "taduktamiti tacchrutvā sarve'pi mantriṇo janāḥ |",
  "S04n379:1085": "kathamevaṃ tvayā jñātamityaprākṣustamādarāt || 196",
  "S04n379:1087": "tacchrutvā siṃhalaścāsau sarvānstān mantriṇo janān |",
  "S04n379:1088": "samīkṣya tatpuraḥ sthitvā sahasauvamabhāṣata ||",
  "S04n379:1089": "bhavanto dīrghaniḥśreṇiḥ sahasānīyatāmiha |",
  "S04n379:1090": "āruhyopari gatvāhaṃ paśyāmyatra samantataḥ ||",
  "S04n379:1091": "taduktaṃ mantriṇaḥ śrutvā niḥśreṇiṃ sahasā janaiḥ |",
  "S04n379:1092": "ānayitvāśu prāsāde prānte samadhyaropayan ||",
  "S04n379:1093": "tān dṛṣṭvā siṃhalaḥ khaḍgaṃ dhṛtvābhiruhya saṃkraman |",
  "S04n379:1094": "prāsādopari saṃsthitvā trāsayattāḥ niśācarīḥ ||",
  "S04n379:1095": "siṃhalaṃ khaḍgapāṇiṃ taṃ prāsādopari saṃsthitam |",
  "S04n379:1096": "rākṣasyastāḥ samālokya sarvā bhītā vibabhramuḥ ||",
  "S04n379:1097": "tāsāṃ kāścicchiro dhṛtvā kāścitpādān bhujān parāḥ |",
  "S04n379:1098": "tāḥ sarvā api rākṣasyaḥ palāyitāstato drutam ||",
  "S04n379:1099": "tataḥ siṃhala ālokya sarvāstā niṣpalāyitāḥ |",
  "S04n379:1100": "prāsādādavatīryāśu dvāraṃ samudaghāṭayat ||",
  "S04n379:1101": "tataste mantriṇo'mātyā janāḥ sarve'pi sainikāḥ |",
  "S04n379:1102": "gatva samīkṣya rājādīn sarvān bhuktān vicukruśuḥ ||",
  "S04n379:1103": "suciraṃ vilapitvā te sarve'pi mantriṇo janāḥ |",
  "S04n379:1104": "amātyāḥ sainikāḥ paurā viceruḥ saṃtrasitāśayāḥ ||",
  "S04n379:1105": "tataḥ sa siṃhalo dṛṣṭvā sarvāṃstān mantriṇo janān |",
  "S04n379:1106": "amātyān sainikān paurān samāmantryaivamabravīt ||",
  "S04n379:1107": "bhavanto mā vicarantyatra nāsti kācinniśācarī |",
  "S04n379:1108": "tatsarve samupāviśya paśyantāṃ sarvataḥ punaḥ ||",
  "S04n379:1109": "tataste mantriṇo'mātyā janāḥ saṃvīkṣya sarvataḥ |",
  "S04n379:1110": "sarvarājakulaṃ sāntarbahistaṃ samaśodhayan ||",
  "S04n379:1111": "tataste mantriṇo'mātyā brahmaṇādīn mahājanān |",
  "S04n379:1112": "sannipātya prajāścāpi samāmarnayaivamabruvan ||",
  "S04n379:1113": "bhavanto'tra mṛto rājā vaṃśastasya na vidyate |",
  "S04n379:1114": "tadatra kaṃ kṛtvā mimīmahi vadantvidam || 197",
  "S04n379:1116": "iti tairmantribhiḥ proktaṃ śrutvā te brāhmaṇādayaḥ |",
  "S04n379:1117": "mahājanāḥ prajāścāpi sarve'pyevaṃ nyavedayan ||",
  "S04n379:1118": "yaḥ prājñaḥ sātviko viro nītiśāstravicakṣaṇaḥ |",
  "S04n379:1119": "dayākāruṇyabhadrātmā sarvadharmahitārthabhṛt ||",
  "S04n379:1120": "taṃ vidhinābhiṃṣiṃcyātra pratiṣṭhāpya nṛpāsane |",
  "S04n379:1121": "sarvarājyādhipaṃ kṛtvā pramāṇayantu sarvadā ||",
  "S04n379:1122": "iti taiḥ kathitaṃ śrutvā kecidvijñā mahājanāḥ |",
  "S04n379:1123": "sarveṣāṃ mantriṇāṃ teṣāṃ purata evamabruvan ||",
  "S04n379:1124": "siṃhalo'yaṃ sārthāvāhaḥ sātviko nītivitkṛtī |",
  "S04n379:1125": "dayākāruṇyabhadrātmā sarvasattvahitārthabhṛt ||",
  "S04n379:1126": "īdṛgvīro mahāprājño dayākāruṇyasanmatiḥ |",
  "S04n379:1127": "maitrīśrīsadguṇādhāro nāsti kaścinmahājanaḥ ||",
  "S04n379:1128": "tadenaṃ siṃhalaṃ vīramabhīṣiṃcya nṛpāsane |",
  "S04n379:1129": "pratiṣṭhāpya nṛpaṃ kṛtvābhimatāṃ sakalaiḥ saha ||",
  "S04n379:1130": "iti tairuditaṃ śrutvā te'mātyā mantriṇo janāḥ |",
  "S04n379:1131": "sarve'pyanumataṃ kṛtvā tathā kartuṃ samārabhan ||",
  "S04n379:1132": "tataste mantriṇo'mātyā brāhmaṇāśca mahājanāḥ |",
  "S04n379:1133": "siṃhalaṃ taṃ samāmanyiṃ purata evamabravan ||",
  "S04n379:1134": "siṃhalātra yadasmākaṃ prajānāmapi saṃmatam |",
  "S04n379:1135": "tadanumodya rājyo'tra rājā bhaviturhasi ||",
  "S04n379:1136": "iti tairmantribhiḥ sarvairamātyaiḥ sujanairdvijaiḥ |",
  "S04n379:1137": "prārthitaṃ siṃhalaḥ śrutvā tatpara evamabravīt ||",
  "S04n379:1138": "bhavanto'haṃ vaṇigvṛttivyavahāropajīvikaḥ |",
  "S04n379:1139": "tatkathaṃ rājyasaṃbhāraṃ saṃvoḍhumabhiśaknuyām ||",
  "S04n379:1140": "tadetanmama yogyaṃ na kṣamantu tadaśakyatām ||",
  "S04n379:1141": "yadyogyaṃ karma tatraiva yojanīyo hi mantribhiḥ ||",
  "S04n379:1142": "iti tenoditaṃ śrutvā te'mātyā mantriṇo janāḥ |",
  "S04n379:1143": "sarve taṃ siṃhalaṃ vīkṣya samāmantryaivamabruvan || 198",
  "S04n379:1145": "bhavatsadṛśaḥ sadbuddhirviryavān sadayaḥ kṛtī |",
  "S04n379:1146": "sātviko lokavikhyātaḥ kaścidanyo na nidyate ||",
  "S04n379:1147": "yaccāsya nṛpatervaṃśe vidyate'pi na kaścana |",
  "S04n379:1148": "tadatredaṃ bhavān rājyamanuśāsitumarhati ||",
  "S04n379:1149": "iti tairmantribhiḥ sarvaiḥ saṃprārthitaṃ niśamya saḥ |",
  "S04n379:1150": "siṃhalo mantriṇaḥ sarvān samālokyaivamabravīt ||",
  "S04n379:1151": "bhavanto yadi māṃ sarve rājānaṃ kartumicchatha |",
  "S04n379:1152": "samaye nāhamicchāmi rājyaṃ samanuśāsitum ||",
  "S04n379:1153": "iti tenoditaṃ śrutvā sarve te mantriṇo janāḥ |",
  "S04n379:1154": "amātyāstaṃ mahābhijñaṃ samalokyaivamabruvan ||",
  "S04n379:1155": "yathā yadbhavatākhyātaṃ samayaṃ tattathā khalu |",
  "S04n379:1156": "sarve vayaṃ samādhāya cariṣyāmaḥ samāahitāḥ ||",
  "S04n379:1157": "iti taduttamākarṇya siṃhalaḥ saṃprabodhitaḥ |",
  "S04n379:1158": "sarvānstān mantriṇo'mātyān samālokyaivamabravīt ||",
  "S04n379:1159": "yadyetatsatyamādhāya sarve caritumacchatha |",
  "S04n379:1160": "tathātra rājyasaṃbhāraṃ saṃvoḍhumutsahe'pyaham ||",
  "S04n379:1161": "tadbhavanto'tra me vākyaṃ dhṛtvā dharmānusādhinaḥ |",
  "S04n379:1162": "triratnabhajanaṃ kṛtvā careyuḥ sarvedā śubhe ||",
  "S04n379:1163": "ityanuśāsanaṃ dhṛtvā mama dharmāsahāyīnaḥ |",
  "S04n379:1164": "sarvesattvahitādhāre dahrme caritumarhatha ||",
  "S04n379:1165": "iti tenoditaṃ śrutvā sarve mantriṇo janāḥ |",
  "S04n379:1166": "amātyā dvijapaurāśca tatheti pratiśuśruvuḥ ||",
  "S04n379:1167": "tataste mantriṇo'mātyā janā dvijā mahājanāḥ |",
  "S04n379:1168": "sarve'pi saṃmataṃ kṛtvā taṃ nṛpaṃ kartumārabhan ||",
  "S04n379:1169": "tataste'tra pure samyagchodhayitvā samantataḥ |",
  "S04n379:1170": "dhvajachatrādyālaṃkārairmaṇḍanaiḥ samaśodhayan ||",
  "S04n379:1171": "tataste pariśuddhe'hina siṃhalaṃ yathāvidhim |",
  "S04n379:1172": "abhiṣiṃcya mahotsāhaiścakruḥ lokādhipaṃ nṛpam || 199",
  "S04n379:1174": "nṛpāsane pratisṭhāpya sarve lokāḥ samantriṇaḥ |",
  "S04n379:1175": "siṃhalaṃ taṃ mahārājaṃ saṃsevire samādarāt ||",
  "S04n379:1176": "tataḥ sa siṃhalo rāja sarvāṃllokāan vinodayan |",
  "S04n379:1177": "svasvadharme pratiṣṭhāpya śaśāsa svātmajāniva ||",
  "S04n379:1178": "tadanuśāsanaṃ dhṛtvā sarve lokā dvijādayaḥ |",
  "S04n379:1179": "triratnabhajanaṃ kṛtvā saṃcevire śubhe sadā ||",
  "S04n379:1180": "tadā tasya prabho rājye sarvatra viṣayeṣvapi |",
  "S04n379:1181": "nirutpātaṃ śubhorsāha prāvarttata nirantaram ||",
  "S04n379:1182": "tathā sa mantribhiḥ sadbhiḥ nītidharmavicakṣaṇaiḥ |",
  "S04n379:1183": "sevyamāno mahāvijño rarāja devarāḍiva ||",
  "S04n379:1184": "tatra sa nṛpatirjitvā janbūdvīpe mahībhujaḥ |",
  "S04n379:1185": "sarvānstān mantriṇo'mātyān samāmarnayaivamādiśat ||",
  "S04n379:1186": "sajjīkriyatāmāśvatra caturaṃgabalaiḥ saha |",
  "S04n379:1187": "tāmradvipe gamiṣyāmi jetuṃ tā rākṣasīrapi ||",
  "S04n379:1188": "tadādiṣṭaṃ samākarṇya sarve mantriṇo janāḥ |",
  "S04n379:1189": "caturaṃgabalānyevaṃ sahasā samasajjayan ||",
  "S04n379:1190": "tataḥ sannāhya sa bhūmīndraścaturaṃgabalaiḥ saha |",
  "S04n379:1191": "saṃprasthito mahotsāhaistīraṃ prāpa mahodadheḥ ||",
  "S04n379:1192": "tatra sa tāni sarvāṇi caturaṃgabalānyapi |",
  "S04n379:1193": "āropya vahaneṣvabdhau saṃprasthito caran mudā ||",
  "S04n379:1194": "tatra sa saṃtaran sarvaiścaturaṃgavalaiḥ saha |",
  "S04n379:1195": "svastinā sahasāmbodheḥ pāratīramupāyayau ||",
  "S04n379:1196": "tāmradvīpe tadā tatra rākṣasīnāṃ mahaddhvajaḥ |",
  "S04n379:1197": "repita āpaṇasthāne kampito'sūcayadbhayam ||",
  "S04n379:1198": "taṃ prakampitamālokya rākṣasyo bhayaśaṃkitāḥ |",
  "S04n379:1199": "sarvā ekatra saṃmilya mitha evaṃ samūcire ||",
  "S04n379:1200": "bhavantya āpaṇastho'thaṃ dhvajaḥ prakampito'dhunā |",
  "S04n379:1201": "jāmbudvīpanṛpā nūnamasbhiryoddhumāgatāḥ || 200",
  "S04n379:1203": "sajjīkṛtvā tadasmābhiḥ sthātavyamiha sāmpratam |",
  "S04n379:1204": "iti saṃbhāṣya tā draṣṭumabdhitīramupācaran ||",
  "S04n379:1205": "tatrasthāḥ sakalāstāstān siṃhalādīn narādhipān |",
  "S04n379:1206": "tīrottīrṇān mahotsāhairdadṛśuryoddhumāgatān ||",
  "S04n379:1207": "dṛṣṭvā tān samupāyātān rākṣasyastā bhayānvitāḥ |",
  "S04n379:1208": "kāścit palāyitā bhītāḥ kāścadyoddhaṃ samāśritāḥ ||",
  "S04n379:1209": "yoddhaṃ pratyudgatāḥ kāścit kāścittasthurnirīkṣya khe ||",
  "S04n379:1210": "tān pratyudgatān dṛṣṭvā siṃhalasyāġyāyā drutam |",
  "S04n379:1211": "vidyādharibhirāviṣṭā vīraiḥ śastraiḥ pradyotitāḥ ||",
  "S04n379:1212": "avaśiṣṭā abhistāḥ siṃhalasya nṛpaprabhoḥ |",
  "S04n379:1213": "kṛtāṃjalipuṭā natvā pādayorevamabruvan ||",
  "S04n379:1214": "kṣamasva no mahārāja vrajāmaḥ śaraṇe tava |",
  "S04n379:1215": "tadasmān yoṣito bālā hantuṃ nārhati kṣatriyaḥ ||",
  "S04n379:1216": "iti saṃprārthitaṃ tābhiḥ śrutvā sa siṃhalaḥ prabhuḥ |",
  "S04n379:1217": "samayena kṣayaṃ va iti tā vīkṣyābravīt ||",
  "S04n379:1218": "tacchutvā sakalā tāstaṃ siṃhalaṃ kṣatriyādhipama |",
  "S04n379:1219": "sāṃjalayaḥ punarnatvā samālokyaivamabravīt ||",
  "S04n379:1220": "kiṃ samayaṃ samākhyātuṃ bhavatābhihitaṃ yathā |",
  "S04n379:1221": "tathā sarve vayaṃ dhṛtvā cariṣyāmaḥ sadāpi hi ||",
  "S04n379:1222": "itiḥ tābhiḥ samākhyātaṃ niśamya sa nṛpaḥ sudhīḥ |",
  "S04n379:1223": "tāṃ sarvā rākṣasīḥ paśyan punarevamabhāṣata ||",
  "S04n379:1224": "yadīdaṃ nagaraṃ tyaktvā sarve'nyatrādhitiṣṭhatha |",
  "S04n379:1225": "madvijite ca yadyatra nāparādhyetha kasyacit ||",
  "S04n379:1226": "tadā yuṣmākamevāhamaparādhyakṣayamenahi |",
  "S04n379:1227": "tadanyathā kṛte yuṣmān sarvā hanyāṃ sa saṃśayaḥ ||",
  "S04n379:1228": "iti tena samākhyātaṃ śrutvā tāḥ sakalā api |",
  "S04n379:1229": "siṃhalaṃ taṃ praṇatvā ca samālokyaivamabruvan ||",
  "S04n379:1230": "svāmiṃstathā kariṣyāmo bhavānabhihitaṃ yathā |",
  "S04n379:1231": "tadasmān yoṣitā bālāḥ saṃpālayitumarhati || 201",
  "S04n379:1233": "iti saṃprārthya sarvāstā rākṣasyaḥ paribodhitāḥ |",
  "S04n379:1234": "tyaktvā tadviṣayaṃ gatvā vane'nyatra samāśrayan ||",
  "S04n379:1235": "tatra sa siṃhalo rājā sāmātyā mantriṇo janāḥ |",
  "S04n379:1236": "sthitvā lokānadhiṣṭhāpya svasvadharme'nvaśāsata ||",
  "S04n379:1237": "tatra te sakalā lokā dhṛtvā tannupaśāsanam |",
  "S04n379:1238": "triratnabhajanaṃ kṛtvā svasvardhaṃ samācaran ||",
  "S04n379:1239": "tadaitaddharmabhāvena subhikṣaṃ nirupadravam |",
  "S04n379:1240": "saddharmamaṃgalotsāhaṃ prāvartata samantataḥ ||",
  "S04n379:1241": "siṃhalena narendreṇa jitvā saṃvāsitaṃ svayam |",
  "S04n379:1242": "tenāsau siṃhaladvīpa iti prakhyāpito'bhavat ||",
  "S04n379:1243": "yo'sau siṃhalo rājā tadāhamabhavaṃ khalu |",
  "S04n379:1244": "yaḥ siṃhakeśarī rājā jyeṣṭha eva mahallakaḥ ||",
  "S04n379:1245": "tadābhūdrākṣasī yā sā veṣā evānupamā khalu |",
  "S04n379:1246": "yo valāho'śvarājo'bhūdeṣo'valokiteśvaraḥ ||",
  "S04n379:1247": "tadāpyevaṃ sa lokeśo bodhisattvo vilokya mām |",
  "S04n379:1248": "aśvo bhūtvā samuttāryāpyabdherevaṃ mahadbhayāt ||",
  "S04n379:1249": "evaṃ sa trijagannātho bodhisattvaḥ sadā svayam |",
  "S04n379:1250": "vilokya sakalān sattvān samuttārya bhayādavat ||",
  "S04n379:1251": "tenāsya sadṛśo dharmo nāsti kasyāpi kutracit |",
  "S04n379:1252": "buddhānāmapi nāstyeva kuto'nyeṣāaṃ tridhātuṣu ||",
  "S04n379:1253": "itthamayaṃ mahāsattvaḥ sarvalokādhipeśvaraḥ |",
  "S04n379:1254": "sarvadharmādhipaḥ śāstā mahābhijñā'dhirājate ||",
  "S04n379:1255": "tena lokādhipāḥ sarve traidhātukādhipā api |",
  "S04n379:1256": "asya śaraṇamāśritya prabhajanti sadādarāt ||",
  "S04n379:1257": "ye'pyasya śaraṇaṃ kṛtvā bhajanti sarvadādarāt |",
  "S04n379:1258": "durgatiṃ te na gacchanti saṃprayānti sukhāvatīm ||",
  "S04n379:1259": "tatra gatvāmitābhasya munīndrasyopasaṃśritāḥ |",
  "S04n379:1260": "sadā dharmāmṛtam pītvā pracaranti jagaddhite ||",
  "S04n379:1261": "tataste bodhisaṃbhāraṃ pūrayitvā yathākramam |",
  "S04n379:1262": "niḥkleśā bodhimāsādya saṃbuddhapadamāpnuyuḥ ||",
  "S04n379:1263": "iti vijñāya ye sattvāḥ samīcchanti jināspadam |",
  "S04n379:1264": "tasya lokādhināthasya bhajantu śaraṇāśritāḥ ||",
  "S04n379:1265": "iti śāstrā samādiṣṭaṃ śrutvā sarve sabhāśritāḥ |",
  "S04n379:1266": "lokāstatheti vijñapya prābhyanandan prabodhitāḥ ||",
  "S04n379:1267": " ||iti siṃhalasārthavāhoddhāraṇaprakaraṇaṃ samāptam"
}