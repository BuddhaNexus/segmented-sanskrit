{
  "S08n704:0": "12 | apratiṣṭhānaprakāśaḥ |",
  "S08n704:1": "namo buddhāya |",
  "S08n704:2": "vitteryadapratiṣṭhānaṃ boddhasarvvasvamiṣyate |",
  "S08n704:3": "kiṃ cānābhogayogena yadi sattvārthakāritā ||",
  "S08n704:4": "yadyapohavidhī jātau tatocchedavidhisthitiḥ |",
  "S08n704:5": "sadā jātā niruddhe tu janmacchedo paśorvacaḥ ||",
  "S08n704:6": "svasambittiratho mānaṃ vitteḥ sattvaṃ tadiṣyate |",
  "S08n704:7": "sarvvālekhyavihīnatvāt sattvaṃ tatra na peśalam ||",
  "S08n704:8": "pṛṣṭhe yadīṣyate sattvaṃ sattvaṃ vastu tadā na hi |",
  "S08n704:9": "pratijñoccedavādhārthamanulekhaṃ taducyate ||",
  "S08n704:10": "vedanaṃ vidyate molau pṛṣṭhe tadavabhāsanāt |",
  "S08n704:11": "nirvikalpaṃ bhavedādau jñānaṃ tad grāhakaṃ tataḥ ||",
  "S08n704:12": "atītānāgatādīnāṃ cittānāṃ sthityasambhavāt |",
  "S08n704:13": "naiḥsvabhāvyaṃ atasteṣāṃ jagāda jagatāṃ prabhuḥ ||",
  "S08n704:14": "utpādameva dharmmāṇāṃ acintyā nijasambidā |",
  "S08n704:15": "sa eva śūnyatā proktā nānucchedānugāminī ||",
  "S08n704:16": "apratiṣṭhānato bījādapratiṣṭhaṃ bhavet phalam |",
  "S08n704:17": "tāyināṃ tad varaṃ tattvaṃ kṛtrimāt kṛtrimaṃ yathā ||",
  "S08n704:18": "dhyānamasti na cetyevaṃ na brūmo aṅgacāriṇām |",
  "S08n704:19": "pratītyotpādato yasmāt sadodeti yathā rasaḥ ||",
  "S08n704:20": "pratītyotpadyate yad yad tat tat [cet]cittamadvayam |",
  "S08n704:21": "bhedastu śūnyaciccitrairdharmmasambhoganirmmitaiḥ ||",
  "S08n704:22": "apratiṣṭhāṃ vidhāyai tat yadalābhi śubhaṃ mayā |",
  "S08n704:23": "tenāpratiṣṭhatāṃ yātu jagat sarvvopabhogataḥ ||",
  "S08n704:24": " |'pratiṣṭhānaprakāśaḥ samāptaḥ ||"
}