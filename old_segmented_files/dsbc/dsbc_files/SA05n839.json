{
  "SA05n839:0": "vasantatilakāstutiḥ",
  "SA05n839:1": "pādaguhyagudanābhihṛcchirodhātumaṇḍalagamerupṛṣṭhagam |",
  "SA05n839:2": "nāḍikāsamayavajrapadmagaṃ tvāṃ namāmyubhayacittaherukam || 1 ||",
  "SA05n839:3": "guhyakokanadakarṇikāntaravyomapañcakamahānabhaḥsthitam |",
  "SA05n839:4": "dharmadhātutilakādvayādvayaṃ tvāṃ namāmi sahajātmaherukam || 2 ||",
  "SA05n839:5": "kālameghapaṭalāntarocchaladavidyudugrapaṭalādhikatviṣam |",
  "SA05n839:6": "sattvabhājanayugapradāhikāṃ tvāṃ namāmi jagadamba herukīm || 3 ||",
  "SA05n839:7": "nābhicakrakuharāmburāśito vajravārijasamājasaṃbhavām |",
  "SA05n839:8": "saudhasārarasapānalampaṭāṃ tvāṃ namāmi baḍavānalatviṣam || 4 ||",
  "SA05n839:9": "śrīvasantatilakāstutiḥ samāptā |"
}