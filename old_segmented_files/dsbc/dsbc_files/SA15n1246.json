{
  "SA15n1246:0": "tṛtīyaḥ svārthānumānaparicchedaḥ",
  "SA15n1246:1": "svopajñavṛttisahitaḥ",
  "SA15n1246:2": "pakṣadharmastadaṃśena vyāpto hetustridhaiva saḥ |",
  "SA15n1246:3": "avinābhāvaniyamāddhetvābhāsāstato'pare ||1 ||",
  "SA15n1246:4": "kārya svabhāvairyāvadbhiravinābhāvi kāraṇe",
  "SA15n1246:5": "hetuḥ svabhāve bhāvo'pi bhāvamātrānurodhini ||2 ||",
  "SA15n1246:6": "apravṛttiḥ pramāṇānām apravṛttifalā'sati |",
  "SA15n1246:7": "asajjñānafalā kācid hetubhedavyapekṣayā ||3 ||",
  "SA15n1246:8": "viruddhakāryoḥ siddhirasiddhirhetubhāvayoḥ |",
  "SA15n1246:9": "dṛśyātmanorabhāvārthānupalabdhiścaturvidhā ||4 ||",
  "SA15n1246:10": "tadviruddhinimittasya yopalabdhiḥ prayujyate |",
  "SA15n1246:11": "nimittayorviruddhatvābhāve sā vyabhicāriṇī ||5 ||",
  "SA15n1246:12": "iṣṭaṃ viruddhakārye'pi deśakālāadyapekṣaṇam |",
  "SA15n1246:13": "anyathā vyabhicāri syāt bhasmevāśītasādhane ||6 ||",
  "SA15n1246:14": "hetunā yaḥ samagreṇa kāyātpādo'numīyate |",
  "SA15n1246:15": "arthāntarānapekṣatvāt sa svabhāvo'nuvarnitaḥ ||7 ||",
  "SA15n1246:16": "sāmagrīfalaśaktīnāṃ pariṇāmānubandhini |",
  "SA15n1246:17": "anaikāntikatā kārye pratibandhasya sambhavāt ||8 ||",
  "SA15n1246:18": "ekasāmagryadhīnasya rūpāde rasato gatiḥ |",
  "SA15n1246:19": "hetudharmānumānena dhūmendhanavikāravat ||9 ||",
  "SA15n1246:20": "śaktipravṛttyā na vinā rasaḥ saivānyakāraṇam |",
  "SA15n1246:21": "ityatītaikakālānāṃ gatistastatkāryaliṅgajā ||10 ||",
  "SA15n1246:22": "hetunā yo'samagreṇa kāryotpādo'numīyate |",
  "SA15n1246:23": "taccheṣavadasāmarthyād dehād rāgānumānavat ||11 ||",
  "SA15n1246:24": "vipakṣe'dṛṣṭimātreṇa kāryasāmānyadarśanāt |",
  "SA15n1246:25": "hetujñānaṃ pramāṇābhaṃ vacanād rāgitādivat ||12 ||",
  "SA15n1246:26": "na cādarśanamātreṇa vipakṣe'vyabhicāritā |",
  "SA15n1246:27": "sambhāvyavyabhicāritvāt sthālītaṇḍulapākavat ||13 ||",
  "SA15n1246:28": "yasyādarśanamātreṇa vyatirekaḥ pradarśyate |",
  "SA15n1246:29": "tasya saṃśayahetutvāccheṣavat tadudāhṛtam ||14 ||",
  "SA15n1246:30": "hetostriṣvapi rūpeṣu niścayastena varṇitaḥ |",
  "SA15n1246:31": "asiddhaviparītārthavyabhicārivipakṣataḥ ||15 ||",
  "SA15n1246:32": "vyabhicārivipakṣeṇa vadharmyavacanaṃ ca yat |",
  "SA15n1246:33": "yadyadṛṣṭifalaṃ tacca tadanukte'pi gamyate ||16 ||",
  "SA15n1246:34": "na ca nāstīti vacanāt tannāstyeva yathā yadi |",
  "SA15n1246:35": "nāsti sa khyāpyate nyāyastadā nāstīti gamyate ||17 ||",
  "SA15n1246:36": "yadyadṛṣṭau nivṛttiḥ syāccheṣavad vyabhicāri kim |",
  "SA15n1246:37": "vyatirekyapi hetuḥ syānna vācyāasiddhiyojanā ||18 ||",
  "SA15n1246:38": "viśeṣasya vyavacchedahetutā syādadarśanāt |",
  "SA15n1246:39": "pramāṇāntarabādhā cennedānīṃ nāstitā'dṛśaḥ ||19 ||",
  "SA15n1246:40": "tathā'nyatrāpi sambhāvyaṃ pramāṇāntarabādhanam |",
  "SA15n1246:41": "dṛṣṭā'yuktiradṛṣṭeśca syāt sparśasyavirodhinī ||20 ||",
  "SA15n1246:42": "deśādibhedād dṛśyante bhinnā dravyeṣu śaktayaḥ |",
  "SA15n1246:43": "tatraikadṛṣṭyā nānyatra yuktastadbhāvaniścayaḥ ||21 ||",
  "SA15n1246:44": "ātmamṛccetanādīnāṃ yo'bhāvasyāprasādhakaḥ |",
  "SA15n1246:45": "sa evānupalambhaḥ kiṃ hetvabhāvasya sādhakaḥ ||22 ||",
  "SA15n1246:46": "tasmāt tanmātrasambaddhaḥ svabhāvo bhāvameva vā |",
  "SA15n1246:47": "nirvatayet kāraṇaṃ vā kāyamavyabhicārataḥ ||23 ||",
  "SA15n1246:48": "anyathakanivṛttayā'nyavinivṛttiḥ kathaṃ bhavet |",
  "SA15n1246:49": "nāścavāniti martyena na bhāvyaṃ gomatā'pi kim ||24 ||",
  "SA15n1246:50": "sannidhānāt tathaikasya kathamanyasya sannidhiḥ |",
  "SA15n1246:51": "gomānityeva martyena bhāvyamaśvavatā'pi kim ||25 ||",
  "SA15n1246:52": "tasmād vaidharmyadṛṣṭānte neṣṭo'vaśyamihāśrayaḥ |",
  "SA15n1246:53": "tadabhāve ca tanneti vacanādapi tadgatiḥ ||26 ||",
  "SA15n1246:54": "tadbhāvahetubhāvau hi dṛṣṭānte tadavedinaḥ |",
  "SA15n1246:55": "khyāpyete viduṣāṃ vācyo hetureva hi kevalaḥ ||27 ||",
  "SA15n1246:56": "tenaiva jñātasambandhe dvayoranyataroktitaḥ |",
  "SA15n1246:57": "arthāpattyā dvitīye'pi smṛtiḥ samupajāyate ||28 ||",
  "SA15n1246:58": "hetusvabhāvābhāvo'taḥ pratiṣedhe ca kasyacit |",
  "SA15n1246:59": "hetuḥ, yuktopalambhasya tasya cānupalambhanam ||29 ||",
  "SA15n1246:60": "itīyaṃ trividhokta'pyanupalabdhiranekadhā |",
  "SA15n1246:61": "tattadviriddhādyagatibhedaprayogataḥ ||30 ||",
  "SA15n1246:62": "kāryakāraṇabhāvād vā svabhāvād vā niyāmakāt |",
  "SA15n1246:63": "avinābhāvaniyamo'darśanānna na darśanāt ||31 ||",
  "SA15n1246:64": "avaśyaṃbhāvaniyamaḥ kaḥ parasyānyathā paraiḥ |",
  "SA15n1246:65": "arthāntaranimitte vā dharme vāsasi rāgavat ||32 ||",
  "SA15n1246:66": "arthāntaranimitto hi dharmaḥ syādanya eva saḥ |",
  "SA15n1246:67": "paśyād bhāvānna hetutvaṃ fale'pyekāntatā kutaḥ ||33 ||",
  "SA15n1246:68": "kārya dhūmo hutabhujaḥ kāyadharmānuvṛttitaḥ |",
  "SA15n1246:69": "tasyābhāve tu sa bhavan hetumatāṃ vilaṅghayet ||34 ||",
  "SA15n1246:70": "nityaṃ sattvamasattvaṃ vā'hetoranyānapekṣaṇāt |",
  "SA15n1246:71": "apekṣātaśca bhāvānāṃ kādācitkasya sambhavaḥ ||35 ||",
  "SA15n1246:72": "agnisvabhāvaḥ śakramya mūrdhā yadyagnireva saḥ |",
  "SA15n1246:73": "athānagnisvabhāvo'sau dhūmastatra kathaṃ bhavet ||36 ||",
  "SA15n1246:74": "dhūmahetusvabhāvo hi vahnistacchaktibhedavān |",
  "SA15n1246:75": "adhūmahetordhūmasya bhāve sa syādahetukaḥ ||37 ||",
  "SA15n1246:76": "anvayavyatirekād yo yasya dṛṣṭo'nuvartakaḥ |",
  "SA15n1246:77": "svabhāvastasya taddheturato bhinnānna sambhavaḥ ||38 ||",
  "SA15n1246:78": "svabhāve'pyavinābhāvo bhāvamātrānurodhini |",
  "SA15n1246:79": "tadbhāve svayambhāvasyābhāvaḥ syādabhedataḥ ||39 ||",
  "SA15n1246:80": "sarve bhāvāḥ svabhāvena svasvabhāvavyavasthiteḥ |",
  "SA15n1246:81": "svabhāvaparabhāvābhyāṃ yasmād vyāvṛttibhāginaḥ ||40 ||",
  "SA15n1246:82": "tasmād yato yato'rthānāṃ vyāvṛttistannibandhanāḥ |",
  "SA15n1246:83": "jātibhedāḥ prakalpyante tadviśeṣāvagāhinaḥ ||41 ||",
  "SA15n1246:84": "tasmād viśeṣo yo yena dharmeṇa sampratīyate |",
  "SA15n1246:85": "na da śakyastato'nyena tena bhinnā vyavasthitiḥ ||42 ||",
  "SA15n1246:86": "ekasyārthasvabhāvasya pratyakṣasya sataḥ svayam |",
  "SA15n1246:87": "ko'nyo bhāgo na dṛṣṭaḥ syād yaḥ pramāṇaiḥ parīkṣyate ||43 ||",
  "SA15n1246:88": "no ced bhrāntinimittena saṃyojyeta guṇāntaram |",
  "SA15n1246:89": "śuktau vā rajatākāro rūpasādharmyadarśanāt ||44 ||",
  "SA15n1246:90": "tasmād dṛṣṭasya bhāvasya dṛṣṭa evākhilo guṇaḥ |",
  "SA15n1246:91": "bhrānterniścīyate neti sādhanaṃ sampravartate ||45 ||",
  "SA15n1246:92": "vastugrahe'manumānācca dharmasyaikasya niścaye |",
  "SA15n1246:93": "sarvagraho hyapohe tu nāyaṃ doṣaḥ prasajyate ||46 ||",
  "SA15n1246:94": "tasmādapohaviṣayamiti liṅgaṃ prakīrtitam |",
  "SA15n1246:95": "anyathā dharmiṇaḥ siddhavasiddhaṃ kimataḥ param ||47 ||",
  "SA15n1246:96": "kvacit sāmānyaviṣayaṃ dṛṣṭe jñānamaliṅgajam |",
  "SA15n1246:97": "kathamanyopohaviṣayaṃ tanmātrāpohagocaram ||48 ||",
  "SA15n1246:98": "niścayāropamanasirbādhyabādhakabhāvataḥ |",
  "SA15n1246:99": "samāropaviveke'sya pravṛttiriti gamyate ||49 ||",
  "SA15n1246:100": "yāvantoṃ'śasamāropāstannirāse viniścayāḥ |",
  "SA15n1246:101": "tāvanta eva śabdāśca tena te bhinnagocarāḥ ||50 ||",
  "SA15n1246:102": "anyathaikena śabdena vyāpta ekatra vastuni |",
  "SA15n1246:103": "buddh yā vā nānyavisaya iti paryāyatā bhavet ||51 ||",
  "SA15n1246:104": "yasyāpi nānopādherdhīrgrāhikā'rthasya bhedinaḥ |",
  "SA15n1246:105": "nānopādhyupakārāṅgaśaktyabhinnātmano grahe ||52 ||",
  "SA15n1246:106": "sarvātmanopakāryasya ko bhedaḥ syādaniścitaḥ |",
  "SA15n1246:107": "tayorātmani sambandhādekajñāne dvayagrahaḥ ||53 ||",
  "SA15n1246:108": "dharmopakāraśaktīnāṃ bhede tāstasya kiṃ yadi |",
  "SA15n1246:109": "nopakārastatastāsāṃ tadā syādanavasthitiḥ ||54 ||",
  "SA15n1246:110": "ekopakārake grāhye nopakārāstato'pare |",
  "SA15n1246:111": "dṛṣṭe tasminnadṛṣṭāśca tadgrahe sakalagrahaḥ ||55 ||",
  "SA15n1246:112": "yadi bhrāntinivṛttyartha gṛhīte'pyanyadiṣyate |",
  "SA15n1246:113": "tadvyavacchedaviṣayaṃ siddhaṃ tadvat tato'param ||56 ||",
  "SA15n1246:114": "asamāropaviṣaye vṛtte rapi ca niścayaiḥ |",
  "SA15n1246:115": "yanna niścīyate rūpaṃ tat teṣāṃ viṣayaḥ katham ||57 ||",
  "SA15n1246:116": "pratyakṣeṇa gṛhīte'pi viśerṣe'śavibarjite |",
  "SA15n1246:117": "yadviśeṣāvasāye'sti pratyayaḥ sa pratīyate ||58 ||",
  "SA15n1246:118": "tatrāpi cānyavyāvṛttiranyavyāvṛtta ityapi |",
  "SA15n1246:119": "śabdāśca niścayāścaiva nimittamanurindhate ||59 ||",
  "SA15n1246:120": "dvayorekābhidhāne'pi bibhaktirvyatirekiṇī |",
  "SA15n1246:121": "bhinnamarthamivānveti vācyaleśaviśeṣataḥ ||60 ||",
  "SA15n1246:122": "bhedāntarapratikṣe pāpratikṣepau tayordvayoḥ |",
  "SA15n1246:123": "padaṃ saṃketabhedasya jñātṛvāñchā'nuridhinaḥ ||61 ||",
  "SA15n1246:124": "bhedo'yameva sarvatra dravyabhāvābhidhāyinoḥ |",
  "SA15n1246:125": "śabdayoorna tayorvācye viśeṣastena kaścana ||62 ||",
  "SA15n1246:126": "jijñāpayiṣurartha taṃ taddhitena taṃ taddhitena kṛtā'pi vā |",
  "SA15n1246:127": "antena vā yadi brū yāt bhedo nāsti tataḥ paraḥ ||63 ||",
  "SA15n1246:128": "tenānyāpohaviṣaye tadvatpakṣopavarṇanam |",
  "SA15n1246:129": "pratyākhyātaṃ pṛthaktve hi syād doṣo jātitadvatoḥ ||64 ||",
  "SA15n1246:130": "yeṣāṃ vastuvaśā vāco na voivakṣāparāśrayāḥ |",
  "SA15n1246:131": "ṣaṣṭhīvacanabhedādi codyaṃ tān prati yuktimat ||65 ||",
  "SA15n1246:132": "yad yathā vācakatvena vaktṛbhirviniyamyate |",
  "SA15n1246:133": "anapekṣitavāhyārtha tat tathā vācakaṃ vacaḥ ||66 ||",
  "SA15n1246:134": "dārāḥ ṣaṇṇagarītyādau bhedābhedavyavasthiteḥ |",
  "SA15n1246:135": "khasya svabhāvaḥ khatvaṃ cetyatra vā kiṃ nibandhanam ||67 ||",
  "SA15n1246:136": "pararūpaṃ svarūpeṇa yayā saṃvriyate dhiyā |",
  "SA15n1246:137": "ekārthapratibhāsinyā bhāvānāśritya bhedinaḥ ||68 ||",
  "SA15n1246:138": "tayā saṃvṛtanānātvāḥ saṃvṛtyā bhedinaḥ svayam |",
  "SA15n1246:139": "abhedina ivābhānti bhāvā rūpeṇa kenacit ||69 ||",
  "SA15n1246:140": "tasyā abhiprāyavaśāt sāmānyaṃ sat prakīrtitam |",
  "SA15n1246:141": "tadasat paramārthena yathā saṅkalpitaṃ tayā ||70 ||",
  "SA15n1246:142": "vyaktayo nānuyantyanyasanuyāyi na bhāsate |",
  "SA15n1246:143": "jñānādavyatiriktaṃ vā kathamarthāntaraṃ vrajet ||71 ||",
  "SA15n1246:144": "tasmānmithyāvikalpo'yamartheṣvekātmatāgrahaḥ |",
  "SA15n1246:145": "itaretarabhedo'sya bījaṃ saṃjñā yadarthikā ||72 ||",
  "SA15n1246:146": "ekapratyavamarśārthajñānādye kāthasādhane |",
  "SA15n1246:147": "bhede'pi niyatāḥ kecit svabhāvenendriyādivat ||73 ||",
  "SA15n1246:148": "jvarādiśamane kāścit saha pratyekameva vā |",
  "SA15n1246:149": "dṛṣṭā yathā vauṣadhayo nānātve'pi na cāparāḥ ||74 ||",
  "SA15n1246:150": "aviśeṣānna sāmānyamaviśeṣaprasaṅgataḥ |",
  "SA15n1246:151": "tāsāṃ kṣetrādibhede'pi dhrauvyāccānupakārataḥ ||75 ||",
  "SA15n1246:152": "tatsvabhāvagrahād yā dhīstadarthe vā'pyanarthikā |",
  "SA15n1246:153": "vikalpikā'tatkāryārthabhedaniṣṭhā prajāyate ||76 ||",
  "SA15n1246:154": "tasyāṃ yadrū pamābhāti bāhyamekamivānyataḥ |",
  "SA15n1246:155": "vyāvṛttamiva nistattvaṃ parīkṣānaṅgabhāvataḥ ||77 ||",
  "SA15n1246:156": "arthā jñānaniviṣṭāsta evaṃ vyāvṛttarūpakāḥ |",
  "SA15n1246:157": "abhinnā iva cābhānti vyāvṛttāḥ punaranyataḥ ||78 ||",
  "SA15n1246:158": "ta eva teṣāṃ sāmānyasamānādhāragocaraiḥ |",
  "SA15n1246:159": "jñānābhidhānairmithyārtho vyavahāraḥ pratanyate ||79 ||",
  "SA15n1246:160": "sa ca sarvaḥ padārthānāmanyonyābhāvasaṃśrayaḥ |",
  "SA15n1246:161": "tenānyāpohaviṣayo vastumābhasya cāśrayaḥ ||80 ||",
  "SA15n1246:162": "yatrāsti vastusambandho yathoktānumitau yathā |",
  "SA15n1246:163": "nānyatra bhrāntisāmye'pi dīpatejo maṇau yathā ||81 ||",
  "SA15n1246:164": "tatraikakāryo'neko'pi tadakāryānyatāśrayaḥ |",
  "SA15n1246:165": "ekatvenābhidhājñānairvyavahāraḥ pratāryate ||82 ||",
  "SA15n1246:166": "tato'nekakṛdeko'pi tadbhāvaparidīpane |",
  "SA15n1246:167": "atatkāryārthabhedena nānādharmā pratīyate ||83 ||",
  "SA15n1246:168": "yathāpratīti kathitaḥ śabdārtho'sāvasannapi |",
  "SA15n1246:169": "samānādhikaraṇyaṃ ca vastunyasya na sambhavaḥ ||84 ||",
  "SA15n1246:170": "dharmadharmivyasthānaṃ bhedo'bhedaśca yādṛśaḥ |",
  "SA15n1246:171": "asamīkṣitatattvārtho yathā loke pratīyate ||85 ||",
  "SA15n1246:172": "taṃ tathaiva samāśritya sādhyasādhanaṃsaṃsthitiḥ |",
  "SA15n1246:173": "paramārthāvatārāya vidvadbhiravakalpyate ||86 ||",
  "SA15n1246:174": "saṃsṛjyante na bhidyante svato'rthāḥ pāramārthikāḥ |",
  "SA15n1246:175": "rūpamekamanekaṃ ca teṣu buddherupaplavaḥ ||87 ||",
  "SA15n1246:176": "bhedastato'yaṃ bauddhe'rthe sāmānyaṃ bheda ityapi |",
  "SA15n1246:177": "tasyaiva cānyavyāvṛttyā dharmabhedaḥ prakalpyate ||88 ||",
  "SA15n1246:178": "sādhyasādhanasaṃkalpe vastudarśanahānitaḥ |",
  "SA15n1246:179": "bhedaḥ sāmānyasaṃsṛṣṭo grāhyo nātra svalakṣaṇam ||89 ||",
  "SA15n1246:180": "samānabhinnādyākārairna tad grāhyaṃ kathaṃcana |",
  "SA15n1246:181": "bhedānāṃ bahubhedānāṃ tatraikasminnayogataḥ ||90 ||",
  "SA15n1246:182": "tadrū paṃ sarvato bhinnaṃ tathā tatpratipādikā |",
  "SA15n1246:183": "na śrutiḥ kalpanā vā'sti samānyenaiva vṛttitaḥ ||91 ||",
  "SA15n1246:184": "śabdāḥ saṃketitaṃ prāhurvyavahārāya sa smṛtaḥ |",
  "SA15n1246:185": "tadā svalakṣaṇaṃ nāsti saṃketastena tatra na ||92 ||",
  "SA15n1246:186": "api pravartteta pumān vijñāyārthakriyākṣamān |",
  "SA15n1246:187": "tatsādhanāyetyartheṣu saṃyojyante'bhidhākriyāḥ ||93 ||",
  "SA15n1246:188": "tatrānarthakriyāyogyā jātistadvānalaṃ sa ca |",
  "SA15n1246:189": "sākṣānna yojyate kasmādānantyāccedidaṃ samam ||94 ||",
  "SA15n1246:190": "tatkāriṇāmatatkāribhedasāmye na kiṃ kṛtaḥ |",
  "SA15n1246:191": "tadvaddoṣasya sāmyāccedastu jātiralaṃ parā ||95 ||",
  "SA15n1246:192": "tadanyaparihāreṇa pravarteteti ca dhvaniḥ |",
  "SA15n1246:193": "ucyate tena tebhyo'syāvyavacchede kathaṃ ca saḥ ||96 ||",
  "SA15n1246:194": "vyavacchedo'sti cedasya nanvetāvat prayojanam |",
  "SA15n1246:195": "śabdānāmiti kiṃ tatra sāmānyenāpareṇa vaḥ ||97 ||",
  "SA15n1246:196": "jñānādyarthakriyāṃ tāṃ tāṃ dṛṣṭvā bhede'pi kuvataḥ |",
  "SA15n1246:197": "arthāṃ stadanyaviśleṣaviṣayairdhvanibhiḥ saha ||98 ||",
  "SA15n1246:198": "saṃyojya pratyabhijñānaṃ kuryādapyanyadarśane |",
  "SA15n1246:199": "parasyāpi na sā buddhiḥ sāmānyādeva kevalāt ||99 ||",
  "SA15n1246:200": "nityaṃ tanmātravijñāne vyaktyajñānaprasaṅgataḥ |",
  "SA15n1246:201": "tadā kadācit sambaddhasyāgṛhītasya tadvataḥ ||100 ||",
  "SA15n1246:202": "tadvattāniścayo na syād vyavahārastataḥ katham |",
  "SA15n1246:203": "ekavastusahāyāśced vyaktayo jñānakāraṇam |101 ||",
  "SA15n1246:204": "tadekaṃ vastu kiṃ tāsāṃ nānātvaṃ samapohati |",
  "SA15n1246:205": "nānātvāccaikavijñānahetutā tāsu neṣyate ||102 ||",
  "SA15n1246:206": "anekamapi yadye kamapekṣyābhinnabuddhikṛt |",
  "SA15n1246:207": "tābhirvināpi pratyakaṃ kriyamāṇāṃ dhiyaṃ prati ||103 ||",
  "SA15n1246:208": "tenaikenāpi sāmarthya tāsāṃ netyagraho dhiyā |",
  "SA15n1246:209": "nīlādernetravijñāne pṛthak sāmarthyadarśanāt ||104 ||",
  "SA15n1246:210": "śaktisiddhiḥ samūhe'pi naivaṃ vyakteḥ kathañcana |",
  "SA15n1246:211": "tāsāmanyatāmāpekṣyaṃ taccecchaktaṃ na kevalam ||105 ||",
  "SA15n1246:212": "tadekamupakuryustāḥ kathamekāṃ dhiyaṃ ca na |",
  "SA15n1246:213": "kārya ca tāsāṃ prāpto'sau jananaṃ yadupakriyā ||106 ||",
  "SA15n1246:214": "abhinnapratibhāsā dhīrna bhinneṣviti cenmatam |",
  "SA15n1246:215": "pratibhāso dhiyā bhinnaḥ samānā iti tadgrahāt ||107 ||",
  "SA15n1246:216": "kathaṃ tā bhinnadhīgrāhyāḥ samāścedekakāryatā |",
  "SA15n1246:217": "sādṛśyaṃ nanu dhīḥ kārya tāsāṃ sā ca vibhidyate ||108 ||",
  "SA15n1246:218": "ekapratyavamarśasya hetutvād dhīrabhedinī |",
  "SA15n1246:219": "ekadhīhetubhāvena vyaktīnāmapyabhinnatā ||109 ||",
  "SA15n1246:220": "sā cātatkāryaviśleṣastadanyasyānuvartinaḥ |",
  "SA15n1246:221": "adṛṣṭeḥ pratiṣedhācca saṃketastadvidarthikaḥ ||110 ||",
  "SA15n1246:222": "atatkārivivekena pravṛttyarthatayā śrutiḥ |",
  "SA15n1246:223": "akāryakṛti tatkāritulyarūpāvabhāsinīm ||111 ||",
  "SA15n1246:224": "dhiyaṃ vastupṛthagbhāvamātrabījāmanarthikām |",
  "SA15n1246:225": "janayantyapyatatkāriparihārāṅgabhāvataḥ ||112 ||",
  "SA15n1246:226": "vastubhedāśrayāccārthe na visaṃvādikā matā |",
  "SA15n1246:227": "tato'nyāpohaviṣayā tatkartrāśritabhāvataḥ ||113 ||",
  "SA15n1246:228": "avṛkṣavyatirekeṇa vṛkṣārthagrahaṇe dvayam |",
  "SA15n1246:229": "anyonyāśrayamityekagrahābhāve dvayāgrahaḥ ||114 ||",
  "SA15n1246:230": "saṅketāsambhavastasmāditi kecit pracakṣate |",
  "SA15n1246:231": "teṣāmavṛkṣāḥ saṃṅkete vyavacchinnā na vā yadi ||115 ||",
  "SA15n1246:232": "vyavacchinnāḥ kathaṃ jñātāḥ prāgvṛkṣagrahaṇādṛte |",
  "SA15n1246:233": "anirākaraṇe teṣāṃ saṃkete vyavahāriṇām ||116 ||",
  "SA15n1246:234": "na syāt tatparihāreṇa pravṛttirvṛ kṣabhedavat |",
  "SA15n1246:235": "avidhāya niṣidhyānyat pradarśyaikaṃ puraḥ sthitam ||117 ||",
  "SA15n1246:236": "vṛkṣo'yamiti saṃketaḥ kriyate tat prapadyate |",
  "SA15n1246:237": "vyavahāre'pi tenāyamadoṣa iti cet taruḥ ||118 ||",
  "SA15n1246:238": "ayamapyayameveti prasaṅgo na nivartate |",
  "SA15n1246:239": "ekapratyavamarśākhye jñāne ekatra hi sthitaḥ ||119 ||",
  "SA15n1246:240": "prapattā tadataddhetūnarthān vibhajate svayam |",
  "SA15n1246:241": "tadbuddhivartino bhāvān bhāto hetutayā dhiyaḥ ||120 ||",
  "SA15n1246:242": "aheturūpavikalānekarūpāniva svayam |",
  "SA15n1246:243": "bhedena pratipadyetetyuktirbhede niyujyate ||121 ||",
  "SA15n1246:244": "taṃ tasyā pratiyatī dhīḥ bhrāntyaikaṃ vastvivekṣate |",
  "SA15n1246:245": "kvacinniveśanāyārthe vinivartya kutaścana ||122 ||",
  "SA15n1246:246": "buddheḥ prayujyate śabdastadarthasyāvadhāraṇāt |",
  "SA15n1246:247": "vyartho'nyathā prayogaḥ syāt tajjñeyādipadeṣvapi ||123 ||",
  "SA15n1246:248": "vyavahāropanīteṣu vyavacchedyo'sti kaścana |",
  "SA15n1246:249": "niveśanaṃ ca yo yasmād bhidyate vinivartya tam ||124 ||",
  "SA15n1246:250": "tadbhede bhidyamānānāṃ samānākārabhāsini |",
  "SA15n1246:251": "sa cāyamanyavyāvṛttyā gamyate tasya vastunaḥ ||125 ||",
  "SA15n1246:252": "kaścid bhāga iti prokto rūpaṃ nāsyāpi kiñcina |",
  "SA15n1246:253": "tadgatāveva śabdebhyo gamyate'nyanivartanam ||126 ||",
  "SA15n1246:254": "na tatra gamyate kaścid viśiṣṭaḥ kenacit paraḥ |",
  "SA15n1246:255": "na cāpi śabdo dvayakṛdanyonyābhāva ityasau ||127 ||",
  "SA15n1246:256": "arūpo rūpattvena darśanaṃ buddhiviplavaḥ |",
  "SA15n1246:257": "tenaivāparamārtho'sāvanyathā na hi vastunaḥ ||128 ||",
  "SA15n1246:258": "vyāvṛttirvastu bhavati bhedo'syāsmāditiraṇāt |",
  "SA15n1246:259": "ekārthaśleṣaviccheda eko vyāpriyate dhvaniḥ ||129 ||",
  "SA15n1246:260": "liṅgaṃ vā tatra vicchinnaṃ vācyaṃ vastu na kiñcana |",
  "SA15n1246:261": "yasyābhidhānato vastusāmarthyādakhile gatiḥ ||130 ||",
  "SA15n1246:262": "bhavennānāfalaḥ śabda ekādhāro bhavatyataḥ |",
  "SA15n1246:263": "vicchedaṃ sūcayannekamapratikṣipya vartate ||131 ||",
  "SA15n1246:264": "yadānyat tena sa vyāpta ekatvena ca bhāsate |",
  "SA15n1246:265": "sāmānadhikaraṇyaṃ syāt tadā buddhayanurodhataḥ ||132 ||",
  "SA15n1246:266": "vastudharmasya saṃsparśo vicchedakaraṇe dhvaneḥ |",
  "SA15n1246:267": "syāt satyaṃ sa hi tatreti naikavastvabhidhāyini ||133 ||",
  "SA15n1246:268": "buddhāvabhāsamānasya dṛśyasyābhāvaniścayāt |",
  "SA15n1246:269": "tenānyāpohaviṣayāḥ proktāḥ sāmānyāgocarāḥ ||134 ||",
  "SA15n1246:270": "śabdāśca buddhayaścaiva vastunyeṣāmasambhavāt |",
  "SA15n1246:271": "ekatvād vasturūpasya bhinnarūpā matiḥ kutaḥ ||135 ||",
  "SA15n1246:272": "anvayavyatirekau vā naikasyaikārthagocarau |",
  "SA15n1246:273": "abhedavyavahārāśca bhede syuranibandhanāḥ ||136 ||",
  "SA15n1246:274": "sarvatra bhāvad vyāvṛtternaite doṣāḥ prasaṅginaḥ |",
  "SA15n1246:275": "ekākāryeṣu bhāveṣu tatkāryaparicodane ||137 ||",
  "SA15n1246:276": "gauravāśaktivaifalyād bhedākhyāyāḥ samā śrutiḥ |",
  "SA15n1246:277": "kṛtā bṛddhairatatkāryavyāvṛttivinibandhanā ||138 ||",
  "SA15n1246:278": "na bhāve sarvabhāvānāṃ svasvabhāvavyavasthiteḥ |",
  "SA15n1246:279": "yad rūpaṃ śābaleyasya bāhuleyasya nāsti tat ||139 ||",
  "SA15n1246:280": "atatkāryaparāvṛttirdvayorapi ca vidyate |",
  "SA15n1246:281": "arthābhedena ca vinā śabdābhedo na yujyate ||140 ||",
  "SA15n1246:282": "tasmāt tatkāryatāpīṣṭā tatkāryādeva bhinnatā |",
  "SA15n1246:283": "cakṣu rādau yathā rūpavijñānaikafale kvacit ||141 ||",
  "SA15n1246:284": "aviśeṣereṇa tatkāryacodanasambhave sati |",
  "SA15n1246:285": "sakṛt sarvapratītyartha kaścit sāṃketikīṃ śrutim ||142 ||",
  "SA15n1246:286": "kuryādṛte'pi tadrū pasāmānyād vyatirekiṇaḥ |",
  "SA15n1246:287": "ekavṛtteraneko'pi yadyekaśrutimān bhavet ||143 ||",
  "SA15n1246:288": "vṛttirādheyatā vyaktiriti tasminna yujyate |",
  "SA15n1246:289": "nityasyānupakāryasvānnādhāraḥ pravisarpataḥ ||144 ||",
  "SA15n1246:290": "śaktistaddeśajananaṃ kuṇḍāderbadarādiṣu |",
  "SA15n1246:291": "na sambhavati sā'pyatra tadabhāve'pyavasthiteḥ ||145 ||",
  "SA15n1246:292": "na sthitiḥ sāpyayuktaiva bhedābhedavivecane |",
  "SA15n1246:293": "vijñānotpattiyogyatvāyātmanyanyānurodhi yat ||146 ||",
  "SA15n1246:294": "tad vyaṅgyaṃ yogyatāyāśca kāraṇaṃ kārakaṃ matam |",
  "SA15n1246:295": "prāgevāsya ca yogyatve tadapekṣā na yujyate ||147 ||",
  "SA15n1246:296": "sāmānyasyāvikāryasya tatsāmānyavataḥ kutaḥ |",
  "SA15n1246:297": "añjanāderiva vyakteḥ saṃskāro nendriyasya ca ||148 ||",
  "SA15n1246:298": "pratipatterabhinnatvāt tadbhāvābhāvakālayoḥ |",
  "SA15n1246:299": "vyañjakasya ca jātīnāṃ jātimattā yadīṣyate ||149 ||",
  "SA15n1246:300": "prāpto gotvādinā tadvān pradīpādiḥ prakāśakaḥ |",
  "SA15n1246:301": "vyakteranyātha vānanyā yeṣāṃ jātistu vidyate ||150 ||",
  "SA15n1246:302": "teṣāṃ vyaktiṣvapūrvāsu kathaṃ sāmānyabuddhayaḥ |",
  "SA15n1246:303": "ekatra tatsato'nyatra darśanāsambhavāt sataḥ ||151 ||",
  "SA15n1246:304": "ananyatve'nvayābhāvādanyatve'pyanapāśrayāt |",
  "SA15n1246:305": "na yāti na ca tatrāsīdasti paścānna cāṃśavat ||152 ||",
  "SA15n1246:306": "jahāti pūrva nādhāramaho vyasanasantatiḥ |",
  "SA15n1246:307": "anyatra varttamānasya tato'nyasthānajanmani ||153 ||",
  "SA15n1246:308": "svasmādacalataḥ sthānād vṛttirityatiyuktimat |",
  "SA15n1246:309": "yatrāsau varttate bhāvastena sambadhyate'pi na ||154 ||",
  "SA15n1246:310": "taddeśinañca vyāpnoti kimapyetanmahādbhutam |",
  "SA15n1246:311": "vyaktyaivaikatra sā vyaktāabhedāt sarvatragā yadi ||155 ||",
  "SA15n1246:312": "sarvatra dṛśyetābhedāt sāpi na vyaktapekṣiṇī |",
  "SA15n1246:313": "byañjakasyāpratītau na vyaṅgyaṃ samyak pratīyate ||156 ||",
  "SA15n1246:314": "viparyayaḥ punaḥ kasmādiṣṭaḥ sāmānyatadvatoḥ |",
  "SA15n1246:315": "pācakādiṣvabhinnena vināpyarthena vācakaḥ ||157 ||",
  "SA15n1246:316": "bhedānna hetuḥ karmāsya na jātiḥ karmasaṃśrayāt |",
  "SA15n1246:317": "śrutyantaranimittatvāt sthityabhāvāccakarmaṇaḥ ||158 ||",
  "SA15n1246:318": "asambandhānna sāmānyaṃ nāyuktaṃ śabdakāraṇāt |",
  "SA15n1246:319": "atiprasaṃgāt karmāpi nāsat jñānābhidhānayoḥ ||159 ||",
  "SA15n1246:320": "anaimittikatāpatteḥ na ca śaktirananvayāt |",
  "SA15n1246:321": "sāmānyaṃ pācakatvādi yadi prāgeva tad bhavet ||160 ||",
  "SA15n1246:322": "vyaktaṃ sattadivanno cenna paścādaviśeṣataḥ |",
  "SA15n1246:323": "kriyopakārāpekṣasya vyañjakatve'vikāriṇaḥ ||161 ||",
  "SA15n1246:324": "nāpekṣātiśaye'pyasya kṣaṇikatvāt kriyā kutaḥ |",
  "SA15n1246:325": "tulye bhede yayā jāti pratyāsattyā prasarpati ||162 ||",
  "SA15n1246:326": "kvacinnānyatra saivāstu śabdajñānanibandhanam |",
  "SA15n1246:327": "na nivṛttiṃ vihāyāsti yadi bhāvānvayo'paraḥ ||163 ||",
  "SA15n1246:328": "ekasya kāryamanyasya na syādatyantabhedataḥ |",
  "SA15n1246:329": "yadyekātmatayānekaḥ kāryasyaikasya kārakaḥ ||164 ||",
  "SA15n1246:330": "ātmaikatrāpi vā so'stīti vyarthāḥ syuḥ sahakāriṇaḥ |",
  "SA15n1246:331": "napaityabhinnaṃ tad rūpaṃ viśeṣāḥ khalvapāyinaḥ ||165 ||",
  "SA15n1246:332": "ekāpāye falābhāvād viśeṣebhyastadudbhavaḥ |",
  "SA15n1246:333": "sa pāramārthiko bhāvo ya evārthakriyākṣamaḥ ||166 ||",
  "SA15n1246:334": "sa ca nānveti yonveti na tasmāt kāryasambhavaḥ |",
  "SA15n1246:335": "tenātmanāpi bhede hi hetuḥ kaścinna cāparaḥ ||167 ||",
  "SA15n1246:336": "svabhāvo'yamabhede tu syātāṃ nośodbhavau sakṛt |",
  "SA15n1246:337": "bhedo'pi tena naivaṃ cet ya ekasmin vinaśyati ||168 ||",
  "SA15n1246:338": "tiṣṭhatyātmā na tasyāto na syāt sāmānyabhedadhīḥ |",
  "SA15n1246:339": "nivṛtterniḥsvabhāvatvāt nāsthānasthānakalpanā ||169 ||",
  "SA15n1246:340": "upaplavaśca sāmānyadhiyastenāpyadūṣaṇā |",
  "SA15n1246:341": "yat tasya janakaṃ rūpaṃ tato'nyo janakaḥ katham ||170 ||",
  "SA15n1246:342": "bhinnā viśeṣā janakāḥ astyabhedo'pi teṣu cet |",
  "SA15n1246:343": "tena te'janakāḥ proktāḥ pratibhāso'pi bhedakaḥ ||171 ||",
  "SA15n1246:344": "ananyabhāk sa evārthastasya vyāvṛttayo'pare |",
  "SA15n1246:345": "tat kāryakāraṇaṃ coktaṃ tat svalakṣaṇamiṣyate ||172 ||",
  "SA15n1246:346": "tattyāgāptifalāḥ sarvāḥ puruṣāṇāṃ pravṛttayaḥ |",
  "SA15n1246:347": "yathā bhedāviśeṣe'pi na sarva sarvasādhanam ||173 ||",
  "SA15n1246:348": "tathā bhedāviśeṣe'pi na sarva sarvasādhanam |",
  "SA15n1246:349": "bhede hi kārakaṃ kiñcid vastudharmatayā bhavet ||174 ||",
  "SA15n1246:350": "abhede tu virudhyate tasyaikasya kriyākriye |",
  "SA15n1246:351": "bhedo'pyastyakriyātaśced na kuryuḥ sahakāriṇaḥ ||175 ||",
  "SA15n1246:352": "paryāyeṇātha kartṛtvaṃ sa kiṃ tasyaiva vastunaḥ |",
  "SA15n1246:353": "atyantabhedābhedau tu syātāṃ tadvati vastuni ||176 ||",
  "SA15n1246:354": "anyonyaṃ vā tayorbhedḥ sadṛśāsadṛśātmanoḥ |",
  "SA15n1246:355": "tayorapi bhaved bhedo yadi yenātmanā tayoḥ ||177 ||",
  "SA15n1246:356": "bhedaḥ sāmānyamityetad yadi bhedastadātmanā |",
  "SA15n1246:357": "bheda eva tathā ca syānniḥsāmānyaviśeṣatā ||178 ||",
  "SA15n1246:358": "bhedasāmānyayoryadvad ghaṭādīnāṃ parasparam |",
  "SA15n1246:359": "yamātmānaṃ puraskṛtya puruṣo'yaṃ pravartate ||179 ||",
  "SA15n1246:360": "tatsādhyafalavāñchāvān bhedābhedau tadāśrayau |",
  "SA15n1246:361": "cintyete svātmanā bhedo vyāvṛttyā ca samānatā ||180 ||",
  "SA15n1246:362": "astyeva vastu nānveti pravṛttyādiprasaṅgataḥ |",
  "SA15n1246:363": "etenaiva yadahrīkāḥ kimapyaślīlamākulam ||181 ||",
  "SA15n1246:364": "pralapanti pratikṣiptaṃ tadapyekāntasambhavāt |",
  "SA15n1246:365": "sarvasyobhayarūpatve tadviśeṣanirākṛteḥ ||182 ||",
  "SA15n1246:366": "codito dadhi khādeti kimuṣṭraṃ nābhidhāvati |",
  "SA15n1246:367": "athāstyatiśayaḥ kaścid yena bhedena varttate ||183 ||",
  "SA15n1246:368": "sa eva dadhi so'nyatra nāstītyanubhayaṃ param |",
  "SA15n1246:369": "sarvātmatve ca sarveṣāṃ bhinnau syātāṃ na dhīdhvanī ||184 ||",
  "SA15n1246:370": "bhedasaṃhāravādasya tadabhedādasambhavaḥ |",
  "SA15n1246:371": "rūpābhāvādabhāvasya śabdā rūpābhidhāyinaḥ ||185 ||",
  "SA15n1246:372": "nāśaṃkyā eva siddhāste'to vyavacchedavācakāḥ |",
  "SA15n1246:373": "upādhibhedāpekṣo vā svabhāvaḥ kevalo'tha vā ||186 ||",
  "SA15n1246:374": "ucyate sādhyasiddh yartha nāśe kāryatvasattvavat |",
  "SA15n1246:375": "sattāsvabhāvo hetuścet sā sattā sādhyate katham ||187 ||",
  "SA15n1246:376": "ananvayo hi bhedānāṃ vyāhato hetusādhyayoḥḥ |",
  "SA15n1246:377": "bhāvopādānamātre tu sādhye sāmānyadharmiṇi ||188 ||",
  "SA15n1246:378": "na kaścidarthaḥ siddhaḥ syādaniṣiddhaṃ ca tādṛśam |",
  "SA15n1246:379": "upāttabhede sādhye'smin bhaveddheturananvayaḥ ||189 ||",
  "SA15n1246:380": "sattāyāṃ tena sādhyāyāṃ viśeṣaḥ sādhito bhavet |",
  "SA15n1246:381": "aparāmṛṣṭatadbhede vastumātre tu sādhane ||190 ||",
  "SA15n1246:382": "tanmātravyāpinaḥ sādhyasyānvayo na vihanyate |",
  "SA15n1246:383": "nāsiddhe bhāvadharmo'sti vyabhicāryubhayāśrayaḥ ||191 ||",
  "SA15n1246:384": "dharmo viruddho'bhāvasya sā sattā sādhyate katham |",
  "SA15n1246:385": "siddhaḥ svabhāvo gamako vyāpakastasya niścitaḥ ||192 ||",
  "SA15n1246:386": "gamyaḥ svabhāvastasyāyaṃ nivṛttau vā nivartakaḥ |",
  "SA15n1246:387": "anityatve yathā kāryamakārya vā'vināśini ||193 ||",
  "SA15n1246:388": "ahetutvād vināśasya svabhāvādanubandhitā |",
  "SA15n1246:389": "sāpekṣāṇāṃ hi bhāvānāṃ nāvaśyambhāvitekṣyate ||194 ||",
  "SA15n1246:390": "bāhulye 'pi hi taddhetorbhavet kvacidasambhavaḥ |",
  "SA15n1246:391": "etena vyabhicāritvamuktaṃ kāryāvyavasthiteḥ ||195 ||",
  "SA15n1246:392": "sarveṣāṃ nāśahetūnāṃ hetumannāśavādinām |",
  "SA15n1246:393": "asāmarthyācca taddhetorbhavatyeva svabhāvataḥ ||196 ||",
  "SA15n1246:394": "yatra nāma bhavatyasmādanyatrāpi svabhāvataḥ |",
  "SA15n1246:395": "yā kācid bhāvaviṣayā'numitirdvividhaiva sā ||197 ||",
  "SA15n1246:396": "svasādhye kāryabhāvābhyāṃ sambandhaniyamāt tayoḥ |",
  "SA15n1246:397": "pravṛtterbuddhipūrvatvāt tadbhāvānupalambhane ||198 ||",
  "SA15n1246:398": "pravarttitavyaṃ netyuktā'nupalabdheḥ pramāṇatā |",
  "SA15n1246:399": "śāstrādhikāre'sambaddhā bahavo'rthā atīndriyāḥ ||199 ||",
  "SA15n1246:400": "aliṅgāśca kathaṃ teṣāmabhāvo'nupalabdhitaḥ |",
  "SA15n1246:401": "sadasanniścayafalā neti syād vā'pramāṇatā ||200 ||",
  "SA15n1246:402": "pramāṇamapi kācit syād liṅgātiśayabhāvinī |",
  "SA15n1246:403": "svabhāvajñāpakājñānasyāyaṃ nyāya udāhṛtaḥ ||201 ||",
  "SA15n1246:404": "kārye tu kārakājñānambhāvasyaiva sādhakam |",
  "SA15n1246:405": "svabhāvānupalambhaśca svabhāve'rthasya liṅgini ||202 ||",
  "SA15n1246:406": "tadabhāvaḥ pratīyeta hetunā yadi kenacit |",
  "SA15n1246:407": "dṛśyasya darśanābhāvakāraṇāsambhave sati ||203 ||",
  "SA15n1246:408": "bhāvasyānupalabdhasya bhāvābhāvaḥ pratīyate |",
  "SA15n1246:409": "viruddhasya ca bhāvasya bhāve tadbhāvabādhanāt ||204 ||",
  "SA15n1246:410": "tadviruddhopalabdhau syādasattāyā viniścayaḥ |",
  "SA15n1246:411": "anādivāsanodbhūtavikalpapariniṣṭhitaḥ ||205 ||",
  "SA15n1246:412": "śabdārthastrividho dharmī bhāvābhāvobhayāśrayaḥ |",
  "SA15n1246:413": "tasmin bhāvānupādāne sādhye'syānupalambhanam ||206 ||",
  "SA15n1246:414": "tathā heturna tasyavābhāvaḥ śabdaprayogataḥ |",
  "SA15n1246:415": "paramārthaikatānatve śabdānāmanibandhanā ||207 ||",
  "SA15n1246:416": "na syāt pravṛttirartheṣu darśanāntarabhediṣu |",
  "SA15n1246:417": "atītājātayorvāpi na ca syādanṛtārthatā ||208 ||",
  "SA15n1246:418": "vācaḥ kasyāścidityeṣā baiddhārthaviṣayā matā |",
  "SA15n1246:419": "śabdārthāpahnave sādhye dharmādhāranirākṛteḥ ||209 ||",
  "SA15n1246:420": "na sādhyaḥ samudāyaḥ syāt siddhau dharmaśca kevalaḥ |",
  "SA15n1246:421": "sadasatpakṣabhedena śabdārthānapavādibhiḥ ||210 ||",
  "SA15n1246:422": "vastveva cityate h yatra pratibaddhaḥ falodayaḥ |",
  "SA15n1246:423": "arthakriyā'samarthasya vicāraiḥ kiṃ parīkṣayā ||211 ||",
  "SA15n1246:424": "ṣaṇḍhasya rūpe vairūpye kāminyāḥ kiṃ parīkṣayā |",
  "SA15n1246:425": "śabdārthaḥ kalpanājñānaviṣayatvena kalpitaḥ ||212 ||",
  "SA15n1246:426": "dharmo vastvāśrayāsiddhirasyokto nyāyavādinā |",
  "SA15n1246:427": "nāntarīyakatā'bhāvācchabdānāṃ vastubhissaha ||213 ||",
  "SA15n1246:428": "nārthasiddhistataste hi vaktrabhiprāyasūcakāḥ |",
  "SA15n1246:429": "āptavādāvisaṃvādasāmānyādanumānatā ||214 ||",
  "SA15n1246:430": "sambaddhānuguṇopāyaṃ puruṣārthābhidhāyakam |",
  "SA15n1246:431": "parīkṣādhikṛtaṃ vākyamato'nadhikṛtaṃ param ||215 ||",
  "SA15n1246:432": "pratakṣeṇānumānena dvividhenāpyabādhanam |",
  "SA15n1246:433": "dṛṣṭādṛṣṭāthairorasyāvisaṃvādastadarthayoḥ ||216 ||",
  "SA15n1246:434": "āptavādāvisaṃvādasāmānyādanumānatā |",
  "SA15n1246:435": "buddheragatyābhihitā niṣiddhāpyasya gocare ||217 ||",
  "SA15n1246:436": "heyopādeyatattvasya sopāyasya prasiddhitaḥ |",
  "SA15n1246:437": "pradhānārthāvisaṃvādādanumānaṃ paratra vā ||218 ||",
  "SA15n1246:438": "puruṣātiśayāpekṣaṃ yathārthamapare biduḥ |",
  "SA15n1246:439": "iṣṭo'yamarthaḥ pratyetuṃ śakyaḥ so'tiśayo yadi ||219 ||",
  "SA15n1246:440": "ayamevaṃ na vetyanyadoṣā nirdoṣatāpi vā |",
  "SA15n1246:441": "durlabhatvāt pramāṇānāṃ durbodhetyapare viduḥ ||220 ||",
  "SA15n1246:442": "sarveṣāṃ savipakṣatvānnirhrāsātiśayaśritām |",
  "SA15n1246:443": "sātmībhāvāt tadabhyāsād dīyerannāsravāḥ kvacit ||221 ||",
  "SA15n1246:444": "nirupadravabhūtāthasvabhāvasya viparyayaiḥ |",
  "SA15n1246:445": "na bādhā yatnavapve'pi buddhestaspakṣapātataḥ ||222 ||",
  "SA15n1246:446": "sarvāsāṃ doṣajātīnāṃ jātiḥ satkāyadarśanāt |",
  "SA15n1246:447": "sā'vidyā tatra tatsnehastasmād dveṣādisambhavaḥ ||223 ||",
  "SA15n1246:448": "moho nidānaṃ doṣāṇāmata evābhidhīyate |",
  "SA15n1246:449": "satkāyadṛṣṭiranyatra tatprahāṇe prahāṇataḥ ||224 ||",
  "SA15n1246:450": "girāṃ mithyātvahetūnāṃ doṣāṇāṃ puruṣāśrayāt |",
  "SA15n1246:451": "apauruṣeyaṃ satyārthamiti kecit pracakṣate ||225 ||",
  "SA15n1246:452": "girāṃ satyatvahetūnāṃ guṇānāṃ puruṣāśrayāt |",
  "SA15n1246:453": "apauruṣeyaṃ mithyārtha kiṃ netyanye pracakṣate ||226 ||",
  "SA15n1246:454": "arthajñānapanaheturhi saṃketaḥ puruṣāśrayaḥ |",
  "SA15n1246:455": "girāmapauruṣeyatve'pyato mithyātvasambhavaḥ ||227 ||",
  "SA15n1246:456": "sambandhāpauruṣeyatve syāt pratītirasaṃvidaḥ |",
  "SA15n1246:457": "saṃketāt tadabhivyaktāvasamarthānyakalpanā ||228 ||",
  "SA15n1246:458": "girāmekārthaniyame na syādarthāntare gatiḥ |",
  "SA15n1246:459": "anekārthābhisambandhe viruddhavyaktisambhavaḥ ||229 ||",
  "SA15n1246:460": "apauruṣeyatāyāśca vyarthā syāt parikalpanā |",
  "SA15n1246:461": "vācyaśca heturbhinnānāṃ sambandhasya vyavasthiteḥ ||230 ||",
  "SA15n1246:462": "asaṃskāryatayā pumbhiḥ sarvathā syānnirarthatā |",
  "SA15n1246:463": "saṃskāropagame mukhyaṃ gajasnānamidaṃ bhavet ||231 ||",
  "SA15n1246:464": "sambandhināmanityatvānna sambandhe'sti nityatā |",
  "SA15n1246:465": "nityasyānupakāryatvādakurvāṇaśca nāśrayaḥ ||232 ||",
  "SA15n1246:466": "artherataḥ sa śabdānāṃ saṃskāryaḥ puruṣairdhiyā |",
  "SA15n1246:467": "arthaireva sahotpāde na svabhāvaviparyayaḥ ||233 ||",
  "SA15n1246:468": "śabdeṣu yuktaḥ sambandhe nāyaṃ doṣo vikalpite |",
  "SA15n1246:469": "nityatvādāśrayāpāye'pyanāśo yadi jātivat ||234 ||",
  "SA15n1246:470": "nityeṣvāśrayasāmathrya kiṃ yeneṣṭaḥ sa cāśrayaḥ |",
  "SA15n1246:471": "jñānotpādanahetūnāṃ sambandhāt sahakāriṇām ||235 ||",
  "SA15n1246:472": "tadutpādanayogyatvenotpattirvyaktiriṣyate |",
  "SA15n1246:473": "ghaṭādiṣvapi yuktijñaiḥ aviśeṣe'vikāriṇām ||236 ||",
  "SA15n1246:474": "vyañjakaiḥ svaiḥ kṛtaḥ ko'rtho vyaktāstaiste yato matāḥ |",
  "SA15n1246:475": "sambandhasya ca vastutve syād bhedād buddhicitratā ||237 ||",
  "SA15n1246:476": "tābhyāmabhede tāveva nāto'nyā vastuno gatiḥ |",
  "SA15n1246:477": "bhinnātvād vasturūpasya sabandhaḥ kalpanākṛtaḥ ||238 ||",
  "SA15n1246:478": "sad dravyaṃ syāt parādhīnaṃ sambandho'nyasya vā katham |",
  "SA15n1246:479": "varṇā nirarthakāḥ santaḥ padādi parikalpitam ||239 ||",
  "SA15n1246:480": "avastuni kathaṃ vṛttiḥ sambandhasyāsya vastunaḥ |",
  "SA15n1246:481": "apauruṣeyatāpīṣṭā kartṛṇāmasmṛteḥ kila ||240 ||",
  "SA15n1246:482": "santyasyāpyanuvaktāra iti dhig vyāpakaṃ tamaḥ |",
  "SA15n1246:483": "yathāyamanyato'śrutvā nemaṃ varṇapadakramam ||241 ||",
  "SA15n1246:484": "vastuṃ samarthaḥ puruṣastathānyo'pīti kaścana |",
  "SA15n1246:485": "anyo vā racito granthaḥ sampradāyād ṛte paraiḥ ||242 ||",
  "SA15n1246:486": "dṛṣṭaḥ ko'bhihito yena so'pyevaṃ nānumīyate |",
  "SA15n1246:487": "yajjātīyo yataḥ siddhaḥ so'viśiṣṭo'gnikāṣṭhavat ||243 ||",
  "SA15n1246:488": "adṛṣṭaheturapyanyastadbhavaḥ sampratīyate |",
  "SA15n1246:489": "tatrāpradarśya ye bhedaṃ kāryasāmānyadarśanāt ||244 ||",
  "SA15n1246:490": "hetavaḥ pravitanyante sarve te vyabhicāriṇaḥ |",
  "SA15n1246:491": "sarvathā'nāditā sidhyedevaṃ nāpuruṣāśrayaḥ ||245 ||",
  "SA15n1246:492": "tasmādapauruṣeyatve syādanyo'pyanarāśrayaḥ |",
  "SA15n1246:493": "mlecchadivyavahārāṇāṃ nāstikyavacasāmapi ||246 ||",
  "SA15n1246:494": "anāditvād tathābhāvaḥ pūrvasaṃskārasantateḥ |",
  "SA15n1246:495": "tādṛśe'pauruṣeyatve kaḥ siddhe'pi guṇo bhavet ||247 ||",
  "SA15n1246:496": "arthasaṃskārabhedānāṃ darśanāt saṃśayaḥ punaḥ |",
  "SA15n1246:497": "anyāviśeṣād varṇānāṃ sādhane ki falaṃ bhavet ||248 ||",
  "SA15n1246:498": "vākyaṃ bhinnaṃ na varṇebhyo vidyate'nupalambhataḥ |",
  "SA15n1246:499": "anekāvayavātmatve pṛthak teṣāṃ nirarthatā ||249 ||",
  "SA15n1246:500": "atadrūpe ca tādrūpyaṃ kalpitaṃ siṃhatādivat |",
  "SA15n1246:501": "pratyekaṃ sārthakatve'pi mithyānekatvakalpanā ||250 ||",
  "SA15n1246:502": "ekāvayavagatyā ca vākyārthapratipad bhavet |",
  "SA15n1246:503": "sakṛcchrutau ca sarveṣā kālabhedo na yujyate ||251 ||",
  "SA15n1246:504": "ekatve'pi hyabhinnasya kramaśo gatyasambhavāt |",
  "SA15n1246:505": "anityaṃ yatnasambhūtaṃ pauruṣeyaṃ kathaṃ na tat ||252 ||",
  "SA15n1246:506": "nityopalabdhirnityatve'pyanāvaraṇasambhavāt |",
  "SA15n1246:507": "aśrutirvikalatvāccet kasyacit sahakāriṇaḥ ||253 ||",
  "SA15n1246:508": "kāmamanyapratīkṣā'stu niyamastu virudhyate |",
  "SA15n1246:509": "sarvatrānupalambhaḥ syāt teṣāmavyāpitā yadi ||254 ||",
  "SA15n1246:510": "sarveṣāmupalambhaḥ syāt yugapad vyāpitā yadi |",
  "SA15n1246:511": "saṃskṛtasyopalambhe ca kaḥ saṃskarttā'vikāriṇaḥ ||255 ||",
  "SA15n1246:512": "indriyasya syāt saṃskāraḥ śrṛṇuyānnikhilaṃ ca tat |",
  "SA15n1246:513": "saṃskārabhedabhinnatvādekārthaniyamo yadi ||256 ||",
  "SA15n1246:514": "anekaśabdasaṃdhāte śrutiḥ kalakale katham |",
  "SA15n1246:515": "dhvanathaḥ kevalaṃ tatra śrū yante cenna vācakāḥ ||257 ||",
  "SA15n1246:516": "dhvanibhyo bhinnamastīti śraddheyamatibahvidam |",
  "SA15n1246:517": "sthiteṣvanyeṣu śabdeṣu śrūyate vācakaḥ katham ||258 ||",
  "SA15n1246:518": "kathaṃ vā śaktiniyamād bhinnadhvanigatirbhavet |",
  "SA15n1246:519": "dhvanayaḥ sammatā yaiste doṣaiḥ kairapyavācakāḥ ||259 ||",
  "SA15n1246:520": "dhvanibhirvyajyamāne'smin vācake'pi kathaṃ na te |",
  "SA15n1246:521": "varṇānupūrvī vākyaṃ cenna varṇānāmabhedataḥ ||260 ||",
  "SA15n1246:522": "teṣāṃ ca na vyavasthānaṃ kramāntaravirodhataḥ |",
  "SA15n1246:523": "deśakālakramābhāvo vyāptinityatvavarṇanāt ||261 ||",
  "SA15n1246:524": "anityāvyāpitāyāṃ ca doṣaḥ prāgeva kīrtitaḥ |",
  "SA15n1246:525": "vyaktikramo'pi vākyaṃ na nityavyaktinirākṛteḥ ||262 ||",
  "SA15n1246:526": "vyāpāradeva tatsiddhe kāraṇānāṃ ca kāryatā |",
  "SA15n1246:527": "svajñānenānyadhīhetuḥ siddhe'rthe vyañjako mataḥ ||263 ||",
  "SA15n1246:528": "yathā dīpo'nyathā vāpi ko viśeṣo'sya kārakāt |",
  "SA15n1246:529": "karaṇānāṃ samagrāṇāṃ vyāpārādupalabdhitaḥ ||264 ||",
  "SA15n1246:530": "niyamena ca kāryatvaṃ vyañjake tadasambhavāt |",
  "SA15n1246:531": "tadrū pāvaraṇānāṃ ca vyaktiste vigamo yadi ||265 ||",
  "SA15n1246:532": "abhāve karaṇagrāmasāmarthya kiṃ nu tadbhavet |",
  "SA15n1246:533": "śabdaviśeṣādanyeṣāmapi vyaktiḥ prasajyate ||266 ||",
  "SA15n1246:534": "tathāmyupagame sarvakāraṇānāṃ nirarthatā |",
  "SA15n1246:535": "sādhanaṃ pratyabhijñānaṃ satprayogādi yanmatam ||267 ||",
  "SA15n1246:536": "anudāharaṇaṃ sarvabhāvānāṃ kṣaṇabhaṅgataḥ |",
  "SA15n1246:537": "dūṣyaḥ kuheturanyo'pi buddherapuruṣāśraye ||268 ||",
  "SA15n1246:538": "bādhābhyupetapratyakṣapratītānumitaiḥ samam",
  "SA15n1246:539": "ānupūrvyāśca varṇebhyo bhedaḥ sfoṭena cintitaḥ ||269 ||",
  "SA15n1246:540": "kalpanāropitā sā syāt kathaṃ vā'puruṣāśrayā |",
  "SA15n1246:541": "sattāmātrānubandhitvāt nāśasyānityatā dhvaneḥ ||270 ||",
  "SA15n1246:542": "agnerarthāntarotpattau bhavet kāṣṭhasya darśanam |",
  "SA15n1246:543": "avināśāt sa evāsya vināśa iti cet katham ||271 ||",
  "SA15n1246:544": "anyo'nyasya vināśo'stu kāṣṭhaṃ kasmānna dṛśyate |",
  "SA15n1246:545": "tatparigrahataścenna tenānāvaraṇaṃ yataḥ ||272 ||",
  "SA15n1246:546": "vināśasya vināśitvam syādutpattestataḥ punaḥ |",
  "SA15n1246:547": "kāṣṭhasya darśanam hantṛghāte caitrāpunarbhavaḥ ||273 ||",
  "SA15n1246:548": "yathātrāpyevamiti cet hanturnāmaraṇatvataḥ |",
  "SA15n1246:549": "ananyatve vināśasya syānnāśaḥ kāṣṭhameva tu ||274 ||",
  "SA15n1246:550": "tasya tattvādahetutvaṃ nāto'nyā vidyate gatiḥ |",
  "SA15n1246:551": "ahetutve'pi nāśasya nityatvād bhāvanāśayoḥ ||275 ||",
  "SA15n1246:552": "sahabhāvaprasaṅgaścedasato nityatā kutaḥ |",
  "SA15n1246:553": "asattve'bhāvanāśitvaprasaṅgo'pi na yujyate ||276 ||",
  "SA15n1246:554": "nāśena yasmād bhāvasya na vināśanamiṣyate |",
  "SA15n1246:555": "naśyan bhāvo'parāpekṣa iti tajjñāpanāya sā ||277 ||",
  "SA15n1246:556": "avasthā heturuktāsyā bhedamāropya cetasā |",
  "SA15n1246:557": "svato'pi bhāve'bhāvasya vikalpaścedayaṃ samaḥ ||278 ||",
  "SA15n1246:558": "na tasya kiñcid bhavati na bhavatyeva kevalam |",
  "SA15n1246:559": "bhāve hyeṣa vikalpaḥ syād vidyervastvanuridhataḥ ||279 ||",
  "SA15n1246:560": "na bhāvo bhavatītyuktamabhāvo bhavatīti na |",
  "SA15n1246:561": "apekṣyeta paraḥ kārya yadi vidyeta kiñcana ||280 ||",
  "SA15n1246:562": "yadakiñcitkaraṃ vastu kiṃ kenacidapekṣyate |",
  "SA15n1246:563": "etenāhetukatve'pi hyabhūtvā nāśabhāvataḥ ||281 ||",
  "SA15n1246:564": "sattānāaśitvadoṣasya pratyākhyātaṃ prasañjanam |",
  "SA15n1246:565": "yathā keṣāñcideveṣṭaḥ pratigho janmināṃ yathā ||282 ||",
  "SA15n1246:566": "nāśaḥ svabhāvo bhāvānāṃ nānutpattimatāṃ yadi |",
  "SA15n1246:567": "svabhāvaniyamāddhetoḥ svabhāvaniyamaḥ fale ||283 ||",
  "SA15n1246:568": "nānitye rūpabhedo'sti bhedakānāmabhāvataḥ |",
  "SA15n1246:569": "pratyākhyeyā'ta evaiṣāṃ sambandhasyāpi nityatā ||284 ||",
  "SA15n1246:570": "sambandhadoṣaiḥ prāguktaiḥ śabdaśaktiśca dūṣitā |",
  "SA15n1246:571": "nā'pauruṣeyamityeva yathārthajñānasādhanam ||285 ||",
  "SA15n1246:572": "dṛṣṭo'nyathāpi vahnyādiraduṣṭaḥ puruṣāgasā |",
  "SA15n1246:573": "na jñānahetutaiva syāt tasminnakṛtake mate ||286 ||",
  "SA15n1246:574": "nityebhyo vastusāmarthyāt na hi janmāsti kasyacit |",
  "SA15n1246:575": "vikalpavāsanodbhūtāḥ samāropitagocarāḥ ||287 ||",
  "SA15n1246:576": "jāyante buddhayastatra kevalaṃ nārthagocarāḥ |",
  "SA15n1246:577": "mithyātvaṃ kṛtakeṣveva dṛṣṭamityakṛtaṃ vacaḥ ||288 ||",
  "SA15n1246:578": "satyārtha vyatirekasya virodhivyāpanād yadi |",
  "SA15n1246:579": "hetāvasambhave'nukte bhāvastasyāpi śaṅkyate ||289 ||",
  "SA15n1246:580": "viruddhānāṃ padārthānāmapi vyāpakadarśanāt |",
  "SA15n1246:581": "nāsattāsiddhirityuktaṃ sarvato'nupalambhanāt ||290 ||",
  "SA15n1246:582": "asiddhāyāmasattāyāṃ sandigdhā vyatirekitā |",
  "SA15n1246:583": "anvayo vyatireko vā sattvaṃ vā sādhyadharmiṇi ||291 ||",
  "SA15n1246:584": "tanniścayafalairjānaiḥ siddhyanti yadi sādhanam |",
  "SA15n1246:585": "yatra sādhyavipakṣasya varṇyate vyatirekitā ||292 ||",
  "SA15n1246:586": "sa evāsya sapakṣaḥ syāt sarvo heturatonvayī |",
  "SA15n1246:587": "samayatve hi mantrāṇāṃ kasyacit kāryasādhanam ||293 ||",
  "SA15n1246:588": "athāpi bhāvaśaktiḥ syādanyathāpyaviśeṣataḥ |",
  "SA15n1246:589": "kramasyārthāntaratvaṃ ca pūrvameva nirākṛtam ||294 ||",
  "SA15n1246:590": "nityaṃ tadarthasiddhiḥ syādasāmarthyamapekṣaṇe |",
  "SA15n1246:591": "sarvasya sādhanaṃ te syurbhāvaśaktiryadīdṛśī ||295 ||",
  "SA15n1246:592": "prayoktṛbhedāpekṣā ca nāsaṃskāryasya yujyate |",
  "SA15n1246:593": "saṃskāryasyāpi bhāvasya vastubhedo hi bhedakaḥ ||296 ||",
  "SA15n1246:594": "prayoktṛbhedānniyamaḥ śaktau na samaye bhavet |",
  "SA15n1246:595": "anādheyaviśeṣāṇāṃ ki kurvāṇaḥ prayojakaḥ ||297 ||",
  "SA15n1246:596": "prayogo yadyabhivyaktiḥ sā prāgeva nirākṛtā |",
  "SA15n1246:597": "vyaktiśca buddhiḥ sā yasmāt sa falairyadi yujjate ||298 ||",
  "SA15n1246:598": "syācchrotuḥ falasambandho vaktā hi vyaktikāraṇam |",
  "SA15n1246:599": "anabhivyaktaśabdānāṃ karaṇānāṃ prayojanam ||299 ||",
  "SA15n1246:600": "manojapo vā vyarthaḥ syācchabdo hi śrotragocaraḥ |",
  "SA15n1246:601": "pāramparyeṇa tajjatvāt tadv yaktiḥ sāpi cenmatiḥ ||300 ||",
  "SA15n1246:602": "te'pi tathā syustadarthā cedasiddhaṃ kalpanānvayāt |",
  "SA15n1246:603": "svasāmānyasvabhāvānāmekabhāvavivakṣayā ||301 ||",
  "SA15n1246:604": "ukteḥ samayakārāṇāmavirodho na vastuni |",
  "SA15n1246:605": "ānupūrvyāmasatyāṃ syāt saro rasa iti śruto ||302 ||",
  "SA15n1246:606": "na kāryabheda iti ced asti sā puruṣāśrayā |",
  "SA15n1246:607": "yo yadvarṇasamutthānajñānajājjñānato dhvaniḥ ||303 ||",
  "SA15n1246:608": "jāyate tadupādhiḥ sa śru tyā samavasīyate |",
  "SA15n1246:609": "tajjñānajanitajñānaḥ sa śru tāvapaṭuśrutiḥ ||304 ||",
  "SA15n1246:610": "apekṣya tasmṛtiṃ paścāt smṛtimādhatta ātmani |",
  "SA15n1246:611": "ityeṣā pauruṣeyyeva taddhetugrāhicetasām ||305 ||",
  "SA15n1246:612": "kāryakāraṇatā varṇeṣvānupūrvīti kathyate |",
  "SA15n1246:613": "anyadeva tato rūpaṃ tadvarṇānāṃ pade pade ||306 ||",
  "SA15n1246:614": "kartṛ saṃskārato bhinnaṃ sahitaṃ kāryabhedakṛt |",
  "SA15n1246:615": "sā cānupūrvī varṇānāṃ pravṛttā racanākṛtaḥ ||307 ||",
  "SA15n1246:616": "icchāviruddhasiddhīnāṃ sthitakramavirodhataḥ |",
  "SA15n1246:617": "kāryakāraṇatāsiddheḥ pumbhyo varṇakramasya ca ||308 ||",
  "SA15n1246:618": "sarvo varṇakramaḥ pubhyo dahanendhanayuktivat |",
  "SA15n1246:619": "asādhāraṇatā siddhā mantrākhyakramakāriṇām ||309 ||",
  "SA15n1246:620": "puṃsāṃ jñānaprabhāvābhyāmanyeṣāṃ tadabhāvataḥ |",
  "SA15n1246:621": "ye'pi tantravidaḥ kecid mantrān kāṃścana kuvaṃte ||310 ||",
  "SA15n1246:622": "prabhoḥ prabhāvasteṣāṃ sa taduktanyāyavṛttitaḥ |",
  "SA15n1246:623": "kṛtakāḥ pauruṣeyāśca mantrā vācyāḥ falepsunā ||311 ||",
  "SA15n1246:624": "aśaktisādhanaṃ puṃsāmanenaiva nirākṛtam |",
  "SA15n1246:625": "buddhīndriyoktipuṃ stvādisādhanaṃ yattu varṇyate ||312 ||",
  "SA15n1246:626": "pramāṇābhaṃ yathārthāsti na hi śeṣavato gatiḥ |",
  "SA15n1246:627": "artho'yaṃ nāyamartho na iti śabdā vadanti na ||313 ||",
  "SA15n1246:628": "kalpyo'yamarthaḥ puruṣaiste ca rāgādisaṃyutāḥ |",
  "SA15n1246:629": "tatraikastattvavinnānya iti bhedaśca kiṃkṛtaḥ ||314 ||",
  "SA15n1246:630": "tadvt puṃstve kathamapi jñānī kaścit katha na vaḥ |",
  "SA15n1246:631": "yasya pramāṇamavisaṃvādi vacanaṃ so'rthavid yadi ||315 ||",
  "SA15n1246:632": "na hyatyantaparokṣeṣu prāmāṇasyāsti sambhavaḥ |",
  "SA15n1246:633": "yasya prāmāṇasaṃvādi vacanaṃ tatkṛtaṃ vacaḥ ||316 ||",
  "SA15n1246:634": "sa āgam iti prāptaṃ nirarthā'pauruṣeyatā |",
  "SA15n1246:635": "yadyatyantaparokṣe'rthe'nāgamajñānasambhavaḥ ||317 ||",
  "SA15n1246:636": "atīndriyārthavit kaścidastītyabhimataṃ bhavet |",
  "SA15n1246:637": "svayaṃ rāgādimānnārtha vetti vedasya nānyataḥ ||318 ||",
  "SA15n1246:638": "na vedayati vado'pi vedārthasya kuto gatiḥ |",
  "SA15n1246:639": "tenāgnihotraṃ juhuyāt svargakāma iti śrutau ||319 ||",
  "SA15n1246:640": "khādet śvamāṃsamityeṣa nārtha ityatra kā pramā |",
  "SA15n1246:641": "prasiddho lokavādaścet tatra ko'tīndriyārthadṛk ||320 ||",
  "SA15n1246:642": "anekārtheṣu śabdeṣu yenārtho'yaṃ vivecitaḥ |",
  "SA15n1246:643": "svargorvaśyādiśabdaśca dṛṣṭo'rūḍhārthavācakaḥ ||321 ||",
  "SA15n1246:644": "śabdāntareṣu tādṛkṣu tādṛśyevāstu kalpanā |",
  "SA15n1246:645": "prasiddhiśca nṛṇāṃ vādaḥ pramāṇaṃ sa ca neṣyate ||322 ||",
  "SA15n1246:646": "tataśca bhūyo'rthagatiḥ kimetad dviṣṭhakāmitam |",
  "SA15n1246:647": "atha prasiddhimullaṃdhya kalpane na nibandhanam ||323 ||",
  "SA15n1246:648": "prasiddherapramāṇatvāt tadgrahe kiṃ nibandhanam |",
  "SA15n1246:649": "utpāditā prasiddhyaiva śaṃkā śabdārthaniścaye ||324 ||",
  "SA15n1246:650": "yasmānnānārthavṛttitvaṃ śabdānāṃ tatra dṛśyate |",
  "SA15n1246:651": "anyathāsambhavābhavāt nānāśakteḥ svayaṃ dhvaneḥ ||325 ||",
  "SA15n1246:652": "avaśyaṃ śaṃkayā bhāvyaṃ niyāmakamapaśyatām |",
  "SA15n1246:653": "eṣa sthāṇurayaṃ mārga iti vaktīti kaścana ||326 ||",
  "SA15n1246:654": "anyaḥ svayaṃ bravīmīti tayorbhedaḥ parīkṣyatām |",
  "SA15n1246:655": "sarvatra yogyasyaikārthadyotane niyamaḥ kutaḥ ||327 ||",
  "SA15n1246:656": "jñātā vātīndriyāḥ kena vivakṣāvacanād ṛte |",
  "SA15n1246:657": "vivakṣāniyame hetuḥ saṃketastatprakāśanaḥ ||328 ||",
  "SA15n1246:658": "apauruṣeyai sā nāsti tasya saikārthatā kutaḥ |",
  "SA15n1246:659": "svabhāvaniyame'nyatra na yojyeta tayā punaḥ ||329 ||",
  "SA15n1246:660": "saṃketaśca nirarthaḥ syād vyaktau ca niyamaḥ kutaḥ |",
  "SA15n1246:661": "yatra svātantryamicchāyā niyamo nāma tatra kaḥ ||330 ||",
  "SA15n1246:662": "dyotayet tena saṃketo neṣṭāmevāsya yogyatām |",
  "SA15n1246:663": "yasmāt kiledṛśaṃ satyaṃ yathāgniḥ śītanodanaḥ ||331 ||",
  "SA15n1246:664": "vākyaṃ vedaikadeśatvādanyadapyaparo bravīt |",
  "SA15n1246:665": "rasavat tulyarūpatvādekabhāṇḍe ca pākavat ||332 ||",
  "SA15n1246:666": "śeṣavad vyabhicāritvāt kṣiptaṃ nyāyavidedṛśam |",
  "SA15n1246:667": "nityasya puṃsaḥ kartṛtvaṃ nityān bhāvānatīndriyān ||333 ||",
  "SA15n1246:668": "ebnriyān viṣamaṃ hetuṃ bhāvānāṃ viṣamāṃ sthitim |",
  "SA15n1246:669": "nivṛttiṃ ca pramāṇābhyāmanyad vā vyastagocaram ||334 ||",
  "SA15n1246:670": "viruddhamāgamāpekṣeṇānumānena vā vadat |",
  "SA15n1246:671": "virodhamasamādhāya śāstrārtha cāpradarśya saḥ ||335 ||",
  "SA15n1246:672": "satyārtha pratijānāno jayed dhārṣṭyena bandhakīm |",
  "SA15n1246:673": "sidhyet pramāṇaṃ yadyevam apramāṇamatheha kim ||336 ||",
  "SA15n1246:674": "na hyokaṃ nāsti satyārtha puruṣe bahubhāṣīṇi |",
  "SA15n1246:675": "nāyaṃ svabhāvaḥ kārya vā vastūnāṃ vaktari dhvaniḥ ||337 ||",
  "SA15n1246:676": "na ca tadvyatiriktasya vidyate'vyabhicāritā |",
  "SA15n1246:677": "pravṛttirvācakānāṃ ca vācyadṛṣṭikṛteti cet ||338 ||",
  "SA15n1246:678": "parasparaviruddhārthā kathamekatra sā bhavet |",
  "SA15n1246:679": "vastubhirnāgamāstena karthāñcānnāntarīyakāḥ ||339 ||",
  "SA15n1246:680": "pratipatturna sidhyanti kutastebhyo'rthaniścayaḥ |",
  "SA15n1246:681": "tasmānna tannivṛttyāpi bhāvābhāvaḥ prasidhyati ||340 ||",
  "SA15n1246:682": "tenāsanniścayafalā'nupalabdhirnasidhyati |"
}