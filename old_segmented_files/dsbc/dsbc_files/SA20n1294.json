{
  "SA20n1294:0": "dvitīyo vargaḥ",
  "SA20n1294:1": "bodhicittotpādaḥ",
  "SA20n1294:2": "1 | bodhisattvaḥ kathaṃ bodhicittamutpādayati |",
  "SA20n1294:3": "kaiśca pratyayaiḥ bodhi samudāgacchati |",
  "SA20n1294:4": "yadi bodhisattvaḥ paricinoti kalyāṇamitrāṇi |",
  "SA20n1294:5": "pūjayati buddhān saṃgṛhṇāti kuśalamūlāni |",
  "SA20n1294:6": "gavepayati praṇītadharmān |",
  "SA20n1294:7": "bhavati nityaṃ suratacittaḥ |",
  "SA20n1294:8": "kṣamate duḥkhānyāpatitāni |",
  "SA20n1294:9": "bhavati maitraḥ kāruṇika ṛjucittaḥ |",
  "SA20n1294:10": "bhavati samacittaśayaḥ |",
  "SA20n1294:11": "śraddhayābhinandati mahāyānam |",
  "SA20n1294:12": "gaveṣayati buddhaprajñām |",
  "SA20n1294:13": "yadi puruṣasya santime daśadharmā utpādayatyanuttarasamyaksamboddicittam ||",
  "SA20n1294:14": "2 | punaścatvāraḥpratyayā yaiścittamutpādayati saṃgrahītumanuttarāṃ bodhim |",
  "SA20n1294:15": "katame catbāraḥ |",
  "SA20n1294:16": "anuvicintayanbuddhānbodhicittamutpādayatīti prathamaḥ |",
  "SA20n1294:17": "pratyavekṣamāṇakāyasyādīnavān bodhicittamutpādayatīti dvitīyaḥ |",
  "SA20n1294:18": "dayamānaḥ sattveṣu bodhicittamutpādayatīti tṛtīyazḥ |",
  "SA20n1294:19": "gaveṣayannuttamaṃ falaṃ bodhicittamutpādayatīi caturthaḥ ||",
  "SA20n1294:20": "3 | buddhānuvicintanā punaḥ pañcaprakārā |",
  "SA20n1294:21": "anuvicintayati yaddaśadikṣvatītānāgatapratyutpannāḥ sarve buddhāścittotpādārambhe'dhunāhamivāsan kleśasvabhāvāante cābhavansamyaksambuddhā anuttarā bhagavanta iti heto rbodhicittamutpādayāmīti prathamā |",
  "SA20n1294:22": "anuvicintayati yat sarve triṣvadhvasu buddhā mahotsāhamudapādayan pṛthakpṛthagvāptumanuttarāṃ bodhim |",
  "SA20n1294:23": "yadi bodhiḥ prāptavyo dharmo mayāpi prāptavyetihetorutpādayāmi bodhicittamiti dvitīyā |",
  "SA20n1294:24": "anuvicintayati yatsarve triṣvadhvasu buddhā udapādayanmahāprajñāṃ pratyatiṣṭhipannādyāvaraṇe varacittaṃ saṃcinvanto duṣkaracaryāmudadīdharannātmānamatyakramiṣustridhātum |",
  "SA20n1294:25": "ahamapyevamātmānamuddhareyamiti hetorutpādayāmi bodhicittamiti tṛtītā |",
  "SA20n1294:26": "anuvicintayati yatsarve triṣvadhvanu buddhā lokanāyakāḥ pāraṃgatā jātijarāmaraṇakleśamahāsamudāt |",
  "SA20n1294:27": "ahamapi puruṣaḥ pāraṃ brajeyamiti hetoratpādayāmi bodhicittamiti caturthī |",
  "SA20n1294:28": "anuvicintayati yatsarve tripvadhvasu buddhā udapādayanmahāvīryamudasṛjannātmabhāvaṃ jīvitaṃ dhanāni cāmārgayansarvajñatām |",
  "SA20n1294:29": "ahamapi sāmpratamanusareyaṃ buddhāniti hetorutpādayāmi bodhicittamiti paṃcamī ||",
  "SA20n1294:30": "4 | kāyasyādīnavapratyavekṣā bodhicittotpādāya punaḥ paṃcaprakārā |",
  "SA20n1294:31": "ātmānaṃ pratyavekṣate yatkāye 'sminnubhaye pañcaskandhāścaturmahābhūtāni kurvantyaprameyāṇyaśubhakarmāṇītikāmayate tatparityāgamiti prathamā |",
  "SA20n1294:32": "ātmānaṃ pratyavekṣate yatkāye'sminnavacchidrāṇi yebhyaḥ sravanti durgandhimalāmedhyānīti kurute taṃ pratyanādaramitidvitīyā |",
  "SA20n1294:33": "ātmānaṃ pratyavekṣate yatkāye'smillobhadveṣamohā aprameyāḥ kleśā nirdahanti kuśalacittamiti kāmayate nirvāpayitumiti tṛtīyā |",
  "SA20n1294:34": "ātmānaṃ pratyavekṣate yatkāyo'yaṃ fenabudbudavatkṣaṇaṃkṣaṇamutpadyate nirudhyate tena dharmāḥ prahātavyā iti kāmayate prahātumiti caturthī |",
  "SA20n1294:35": "ātmānaṃ pratyavekṣate yatkāyo'yamavidyāvṛtatayā sarvadā karityaśubhakarmāṇi saṃsarati ṣaḍgatiṣu na cāsya lābha iti paṃcamī |",
  "SA20n1294:36": "5 | uttamafalagaveṣaṇā bodhicittotpādāya punaḥ paṃcaprakārā |",
  "SA20n1294:37": "paśyati tathāgatānāṃ bhāsvaranirmalāṃ sallakṣaṇānuvyañjananiṣpattiṃ yāṃ saṃgacchataḥ kleśā vyapagatā bhavantīti saṃgṛhṇatīti prathamā |",
  "SA20n1294:38": "paśyati tathāgatānāṃ dharmakāyaṃ nityamavasthitaṃ pariśuddhaṃ niṣkalaṃkamiti saṃgṛhṇatīti dvitīyā |",
  "SA20n1294:39": "paśyati tathāgatānāṃ śīlasamādhiprajñāvimuktivimuktijñānadarśanapariśuddhadharmaskandhāmiti saṃgṛhṇatīti tṛtīyā |",
  "SA20n1294:40": "paśyati tathāgatānāṃ daśa balāni catvāri vaiśaradyāni mahākaruṇāṃ trīṇi smṛtyupasthānānīti saṃgṛhṇatīti caturthī |",
  "SA20n1294:41": "paśyati tathāgatānāṃ sarvajñatāṃ kṛpāṃ sattveṣu yanmaitrīkaruṇābhyāṃ samāvṛtya vibhrāntānnayati sarvānsanmārgamiti saṃgṛhṇatīti pañcamī ||",
  "SA20n1294:42": "6 | kṛpā sattveṣu bodhicittotpādāya punaḥ pañcaprakārā |",
  "SA20n1294:43": "paśyati sattvānavidyayā vinibaddhāniti prathamā |",
  "SA20n1294:44": "paśyati satvānnānāduḥkhaparyavasthitāniti dvitīyā |",
  "SA20n1294:45": "paśyati sattvansaṃgṛhṇato'kuśalakarmāṇīti tṛtīyā |",
  "SA20n1294:46": "paśyati sattvānkurvato gurutarāṇi duścaritānīti caturthī |",
  "SA20n1294:47": "paśyatisattvānanācarataḥ samyagdharmamiti pañcamī ||",
  "SA20n1294:48": "7 | avidyābandhanaṃ punaścatuḥprakāram |",
  "SA20n1294:49": "paśyati sattvānmoharāgavibhrāntānvedayato mahākṛcchraduḥkhānīti prathamam |",
  "SA20n1294:50": "paśyati sattvānaśraddadhānānhetufalayoḥ kurvato'śubhakarmāṇīti dvitīyam |",
  "SA20n1294:51": "paśyati sattvānutsṛjataḥ samyagdharmaṃ śraddaghānān mṛṣāmārgamiti tṛtīyam |",
  "SA20n1294:52": "paśyati sattvānkleśanadyāṃ majjataścatuḥpravāheṣūnmajjata iti caturtham ||",
  "SA20n1294:53": "8 | nānāduḥkhaparyavasthānaṃ punaścatuḥprakāram |",
  "SA20n1294:54": "paśyati sattvānbibhyato jātijarāvyādhimaraṇebhyo vimokṣamagaveṣayataḥ karmāṇi punaḥ kurvata iti prathamam |",
  "SA20n1294:55": "paśyati sattvāñcchokaparidevadaurmanasyaduḥkhitānnityamaviśrāntakarmaṇa iti dvitīyam |",
  "SA20n1294:56": "paśyati sattvānpriyaviyogaduḥkhamūḍhānupāyāsaktāniti tṛtīyam |",
  "SA20n1294:57": "paśyati sattvānapriyasaṃyogaduḥkhitānnityamatikrāntabhederṣyānapi kṛtāpriyāniti caturtham ||",
  "SA20n1294:58": "9 | akuśalasaṃgrahaḥpunaścatuḥprakāraḥ |",
  "SA20n1294:59": "paśyati sattvānkāmārāgātkurvato'śubhāniti prathamaḥ |",
  "SA20n1294:60": "paśyati sattvāñjānato'pi kāmānāṃ duḥkhotpādakatamanutsṛjataḥ kāmāniti dvitīyaḥ |",
  "SA20n1294:61": "paśyati sattvānsukhaṃ kāmayato'pi śīlapādavimukhāniti tṛtīyaḥ |",
  "SA20n1294:62": "paśyati sattvānduḥkhamanabhinandato'pi carato'virataṃ duḥkhāyeti caturthaḥ ||",
  "SA20n1294:63": "10 | gurutarapāpācāraḥ punaścatuḥprakāraḥ |",
  "SA20n1294:64": "paśyati sattvānaparādhyatoguruśīlaṃ bhaye'pi pramādina iti prathamaḥ |",
  "SA20n1294:65": "paśyatisattvānkurvato'tyantāśubhāni pañcānantaryakarmāṇi drohāvṛtatvena notpādayato hriyamapatrapāṃceti dvitīyaḥ |",
  "SA20n1294:66": "paśyati sattvānnindato mahāyānavaipulyasaddharmānvālyaparigṛhītānsamudgatamadamānāniti tṛtīyaḥ |",
  "SA20n1294:67": "paśyati sattvānbuddhimato'pyucchindataḥ kuśalamūlānyathāpi mānino na kadāpyanuśocata iti caturthaḥ ||",
  "SA20n1294:68": "11 | samyagdharmānācaraṇaṃ punaścatuḥprakāram |",
  "SA20n1294:69": "paśyati sattvānaṣṭākṣaṇeṣu na śṛṇvataḥ saddharmamajānataścarituṃ kuśalamiti prathamam |",
  "SA20n1294:70": "paśyati sattvānbuddhotpāde nāpitaṃ saddharmaṃ śṛṇvato'pi na gṛhṇata iti dvitīyam |",
  "SA20n1294:71": "paśyati sattvānudgṛhṇata stairthikavādānkurvata ātmaklamathānuyogān nityamapagacchato vimokṣāditi tṛtīyam |",
  "SA20n1294:72": "dṛśyati sattvāṃllabdhaṃ naivasaṃjñānāsaṃjñāṃ nāma samādhi nirvāṇamivodgṛhṇataḥ kuśalavipākānte punaścyavatastisṛtiṣu durgatiṣviti caturtham ||",
  "SA20n1294:73": "12 | bodhisattvaḥ paśyati sattvānavidyayākarmāṇi kurvato dīrgharātraṃ vedayato duḥkhāni parityajataḥsaddharmaṃ vismarato niḥsaraṇamārganityevaṃ kāraṇādutpādayati mahāmaitrīṃ karūṇāṃ pradīptaśirasrāṇavacca gaveṣayatyanuttarāṃ samyagyambodhiṃ sarvānsattvā keśaduḥkhitānahamuddharāmi niravaśeṣamiti |",
  "SA20n1294:74": "buddhātmajāḥ saṃkṣepeṇa meyadamuktam |",
  "SA20n1294:75": "vādikarmiko bodhisattvaḥ sakāraṇaṃ cittamutpādayatīti |",
  "SA20n1294:76": "vistareṇa ceducyeta na tasya parimāṇaṃ na tasya paryantaḥ ||",
  "SA20n1294:77": "( iti bodhicittotpādasutraśāstre bodhicittotpādo nāma dvitīyo vargaḥ ||)"
}