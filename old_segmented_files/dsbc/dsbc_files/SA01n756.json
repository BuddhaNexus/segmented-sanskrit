{
  "SA01n756:0": "abhidharmadīpaḥ",
  "SA01n756:1": "vibhāṣāprabhāvṛttisahitaḥ |",
  "SA01n756:2": "prathamo'dhyāyaḥ |",
  "SA01n756:3": "prathamaḥ pādaḥ |",
  "SA01n756:4": "om svasti | namaḥ sarvajñāya |",
  "SA01n756:5": "[1] yo duḥkhahetuvyupaśāntimārgaṃ pradarśayāmāsa narāmarebhyaḥ |",
  "SA01n756:6": "atra ṣaṣṭhīsamāsaparigrahe sati mārgasatyaṃ pradhānam |",
  "SA01n756:7": "tathā coktam-“mārgavido(da)",
  "SA01n756:8": "haṃ mārgasya...........” [iti] vistaraḥ |",
  "SA01n756:9": "taduktaṃ bhavati-yo devamanuṣyebhyo mārgaṃ pradarśitavāniti |",
  "SA01n756:10": "samāhāralakṣaṇadvandvaparikalpe [tu catu]rṇāmapyāryasatyānāṃ prādhānyam |",
  "SA01n756:11": "tathā coktam-“idaṃ duḥkhasatyamiti bhikṣavaḥ pūrvamananuśruteṣu dharmeṣu dharmacakṣurudapādi” iti vistaraḥ |",
  "SA01n756:12": "taduktaṃ bhavati-yo devamanuṣyebhyaścatvāryāryasatyāni pradarśitavāniti |",
  "SA01n756:13": "tatra duḥkhasatyamekavidhamabhinirvṛttisvābhāvyāt |",
  "SA01n756:14": "tathā coktam-“duḥkhā hi bhikṣavo bhavābhinirvṛttiḥ” iti |",
  "SA01n756:15": "jātyādyaṣṭaprakāraṃ vā phalabhūtā vā pañcopādānaskandhāḥ |",
  "SA01n756:16": "athavā paurvāntikaṃ pañcāṅgamaparāntikaṃ [dvyaṅgaṃ] tadubhayamabhisamasya saptāṅgam |",
  "SA01n756:17": "samudayasatyamekavidhaṃ tṛṣṇānirdeśāt |",
  "SA01n756:18": "dvividhaṃ karmakleśātmakatvāt |",
  "SA01n756:19": "pañcāṅgāni vā paurvāntikāparāntikāṅgasaṃgrahāt,",
  "SA01n756:20": "hetubhūtā vā pañcopādānaskandhāḥ |",
  "SA01n756:21": "nirodhasatyamekaprakāramapratisandhijanmanirodhāt |",
  "SA01n756:22": "satyadvayaprahāna(ṇa)",
  "SA01n756:23": "bhedād dvividham,",
  "SA01n756:24": "sopadhinirupadhiśeṣadhātubhedādvā |",
  "SA01n756:25": "tṛ(tri)prakāraṃ vā prahāna(ṇa)",
  "SA01n756:26": "virāganirodhadhātubhedāt |",
  "SA01n756:27": "catuṣprakāraṃ vā catuṣphalabhedāt |",
  "SA01n756:28": "mārgasatyamekaprakāraṃ samyagdṛṣṭinirdeśāt |",
  "SA01n756:29": "dviprakāraṃ vā sāsravānāsrabhedāt, darśaṇa(na)",
  "SA01n756:30": "bhāvanābhedādvā |",
  "SA01n756:31": "triprakāraṃ śīlasamādhiprajñāskandhabhedāt catuṣprakāraṃ vā prayogāmārgādibhedāt |",
  "SA01n756:32": "pratipadbhedādvā |",
  "SA01n756:33": "aṣṭaprakāraṃ samyagdṛṣṭyādyaṅgabhāvāt |",
  "SA01n756:34": "ityetāni catvāryāryasatyāni parijñeyaprahātavyasākṣātkartavyabhāvayitavyānīti bhagavān pradarśayāmāsa narāmarebhyasteṣāṃ satyadarśaṇa (na)",
  "SA01n756:35": "bhavyatvāttadarthamudbhūtatvā[t] |",
  "SA01n756:36": "atastāneva mārgapradarśaṇa (na)",
  "SA01n756:37": "karmaṇābhipretā [n] |",
  "SA01n756:38": "atasteṣu saṃpraghā(dā)",
  "SA01n756:39": "nābhidhāyinī caturthī |",
  "SA01n756:40": "taṃ satpathajñaṃ praṇipatya buddhaṃ śāstraṃ kariṣyāmyabhidharmadīpam ||",
  "SA01n756:41": "‘tam’ iti yaḥ prativiśiṣṭaviśeṣaṇaparichinnayacchabdacodanayo (yā)",
  "SA01n756:42": "parigṛhītaḥ sa tacchabdena pūrvaprakṛtāpekṣopajanitayacchabdasaṃbandhena saṃspṛśyate |",
  "SA01n756:43": "saṃścāsau panthāśca satpathaḥ |",
  "SA01n756:44": "athavā satāṃ panthāḥ satpathaḥ |",
  "SA01n756:45": "taṃ satpathaṃ jānīta iti satpathajñaḥ |",
  "SA01n756:46": "‘taṃ satpathajñaṃ prati(ṇi)",
  "SA01n756:47": "patya’ iti kāyavāṅmanaskarmabhirabhyarthyetyarthaḥ |",
  "SA01n756:48": "‘buddham’ iti viśiṣṭaviśeṣaṇaparicchinno'pi buddhānusāripudgalapratipattyarthaṃ sākṣātpratītapadārthakena nāmnāpadiśyate buddha iti |",
  "SA01n756:49": "atra buddhaśabdasya prasiddhiḥ budherakarmakatvavivakṣāyāṃ karttari kto bhavati |",
  "SA01n756:50": "sarve vā jñānārthā gatyarthā iti karmakarttari ktavidhānam |",
  "SA01n756:51": "abhidhānalakṣaṇatvācca kṛttaddhitasamāsānāmacodyam |",
  "SA01n756:52": "dṛṣṭaṃ cedaṃ buddha ityabhidhānaṃ karttari loke prayujyamānam |",
  "SA01n756:53": "tadyathā nidrāvigame padārthānubodhe'vidyānirāse ca vibuddhaḥ prabuddho devadatta iti |",
  "SA01n756:54": "evaṃ bhagavānapyavidyānidrāvigamāt,",
  "SA01n756:55": "sarvārthāvabodhācca buddho vibuddhaḥ prabuddha ityucyate |",
  "SA01n756:56": "yathā vā paripākaviśeṣāt svayameva buddhaṃ padmamevaṃ bhagavānapi prajñādiguṇaprakarṣaparipākād buddho vibuddhaḥ prabuddha iti |",
  "SA01n756:57": "sarvaśiṣṭaprayogācca |",
  "SA01n756:58": "dṛṣṭo hyatra śiṣṭaprayogaḥ |",
  "SA01n756:59": "yathoktaṃ vyāsena |",
  "SA01n756:60": "“etadbuddhā (ddhvā)",
  "SA01n756:61": "bhā (bha)",
  "SA01n756:62": "ved buddhaḥ kimanyad buddhalakṣaṇam” iti |",
  "SA01n756:63": "tasmādaśiṣṭacodyeṣvanādaraḥ |",
  "SA01n756:64": "atra puṇaḥ (naḥ)",
  "SA01n756:65": "ślokasya pūrvārdhe parārthasaṃpādakaṃ vaiśāradyadvayaṃ pradarśitam |",
  "SA01n756:66": "tṛtīye pāde svārthasampa[d]dyotakaṃ vaiśāradyadvayamāviṣkṛtam |",
  "SA01n756:67": "na hyakṣīṇāsravaḥ śakto mārgamākhyātumiti |",
  "SA01n756:68": "na cāsamyaksaṃbuddhaḥ sarvadharmānabhisaṃboddhumalamiti |",
  "SA01n756:69": "kathaṃ puṇa (na) reta",
  "SA01n756:70": "digātmāno vaiśeṣikaparikalpitā asattvādeva naiva nityāḥ nānityāḥ |",
  "SA01n756:71": "asattvaṃ pūrvamā [vi] ṣkṛtam |",
  "SA01n756:72": "sāṃkhyīyamapi pradhānaṃ na nityam |",
  "SA01n756:73": "kutaḥ ? traiguṇyasya",
  "SA01n756:74": "[2] sattvādyananyathābhāve vyaktābhāvaḥ prasajyate |",
  "SA01n756:75": "tadvikārādvikāritvaṃ prakṛtestadabhedataḥ ||",
  "SA01n756:76": "yadi sattvādayo [guṇāḥ] nānyathā bhavanti hrāsavṛddhibhāvena,",
  "SA01n756:77": "na tarhi kiñcittebhyo vyaktamutpadyate |",
  "SA01n756:78": "athānyathā bhavanti,",
  "SA01n756:79": "anityāstarhi prāpnuvanti |",
  "SA01n756:80": "karmavaśādadoṣa iti cet,",
  "SA01n756:81": "atra brūmaḥ |",
  "SA01n756:82": "[3] na karma svakatotsargāt",
  "SA01n756:83": "yadi pratipuruṣaṃ karmāṇi buddhipūrvāṇyabuddhikṛtāni vā pradhāne vidyante sādhāraṇapradhānakalpanāvaiyarthyaṃ tarhi prāptamiti | kiñca,",
  "SA01n756:84": "jñavyaktātmakatā malāḥ |",
  "SA01n756:85": "prākpakṣe muktyabhāvaśca dvitīye'nye'pyupaplavāḥ ||",
  "SA01n756:86": "yadi tāni karmāṇi puruṣātmakāni natve(nve)",
  "SA01n756:87": "vaṃ sati mokṣābhāvaḥ prāpnoti |",
  "SA01n756:88": "puruṣanityatve karmaṇi(ni)",
  "SA01n756:89": "tya[tva]prasaṅgāt |",
  "SA01n756:90": "‘ca’śabdāt puruṣakartṛtvādidoṣa(ṣā)śca |",
  "SA01n756:91": "‘dvitīye'nye'pyupaplavāḥ |",
  "SA01n756:92": "’ prādhānātmakapakṣa ete ca doṣāḥ prasajantyanye'pi copaplavāḥ sādhāraṇatvādakṛtābhyāgamānirmokṣaprasaṅgāt |",
  "SA01n756:93": "tasmāt trīṇyeva ca sarvajñābhihitānyasaṃskṛtāni nityānīti siddham |",
  "SA01n756:94": "vyākhyātāḥ aṣṭau padārthāḥ- saṃskṛtāḥ pañca,",
  "SA01n756:95": "trayaścāsaṃskṛtāḥ |",
  "SA01n756:96": "etāvaccaitatsarvaṃ yaduta saṃskṛtaṃ cāsaṃskṛtaṃ ceti |",
  "SA01n756:97": "taccaitadāyatanadhātuvyavasthānena vyavasthāpyate |",
  "SA01n756:98": "dvādaśa khalvāyatanāni |",
  "SA01n756:99": "cakṣu dīni dharmāyatanāntāni |",
  "SA01n756:100": "aṣṭādaśa dhātavaḥ |",
  "SA01n756:101": "cakṣurdhātū rūpadhātuścakṣurvijñānadhāturyāvanmanodhāturdharmadhāturmanovijñānadhāturiti |",
  "SA01n756:102": "tatra tāvat",
  "SA01n756:103": "[4] rūpaskandho hi netrādyā daśāyatanadhātavaḥ |",
  "SA01n756:104": "dharmasaṃjñe trayaskandhāḥ sā'vijñaptirdhruvatrayāḥ ||",
  "SA01n756:105": "[5] manaḥsaṃjñakamanyo'pi saptavijñānadhātavaḥ |",
  "SA01n756:106": "iti |",
  "SA01n756:107": "kaḥ punarāyatanadhātvarthaḥ ? taducyate |",
  "SA01n756:108": "āyadvāraṃ hyāyatanaṃ dhāturgotraṃ nirucyate ||",
  "SA01n756:109": "taduktaṃ bhavati-cittacaitasikākhyamāyametāni tanvantītyāyatanāni |",
  "SA01n756:110": "yasmātsapta cittadhātavaścatvāraścārūpiṇaḥ skandhā ebhyaścatuṣpratyayātmakebhyaḥ pratāyante tadutpattiṃ vā pratyāyante tasmādāyatanāni |",
  "SA01n756:111": "dhātvarthastu gotrārthaḥ |",
  "SA01n756:112": "taduktaṃ bhavati-ekasmiṃñccharīraparvate'ṣṭādaśa dharmagotrāni (ṇi)-iti |",
  "SA01n756:113": "dhruvaṃ(va)dvayasyāpyatra pratinidhisthānīyāḥ prāptayo gotrabhūtā vidyante |",
  "SA01n756:114": "ākāśaṃ ca sarvabhūtabhaumikarūpādhāramiti tadapyatrāstīti |",
  "SA01n756:115": "svalakṣaṇadhāraṇādvā taddhātutvam |",
  "SA01n756:116": "atha kasmāddvādaśāyatanānyaṣṭādaśa ca dhātavaḥ pṛthaṅnirucyante ? natva(nva)",
  "SA01n756:117": "nyataraṇi (ni)",
  "SA01n756:118": "rdeśādgatārthametaditi | atrocyate |",
  "SA01n756:119": "[6] yogarūpyānukūlyāderdvādaśāyatanīṃ muniḥ |",
  "SA01n756:120": "buddhyādyekatvadhīhānyai dhātūṃścāṣṭādaśoktavān ||",
  "SA01n756:121": "skandheṣu hi dṛśyamāneṣu yoginorasarvajñeyapratibimbakānyupatiṣṭhanti |",
  "SA01n756:122": "dhātuṣvapi saptacittadhātupratibimbakāni sādṛśyād duravadhārāṇi bhavanti |",
  "SA01n756:123": "dhātuskandhavyavasthā cāyataneṣūkteṣvabhihitakāraṇā bhavanti sulakṣā ceti dhātudeśanā |",
  "SA01n756:124": "tadūrdhvaṃ skandhaprajñaptiḥ |",
  "SA01n756:125": "yathoktam-“cakṣuḥ pratītya rūpaṃ cotpadyate cakṣurvijñānam |",
  "SA01n756:126": "trayāṇāṃ sannipātāt sparśaḥ |",
  "SA01n756:127": "sahajā vedanā ceti(ta)nā” iti |",
  "SA01n756:128": "tasmādāyatanāni dhātūnāṃ yoniḥ,",
  "SA01n756:129": "dhātavaḥ skandhānāmiti |",
  "SA01n756:130": "‘buddhyāde(dye)",
  "SA01n756:131": "katvadhīhānyai dhātūṃścāṣṭādaśoktavān |",
  "SA01n756:132": "’ sapta vijñānadhātavo hi deśyamānā buddhyaikatvagrāhaṃ nivartayanti |",
  "SA01n756:133": "piṇḍaikātmagrāhaṃ ca nivartayanti |",
  "SA01n756:134": "vaibhāṣāḥ punarāhuḥ-“rūpasaṃmūḍhānāmāyatanadeśanā |",
  "SA01n756:135": "cittace(cai)",
  "SA01n756:136": "ttasaṃmūḍhānāṃ skandhadeśanā |",
  "SA01n756:137": "rūpacittasaṃmūḍhānāṃ dhātudeśanā |",
  "SA01n756:138": "tīkṣṇendriyānāṃ (ṇāṃ)",
  "SA01n756:139": "vā skandhadeśanā |",
  "SA01n756:140": "madhyendriyānā (ṇā)",
  "SA01n756:141": "māyatanadeśanā |",
  "SA01n756:142": "mṛdvindriyānāṃ (ṇāṃ)",
  "SA01n756:143": "dhātudeśanā |",
  "SA01n756:144": "evaṃ saṃkṣiṃptamapyavistararucīnām |”",
  "SA01n756:145": "athavā ‘buddhyaikatvādidhīhānyai dhātūṃścāṣṭādaśoktavān |",
  "SA01n756:146": "’ ye khalu buddhyaikatvamadhyavasitā manasaścetanāyāṃ vā rūpacittaikatvaṃ vā teṣā(ṣāṃ)",
  "SA01n756:147": "mamad(tva)",
  "SA01n756:148": "buddhinirāsārthamaṣṭādaśadhātūnuktavāniti |",
  "SA01n756:149": "kaḥ punarayaṃ ṣaḍbhyo vijñānakāyebhyo'nyo manodhātuḥ ?",
  "SA01n756:150": "na khalu kaścidanyaḥ | kiṃ tarhi ?",
  "SA01n756:151": "[7] ṣaṇṇāmanyo nyatantratvātkāraṇaṃ yaddhi tanmanaḥ |",
  "SA01n756:152": "svaviṣayālambanakriyāpekṣayā vijñānāntarotpādanādiśaktyapekṣayā caikasya vijñānasya tridhā nirdeśaḥ kriyate-‘manaścittaṃ vijñānaṃ ca’ ityanāgatasyātītasyāpi bhūtabhāvinyā saṃjñayā vyapadeśaḥ |",
  "SA01n756:153": "evaṃ sati “aṣṭādaśadhātavastraiyadhvikāḥ” ityabhidharmagrantho'pyanulomito bhavati |",
  "SA01n756:154": "sūtre'pi coktam-“yatpunastadbhavati cittamiti vā mana iti vā” iti vistaraḥ |",
  "SA01n756:155": "tadevaṃ vyācakṣāṇena bhavatā nityaṃ karaṇaṃ mano ‘nityaścātmā kartā’ iti pratiṣiddhaṃ bhavati |",
  "SA01n756:156": "atha kasmāttadeva cakṣurvijñānādīnāṃ pañcānāmapyāśrayatvena noktamiti ?",
  "SA01n756:157": "atra brūmaḥ-",
  "SA01n756:158": "rūpyarūpāśrayāstitvātpañcānāṃ rūpyudāhṛtaḥ ||",
  "SA01n756:159": "cakṣurādīnāmasādhāraṇatvāditi |",
  "SA01n756:160": "atha yaduktam-‘sasaṃprayogā sahasaṃgrahena (ṇa) iti |",
  "SA01n756:161": "kau puṇa (na) rimau saṃgrahasaṃprayogāvityetadapadiśyate |",
  "SA01n756:162": "[8] skandhāyatanadhātūnāṃ svātmanā saṃgrahaḥ smṛtaḥ |",
  "SA01n756:163": "kṣaṇaparamānu(ṇu)",
  "SA01n756:164": "jātisaṃkhyānāṃ pratyekaṃ yathāyogaṃ saṃgraho veditavyaḥ | kasmāt ?",
  "SA01n756:165": "svātmanā nityamaviyogāt",
  "SA01n756:166": "tasmād dravyātmasaṃgrahaḥ |",
  "SA01n756:167": "sacchabdanimittaṃ hi sato bhāvaḥ sattā dravyaṃ prakṛtyarthaḥ |",
  "SA01n756:168": "dravyātmasaṃgrahaḥ pratyayārtha[:], satkṛ(tkri)",
  "SA01n756:169": "yā vopacārasattārūpā |",
  "SA01n756:170": "vaiśi(śeṣi)kasattā tu nobhayamarthāntaratvāt |",
  "SA01n756:171": "na hyarthāntaraṃ svātmopapadyate |",
  "SA01n756:172": "kiñca, svātantryāt |",
  "SA01n756:173": "niruktyapabhraṃśācca |",
  "SA01n756:174": "nahi ghaṭena sattotpādyate |",
  "SA01n756:175": "āvaraṇābhāvāttani(nna)",
  "SA01n756:176": "tyatvābhyu pagamācca |",
  "SA01n756:177": "niruktyapi bhraśyate-sattāyogātsantī [ti] |",
  "SA01n756:178": "syānmālyādivatsattāvānvā kriyāvaditi |",
  "SA01n756:179": "yastvayaṃ saṃgravastvādiṣu saṃgrahaḥ proktaḥ sa kādācitkatvād gauṇo mantavyo na mukhyaḥ |",
  "SA01n756:180": "saṃprayogastu",
  "SA01n756:181": "samatvaṃ cittacaitasām ||",
  "SA01n756:182": "pañcabhiḥ samālambane prayujyanta iti |",
  "SA01n756:183": "samprayuktāścittacaitasā eva dharmā nānya iti ||",
  "SA01n756:184": "atha ya ete sūtrāntareṣu skandhāyatanadhātusaṃśabditā dharmāḥ śrūyante te kimeṣveva saṃgrahaṃ gacchanti,",
  "SA01n756:185": "āhosvinneti ? atrocyate |",
  "SA01n756:186": "[9] tadākhyā ye'nyasūtroktāsteṣāmeṣveva saṃgraham |",
  "SA01n756:187": "brūyācchāstranayābhijño buddhyāpekṣya svalakṣa[ṇam] ||",
  "SA01n756:188": "tatra tāvacchīlaskandhādīnāṃ pañcānāṃ skandhānāṃ śīlaskandho rūpaskandhena saṃgṛhītaḥ |",
  "SA01n756:189": "śeṣāḥ saṃskāraskanghena |",
  "SA01n756:190": "daśa kṛtsnāyatanānyapyalobhasvābhāvyādaṣṭānāṃ dharmāyatanena |",
  "SA01n756:191": "saparivāṇāṇi tu manodharmāyatanābhyāṃ pañcaskandhasvabhāvatvāt |",
  "SA01n756:192": "antye dve kṛtsnāyatane catuḥskandhasvabhāvatvāt,",
  "SA01n756:193": "manodharmāyatanābhyām |",
  "SA01n756:194": "dhātūnāmapi ṣaḍ dhātavaḥ |",
  "SA01n756:195": "tebhyaścatvāraḥ spraṣṭavyadhātūnām,",
  "SA01n756:196": "pañcamo rūpadhātūnāṃ,",
  "SA01n756:197": "ṣaṣṭhaḥ saptabhi [ścitta]dhātubhiḥ ||",
  "SA01n756:198": "[10] anyonyasaṃgraho jñeyaḥ skandhādīnāṃ yathāyatham |",
  "SA01n756:199": "rūpaskandhasya daśasvāyatanadhātuṣu rūpiṣu saṃgraho veditavyaḥ |",
  "SA01n756:200": "dharmāyatanadhātupradeśena [tra]yānā(ṇā)",
  "SA01n756:201": "mapi skandhānāṃ yathāyogadharmāyatanadhātubhyām |",
  "SA01n756:202": "antyasya tu manaāyatanasya saptabhiścittadhātubhiriti ||",
  "SA01n756:203": "atha kasmādasaṃskṛtaṃ skandhairasaṃgṛhītam ? brūmaḥ |",
  "SA01n756:204": "nādhvasvapatanādibhyo nityānāṃ skandhasaṃgrahaḥ ||",
  "SA01n756:205": "ādiśabdānniṣkriyatvaskandhalakṣaṇaviyuktatvācceti ||",
  "SA01n756:206": "[11] dharmaskandhasahastrāṇāmaśīterapi saṃgrahaḥ |",
  "SA01n756:207": "jñeyo'vataraṇeṣveva taiḥ sanmārgāvatāraṇāt ||",
  "SA01n756:208": "aśītiḥ khalvavataraṇasahasrāṇi yairviṇe(ne)",
  "SA01n756:209": "yāḥ sanmārgamavatāryante ||",
  "SA01n756:210": "kiṃ punasteṣāmekaikasya pramāna(ṇa)m ? brūmaḥ |",
  "SA01n756:211": "atrācāryāṇāṃ bhedaṃgatā buddhayaḥ | kecidāhuḥ",
  "SA01n756:212": "[12] dharmaskandhapramānaṃ (ṇaṃ)",
  "SA01n756:213": "tu satyāderekaśaḥ kathā |",
  "SA01n756:214": "satyadhyānasamādhisamāpattivimokṣapratītyasamutpādaskandhādīnāmekaśaḥ kathā dharmaskandhaḥ |",
  "SA01n756:215": "rāgādicaritapratipakṣo dharmaskandha ityācāryakam |",
  "SA01n756:216": "tatsatattvaṃ tu keṣāñcidvāṅnāmāpīṣyate paraiḥ ||",
  "SA01n756:217": "yeṣāṃ tāvadvāksvabhāvaṃ buddhavacanaṃ teṣāmaśītidharmaskandhasahastrāṇi rūpaskanghaikadeśena saṃgṛhītāni |",
  "SA01n756:218": "yeṣāṃ punarṇā (rnā)",
  "SA01n756:219": "masvabhāvaṃ teṣāṃ saṃskāraskandhasaṃgṛhītāni |",
  "SA01n756:220": "ayaṃ tvāgamaḥ-“jīvato bhagavato vāṅnāma svabhāvaṃ buddhavacanaṃ gauṇamukhyanyāyena |",
  "SA01n756:221": "pariṇi(ni)rvṛtasya tu nāmasvabhāvameva,",
  "SA01n756:222": "na vāksvabhāvam,",
  "SA01n756:223": "brahmasvaratvānmunīndrasya,",
  "SA01n756:224": "lokavācāṃ tatsādṛśyānupapatteḥ ||”",
  "SA01n756:225": "kasmātpunarete ṣaḍ dhātavaḥ pṛthagucyante ? yasmādete",
  "SA01n756:226": "[13] sattvaprajñaptyupādānaṃ maulaṃ ṣaḍdhātavo matāḥ |",
  "SA01n756:227": "proktāstadbhedato yasmādasminmāro(smimāno) nivartate ||",
  "SA01n756:228": "ete hi ṣaḍdhātavo garbhāvakrāntikāle maulaṃ sattvadravyaprajñaptyupādānam |",
  "SA01n756:229": "katham ? yasmādayaṃ kāyākhyaḥ samucchrāyaḥ pṛthivīdhātunā khakkhaṭalakṣaṇena sandhārito bhūtāntaravṛttyudreko'sthisnāyunakhadantaromādisaṃcayaḥ |",
  "SA01n756:230": "abdhātunā dravasnehalakṣaṇena śleṣmarudhirādimayenābhiṣyanditasaṃśleṣita bhūtāntaraḥ |",
  "SA01n756:231": "tejodhātunoṣṇasvabhāvena paripācitakledadaurgandhaḥ |",
  "SA01n756:232": "vāyunā ca preraṇātmakena saṃcāritabhojanarasadhātuviṇmūtraśleṣmapittasaṃcayaḥ |",
  "SA01n756:233": "nabhodhātunā ca mukhanāsikākarṇādicchidrajanitabhojanapāṇā(nā)",
  "SA01n756:234": "dipraveśaniṣkramaṇakriyaḥ |",
  "SA01n756:235": "vijñānadhātunā vastūpalabdhilakṣaṇena vāyudhātukriyādhyāsinotpāditasaṃjanitāṅgapratyaṅgaceṣṭo maulaṃ sattvadravyamityupacaryate |",
  "SA01n756:236": "indriyāni (ṇi)",
  "SA01n756:237": "cakṣurādīni khalvatra bhūtagrahaṇena gṛhyante,",
  "SA01n756:238": "caitasikā vijñānagrahaṇeneti prādhānyād bhūtacittagrahaṇam |",
  "SA01n756:239": "kimarthaṃ puṇa (na)",
  "SA01n756:240": "reta eva dhātuṣaṭkamupadiṣṭam ?",
  "SA01n756:241": "yasmādasya bhedāt ‘asmimāno nivartate’ |",
  "SA01n756:242": "katham ? ṣaḍdhātuprabhedādātmadṛṣṭinirāsaḥ |",
  "SA01n756:243": "tannirāsādasmimānasamuddhātaḥ ||",
  "SA01n756:244": "‘satkāyadṛṣṭipuṣṭatvāt’",
  "SA01n756:245": "ityatra puṇaḥ (naḥ)",
  "SA01n756:246": "[14] kliṣṭameva hi vijñānaṃ",
  "SA01n756:247": "vijñānadhāturabhipretam | kasmāt ?",
  "SA01n756:248": "[draṣṭavyaṃ] janmaṇi (ni) śrayāt |",
  "SA01n756:249": "yasmādete ṣaḍdhātavo janmano niśrayabhūtāstasmāt |",
  "SA01n756:250": "‘kliṣṭameva vijñānaṃ’ atra draṣṭavyam |",
  "SA01n756:251": "kaḥ puṇa(na)rayamākāśadhāturanyaḥ puṇaḥ (naḥ)",
  "SA01n756:252": "pṛthagākāśāt ? taducyate |",
  "SA01n756:253": "khadhātuḥ pṛthagākāśādrūpāyatanasaṃgrahāt |",
  "SA01n756:254": "ākāśaṃ hi dharmāyatanasaṃgṛhītaṃ nityaṃ ca |",
  "SA01n756:255": "ākāśadhātustu cākṣuṣo rūpāyatanasaṃgṛhītaḥ,",
  "SA01n756:256": "ālokatamaḥsvabhāvo varṇaviśeṣo vātāyanacchidrādyabhivyaktarūpaḥ | tatpunaḥ",
  "SA01n756:257": "[15] nabhaḥ khalu nabho dhātorāsanno hetureṣa tu |",
  "SA01n756:258": "bhūtānāṃ tāni tajjasya rūpasyaitattu cetasaḥ ||",
  "SA01n756:259": "uktaṃ hi bhagavatā-“pṛthivyapsu niśritā |",
  "SA01n756:260": "āpo vāyau |",
  "SA01n756:261": "vāyurākāśe |",
  "SA01n756:262": "ākāśaṃ tu nityatvātsvapratiṣṭhitam” iti |",
  "SA01n756:263": "yadi khalu svapratiṣṭhā(ṣṭha)",
  "SA01n756:264": "mākāśaṃ kasmāttarhyuṃktam-ākāśamāloke sati prajñāyate |",
  "SA01n756:265": "” brūmaḥ |",
  "SA01n756:266": "naiṣa doṣaḥ |",
  "SA01n756:267": "ādheyenādhāraprajñāpanāt |",
  "SA01n756:268": "sarvasya khalu saṃskṛtasya mūrtikriyāpratilambhe gagaṇa(na)mādhāraḥ |",
  "SA01n756:269": "athavā''kāśadhāturatrākāśaśabdenoktaḥ |",
  "SA01n756:270": "sa hi brāhmaṇaḥ praṣṭā tasminnākāśadhātāvākāśasaṃjñītyata evoktamāloke sati prajñāyate |",
  "SA01n756:271": "na cākāśamāloke sati prajñāyate,",
  "SA01n756:272": "anidarśaṇa(na)tvāt |",
  "SA01n756:273": "eṣa akāśadhāturbhūtānāmāsanno niśrayaḥ |",
  "SA01n756:274": "tāni tu tajjasyopādāyarūpasya |",
  "SA01n756:275": "tadapi vijñānasya |",
  "SA01n756:276": "vijñānamadhicaitasikānāṃ viprayuktānāṃ ca dharmāṇām |",
  "SA01n756:277": "ata ākāśaṃ trailokyapratiṣṭhā |",
  "SA01n756:278": "tadabhāve trailokyamapratiṣṭhitamanādhāraṃ, ṇa(na)",
  "SA01n756:279": "prajñāyeta |",
  "SA01n756:280": "tasmādākāśaṃ jagadutpattipralayanimittaṃ nā(na)",
  "SA01n756:281": "nārāyana(ṇa)",
  "SA01n756:282": "iti siddham | gatametat ||",
  "SA01n756:283": "idānīṃ vaktavyam |",
  "SA01n756:284": "ṣaṇṇāmadhyātmikānāṃ dhātūnāṃ ko'nukramaḥ ? brūmaḥ |",
  "SA01n756:285": "[16] pratyakṣavṛttiryattatprāgaprāptagrāhyato'pi yat |",
  "SA01n756:286": "tato'pi yaddavīyo'rthaṃ paṭiṣṭhamitarādapi ||",
  "SA01n756:287": "pratyakṣavṛttīni khalu cakṣurādīni pañca prāguktāni |",
  "SA01n756:288": "tebhyo'pyaprāptagrāhiṇī dve prāgukte |",
  "SA01n756:289": "tayorapi yadya (dda)",
  "SA01n756:290": "vīyo'rthaṃ tatprāguktam |",
  "SA01n756:291": "prāptagrāhināṃ(ṇāṃ)",
  "SA01n756:292": "tu ‘paṭiṣṭhamitarādapi’ yatpaṭutaraṃ tatprāguktamiti ||",
  "SA01n756:293": "abhidharmadīpe vimāṣāprabhāyāṃ vṛttau prathamā(mā)",
  "SA01n756:294": "dhyāsya dvitīyaḥ pādaḥ ||",
  "SA01n756:295": "prathamādhyāye",
  "SA01n756:296": "tṛtīyapādaḥ |",
  "SA01n756:297": "idamidānīṃ vaktavyam |",
  "SA01n756:298": "ya ete'ṣṭādaśadhātavaḥ,",
  "SA01n756:299": "eṣāṃ kati sanidarśaṇāḥ (nāḥ)",
  "SA01n756:300": "katyanidarśaṇāḥ (nāḥ)",
  "SA01n756:301": "? kati sapratighāḥ katya pratidhāḥ ?",
  "SA01n756:302": "kati vyākṛtāḥ katyavyākṛtā iti ?",
  "SA01n756:303": "ata idaṃ pratāyate ||",
  "SA01n756:304": "[17] sanidarśaṇa (na) ādyārthaḥ",
  "SA01n756:305": "ādyasya cakṣurdhātoryortho rūpadhātvākhyaḥ sa sanidarśaṇaḥ (naḥ) |",
  "SA01n756:306": "saha nidarśaṇe(ne)",
  "SA01n756:307": "na nirdiṣṭa iti kṛtvā |",
  "SA01n756:308": "nidarśanaṃ vāsya saṃbandhi vidyata iti sanidarśaṇaḥ (naḥ) ||",
  "SA01n756:309": "mūrttāḥ sapratighā daśa |",
  "SA01n756:310": "saptacittadhātūndharmadhātuṃ ca hitvā daśānye mūrttā dhātavaḥ ‘sapratighā daśa’ |",
  "SA01n756:311": "pratigho nāma pratighātaḥ |",
  "SA01n756:312": "sa ca trividhaḥ |",
  "SA01n756:313": "āvaraṇaviṣayālambanapratighātaḥ |",
  "SA01n756:314": "tatrāvaraṇapratighātaḥ svedeśe parasyotpattipratibandhaḥ |",
  "SA01n756:315": "sa tu mūrttāṇā(nā)",
  "SA01n756:316": "meva saṃsthānavatāṃ paramāṇūnāṃ digdeśanirdeśyānāṃ dharmāṇām |",
  "SA01n756:317": "yathā hastohastena pratihanyate upalo vopale [na] |",
  "SA01n756:318": "viṣayapratighātaścakṣurādīnāṃ viṣayiṇāṃ rūpādiṣu sveṣu viṣayeṣu pratighātaḥ |",
  "SA01n756:319": "yasya yasmin vṛttiḥ sannipātalakṣaṇā kāritrākhyā ca sa tasmin pratihanyate tato'nyatrāvṛtteḥ |",
  "SA01n756:320": "ālambanapratighātaścittacaittānāṃ sveṣvālambaneṣu pratighātaḥ ||",
  "SA01n756:321": "kaḥ punarviṣayālambanayorviśeṣaḥ ?",
  "SA01n756:322": "yasminyasya kāritraṃ sa tasya viṣayaḥ |",
  "SA01n756:323": "yaccittacaittairgṛhyate tadālambanam |",
  "SA01n756:324": "tadihāvaraṇapratighātena daśānāṃ sapratighatvamanyonyāvaraṇāt |",
  "SA01n756:325": "‘ye dharmā viṣayapratighātena sapratighā āvaraṇapratighātenāpi te’ iti ?",
  "SA01n756:326": "catuṣkoṭikaḥ |",
  "SA01n756:327": "prathamā koṭiḥ-saptacittadhātavodharmadhātupradeśaśca yaḥ saṃprayuktaḥ |",
  "SA01n756:328": "dvitīyā-pañca viṣayāḥ |",
  "SA01n756:329": "tṛtīyā-pañcendriyāṇi |",
  "SA01n756:330": "caturthī-dharmadhātupradeśaḥ saṃprayuktakavarjaḥ |",
  "SA01n756:331": "‘ye viṣayapratighātena sapratighā ālambanapratighātenāpi te’ iti paścātpādakaḥ-ye tāvadālambanapratighātena viṣayapratighātenāpi te syuḥ |",
  "SA01n756:332": "viṣayaprati ghātena,",
  "SA01n756:333": "nālambanapratighātena pañcendriyāṇi |",
  "SA01n756:334": "“yatrotpitsormanasaḥ pratighātaḥ śakyate paraiḥ karttum |",
  "SA01n756:335": "tatsapratighaṃ jñeyaṃ viparyayādapratighamiṣṭam ||”",
  "SA01n756:336": "iti bhadantakumāralātaḥ |",
  "SA01n756:337": "uktāḥ sapratighāḥ ||",
  "SA01n756:338": "kuśalādayo'bhidhīyante |",
  "SA01n756:339": "anyatra rūpaśabdābhyāṃ ta evāvyākṛtā matāḥ ||",
  "SA01n756:340": "ta eva daśāvyākṛtā rūpaśabdadhātuvarjāḥ |",
  "SA01n756:341": "tau hi triprakārau kuśalākuśalāvyākṛtau ||",
  "SA01n756:342": "[18] śeṣāstridhā",
  "SA01n756:343": "saptacittadhātavo hi triprakārāḥ |",
  "SA01n756:344": "dharmadhātuśca |",
  "SA01n756:345": "saṃprayuktastriprakāraḥ,",
  "SA01n756:346": "viprayukto'saṃskṛtaśca |",
  "SA01n756:347": "yathāśāstraṃ kaścit triprakāraḥ kaścidekaprakāraḥ saṃbhavato draṣṭavyaḥ |",
  "SA01n756:348": "kaḥ punaḥ kuśalārthaḥ ?",
  "SA01n756:349": "śikṣitārthaḥ kuśalārthaḥ pravīṇavat |",
  "SA01n756:350": "vipākahetāvaupamiko draṣṭavyaḥ |",
  "SA01n756:351": "evamakuśalo'pi avyākṛtastūbhayapakṣāvyākaraṇādavyākṛta ityabhiprāyaḥ ||",
  "SA01n756:352": "kati kāmadhātupratisaṃyuktāḥ kati yāvadapratisaṃyuktā iti |",
  "SA01n756:353": "tadidamārabhyate |",
  "SA01n756:354": "iha sarve'pi",
  "SA01n756:355": "kāmadhātau sarve'pyaṣṭādaśa vidyante |",
  "SA01n756:356": "rūpadhātau caturdaśa |",
  "SA01n756:357": "rasagandhau savijñānau dhātū hitvā",
  "SA01n756:358": "gandharasadhātū tadvijñānadhātū ca hitvā | ārūpye",
  "SA01n756:359": "trayontimāḥ ||",
  "SA01n756:360": "agrapaścāntima[:]smṛtaḥ |",
  "SA01n756:361": "antāścetyupasaṃkhyānam |",
  "SA01n756:362": "paścimā manodhātumanovijñānadhātudharmadhātava evamārūpyadhātau santi ||",
  "SA01n756:363": "kati sāsravāḥ katyanāsravāḥ",
  "SA01n756:364": "[19] sāsravāṇā (nā)",
  "SA01n756:365": "stravā antyāstrayaḥ",
  "SA01n756:366": "anantaroktāstatra sāsravāḥ duḥkhasamudayasatyasaṃgṛhītāḥ |",
  "SA01n756:367": "anāsravāstu mārgasatyāsaṃskṛtasaṃgṛhītāḥ ||",
  "SA01n756:368": "śeṣāstu sāsravāḥ |",
  "SA01n756:369": "pañcadaśadhātavaḥ sāsravāḥ,",
  "SA01n756:370": "āsravasaṃyogitvavyavakīrṇatvāṅgabhāvebhyaḥ |",
  "SA01n756:371": "kośakārastvāha-“anuśayānuśayanātsāsravāḥ |",
  "SA01n756:372": "” tadetadabrahmam (hma) | na |",
  "SA01n756:374": "niruktānuśayārthāparijñānāt |",
  "SA01n756:375": "niruktāparijñānaṃ tāvat |",
  "SA01n756:376": "anuśayānuśayanāt sānuśayāḥ |",
  "SA01n756:377": "na sāsravā na yāvadoghāḥ |",
  "SA01n756:378": "āsravā hi ābhavāgrādyāvadavīcimupādāya cittasantatiṃ strāvayanti svayaṃ ca sravantītyāsravāḥ |",
  "SA01n756:379": "anuśayāstvanuśerate |",
  "SA01n756:380": "kleśāḥ kliśnanti |",
  "SA01n756:381": "granthā grathnanti |",
  "SA01n756:382": "saṃyojanāni saṃyojayanti |",
  "SA01n756:383": "oghāḥ apaharanti |",
  "SA01n756:384": "iti svakriyādvāreṇaiteṣu vargeṣvetā nairuktyasaṃjñā niviśanta ityeṣā vyākhyānītirjyāyasī |",
  "SA01n756:385": "anuśayārtho'pi yadi puṣṭyarthastena mārgaṇi (ni)",
  "SA01n756:386": "rvāṇālambaneṣu mithyādṛṣṭyādiṣu poṣotkarṣadarśaṇā(nā)",
  "SA01n756:387": "t, nirvāṇamārgayorapi rūpādivat sāsravatvaprasaṅga iti | gatametat ||",
  "SA01n756:388": "kati savitarkā[: ]",
  "SA01n756:389": "kati savicārā iti vistaraḥ |",
  "SA01n756:390": "sālambaprathamāḥ pañca sopacārāstrayastridhā ||",
  "SA01n756:391": "sālambanānāṃ dhātūnāṃ ye prathamāḥ pañca te savitarkāḥ savicārāḥ |",
  "SA01n756:392": "‘trayastridhā’ |",
  "SA01n756:393": "ye tvantyāstrayaste tredhā |",
  "SA01n756:394": "savitarkāḥ savicārāḥ |",
  "SA01n756:395": "vicāramātrāścāvitarkāḥ |",
  "SA01n756:396": "avicārāśca |",
  "SA01n756:397": "kāmadhātau prathame ca dhyāne vitarko ṇai(nai)",
  "SA01n756:398": "ṣu triṣu prakāreṣu praviśati |",
  "SA01n756:399": "sa khalvavitarko vicāramātraśca ||",
  "SA01n756:400": "atrāha-yadi pañcavijñānakāyāḥ savitarkāḥ savicārāḥ kathaṃ tarhi [a]vikalpā ityucyante ? brūmaḥ",
  "SA01n756:401": "[20] nirvikalpaguṇasvārthāḥ",
  "SA01n756:402": "guṇaḥ svārtho yeṣāṃ te bhavanti ‘guṇasvārthāḥ’ | ete hi",
  "SA01n756:403": "asmārādanirūpaṇāt |",
  "SA01n756:404": "avikalpā ityucyante |",
  "SA01n756:405": "etau hi pradhānau vikalpau traiyadhvikadharmaviṣayau |",
  "SA01n756:406": "yogiṇāṃ(nāṃ)",
  "SA01n756:407": "kṛtākṛtakarmāntapratyavekṣaṇā cittarakṣaṇe smṛtiḥ pradhānī bhavati |",
  "SA01n756:408": "dharmasvasāmānyalakṣaṇahetuphalasaṃbandhādiṣu pravicayākhyaḥ prajñāsvabhāvaḥ prādhānyamanubhavati | atra tu",
  "SA01n756:409": "manobhaumī smṛtiḥ pūrvo dvitīyo dhīrṇi(rni)rūpikā |",
  "SA01n756:410": "‘manobhaumī’ti vartate |",
  "SA01n756:411": "pañcānāṃ vijñānakāyānāṃ jātibadhirapuruṣarūpadarśanavadvṛttiḥ |",
  "SA01n756:412": "tatrāpi ca smṛtiḥ samāhitā cāsamāhitā ca anusmṛtivikalpaḥ,",
  "SA01n756:413": "ālambanābhilapaṇa(na)tulyatvāt |",
  "SA01n756:414": "prajñā tvasamāhitaivā'bhinirūpaṇā vikalpaḥ,",
  "SA01n756:415": "samāhitāyāḥ prakāraviśeṣaṇi(ni)",
  "SA01n756:416": "rūpaṇābhāvāt,",
  "SA01n756:417": "pūrvanirūpitopalakṣaṇamātravṛttitvācca ||",
  "SA01n756:418": "athaiṣāṃ ṣaṇṇāṃ vijñānakāyānāṃ kataradvijñānaṃ kiyadbhiḥ savikalpakam ?",
  "SA01n756:419": "tadidamāviṣkriyate |",
  "SA01n756:420": "[21] vijñānapañcakaṃ kāmeṣvekena savikalpakam |",
  "SA01n756:421": "svabhāvavikalpena |",
  "SA01n756:422": "tasmādanyat tribhiḥ",
  "SA01n756:423": "manovijñānaṃ kāmeṣu tribhiḥ savikalpakam |",
  "SA01n756:424": "dhyāne prathame cāsamāhitam ||",
  "SA01n756:425": "prathame hi dhyāne yadasamāhitaṃ manovijñānaṃ tat tribhireva |",
  "SA01n756:426": "[22] dvābhyāmavyagraṃ",
  "SA01n756:427": "yatpunaḥ samāhitaṃ[ta]ddvābhyāmevābhinirūpaṇavikalpamapāsya |",
  "SA01n756:428": "ekena cakṣuḥśrotratvagāśraya[m] |",
  "SA01n756:429": "yatpunaścakṣuḥśrotratvagāśrayaṃ vijñānaṃ prathame dhyāne tadekenaiva |",
  "SA01n756:430": "dvābhyāṃ taduparivyagraṃ",
  "SA01n756:431": "dvitīyādiṣu dhyāneṣu dvābhyāṃ vyagramiti vartate |",
  "SA01n756:432": "ekenaiva samāhitam ||",
  "SA01n756:433": "anusmṛtivikalpenaiva |",
  "SA01n756:434": "evaṃ yāvadbhavāgram ||",
  "SA01n756:435": "idamidānīṃ vaktavyam |",
  "SA01n756:436": "kutra kasya ṣaṭprakāraṃ vijñānaṃ kuśalādivikalpakaṃ bhavati ?",
  "SA01n756:437": "tadidamabhidharmagahvaraṃ prastūyate |",
  "SA01n756:438": "[23] ucchinnaśubhabījasya darśaṇaṃ(naṃ)",
  "SA01n756:439": "savikalpakam |",
  "SA01n756:440": "kuśalaṃ nāsti vijñānamanyatra pratisandhitaḥ ||",
  "SA01n756:441": "iha tāvaducchinnakuśalamūlasya pañca rūpondriyāśrayabalotpannaṃ darśakaṃ vijñānaṃ kuśalaṃ na vidyate,",
  "SA01n756:442": "anyatra kuśalamūlapratisandhānāt |",
  "SA01n756:443": "[24] kāmebhyo vītarāgasya bālasyāhānidharmiṇaḥ |",
  "SA01n756:444": "dvidhāpyakuśalaṃ nāsti",
  "SA01n756:445": "darśakaṃ ca manovijñānaṃ ca yadyaparihāna(ṇa)",
  "SA01n756:446": "dharmā bhavati |",
  "SA01n756:447": "kliṣṭaṃ cāryasya nottamam ||",
  "SA01n756:448": "na cāryasyordhvabhūmyālambanaṃ kliṣṭaṃ vijñānaṃ vikalpakamasti ||",
  "SA01n756:449": "kiñca,",
  "SA01n756:450": "[25] nākliṣṭāvyākṛtaṃ kiñcidūrdhvabhūmivikalpakam |",
  "SA01n756:451": "na cānivṛtāvyākṛtaṃ kiñcidūrdhvabhūmivikalpakamasti |",
  "SA01n756:452": "kliṣṭaṃ vikalpakaṃ cāpi nāstyadhobhūmigocaram ||",
  "SA01n756:453": "na ca kliṣṭaṃ vijñānamadharabhūmyālambanaṃ vikalpakamasti |",
  "SA01n756:454": "[26] tridheha dvayamāryasya",
  "SA01n756:455": "iha kuśalākuśalāvyākṛtaṃ darśakaṃ ca manovijñānaṃ ca vikalpakamasti |",
  "SA01n756:456": "rāgiṇaḥ saśubhasya ca |",
  "SA01n756:457": "avītarāgasyāpyanucchinnakuśalamūlasya pṛthagjanasya trividhaṃ dvayamasti |",
  "SA01n756:458": "na śubhaṃ nāpi ca kliṣṭaṃ dvitīyādiṣu darśakam ||",
  "SA01n756:459": "vijñānamastīti ||",
  "SA01n756:460": "idamidānīṃ vaktavyam |",
  "SA01n756:461": "kathamasatyātmani śāśvate tadguṇe ca saṃskāre smṛtihetāvasati pratikṣaṇavinaśvareṣu ca vijñāneṣu ca parasparākṛtasaṃketeṣu pūrvānubhūto'rthaḥ smaryate ?",
  "SA01n756:462": "[tada] padiśyate |",
  "SA01n756:463": "yadyapi dattottara eṣa vādaḥ,",
  "SA01n756:464": "tathāpīdaṃ śāstrānugatamārabhyate |",
  "SA01n756:465": "[27] prayogādaṅgasānnidhyātsabhāgatvācca santateḥ |",
  "SA01n756:466": "prāgvijñānānubhūte'rthe cetasyutpadyate smṛtiḥ ||",
  "SA01n756:467": "praṇidhānānubhavajñānapāṭavasātatyakāritvābhyāmasahakāritvābhyāmasahakārikāraṇasānnidhye santatyānukūlebhyaḥ pūrvavijñānānubhūte rūpādau vastuni smṛtirutpadyate |",
  "SA01n756:468": "ātmamanaḥsaṃyogātsaṃskārāpekṣā tadutpattiriti cet | na |",
  "SA01n756:470": "ātmamanaḥ- saṃyogaḥ saṃskārāṇāṃ śaśaviṣāṇavadasiddhatvānnityasyāsyātmanaḥ saṃskārāṇāmanupapatteḥ |",
  "SA01n756:471": "saṃskārasaṃyogaśca sakalātmavyāpitva(tve)",
  "SA01n756:472": "pradeśavṛttyabhyupagamadoṣācca |",
  "SA01n756:473": "tasmāt suṣṭhūktaṃ prayogādaṅgasānnidhyādibhyaḥ smṛtirutpadyate paramārthasaṃvṛttiviṣayā ||",
  "SA01n756:474": "[28] etadviparyayāt māndyātkleśarogābhibhūtitaḥ |",
  "SA01n756:475": "jñātapūrveṣu vismṛtiḥ saṃprajāyate ||",
  "SA01n756:476": "idamidānīṃ vicāryate |",
  "SA01n756:477": "duḥkhadarśaṇa (na)",
  "SA01n756:478": "heyādinā pañca prakāreṇa vijñānena yadanubhūtaṃ tatkatamena smaryate ?",
  "SA01n756:479": "tadidaṃ prastūyate |",
  "SA01n756:480": "[29] dṛṣṭaṃ dvitricatuḥpañcaprakāreṇāpi cetasā |",
  "SA01n756:481": "smaryate sattadanyaiśca nānyo'nyaṃ vyoghadṛkkṣaye ||",
  "SA01n756:482": "sarvāni (ṇi) khalu duḥkhadarśaṇā (nā)",
  "SA01n756:483": "diheyāni pañcaprakārāṇi paramparānubhūtaṃ smarati(nti) |",
  "SA01n756:484": "ayaṃ tva[tra] niyamaḥ-‘nānyo'nyaṃ vyoghadṛkkṣaye |",
  "SA01n756:485": "’ nirodhamārgadarśaṇa(na)",
  "SA01n756:486": "prahātavyānubhūtaṃ tu nānyo'nyaṃ smṛtipratiniyatālambanatvāt |",
  "SA01n756:487": "śeṣāstu trayaḥ prakārāḥ sambhinnālambanatvānna pratiṣidhyante ||",
  "SA01n756:488": "[30] vijñānānāṃ tu pañcānāṃ yadekenānubhūyate |",
  "SA01n756:489": "tatsmaryate'pi cānyena",
  "SA01n756:490": "manovijñānenetyarthaḥ |",
  "SA01n756:491": "tena khalvitarairapi ||",
  "SA01n756:492": "manovijñānenāpi yadanubhūtaṃ tat ṣaḍbhirapi smaryate ||",
  "SA01n756:493": "atha dvādaśānāṃ cittānāṃ ko'rthaḥ kenānubhūtaḥ katibhiḥ smaryate ?",
  "SA01n756:494": "dvādaśacittāni |",
  "SA01n756:495": "kāmāvacarāṇi kuśalādīni catvāri |",
  "SA01n756:496": "rūpāvacarāṇi trīnya(ṇya)",
  "SA01n756:497": "nyatrākuśalāt |",
  "SA01n756:498": "evamārūpyāvacarāṇyetānyeva trīṇi |",
  "SA01n756:499": "śaikṣamaśaikṣaṃ ca |",
  "SA01n756:500": "smṛtirapi tatsaṃprayuktā dvādaśavidhaiva |",
  "SA01n756:501": "tatra kiṃ kenānubhūtaṃ ta[d] dvādaśabhirapi smaryate ?",
  "SA01n756:502": "kāmāvacarakuśalānubhūtaṃ tad dvādaśavidhayā smarati |",
  "SA01n756:503": "evamakuśalena |",
  "SA01n756:504": "tannivṛtāvyākṛtānubhūtamaṣṭavidhayā smarati |",
  "SA01n756:505": "kāmāvacaryā sarvayā |",
  "SA01n756:506": "rūpārūpyāvacaryayā'nyatra nivṛtāvyākṛtānivṛtāvyākṛtāyāḥ śaikṣāśaikṣābhyāṃ ca |",
  "SA01n756:507": "evamanivṛtāvyākṛtena |",
  "SA01n756:508": "rūpāvacarakuśalānubhūtaṃ sarvābhiḥ smarati |",
  "SA01n756:509": "tannivṛtāvyākṛtānubhūtaṃ daśabhiranyatra kāmāvacaraṇi(ni)",
  "SA01n756:510": "vṛtāvyākṛtānivṛtāvyākṛtābhyām |",
  "SA01n756:511": "tadanivṛtāvyākṛtānubhūtaṃ daśabhiraṇya(nya)",
  "SA01n756:512": "trārūpyāvacaraṇi (ni)",
  "SA01n756:513": "vṛtāvyākṛtānivṛtāvyākṛtābhyām |",
  "SA01n756:514": "ārūpyāvacaraḥ kuśalānubhūtaṃ daśabhiraṇya(nya)",
  "SA01n756:515": "tra kāmāvacaraṇi(ni)",
  "SA01n756:516": "vṛtāvyākṛtānivṛtāvyākṛtābhyām |",
  "SA01n756:517": "tannivṛtāvyākṛtānubhūtaṃ navabhiraṇya(nya)",
  "SA01n756:518": "tra kāmāvacaraṃ nivṛtāvyākṛtānivṛtāvyākṛtābhyām |",
  "SA01n756:519": "rūpāvacarāccānivṛtāvyākṛtāt |",
  "SA01n756:520": "evamanivṛtāvyākṛtena |",
  "SA01n756:521": "śaikṣānubhūtamekādaśabhiranyatrakāmāvacaraṇi(ni)",
  "SA01n756:522": "vṛtāvyākṛtādevamaśaikṣene(ṇe)ti |",
  "SA01n756:523": "saṃkṣepārthastvayaṃ ślokaiḥ pradarśyate |",
  "SA01n756:524": "[31] dvyavyākṛtānubhūtaṃ yaccittaṃ dvādaśakādiha |",
  "SA01n756:525": "vyārūpyarūpaṇi(ni)",
  "SA01n756:526": "vṛteḥ smaryate'ṣṭābhireva tat ||",
  "SA01n756:527": "kāmadhātau nivṛtāvyākṛtā'nivṛtāvyākṛtābhyāṃ yadanubhūtaṃ tadaṣṭābhiḥ smaryate |",
  "SA01n756:528": "rūpārūpyāvacare dve nivate hitvā |",
  "SA01n756:529": "śekṣamaśaikṣaṃ caivamanivṛtāvyākṛtena |",
  "SA01n756:530": "[32] rūpārūpyāptanivṛtaśubhābhyāṃ tu kramena(ṇa) yat |",
  "SA01n756:531": "kāmāptāvyākṛte hitvā smaryate daśakena tat ||",
  "SA01n756:532": "kāmāvacaraṇi(ni)",
  "SA01n756:533": "vṛtāvyākṛte hitvā |",
  "SA01n756:534": "[33] rūpe tvanivṛtākhyena dṛṣṭamavyākṛtena yat |",
  "SA01n756:535": "ārūpyāvyākṛte hitvā tadanyaiḥ smaryate punaḥ ||",
  "SA01n756:536": "yatkhalu rūpadhātau anivṛtāvyākṛtenānubhūtaṃ tadārūpyāvyākṛte hitvā tadanyairdaśabhiḥ smaryate ||",
  "SA01n756:537": "[34] ārūpyāvyākṛtajñātaṃ yaśceto navakena tat |",
  "SA01n756:538": "kāmāptāvyākṛte hitvā rūpāptānivṛtaṃ tathā ||",
  "SA01n756:539": "gatametadaupodghātikaṃ prakaraṇam |",
  "SA01n756:540": "prakṛtamevābhidhīyatām ||",
  "SA01n756:541": "ya ete'ṣṭādaśadhātava eṣāṃ kati sālambanāḥ katyanālambanāḥ katyupāttāḥ katyanupāttāḥ kati saṃcitāḥ katyasaṃcitāḥ ?",
  "SA01n756:542": "tadidamārabhyate |",
  "SA01n756:543": "[35] cittākhyāḥ sapta sālambā dharmākhyaḥ saṃprayuktakaḥ |",
  "SA01n756:544": "sālambanā iti vartate |",
  "SA01n756:545": "śeṣāstvanālambanā viṣayāgrahaṇāt ||",
  "SA01n756:546": "amūrtā dhvaninā sārdhamanupāttāḥ",
  "SA01n756:547": "ya ete saptacittadhātavo dharmadhātvardhena sahoktāste śabdena sahānupāttāḥ | ato'nye",
  "SA01n756:548": "nava dvidhā ||",
  "SA01n756:549": "ye santānādhirohinaḥ(ṇaḥ)",
  "SA01n756:550": "pratyutpannāścakṣurādayastadavinirbhāgiṇaśca rūpādayaḥ |",
  "SA01n756:551": "śeṣāstvanupāttāḥ |",
  "SA01n756:552": "niścetanatvādanātmabhāvaparyāpanna[tvā]cca |",
  "SA01n756:553": "śeṣā ye bāhyāḥ kāyendriyasaṃtānavyatirekavartinaste'nupāttā iti siddham ||",
  "SA01n756:554": "kati bhūtāni kati bhautikāḥ ?",
  "SA01n756:555": "tatrāpyucyate |",
  "SA01n756:556": "[36] spṛśyaṃ dvidhā",
  "SA01n756:557": "atra bhūtāni catvāri bhautikaṃ ca gurutvādisaptaprakāram |",
  "SA01n756:558": "sadharmāṃśāḥ saha tā nava bhautikāḥ |",
  "SA01n756:559": "saha dharmadhātvaṃśenāvijñaptyākhyena ‘sa[ha] tā nava bhautikāḥ’ ||",
  "SA01n756:560": "evaṃ kati mūrtāḥ ?",
  "SA01n756:561": "daśa sāvayavā mūrtāḥ",
  "SA01n756:562": "śeṣāstvamūrtāścakṣurvijñānadhātvādayaḥ |",
  "SA01n756:563": "ta eva daśa saṃcitāḥ ||",
  "SA01n756:564": "paramānu(ṇu)",
  "SA01n756:565": "saṃghātā ityarthaḥ |",
  "SA01n756:566": "ta evāṣṭau cakṣurvijñānadhātvādayo [hitvā śeṣā daśa] saṃcitāḥ ||",
  "SA01n756:567": "kati cchettāraḥ kati cchedyāḥ,",
  "SA01n756:568": "kati dagdhāraḥ kati dāhyāḥ,",
  "SA01n756:569": "kati tolayitāraḥ kati tolyāḥ ?",
  "SA01n756:570": "tadidamatrocyate |",
  "SA01n756:571": "[37] rūpagandharasasparśāścchetṛcchedyātmakā matāḥ |",
  "SA01n756:572": "dāhakāstolakāścaite dāhyāstolyāsta eva vā ||",
  "SA01n756:573": "‘vā’ śabdo matavikalpārthaḥ |",
  "SA01n756:574": "keṣāñcittejodhātureva dagdhā gurutvamevā(va) tolyam ||",
  "SA01n756:575": "kati vipākajāḥ katyaupacayikāḥ ?",
  "SA01n756:576": "[38] pañca rūpīndriyātmāno vipākopacayātmakāḥ |",
  "SA01n756:577": "vipākakāraṇahetvadhīnajanmatvāt naiṣyandikāni cakṣurādīni pañca na vidyante |",
  "SA01n756:578": "mṛtasya vipākajavyatiriktatanniṣyandābhāvāt |",
  "SA01n756:579": "tatra vipākahetorjātā vipākajāḥ,",
  "SA01n756:580": "madhyapadalopaṃ kṛtvā gorathavat |",
  "SA01n756:581": "amūrttā naupacayikāḥ",
  "SA01n756:582": "saptacittadhātavo dharmadhātuścāmūrttā naiṣyandikavipākajāstu vidyante sabhāgavipākahetubalotpatteḥ |",
  "SA01n756:583": "tridhā śeṣāḥ",
  "SA01n756:584": "rūpadhātvādyāścatvārastriprakārā ye kāyendriyasahavartiṇa(na)ste tridhā |",
  "SA01n756:585": "bāhyāḥ te dvidhā |",
  "SA01n756:586": "dhvanirdvidhā ||",
  "SA01n756:587": "śabdastu vipākajo nāstītyāgamaḥ |",
  "SA01n756:588": "yuktirapīcchātastatpravṛtteḥ ||",
  "SA01n756:589": "idānomidamucyate |",
  "SA01n756:590": "yaścakṣurdhātunā samanvāgataḥ samanvāgamaṃ pratilabhate cakṣurvijñānadhātunāpi saḥ ?",
  "SA01n756:591": "yo vā cakṣurvijñānardhātunā cakṣudhātunāpi saḥ ? āha |",
  "SA01n756:592": "nātraikāṃśaḥ | yasmāt",
  "SA01n756:593": "[39] cakṣustadupalabdhiśca pṛthagvā saha vā'pnuyāt |",
  "SA01n756:594": "cakṣurdhātuṃ tāvallabhate na cakṣurvijñānadhātum |",
  "SA01n756:595": "kāmadhātau kramena(ṇa)",
  "SA01n756:596": "cakṣurindriyaṃ pratilabhamānaḥ,",
  "SA01n756:597": "ārūpyadhātucyutaśca dvitīyādiṣu dhyāneṣūpapadyamānaḥ |",
  "SA01n756:598": "syāccakṣurvijñānadhātunā na cakṣurdhātunā |",
  "SA01n756:599": "dvitīyādiṣu dhyāneṣūpapannaścakṣurvijñānamasaṃmukhīkurvāṇaḥ |",
  "SA01n756:600": "tataścyutaścādhastādupapadyamānaḥ |",
  "SA01n756:601": "ubhābhyāmapi-ārūpyadhātucyutaḥ kāmadhātau brahmaloke copapadyamānaḥ |",
  "SA01n756:602": "nobhābhyām-etānākārān sthāpayitvā |",
  "SA01n756:603": "yaśca[kṣu]rdhātunā samanvāgataḥ cakṣurvijñānadhātunāpi saḥ ?",
  "SA01n756:604": "catuṣkoṭikāḥ |",
  "SA01n756:605": "prathamā-dvitīyādiṣu dhyāneṣūpapannaścakṣurvijñānamasaṃmukhīkurvāṇaḥ |",
  "SA01n756:606": "dvitīyā-kāmadhātāvalabdhi(bdha)",
  "SA01n756:607": "vihīnaṃ (na) cakṣuḥ |",
  "SA01n756:608": "tṛtīyā-kāmadhātau labdhāvihīnaśca (naca)",
  "SA01n756:609": "kṣuḥ prathamadhyānopapanno dvitīyādidhyānopapannaśca paśyan |",
  "SA01n756:610": "caturthī-etānākārān sthāpayitvā ||",
  "SA01n756:611": "gatametat | prakṛtamidānīmanuvartyatām |",
  "SA01n756:612": "katyādhyātmikāḥ kati bāhyāḥ ?",
  "SA01n756:613": "dvādaśādhyātmikā jñeyāḥ",
  "SA01n756:614": "pañcendriyātmikaḥ saptacittadhātu(ta)",
  "SA01n756:615": "vaśca, ahaṃkārasanniśrayatvāt |",
  "SA01n756:616": "“ātmanā hi sudāntena svargaṃ prāpnoti paṇḍitaḥ |” iti |",
  "SA01n756:617": "bāhyāṣṣaḍviṣayātmakāḥ ||",
  "SA01n756:618": "kati darśana(na)",
  "SA01n756:619": "heyāḥ kati bhāvanāheyāḥ katyaheyāḥ ?",
  "SA01n756:620": "tadārabhyate |",
  "SA01n756:621": "[40] trayo'ntyāstrividhāḥ",
  "SA01n756:622": "manodhāturmaṇo(no)",
  "SA01n756:623": "vijñānadhāturdharmadhātavastriprakārāḥ |",
  "SA01n756:624": "aṣṭāśītyanuśayasahacariṣṇavastatprāptayaśca darśaṇa(na)heyāḥ |",
  "SA01n756:625": "śeṣā bhāvanāpathasaṃkṣayāḥ ||",
  "SA01n756:626": "ye sāsravāḥ |",
  "SA01n756:627": "ye tvanāsravāste'praheyā nirdoṣatvāt ||",
  "SA01n756:628": "na rūpamasti dṛggheyaṃ nākliṣṭaṃ nāvikalpakam ||",
  "SA01n756:629": "pṛthagjanatvamiti cet | na |",
  "SA01n756:631": "tasyānivṛtāvyākṛtatvāta,",
  "SA01n756:632": "samucchinnakuśalamūlavītarāgāṇāmapi tatsamanvāgamāt |",
  "SA01n756:633": "āpāyikaṃ ca kāyavākkarmarūpasvabhāvaṃ tadapyāryamārgavirodhitvādvihīnaṃ na tu prahīnaṃ(ṇaṃ)",
  "SA01n756:634": "tasmādubhayaṃ na darśaṇa(na)",
  "SA01n756:635": "heyaṃ satyeṣvavipratipatteḥ |",
  "SA01n756:636": "duḥkhadharmajñānakṣāntau pṛthagjanatvaprasaṃgācca |",
  "SA01n756:637": "pañcavijñānakāyā [a] vikalpakāste'pi na darśaṇa (na)heyāḥ ||",
  "SA01n756:638": "kati sabhāgāḥ kati tatsabhāgāḥ ?",
  "SA01n756:639": "[41] sabhāga eva dharmākhyaḥ śeṣāstūbhayathā smṛtāḥ ||",
  "SA01n756:640": "dharmadhātuvarjyā anye dhātavo dvidhā |",
  "SA01n756:641": "sabhāgāstatsabhāgāśca ||",
  "SA01n756:642": "kaḥ punaḥ sabhāgārthaḥ ko vā tatsabhāgārthaḥ ?",
  "SA01n756:643": "sabhāgastatsabhāgatve svakriyābhāktu tulyate ||",
  "SA01n756:644": "yaḥ svakriyāṃ bhajate sa sabhāga ityucyate |",
  "SA01n756:645": "yaḥ svakriyāvirahitaḥ sa tatsādṛśyamātrabhajamānatvāt tatsabhāga ityākhyāyate |",
  "SA01n756:646": "atra sabhāgastrividhaḥ |",
  "SA01n756:647": "adhvasu svakriyābhedena vācyaḥ |",
  "SA01n756:648": "evaṃ tatsabhāgaḥ kriyāvirahito vācyaḥ |",
  "SA01n756:649": "anutpattidharmakaṃ caturthamiti kāśmīrāḥ ||",
  "SA01n756:650": "kati dṛṣṭiḥ kati na dṛṣṭiḥ ?",
  "SA01n756:651": "[42] cakṣuḥ sadharmadhātvaṃśaṃ navadhā dṛṣṭirūcyate |",
  "SA01n756:652": "cakṣustāvalloke'pi dṛṣṭiriti pratītam |",
  "SA01n756:653": "dharmadhātorapi pradeśo dṛṣṭisvabhāvo'ṣṭavidhaḥ kliṣṭākliṭaprajñātmakaḥ |",
  "SA01n756:654": "śeṣastu na dṛṣṭiḥ |",
  "SA01n756:655": "pāñcavijñānakī prajñā na dṛṣṭiraṇi (ti) tīraṇāt ||",
  "SA01n756:656": "nitīrikā hi dṛṣṭayo vicāraṇāśrayāt |",
  "SA01n756:657": "sā tvavikalpikā jaḍasvabhāvā |",
  "SA01n756:658": "atyalpamidamucyate |",
  "SA01n756:659": "manovijñānabhaumyanirāsādisaṃprayuktā na dṛṣṭiṛ(ri)",
  "SA01n756:660": "tyupasaṃkhyātavyam ||",
  "SA01n756:661": "kathaṃ puṇa (na)",
  "SA01n756:662": "retāḥ prajñāḥ paśyanti ?",
  "SA01n756:663": "tadidamāviṣkriyate |",
  "SA01n756:664": "[43] sameghāmegharātryahnordṛśyaṃ cakṣuryathekṣate |",
  "SA01n756:665": "kliṣṭākliṣṭadṛśau tadvacchaikṣāśaiṃkṣe ca paśyataḥ ||",
  "SA01n756:666": "yathā sameghāyā(yāṃ)",
  "SA01n756:667": "timirapaṭalāvaguṇṭhitacandranakṣatracakrā(kra)",
  "SA01n756:668": "prāyāṃ rajanyāṃ rūpāṇi dṛśyante tathā kliṣṭāḥ pañcadṛṣṭayo jñeyaṃ paśyanti |",
  "SA01n756:669": "yathā tu vigatarajāṃsi niśākarakiraṇāṃśukāvaguṇṭhitāyāṃ triyāmāyāṃ rūpāṇi dṛśyante,",
  "SA01n756:670": "tathā laukikī samyagdṛṣṭiḥ paśyati |",
  "SA01n756:671": "yathā tu meghapaṭalāvaguṇṭhite divākarakiraṇānudbhāsite divase rūpāṇi dṛśyante tadvacchaikṣī dṛṣṭiḥ paśyati |",
  "SA01n756:672": "yathā tu dravyakanakarasāvasekapiñjaradinakarakiraṇaprotsāritatimirasaṃcaye divase cca(ca)",
  "SA01n756:673": "kṣuṣmato devadattasya rūpaṃ cakṣurīkṣate,",
  "SA01n756:674": "tathā buddhānāmarhatāṃ prajñācakṣuravidyākleśopakleśamaladūṣikātimirapaṭalavarjitaṃ jñeyaṃ paśyatīti |",
  "SA01n756:675": "abhidharmadīpe vibhāṣāprabhāyāṃ vṛttau prathamasyādhyāyasya tṛtīyaḥ pādaḥ ||",
  "SA01n756:676": "prathamādhyāye",
  "SA01n756:677": "caturthapādaḥ |",
  "SA01n756:678": "āha | yaduktam-cakṣurdarśa(na)",
  "SA01n756:679": "maṣṭaprakārā ca prajñā dṛṣṭiriti |",
  "SA01n756:680": "atha vijñānaṃ paśyatyatha na paśyati ?",
  "SA01n756:681": "yadi paśyati daśadharmā dṛṣṭisvabhāvā bhavanti |",
  "SA01n756:682": "atha na paśyati dārṣṭāntikapakṣastarhyujjhito bhavati |",
  "SA01n756:683": "devā enaṃ grahīṣyanti grahītavyaṃ cenmaṃsyante |",
  "SA01n756:684": "yattūktaṃ daśadharmā dṛṣṭisvabhāvāḥ prāpnuvantītyatra vijñānasya mukhyadarśanakalpaṇā(nā)",
  "SA01n756:685": "pratiṣedhamupariṣṭāt kariṣyāmaḥ |",
  "SA01n756:686": "idaṃ tu vaktavyam |",
  "SA01n756:687": "cakṣuścakṣurvijñānaprajñāsāmagrīṇāṃ kaḥ paśyati ?",
  "SA01n756:688": "kutaḥ saṃśaya iti cet |",
  "SA01n756:689": "sarvatra doṣadarśaṇā(nā)t |",
  "SA01n756:690": "yadi tāvaccakṣuḥ paśyati yāvatkāyaḥ spṛśati tato yugapat sarvaviṣayopabhogaprasaṃgaḥ |",
  "SA01n756:691": "atha cakṣurvijñānaṃ paśyati kastarhi vijānāti ?",
  "SA01n756:692": "vyavahitamapi kiṃ na paśyati,",
  "SA01n756:693": "apratighatvāt ?",
  "SA01n756:694": "atha prajñā paśyati śrotravijñānādiṣvapi prajñā vidyata iti tatrāpi darśaṇa(na)prasaṃgaḥ |",
  "SA01n756:695": "atha cakṣurādisāmagrī paśyati sāpi khalu cakṣurādisāmagryaṅgavyatiriktā svabhāvakriyā[']bhāvānna vidyate |",
  "SA01n756:696": "cakṣurādisāmagryaṅgāṇā(nā)",
  "SA01n756:697": "mapi pratyekaṃ darśaṇa(na)",
  "SA01n756:698": "śaktikriyā'bhāvo[']ndhaśaṃ(śa)",
  "SA01n756:699": "tavadityasattvam |",
  "SA01n756:700": "sarvasāmagrīṇā(ṇāṃ)",
  "SA01n756:701": "sarvakāryakaraṇāpattitvā[t],",
  "SA01n756:702": "viśeṣābhāvāt |",
  "SA01n756:703": "hetupratyayasāmagrīṃ pratītya kriyāmātraṃ vijñānamutpadyata iti cet | na |",
  "SA01n756:705": "janikarttṛbhāve janmakriyāsvātantryānupapatteḥ,",
  "SA01n756:706": "naśyādivat |",
  "SA01n756:707": "hetupratyayānāṃ paratantrāṇāṃ svātmanyavasthitānāṃ nirātmakānāṃ nirātmakakaraṇaśaktyayogāt |",
  "SA01n756:708": "kiñca, vijñeyābhāve vijñānānupapatteḥ,",
  "SA01n756:709": "dāhyadahanavat |",
  "SA01n756:710": "kiñca, vijñānakriyāśṛ(śri)",
  "SA01n756:711": "tābhāve tadabhāvāccitrakuḍyavat |",
  "SA01n756:712": "janmanāśayorddharmidharmatve viruddhānāmanyataropapattirviṇā(nā)",
  "SA01n756:713": "śasya vā sajātihetutvaprasaṃgaḥ |",
  "SA01n756:714": "yajjātyanuvṛttistadbījamiti cet | na |",
  "SA01n756:716": "kuśalākuśalādicittanirodhe [bīja]tvānupapatteḥ,",
  "SA01n756:717": "sāmagrīpakṣotsargātsāṃkhyamatābhyupagamadoṣācca |",
  "SA01n756:718": "teṣāmapi pradhānākhyādbījādekasmānnirapekṣātsarvaṃ saṃbhavati |",
  "SA01n756:719": "nimittāntarāpekṣā śaktaśakteriti cet | na |",
  "SA01n756:721": "akṣaṇikatvado[ṣāt] |",
  "SA01n756:722": "sarvasāmagryaṅgabījābhyupagame kāryasvabhāvādivaicitryaprasaṃgaḥ |",
  "SA01n756:723": "tasmānnirdoṣaḥ pakṣo vaktavyaḥ |",
  "SA01n756:724": "so'yaṃ prakramyate |",
  "SA01n756:725": "[44] cakṣuḥ paśyati vijñānaṃ vijānāti svagocaramṛ |",
  "SA01n756:726": "ālocanopalabdhitvādviśeṣaḥ sumahāṃstayoḥ ||",
  "SA01n756:727": "cakṣurdravyaṃ hi draṣṭṛsvabhāvam |",
  "SA01n756:728": "tasya hetupratyayasāmagrīparigrahaprabodhitaśakteḥ rūpadarśanakriyāmātramutpadyate |",
  "SA01n756:729": "dravyakriyayoścānyatvaṃ siddhasādhyamānarūpatvānnirapekṣasāpekṣavyapadeśitvācca draṣṭavyam |",
  "SA01n756:730": "tatra cakṣurmūrtikriyāvadvijñānādhiṣṭhitaṃ darśaṇa(na)",
  "SA01n756:731": "kriyāmārabhate |",
  "SA01n756:732": "na vijñānaśūnyam |",
  "SA01n756:733": "yathaiva cakṣurvijñānamālocanādhiṣṭhitakriyaṃ vijānāti,",
  "SA01n756:734": "na kevalam,",
  "SA01n756:735": "paramparānugrahabalāddhyanayoḥ pradīpādipratyayāntaraparigṛhītayoryugapadekasmin viṣaye vṛttilābho bhavati |",
  "SA01n756:736": "yastvetadatipatye(tyai)",
  "SA01n756:737": "vaṃ kalpayati-‘kāraṇabhūtābhyāṃ prāgutpannābhyāṃ cakṣūrūpābhyāṃ kāryabhūtaṃ vijñānaṃ sahaikasmin kāle nāvatiṣṭhate’ iti tasya sakṣādviṣayānubhavanābhāvādanumānāgamābhāvaprasaṃgaḥ |",
  "SA01n756:738": "anubhavajñāne cāsati manovijñānasmṛtigocarābhāvādanutpattiprasaṃgaḥ |",
  "SA01n756:739": "niyataviṣayasmaraṇābhāvācca |",
  "SA01n756:740": "tasmādvijñānaṃ niyatāśrayālambanalabdhapratiṣṭhaṃ sahakārikāraṇasāmagrīsannipātopajanitakriyaṃ sākṣādviṣayamupalabhate |",
  "SA01n756:741": "cakṣurapyālocayati pradīpastatkālamevāvabhāsayati |",
  "SA01n756:742": "ya ete vijñānacakṣūrūpādayaḥ svahetusāmagrīprabodhitaśaktayaḥ [te] viṣayaprativijñaptyālocanāvabhāsanākhyāṃ yugapat saudhīṃ saudhīṃ vṛttiṃ pratipadyanta iti yuktimatī nītiḥ |",
  "SA01n756:743": "tasmātsatsvapyanyeṣu pratyayeṣu darśaṇa(na)",
  "SA01n756:744": "kriyāyāścakṣuṣaḥ prādhānyāt,",
  "SA01n756:745": "tadevāñjasā paśyatītyucyate |",
  "SA01n756:746": "yathā vā devadattaḥ sthālījalajvalanataṇḍulādiṣu satsvapi pāke pravartamāne svasyāmadhiśrayano(ṇo)",
  "SA01n756:747": "dakāsecanataṇḍalāvapanadarvīparighaṭṭanācāmanisrāvaṇakriyāyāṃ labdhasāmarthyaḥ sādhanasanniyoge ca paraprāptaiśvaryo devadattaḥ prādhānyātpacatātyucyate |",
  "SA01n756:748": "yadā puṇa(na)",
  "SA01n756:749": "staṇḍulānāṃ vikledo vivakṣitaḥ pāko vā tadā jalānalayoḥ prādhānyādvyapadeśo bhavatyambu kledayatyagniḥ pacatīti |",
  "SA01n756:750": "tasmātsāmagryāṃ satyāṃ darśaṇe(ne)",
  "SA01n756:751": "pravartamāne prādhānyāccakṣuḥ paśyatītyucyate |",
  "SA01n756:752": "kathaṃ prādhānyamiti cet ?",
  "SA01n756:753": "tatprakarṣe darśaṇa(na)prakarṣāt |",
  "SA01n756:754": "tulye hi prathamadhyānacakṣurvijñāne dvitīyādiṣu cakṣuṣprakarṣāddarśanaprakarṣo dṛśyata iti |",
  "SA01n756:755": "tasmādyuktam-“cakṣuḥ paśyati nayanaḥ(nam)",
  "SA01n756:756": "paśyati manasi tu bhaktyā prajñāvṛttirupacaryate manasā paśyati” iti |",
  "SA01n756:757": "tatrayaduktaṃ kośakāreṇa-“kimidamākāśaṃ khādyate |",
  "SA01n756:758": "sāmagrayāṃ hi satyāṃ dṛṣṭamityupacāraḥ pravartate |",
  "SA01n756:759": "tatra kaḥ paśyati ?” iti |",
  "SA01n756:760": "tadatra teta bhadantena sāmagryaṅgakriyā[paharaṇaṃ ?] kriyate |",
  "SA01n756:761": "abhidharmasaṃmohāṅkasthānenātmāpyaṅkito bhavatyayogaśūnyatāprapātābhimukhyatvaṃ pradarśitamiti ||",
  "SA01n756:762": "kiṃ puṇa(na)rekenāpi cakṣaṣā paśyati,",
  "SA01n756:763": "āhosvid dvābhyāmeveti ?",
  "SA01n756:764": "nātra niyamaḥ | yasmāt",
  "SA01n756:765": "[45] ekasya cakṣuṣaḥ kāryaṃ vijñānamathavā dvayoḥ |",
  "SA01n756:766": "iti dvicandradarśaṇā(nā)",
  "SA01n756:767": "dervijñānasya .......... ||",
  "SA01n756:768": "[prāptagrāhī]ni(ṇi)",
  "SA01n756:769": "āhosvidaprāptagrāhīṇīti ? taducyate |",
  "SA01n756:770": "aprāpyārthaṃ manaścakṣuḥ śrotraṃ ca trīṇyato'nyathā ||",
  "SA01n756:771": "ghrāṇarasanakāyendriyāni(ṇi)",
  "SA01n756:772": "prāptagrāhīṇītyarthaḥ ||",
  "SA01n756:773": "atra kāṇādaḥ paśyati |",
  "SA01n756:774": "nāprāptagrāhīnī(ṇī)ndriyāṇi |",
  "SA01n756:775": "cakṣuṣo hi raśmirgatvā paśyati |",
  "SA01n756:776": "śrotraṃ tra sarvagataṃ prāpyaiva sarvaṃ śrṛṇoti |",
  "SA01n756:777": "taṃ pratīdamucyate |",
  "SA01n756:778": "[46] aprāptagrāhiṇaḥ siddhā dūrāsannasamagrahāt |",
  "SA01n756:779": "yāvatā hi kālena devadattaḥ svapāṇitalalekhāṃ paśyati tāvataiva candralekhām |",
  "SA01n756:780": "na cāyaṃ gatimatāṃ dharmaḥ |",
  "SA01n756:781": "gatimanto hi devadattādayo dūraṃ cirādgacchantyāsannaṃ kṣipramiti | na |",
  "SA01n756:783": "pradīpavat tatsiddheḥ |",
  "SA01n756:784": "pradīpādiprabhāvaścet",
  "SA01n756:785": "yathā khalu yāvatā kālena pradīpo nediṣṭhaṃ rūpamabhivyanakti tāvatā daviṣṭhaṃ tadvaditi |",
  "SA01n756:786": "tatra pratyavasthānam-",
  "SA01n756:787": "na samaṃ tatsamudbhavāt ||",
  "SA01n756:788": "yadi pradīpo gacchet,",
  "SA01n756:789": "tatrāpyeṣa doṣaḥ prasajyeta |",
  "SA01n756:790": "prabhādimadhyānteṣu ca tāpaviśeṣadarśaṇā(nā)",
  "SA01n756:791": "t tadekatvāsiddhiḥ |",
  "SA01n756:792": "tasya puṇa(naḥ)",
  "SA01n756:793": "pratītya yugapat sarvapradīpaprabho(bhāmu)",
  "SA01n756:794": "pādāya rūpaparamāṇūnāmutpattistasyaiṣa doṣo nāsti ||",
  "SA01n756:795": "[47] sarvagrahaprasaṃgaścennāyaskāntādidarśaṇā(nā)t |",
  "SA01n756:796": "yadyaprāptagrāhi cakṣuḥ brahmaloke brahmāṇaṃ kasmānna paśyati ?",
  "SA01n756:797": "tatredamucyate |",
  "SA01n756:798": "nāyaskāntavattatsiddheḥ |",
  "SA01n756:799": "yathā tulye'pyaprāptākarṣaṇe na prācīno'yaskānto maṇirudīcīnamayaḥ samākarṣati tadvaditi ||",
  "SA01n756:800": "atra puṇa(na)",
  "SA01n756:801": "rvindhyavāsī paśyati sarvagatatvamindriyānā(ṇā)m |",
  "SA01n756:802": "taṃ pratīdamucyate |",
  "SA01n756:803": "sarvagatvādadoṣaścennāyogāttilatailavat ||",
  "SA01n756:804": "ko hyanunmatto brūyāttileṣu tailaṃ sarvagatamastīti ?",
  "SA01n756:805": "tadvakcakṣuḥśrotrādyadhiṣṭhānebhyo bahirindriyāṇi kaḥ kalpayedamūḍhacetāḥ ?",
  "SA01n756:806": "idaṃ vaktavyam |",
  "SA01n756:807": "yatra kāye sthitaścakṣuṣā rūpāṇi paśyati kiṃ tāni kāyacakṣūrūpavijñānāni ekabhaumāni,",
  "SA01n756:808": "āhostidanyabhaumikānyapi ?",
  "SA01n756:809": "sarveṣāmaniyamaḥ |",
  "SA01n756:810": "tatra kāmadhātūpapannasya tāvat svena cakṣuṣā svāni rūpāṇi paśyataḥ sarvaṃ svabhaumam |",
  "SA01n756:811": "tasyaivāsya dhyānacakṣuṣā svarūpāṇi paśyataḥ kāyarūpe svabhūmike dvayaṃ prathamāddhyānāt |",
  "SA01n756:812": "prathamadhyānabhūmīni paśyato rūpāṇyapi tatratyāni |",
  "SA01n756:813": "dvitīyadhyānacakṣuṣā samīkṣamāṇasya kāyarūpe svabhūmike,",
  "SA01n756:814": "cakṣurdvitīyād dhyānāt,",
  "SA01n756:815": "vijñānaṃ prathamāt |",
  "SA01n756:816": "prathamadhyānabhūmīni paśyato vijñānarūpe prathamāddhyānāt,",
  "SA01n756:817": "kāyaḥ kāmāvacaraḥ,",
  "SA01n756:818": "cakṣurdvitīyāddhyānāt |",
  "SA01n756:819": "dvitīyadhyānabhūmīni paśyataścakṣūrūpe dvitīyadhyānabhūmike kāyaḥ kāmāvacāro vijñānaṃ prathamadhyānāt |",
  "SA01n756:820": "evaṃ tṛtīyacaturthadhyānabhūmikena cakṣuṣā tadbhūmikādharabhūmikāni rūpāṇi paśyato vijñātavyam |",
  "SA01n756:821": "prathamadhyānopapannasya svena cakṣuṣā svāṇi(na)",
  "SA01n756:822": "rūpāṇi paśyataḥ sarvaṃ svabhūmikam |",
  "SA01n756:823": "adharāṇi rūpāṇi paśyatastrayaṃ svabhūmikaṃ rūpāṇi kāmāvacarāṇi |",
  "SA01n756:824": "dvitīyadhyānacakṣuṣā svāni rūpāṇi paśyatastrayaṃ svabhūmikaṃ cakṣurdvitīyāt |",
  "SA01n756:825": "kāmāvacarāṇi paśyataḥ kāyavijñāne svabhūmike,",
  "SA01n756:826": "kāmāvacarāṇi rūpāṇi,",
  "SA01n756:827": "cakṣurdvitīyāt |",
  "SA01n756:828": "dvitīyadhyānabhūmīni paśyataścakṣūrūpe tadbhūmike śeṣaṃ svabhūmikam evaṃ tṛtīyādidhyānacakṣuṣā yojyam |",
  "SA01n756:829": "dvitīyādidhyānopapannasya svaparacakṣurbhyāṃ svaparabhūmikāni rūpāṇi paśyato yathāsaṃbhavaṃ draṣṭavyam ||",
  "SA01n756:830": "niyatastvayam-",
  "SA01n756:831": "[48] na hyūrdhvaṃ cakṣuṣaḥ kāyo na rūpaṃ nākṣijaṃ manaḥ |",
  "SA01n756:832": "vijñānasya tu netrārthastau ca kāyasya savaṃtaḥ ||",
  "SA01n756:833": "pañcabhaumāni kāyacakṣūrūpāṇi dvayoḥ savitarkasavicārayorbhūmyoścakṣurvijñānam |",
  "SA01n756:834": "tatra yadmūmikaḥ kāyastadbhūmikamūrdhvabhūmikaṃ vā cakṣurbhavati na tvadhobhaumikam |",
  "SA01n756:835": "yadbhūmikaṃ cakṣustadbhūmikamadharabhūmikaṃ vāsya rūpaṃ gocarī bhavati nordhvabhūmikam |",
  "SA01n756:836": "evaṃ cakṣurvijñānaṃ nādharime cakṣuṣi saṃmukhībhavati |",
  "SA01n756:837": "asya tu cakṣurvijñānasya rūpaṃ sarvato viṣayībhavati |",
  "SA01n756:838": "kāyasyāpyubhe rūpavijñāne sarvato bhavata iti || evaṃ",
  "SA01n756:840": "[49] nopariṣṭācchru teḥ kāyo na śabdo na svakaṃ manaḥ |",
  "SA01n756:841": "vijñānasya tu nihrādastau ca kāyasya sarvataḥ ||",
  "SA01n756:842": "ghrāṇādīnāṃ punaḥ",
  "SA01n756:843": "[50] trayāṇāṃ(ṇāṃ)",
  "SA01n756:844": "trīṇyapi svāṇi(na)",
  "SA01n756:845": "kāyagandhādiviṣayavijñānāni svabhūmikānyeva |",
  "SA01n756:846": "utsargasyāyamapavādaḥ kriyate |",
  "SA01n756:847": "tanorvijñānamapyadhaḥ |",
  "SA01n756:848": "kāyaspṛṣṭavye svabhūmike eva |",
  "SA01n756:849": "kāyavijñānaṃ tu keṣāñcidadharabhūmikam |",
  "SA01n756:850": "yathā dvitīyādidhyānopapannānāmiti |",
  "SA01n756:851": "manastvaniyataṃ",
  "SA01n756:852": "samāpattyupapattikāleṣu kāyasya sarvato bhāvāt |",
  "SA01n756:853": "traikālikādhvanirmuktasarvadharmaviṣayitvāt ||",
  "SA01n756:854": "kimarthaṃ puṇa(na)",
  "SA01n756:855": "rayamalpārthaḥ sumahāgranthasandarbhavidhirārabhyata iti ?",
  "SA01n756:856": "kośakṛdācaṣṭe-nahyatra kiñcitphalamutprekṣyata iti |",
  "SA01n756:857": "taṃ pratīdaṃ phalamādarśyate |",
  "SA01n756:858": "tatra khalu",
  "SA01n756:859": "yogivaiśvarūpyaṃ pradarśitam ||",
  "SA01n756:860": "etadvaiśvarūpyaṃ yogiṇāṃ(nāṃ)",
  "SA01n756:861": "yadanyataḥ kāyo'nyataścakṣuranyataḥ rūpamanyato vijñānaṃ gṛhītvā paśyanti |",
  "SA01n756:862": "vibhūni ca śarīrāṇi nirmāya manojavayā ri(ṛ)",
  "SA01n756:863": "ddhyā gatvā buddhā bhagavanto yathecchaṃ lokadhātvā(tva)",
  "SA01n756:864": "ntareṣu vineyānāṃ buddhakāryaṃ kurvaṃti |",
  "SA01n756:865": "divyābhyāṃ cakṣuḥśrotrābhyāṃ rūpāṇi dṛṣṭvā śabdāṃśca śrutvā yathecchaṃ yugapadanekāni pāñcagatikāni śarīrāṇi nirmāyānekagatidhātvā(tva)",
  "SA01n756:866": "ntareṣu vineyakāryaṃ kurvantīti |",
  "SA01n756:867": "gatametat prāsaṅgikaṃ prakaraṇam ||",
  "SA01n756:868": "idamadhunā vācyam |",
  "SA01n756:869": "skandhopādānaskandhayoḥ kaḥ prativiśeṣaḥ ? taducyate |",
  "SA01n756:870": "skandhāstribhiḥ satyaiḥ saṃgṛhītāḥ | yasmāt",
  "SA01n756:871": "[51] sāsravānāsrāḥ skandhā ye tūpādānasaṃjñitāḥ |",
  "SA01n756:872": "sāsravā eva te jñeyāstatsācivyakriyādibhiḥ ||",
  "SA01n756:873": "kāraṇairiti vākyādhyāhāraḥ |",
  "SA01n756:874": "tasmādupādānaskandhāḥ satyadvayasaṃgṛhītāḥ |",
  "SA01n756:875": "nirodhasatyaṃ tu skandhalakṣaṇānupapatteḥ skandhalakṣaṇavyatiriktamiti draṣṭavyam ||",
  "SA01n756:876": "[52] adhvādyāḥ skandhaparyāyāḥ",
  "SA01n756:877": "adhvānaskandhāḥ saṃskṛtāḥ kathāvastvityevamādayaḥ |",
  "SA01n756:878": "dharmādyā vastunaḥ sataḥ |",
  "SA01n756:879": "sat vastu dharmo dravyamāyatanaṃ dhāturityevamādayaḥ |",
  "SA01n756:880": "ye tu sāsravasaṃjñāste proktā duḥkhādināmabhiḥ ||",
  "SA01n756:881": "duḥkhaṃ loko bhavaḥ samudaya ityevamādibhirṇā(rnā)",
  "SA01n756:882": "mabhiḥ śabdayante ||",
  "SA01n756:883": "atha kasmāccakṣuḥśrotraghrāṇānāṃ dvitve satyekadhātutā ?",
  "SA01n756:884": "tadārabhyate-",
  "SA01n756:885": "[53] svātmyagocarakāryānāṃ(ṇā)",
  "SA01n756:886": "mekatvādekadhātutā |",
  "SA01n756:887": "cakṣurādidvibhāve'pi",
  "SA01n756:888": "trayānā(ṇā)mapi khalveteṣāmekasvabhāvatvādekagocaratvādekakāryatvācca dvitve'pi sa[tyekādhipatyaṃ caikadhātutā ca] nirvarta(rte)te |",
  "SA01n756:889": "dvyutpattiḥ karmatṛ(tri)tvaśāt ||",
  "SA01n756:890": "ye tu kathayanti “śobhārthaṃ tu dvayodbhavaḥ” iti teṣāṃ ślīpadagantra (nḍa)",
  "SA01n756:891": "prabhṛtīnām a(ti)",
  "SA01n756:892": "śobhārthamutpattirityāpannam ||",
  "SA01n756:893": "idamidānīṃ vācyam |",
  "SA01n756:894": "cakṣurādikāraṇasāmagrīsannidhāne sati cakṣurvijñānotpattau kasmāccakṣuḥśrotrādivijñānamityucyate ?",
  "SA01n756:895": "tatra [visarjanaṃ kriyate]-",
  "SA01n756:896": "[54] [asādhāraṇa]vaiśiṣṭyādaiśvaryādāntaraṅgayataḥ |",
  "SA01n756:897": "satyapyaṇe(ne)",
  "SA01n756:898": "kahetutve vijñānaṃ tairviśeṣyate ||",
  "SA01n756:899": "cakṣurādīndriyaviśeṣādvijñānaviśeṣo dṛṣṭaḥ |",
  "SA01n756:900": "cakṣurādīnāṃ ca caturbhiḥ kāraṇairīśitvaṃ dṛṣṭam |",
  "SA01n756:901": "asādhāraṇakāraṇatvena cāntaraṅgya iti ||",
  "SA01n756:902": "atrāha | atha kasmāt sarvapadārthā[nāṃ] dravyasvabhāve(vatve)",
  "SA01n756:903": "nirvāṇameva paramārthato dravyamityucyate yato dharmadhātureva tadyogāddravyavānityākhyāyate |",
  "SA01n756:904": "kasmācca sarvasaṃskṛtānāṃ kṣaṇikatve sati traya evāntyā dhātavaḥ kṣaṇikā ityucyante ?",
  "SA01n756:905": "tadubhayaṃ pradarśyate |",
  "SA01n756:906": "[55] nityatvātkuśalatvācca nirvāṇaṃ dravyamañjasā |",
  "SA01n756:907": "sāradravyena tenaiko dharmākhyo dravyavānmataḥ ||",
  "SA01n756:908": "[56] prathamaṃ nirmalaṃ cittamasābhāgyātkṣaṇaḥ smṛtaḥ |",
  "SA01n756:909": "tenādbhutakṣaṇenaite kṣaṇikāḥ paścimāstrayaḥ ||",
  "SA01n756:910": "kiṃ puṇa(na)rete cakṣurādayastulyaṃ viṣayaṃ gṛhṇanti,",
  "SA01n756:911": "āhosvinnyūnamavikaṃ vā ?",
  "SA01n756:912": "tadāviṣkriyate-",
  "SA01n756:913": "[57] ghrāṇaṃ jihvā ca kāyaśca tulyārthagrāhyadastrayam |",
  "SA01n756:914": "dvayoścakṣuḥśrotrayoraṇi(ni)",
  "SA01n756:915": "yama ityākhyātaṃ bhavati ||",
  "SA01n756:916": "kiṃpuṇa(na)reṣāṃ cakṣurvijñānādīnāṃ sahaja evāśrayaḥ,",
  "SA01n756:917": "āhosvidatīto'pi ? taducyate |",
  "SA01n756:918": "paścimasyāśrayo'tītaḥ",
  "SA01n756:919": "manovijñānasya kriyāvato nityamāśrayo'tītaḥ |",
  "SA01n756:920": "pañcānāṃ taiḥ sahāpi ca ||",
  "SA01n756:921": "pañcānāṃ vijñānakāyānāṃ taiḥ sahāpi cātītaśceti ‘ca’śabdāt |",
  "SA01n756:922": "evaṃ catuṣkoṭika ārabhyate |",
  "SA01n756:923": "ye dharmā vijñānaniśrayāḥ samanantarā api te ?",
  "SA01n756:924": "praśnaścatuṣkoṭikaḥ |",
  "SA01n756:925": "niśraya eva cakṣurādayaḥ |",
  "SA01n756:926": "samanantarā eva vedanādayaḥ |",
  "SA01n756:927": "ubhayaṃ samanantaravi(ni)",
  "SA01n756:928": "ruddhaṃ vijñānam |",
  "SA01n756:929": "nobhayametānākārān sthāpayitvā ||",
  "SA01n756:930": "idamidānīmabhidharmasarvasvaṃ kośakārakasmṛtigocarātītaṃ vaktavyam |",
  "SA01n756:931": "athaiṣāmaṣṭādaśānāṃ dhātūnāṃ katamaṃ niśrayaṃ niśrṛ(śri)",
  "SA01n756:932": "tyānāsraveṇa mārgeṇa katamo dhāturṇi(rni)rudhyate !",
  "SA01n756:933": "[58] niśritya khalvanāgamyaṃ niśrayāṃścaturo'tha vā |",
  "SA01n756:934": "anāsravena(ṇa)",
  "SA01n756:935": "mārgeṃṇa cakṣurdhāturnirudhyate ||",
  "SA01n756:936": "navasu bhūmiṣu khalvanāsravo mārgaḥ |",
  "SA01n756:937": "cakṣurdhātustu pañcabhūmikaḥ |",
  "SA01n756:938": "tatra prajñāvimuktasyālabdhadhyānasyāryasya(syā)",
  "SA01n756:939": "nāgamyaṃ niśritya cakṣurdhāturnirudhyate |",
  "SA01n756:940": "nirodhamārgajñānātmakasya tridhātupratipakṣatvāddhyānalābhinaḥ puṇa(na)",
  "SA01n756:941": "ścaturo ṇi(ni)",
  "SA01n756:942": "śrayānniśritya dhyānāntarikāyāḥ prathamena grahaṇāt ||",
  "SA01n756:943": "[59] anāgamyaṃ tu niśritya gandhadhāturṇi(rni)rudhyate |",
  "SA01n756:944": "dhyānālābhinastannirodhāt |",
  "SA01n756:945": "manodhāturaṇā(nā)",
  "SA01n756:946": "gamyaṃ yadi vā saptaniśrayāt ||",
  "SA01n756:947": "catvāri dhyānāni trīṃścārūpyān,",
  "SA01n756:948": "tasya traidhātukatvāt ||",
  "SA01n756:949": "[60] anāgamyaṃ tathaivādyaṃ cakṣurvijñānasaṃjñakaḥ |",
  "SA01n756:950": "nirudhyata iti vartate |",
  "SA01n756:951": "tasya kāmaprathamadhyānasamāpannatvāt |",
  "SA01n756:952": "dharmadhātorvicitratvādyathāyogaṃ vinirdiśet ||",
  "SA01n756:953": "dharmadhātuḥ khalu kaścitkāmāvacara eva yathā pratighādayaḥ |",
  "SA01n756:954": "kaścitkāme prathamadhyānayoryathā vitarkavicārādayaḥ |",
  "SA01n756:955": "kaścitkāme prathamadvitīyadhyānayoryathā prītiḥ |",
  "SA01n756:956": "kaścitkāme tṛtīyadhyānayoryathā sukhendriyam |",
  "SA01n756:957": "kaścittraidhātuko yathā jīvitendriyādayaḥ |",
  "SA01n756:958": "ata ucyate ‘yathāyogaṃ vinirdi śet |",
  "SA01n756:959": "evamanyānapi dhātūnanenaiva yathoktena nyāyena ‘yathāyogaṃ vinirdiśet’ iti ||",
  "SA01n756:960": "idamidānīmanyadvaktavyam |",
  "SA01n756:961": "yadā pṛthagjanaścakṣurdhātuṃ rūpāptaṃ parijānāti tadā katamāddhātorvairāgyamāpnoti ?",
  "SA01n756:962": "kati ca kutratyānanuśayān jahāti ?",
  "SA01n756:963": "kā[ni ca]saṃyojanāni paryādāya jahāti ?",
  "SA01n756:964": "tadāviṣkriyate-",
  "SA01n756:965": "[61] cakṣurdhātuṃ hi rūpāptaṃ parijānan pṛthagjanaḥ |",
  "SA01n756:966": "kṛtsnādrūpamayāddhātorvairāgyamadhigacchati ||",
  "SA01n756:967": "[62] tasmādanuśayāndhātorekatriṃśajjahāti ca |",
  "SA01n756:968": "paryādatte na kiñcittu saṃyojanamasau tadā ||",
  "SA01n756:969": "anuśayānāṃ hi dhātuparicchedo na saṃyojanānām |",
  "SA01n756:970": "[63] rūpavairāgyamāpnoti jahātyanuśayatrayam |",
  "SA01n756:971": "satkāyadṛṣṭiśīlavrataparāmarśavicikitsākhyaṃ rūpadhātuparyāpannam |",
  "SA01n756:972": "tadā saṃyojanaṃ tvāryaḥ paryādatte na kiñcana ||",
  "SA01n756:973": "anuśayatrayaṃ kataradāryo jahāti bhavarāgamānāvidyākhyam ?",
  "SA01n756:974": "bhāvanāprahātavyaṃ saṃyojanaṃ tu na dhātuparicchinnamiti na kiñcittadā jahāti ||",
  "SA01n756:975": "[64] cakṣurvijñānadhātuṃ tu parijānaṃstameva ca |",
  "SA01n756:976": "parijānātyavaśyaṃ ca brahmalokādvirajyate ||",
  "SA01n756:977": "[65] na tu saṃyojanaṃ kiñcitparyādatte tadā hyasau |",
  "SA01n756:978": "gandhadhātuṃ rasākhyaṃ ca parijānan pṛthagjanaḥ ||",
  "SA01n756:979": "[66] kāmavairāgyamāpnoti dhruvaṃ hyanuśayānapi |",
  "SA01n756:980": "tadā jahāti ṣaṭtriṃśadvartisaṃyojanatrayam ||",
  "SA01n756:981": "kāmāvacarācchaṭtriṃśadanuśayāñjahāti |",
  "SA01n756:982": "trīṇi ca saṃyojanāni pratighasaṃyojanamīrṣyāmātsaryasaṃyojane ca |",
  "SA01n756:983": "gandharasadhātūparijānan pṛthagjanaḥ ||",
  "SA01n756:984": "[67] āryastu kāmavairāgyaṃ karotyanuśayānapi |",
  "SA01n756:985": "caturaḥ parijānāti",
  "SA01n756:986": "pratighakāmarāgamānāvidyākhyāna(n)",
  "SA01n756:987": "bhāvanāheyān ||",
  "SA01n756:988": "paryādatte'pi ca trayam ||",
  "SA01n756:989": "pratigherṣyāmātsaryasaṃyojanākhyam ||",
  "SA01n756:990": "[68] parijānanmanodhātumārūpyebhyo virajyate |",
  "SA01n756:991": "ārya iti vartate |",
  "SA01n756:992": "jahātyanuśayāṃstrīṃśca",
  "SA01n756:993": "rāgamānāvidyākhyān |",
  "SA01n756:994": "paryādatte trayaṃ tathā ||",
  "SA01n756:995": "etadeva ||",
  "SA01n756:996": "[69] parijānankhalu prīrti tāmeva prajahātyasau |",
  "SA01n756:997": "ābhāsvarācca vairāgyaṃ yāti hanti tu nāsravān ||",
  "SA01n756:998": "tasyāstaduparyabhāvāt |",
  "SA01n756:999": "[70] parijānansukhaṃ yogī prajahāti tadeha ca |",
  "SA01n756:1000": "śubhakṛtsnācca vairāġyaṃ yāti kleśānna hanti tu ||",
  "SA01n756:1001": "sukhendriyasya tatīyādhyānāduparyabhāvādakṛtsnadhātūnna kleśāñjahāti ||",
  "SA01n756:1002": "gamatetatprayojanāgataṃ prakaraṇam |",
  "SA01n756:1003": "prakṛtamevocyatām |",
  "SA01n756:1004": "athaiṣāṃ dhātūnāṃ ke kati vijñānavijñeyāḥ ?",
  "SA01n756:1005": "tadārabhyate-",
  "SA01n756:1006": "[71] dvivijñeyāḥ guṇāḥ pañca",
  "SA01n756:1007": "pañcarūpādiguṇākhyā dhātavaścakṣurādivijñānamanovijñānavijñeyāḥ |",
  "SA01n756:1008": "śeṣā manovijñānavijñeyāḥ ||",
  "SA01n756:1009": "kati hetuḥ kati na hetuḥ ?",
  "SA01n756:1010": "tadākhyāyate-",
  "SA01n756:1011": "hetuḥ sarve kṣarākṣarāḥ |",
  "SA01n756:1012": "sarvadharmā hi kāraṇahetusvabhāvāḥ |",
  "SA01n756:1013": "kṣarāstu yathāyogaṃ cintyāḥ ||",
  "SA01n756:1014": "katīndriyātmakāḥ ?",
  "SA01n756:1015": "kati nendriyasvabhāvāḥ ?",
  "SA01n756:1016": "tadāviṣkriyate-",
  "SA01n756:1017": "anyatra dharmadhātvarthā(dhī)",
  "SA01n756:1018": "cchaḍbāhyā nendriyātmakāḥ ||",
  "SA01n756:1019": "arthādāyātamādhyātmikāḥ sarve dhātavaḥ |",
  "SA01n756:1020": "bāhyāḥ pañcarūpaśabdagandharasasparśadharmadhātoścārdhaṃ nendriyasvabhāvaṃ jīvitendriyaśraddhādisukhādipañcakavarjamiti |",
  "SA01n756:1021": "abhidharmadīpe vibhāṣā[prabhāyāṃ vṛttau prathamo'dhyāyaḥ |]"
}