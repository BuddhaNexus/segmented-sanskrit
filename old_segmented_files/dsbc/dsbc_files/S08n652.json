{
  "S08n652:0": "athāṣṭādaśaḥ paṭalavisaraḥ |",
  "S08n652:1": "atha bhagavān śākyamuniḥ punarapi śuddhāvāsabhavanamavalokya taṃ ca parṣanmaṇḍalaṃ mañjuśriyaṃ kumārabhūtamāmantrayate sma |",
  "S08n652:2": "asti mañjuśrīḥ ! tvadīyamantracaryābhiyuktasya bodhisattvacaryāparipūraṇārthābhiprāyasya bodhisattvasya mahāsattvasya kriyākālakramaṇayogānukūlayogacaryānukūlanakṣatravyavahārāmuvartanakramaṃ sarvamantracaryārthasādhanopayikapaṭalavisaram ||",
  "S08n652:3": "bhāṣiṣye, taṃ śṛṇu,",
  "S08n652:4": "sādhu ca suṣṭhu ca manasi kuru ||",
  "S08n652:5": "evamukte bhagavatā mañjuśrīḥ kumārabhūto bhagavantametadavocat |",
  "S08n652:6": "āścaryaṃ bhagavan ! yāvad bhāṣitaṃ parameṇānugraheṇānugṛhītā bodhisattvā mahāsattvā sarvabodhisattvacaryānuvartināṃ sarvamantracaryārthaparipūrakāṇāṃ sattvānām |",
  "S08n652:7": "tadvadatu bhagavānasmākamanukampārtham ||",
  "S08n652:8": "evamukto mañjuśrīḥ kumārabhūtaḥ kṛtāñjalipuṭo bhagavantamavalokayamānaḥ tāḥ tūṣṇīmevamavasthito'bhūt ||",
  "S08n652:9": "atha khalu bhagavān śākyamunirlokānugrahakāmyayā |",
  "S08n652:10": "vajrendravacanaṃ śreṣṭhaṃ hitārthaṃ sarvadehinām ||",
  "S08n652:11": "idaṃ bhoḥ ! bhadramukhāḥ ! śreṣṭhaṃ nakṣatraṃ hitāhitaṃ |",
  "S08n652:12": "sarvamantrārthacaryāyāṃ yuktāyuktāḥ samāhitāḥ ||",
  "S08n652:13": "siddhamarthaṃ tathāpūrṇamanukūlaṃ cāpi kathyate |",
  "S08n652:14": "siddhihetostathā mantrī mantraṃ tantropalakṣayet ||",
  "S08n652:15": "śuce'hani śucau deśe śucācārarate sadā |",
  "S08n652:16": "praśaste tithinakṣatre śuklapakṣe sadā śuciḥ ||",
  "S08n652:17": "snāto dhyāyī vratī mantrī mantratantrārthakovidaḥ |",
  "S08n652:18": "homa jāpa tathā siddhiṃ kuryāt karma savistaram ||",
  "S08n652:19": "revatī phalgunī citrā maghā puṣyārthasādhikā |",
  "S08n652:20": "anūrādhā tathā jyeṣṭhā mūlā cāpi varṇitā ||",
  "S08n652:21": "āṣāḍhāvubhau bhādrapadau sadā siddhyartha śravaṇā |",
  "S08n652:22": "siddhyarthaṃ śravaṇā śreṣṭhā dhaniṣṭhā cāpi varṇitā ||",
  "S08n652:23": "siddhihetostathā mantrai rohiṇyā mṛgaśirāstathā |",
  "S08n652:24": "aśvinyau punarvasūyukte nakṣatrau svātirevatau ||",
  "S08n652:25": "praśastā gaṇitā hyate vidyāsādhanatatparāḥ |",
  "S08n652:26": "eteṣāminduvāraṃ tu vidhirevamudāhṛtam ||",
  "S08n652:27": "śaityaiḥ śāntikaṃ śeṣakāle tato vidyāpuṣṭyarthaṃ cāpi tatparam |",
  "S08n652:28": "madhyāhne dinakare karma candre cāpi garhitam ||",
  "S08n652:29": "ardharātre sthite candre kuryāt karmābhicārukam |",
  "S08n652:30": "tṛtīye yāmamanuprāpte puṣṭihetoḥ samārabhet ||",
  "S08n652:31": "puṣṭyarthaṃ sādhayenmantraṃ bhogahetostadā nṛṣu |",
  "S08n652:32": "udayantaṃ bhāskaraṃ vidyāt sarvakarmeṣu yuktitaḥ |",
  "S08n652:33": "raktābhāve tathā bhānoḥ kuryāt karmābhicārukam |",
  "S08n652:34": "śeṣakāle tato vidyāt pūrvāhne ravimaṇḍale ||",
  "S08n652:35": "yugamātrotthite tathā nityaṃ kuryācchāntikakarmaṇi |",
  "S08n652:36": "tato dvihastito jñeyaṃ pramāṇe caiva gabhastine ||",
  "S08n652:37": "kuryācchāntikakarmāṇi śāntikeṣvapi yojite |",
  "S08n652:38": "mantramudraistathāśreṣṭhairjināgrakulasambhavaiḥ ||",
  "S08n652:39": "madhyāhne savitari prāpte kuryādābhicārukam |",
  "S08n652:40": "ataḥpareṇa ākṛṣyed vaśyārthaṃ ca yojitam ||",
  "S08n652:41": "yugamātrāvanate bhānau aparāhopagate tathā |",
  "S08n652:42": "kuryāt sarvakarmāṇi kṣudrārthe ca yojitāḥ ||",
  "S08n652:43": "tataḥ pareṇa kāle te sūryaṃ dhānamate tadā |",
  "S08n652:44": "vaśyākarṣaṇasarvāṇi kuryāt karmāṇi dhīmataḥ ||",
  "S08n652:45": "astaṃ yāte tadā bhānau raktākārasamaprabhe |",
  "S08n652:46": "kuryāt tāni karmāṇi raktābhāsasamoditām ||",
  "S08n652:47": "kāntakāmāḥ sadā kuryāt karmaiścāpi rāgibhiḥ |",
  "S08n652:48": "kulatraye'pi śānyaṃ kathitaṃ karma ninditam ||",
  "S08n652:49": "kanyārthī kārayet kṣipraṃ karmakālasamoditam |",
  "S08n652:50": "prathame yāme tadā karma sādhayet sattvayojitaḥ ||",
  "S08n652:51": "ataḥ pareṇa sarvatra sarvakarmāṇi kārayet |",
  "S08n652:52": "ardharātre tadā candrā grahaḥ paśyed vasundharām ||",
  "S08n652:53": "praviśet paścimāṃ deśāṃ tasmin kāle samoditām |",
  "S08n652:54": "tataḥ pareṇa grahaḥ paśye sūryo sanarādhipām ||",
  "S08n652:55": "prasave dakṣiṇāṃ deśāṃ siddhyarthī mantrayojitaḥ |",
  "S08n652:56": "martye'pi labhate kṣipraṃ kāryasiddhiṃ tu puṣkalām ||",
  "S08n652:57": "ajāpī jāpinaścāpi + + + labhate phalam |",
  "S08n652:58": "yatheṣṭāṃ kurute siddhiṃ jāpinasyāpi dhīmate ||",
  "S08n652:59": "tṛtīye yāme sadā gacched diśaṃ cāpi yatnataḥ |",
  "S08n652:60": "dakṣiṇapaścimānmadhye vrajet tatra phalodbhavī ||",
  "S08n652:61": "udayante tathā bhānau prabhavoduttarāṃ diśam |",
  "S08n652:62": "tataḥ pareṇa kālānte yugamātrotthite ravau ||",
  "S08n652:63": "gacchad vidiśaṃ tantrajñaḥ siddhikāmaphalodbhavām |",
  "S08n652:64": "paścimottarayormadhyaṃ sa deśaḥ parikīrtitaḥ ||",
  "S08n652:65": "ajāpī jāpinasyāpi yuktiruktā tathāgataiḥ |",
  "S08n652:66": "nirdiṣṭāṃ kāryaniṣpattau siddhamantrasya vā tadā ||",
  "S08n652:67": "madhyāhne pūrvato gacched diśāṃścaiva sarvataḥ |",
  "S08n652:68": "tataḥ pareṇa karmāṇi + + + + + kārayet ||",
  "S08n652:69": "ardharātre tadā candro grahaḥ paśyed vasundharām |",
  "S08n652:70": "kālānte vidiśānte muni + + + + bodhinā ||",
  "S08n652:71": "pūrvamuttarayormadhye sadṛśaḥ siddhi lipsatām |",
  "S08n652:72": "tataḥ pareṇa diśaḥ proktāḥ pūrvadakṣiṇayoḥ sadā ||",
  "S08n652:73": "kathitaḥ kālabhedaśca diśaścaiva vidikṣu vā |",
  "S08n652:74": "aparāhne tathā bhānoḥ praviśe daityamālayam ||",
  "S08n652:75": "suraṅgeṣu ca sarveṣu sattveṣu kūpavāsiṣu |",
  "S08n652:76": "sarvathā śrīmukheṣveva sarvatra pātālodbhavavāsinām ||",
  "S08n652:77": "tataḥ pareṇa yāmānte raktāṅge grahamaṇḍale |",
  "S08n652:78": "praviśed yakṣayonīnāṃ nilayāṃścaiva sukaśmalām ||",
  "S08n652:79": "vrajet parigṛhāṃ kṣiprakāleṣveva niyojitam |",
  "S08n652:80": "uttiṣṭhantaṃ sādhayenmantraṃ prasādāśrayasambhavām ||",
  "S08n652:81": "ārurukṣa purāgraṃ vai asiddhiḥ siddhireva vā |",
  "S08n652:82": "āruroha svakāvāsaṃ prāsādāgraṃ tu mānavī ||",
  "S08n652:83": "siddhante cintitā tasya kāleṣveva suyojitāḥ |",
  "S08n652:84": "mantrasiddhiḥ sadā tasya mantratantraviśāradaiḥ ||",
  "S08n652:85": "diśe gamanenaiva siddhimātrāṃ samucyate |",
  "S08n652:86": "amantrī mānavaḥ kṣipraṃ labhate phalasambhavām ||",
  "S08n652:87": "īpsitāṃ sādhayedarthāṃ grāmyāṃścaiva ca mānuṣām |",
  "S08n652:88": "kālā nigamataḥ proktaṃ diśāṃścaiva samantataḥ ||",
  "S08n652:89": "prasavet sarvato mantrī kāleṣveha deśeṣu ca |",
  "S08n652:90": "aśvinī bharaṇisaṃyuktā kṛttikā mṛgaśirāstathā ||",
  "S08n652:91": "eteṣveva hi sarvatra nakṣatreṣveva yojitā |",
  "S08n652:92": "śāntikaṃ karma nirdiṣṭaṃ phalahetusamodayam ||",
  "S08n652:93": "rohiṇyāṃ sādhayedarthāṃ puṣṭikāmaḥ sadā jāpī |",
  "S08n652:94": "ārdrāyāṃ kārayet karma vaśyākarṣaṇahetubhiḥ ||",
  "S08n652:95": "punarvasvo tathā puṣye sādhayeddhanasampadām |",
  "S08n652:96": "vicitrābharaṇavastrāṃśca añjanaṃ samanaḥśilām ||",
  "S08n652:97": "rocanāṃ gairikāṃścaiva ājyaṃ caiva supūjitam |",
  "S08n652:98": "vaśyākarṣaṇamedhāṃ ca puṣyeṣu ca niyojayet ||",
  "S08n652:99": "āśleṣāyāṃ tathā karmā ākṛṣṭāpraharaṇādayam |",
  "S08n652:100": "maghāsu kuryāt tathā karma rājyamarthābhivārdhanam ||",
  "S08n652:101": "phalgunyāvubhau śreṣṭhau āruroha svavāhanam |",
  "S08n652:102": "vicitrāṇi karmāṇi hastenaiva vidhīyate ||",
  "S08n652:103": "svātyāṃ viśākhayoḥ kuryād dravyakarmasamudbhavam |",
  "S08n652:104": "anurādhā tathā jyeṣṭhā ubhau nakṣatrayojitau ||",
  "S08n652:105": "siddhikāmaḥ sadā kuryād rājyakāmastathā sadā |",
  "S08n652:106": "bhaumyārthasampadāṃścāpi vividhāṃ yonijāṃ parām ||",
  "S08n652:107": "sādhayed dhananiṣpattiṃ nakṣatreṣveva yojitāḥ |",
  "S08n652:108": "ubhau hyaṣāḍhau tathā proktau jantukarmasu yojayet ||",
  "S08n652:109": "dhātujeṣvapi sarvatra dṛśyate siddhimānave |",
  "S08n652:110": "mūle mūlakarmāṇi oṣadhyāṃ vividhodbhavām ||",
  "S08n652:111": "sādhayenmantratantrajño mūlanakṣatrayojitām |",
  "S08n652:112": "śravaṇeṣveva sarvatra kuryācchrāvaṇyavarṇitām ||",
  "S08n652:113": "nirvāṇaprāpakaṃ dharmaṃ pravrajyāṃ cāpi yojayet |",
  "S08n652:114": "dhaniṣṭheṣu sadā kuryād dhūpapuṣkarisādhanām ||",
  "S08n652:115": "vṛkṣāṃ vāhanāṃ caiva vastrāṃścaiva vidhānavit |",
  "S08n652:116": "kuryāt śatabhiṣak karma hiṃsāprāṇiṣu nirdayām ||",
  "S08n652:117": "prāṇāparodhasattveṣu kutsitāṃ tāṃ vivarjayet |",
  "S08n652:118": "ubhau bhadrapadau śreṣṭhau bhūmyāmarthanivārakau ||",
  "S08n652:119": "sampadā kurute kṣipraṃ karmeṣveva hi yojitau |",
  "S08n652:120": "senāpatyārthasādhane + + + + + + + + + ++ ||",
  "S08n652:121": "rājye dhananiṣpattibhūṣaṇābharaṇādiṣu |",
  "S08n652:122": "nānādhātugaṇāṃścaiva + + + + yathepsitām ||",
  "S08n652:123": "sādhayenmantratantrajña ubhau nakṣatrayojitau |",
  "S08n652:124": "revatyāṃ sādhayed dravyaṃ nānādhātusamudbhavām ||",
  "S08n652:125": "sādhayenmantrakarmāṇi nānāratnasamudbhavam |",
  "S08n652:126": "sarvodakāni sarvāṇi sādhayenmantravitaṃ sadā ||",
  "S08n652:127": "aśvinyaśca bharaṇyaśca kṛttikānāṃ tathāṃśakam |",
  "S08n652:128": "etadaṅgārake proktaṃ kṣetraṃ caiva nabhastale ||",
  "S08n652:129": "tasyā vāra tathā kīrttiṃ saumyāṃ sādhaye ca tadā mahīm |",
  "S08n652:130": "kṛttikaṃ tryaṃśakaṃ vidyāt rohiṇīmṛgaśiro parau ||",
  "S08n652:131": "etad bhārgave vidyāt kṣetraṃ caivaṃ nabhastale |",
  "S08n652:132": "mṛgaśirāṃśaṃ tathā caivaṃ ādrāyāṃ ca suyojitāḥ ||",
  "S08n652:133": "punarvasuśca tadā vidyācchāntyarthaṃ kṣetramudbhavam |",
  "S08n652:134": "puṣyāṅgaṃ tathāśleṣaṃ maghaṃ caiva nibodhitam ||",
  "S08n652:135": "etad bhānoḥ sadā kṣetraṃ kuryādābhicārukam |",
  "S08n652:136": "phalgunyā tu ubhau sāṅgau grahacihnitacihnitau ||",
  "S08n652:137": "induvāraṃ tathā vidyāt kṣetraṃ tasya niśākare |",
  "S08n652:138": "hastacitrau tathā sāṃśau kuryāt karmātimānitam ||",
  "S08n652:139": "budhasthāne tu uddiṣṭaḥ sarvakarmaprasādhakaḥ |",
  "S08n652:140": "svātyā viśākhasaṃyuktā sāṃśā vāpi kīrtitā ||",
  "S08n652:141": "dvitīyaṃ kṣetranirdiṣṭaṃ divākarasya na saṃśayaḥ |",
  "S08n652:142": "anurādhājyeṣṭhasāṃśau tau nirdiṣṭau pṛthivīsutau ||",
  "S08n652:143": "dvitīyamaṅgārakakṣetraṃ vṛścikātasamudbhavaḥ |",
  "S08n652:144": "sarvadharmārthasaṃyuktaṃ karmayuktārthasādhayet ||",
  "S08n652:145": "varjayed dhīmato hiṃsāṃ prāṇahiṃsābhicārukām |",
  "S08n652:146": "sādhayed vividhānarthāṃ karmāṃścaiva supuṣkalām ||",
  "S08n652:147": "mūlāṣāḍhau tathā proktau ubhau sāṃśatrikodbhavau |",
  "S08n652:148": "etad bṛhaspateḥ kṣetraṃ nabhaḥsthaṃ dṛśyate bhuvi ||",
  "S08n652:149": "sādhayet karma yuktātmā vidhānācca nivārakām |",
  "S08n652:150": "mahābhogārthasampattī saphalāṃścaiva phalodbhavām ||",
  "S08n652:151": "dhanvini rāśinirdiṣṭo kuryāt sarvasampadām |",
  "S08n652:152": "śravaṇā dhaniṣṭhanirdiṣṭā śatabhiṣāṃ samamoditā ||",
  "S08n652:153": "etat śaniścarakṣetraṃ dvitīyaṃ kathitaṃ purā |",
  "S08n652:154": "rāśyamakaranirdiṣṭā sarvānarthanivārakaḥ ||",
  "S08n652:155": "tatrastho yadi karmāṇi ārabheta vicakṣaṇa |",
  "S08n652:156": "sidhyatyayatnānmantrajñastasmiṃ kāle prayojitā ||",
  "S08n652:157": "rāśyaḥ kumbhanirdiṣṭā proktā munibhiḥ purā |",
  "S08n652:158": "ubhau bhadrapadau prakhyau revatī ca yaśasvinī ||",
  "S08n652:159": "aṅgahīnā tathā pūrvā śubhendragrahacihnitāḥ |",
  "S08n652:160": "praśastāḥ śobhanāḥ sarve tat kṣetraṃ gurave + dā ||",
  "S08n652:161": "mīnarāśisamāsena kathitaṃ lokacihnitaiḥ |",
  "S08n652:162": "grahaḥ pradhāna sarvatra tiryaṅmuktā sarvakarmasu ||",
  "S08n652:163": "saptaite kathitā hyagramānuṣāṇāṃ gaṇāgame |",
  "S08n652:164": "anantā grahamukhyāstu anantā grahakutsitāḥ ||",
  "S08n652:165": "madhyasthā kathitā hyete mānuṣāṇāṃ hitāhitā | iti |",
  "S08n652:166": "teṣāṃ sattvaprayogeṣu nirdiṣṭā mantrajāpinām ||",
  "S08n652:167": "sattvāsattvaṃ tathā kālaṃ niyamaṃ caiva kīrtitam |",
  "S08n652:168": "nāgraho dharmasaṃyuktaṃ na karmo grahacihnitam ||",
  "S08n652:169": "saṃyogagrahanakṣatro mantrasiddhimudāhṛtā |",
  "S08n652:170": "na siddhiḥ kālamiti jñeyā nāsiddhiḥ kālamucyate ||",
  "S08n652:171": "siddhyasiddhāvubhāvetau saṅgākālataḥ kramā |",
  "S08n652:172": "viparītaratā dharmā na dharmā dharmacāriṇaḥ ||",
  "S08n652:173": "dharmakarmasamāyogā saṃyuktaḥ sādhayiṣyati |",
  "S08n652:174": "na daivāt karmamuktastu siddhirna siddhirdevamudbhavā ||",
  "S08n652:175": "tatkarmaśca siddhiśca daivameva niyojayet |",
  "S08n652:176": "na daivāt karmamuktastu daivaṃ karmamitaḥparam ||",
  "S08n652:177": "karmakaṃ tu mataḥ proktaṃ vidhinirdiṣṭahetunā |",
  "S08n652:178": "grahā karmamuktāstu nakṣatrāśca supūjitāḥ ||",
  "S08n652:179": "tasmāt karma samaṃ teṣāṃ karmārthaṃ siddhiriṣyate |",
  "S08n652:180": "kathitā gaṇanā hyete karma eva sadaivatam ||",
  "S08n652:181": "na grahā rāśayo yonirakṣatāśca supūjitāḥ |",
  "S08n652:182": "karma eṣa sadā vidyāt vidhimuktā samoditā ||",
  "S08n652:183": "phalodbhavaṃ ca sadā karma yuktirmantreṣu bhāṣitā |",
  "S08n652:184": "tasmād yuktitaḥ karma na graho nāpi rāśyajā ||",
  "S08n652:185": "nakṣatrāṇāṃ tithīnāṃ ca gatiyoni samāsataḥ |",
  "S08n652:186": "kālapramāṇaniyamaśca na paraṃ karmayoḥ sadā ||",
  "S08n652:187": "tasmāt tantravit seva dharma eva niyojayet |",
  "S08n652:188": "anantagrahāṇāṃ loke rāśayo vividhā pare ||",
  "S08n652:189": "tithayo gaṇitā saṅkhye kṣetraścaiva niyoktṛbhiḥ |",
  "S08n652:190": "tasmāt saṃkṣepato vakṣye kathyamānaṃ nibodhatām ||",
  "S08n652:191": "meṣo vṛṣo mithunaśca karkaṭaśca suyojitaḥ |",
  "S08n652:192": "siṃhakanyatulaṃ caiva vṛścikadhanvinau parau ||",
  "S08n652:193": "makaraḥ kumbha iti jñeyau mīnavānarayo'pare |",
  "S08n652:194": "mānuṣo devarāśiśca aparo garuḍāparau ||",
  "S08n652:195": "yakṣarākṣasārāśyo tiryakpretaśubhau pare |",
  "S08n652:196": "narakā rāśinirdiṣṭā anantā gatiyonijā ||",
  "S08n652:197": "nirdiṣṭā rāśayaḥ sarve nānādhātusamudbhavāḥ |",
  "S08n652:198": "asaṅkhyeyā munibhiḥ proktā rāśayo bahudhā pare ||",
  "S08n652:199": "teṣāṃ gaticihnāni sattvayonisamāśrayam |",
  "S08n652:200": "kathitaṃ kathayiṣye'ha anantāṃ nakṣatrā grahām ||",
  "S08n652:201": "kṣetrā ca bahudhā proktā nānāgrahaniṣevitā | iti |",
  "S08n652:202": "bodhisattvapiṭakāvataṃsakānmahāyānavaipulyasūtrādāryamañjuśriyamūlakalpāt ṣoḍaśapaṭalavisarād dvitīyo grahanakṣatralakṣaṇakṣetrajyotiṣajñānaparivarta paṭalavisaraḥ |"
}