{
  "SA05n885:0": "kamalākarasarvatathāgatastotram",
  "SA05n885:1": "atha khalu kamalavane sarvatathāgatastavenātītānāgatapratyutpannānāṃ buddhānāṃ bhagavato'tyastāvīt—",
  "SA05n885:2": "ye jinapūrvakāye bhavanti ye ca dhriyanti daśadiśi loke |",
  "SA05n885:3": "tān hi jināṃśca karomi praṇāmaṃ taṃ jinasaṃghamahaṃ prabhijaṣye || 1 ||",
  "SA05n885:4": "śāntapraśāntaviśuddhamunīndraṃ svarṇasuvarṇaprabhāsitagātram |",
  "SA05n885:5": "sarvasurāsurasusvaraghoṣaṃ brahmarutasvaragarjitaghoṣam || 2 ||",
  "SA05n885:6": "ṣaṭpadabhauṃramahīruhakeśaṃ nīlasukuñcitakāśanikāśam |",
  "SA05n885:7": "śaṅkhatuṣārasupāṇḍaradantaṃ hemavirājitabhāṣitanābham || 3 ||",
  "SA05n885:8": "nīlaviśālaviśuddhasunetraṃ nīlamivotpalaphullitakṣetram |",
  "SA05n885:9": "padmasuvarṇavibhāntasujihvaṃ padmaprabhāṣitapadmasukhābham || 4 ||",
  "SA05n885:10": "śaṅkhamṛṇālanibhaṃ sukhatārṇaṃ dakṣiṇavartitaveḍulitarṇam |",
  "SA05n885:11": "sūkṣmaniśākarakṣīṇaśaśīva mātrasumantrasarojasunābham || 5 ||",
  "SA05n885:12": "kāñcanakoṭisuvarṇasunāsamunnatamṛdutarapādapapatram |",
  "SA05n885:13": "agradharāgraviśiṣṭanāsāgraṃ mṛdukarasarvajinaṃ satataṃ tam || 6 ||",
  "SA05n885:14": "ekasamekataromamukhāgraṃ bālasuromapradakṣiṇavartam |",
  "SA05n885:15": "nīlanibhojjvalakuṇḍalajātaṃ nīlavirājitamaulasugrīvam || 7 ||",
  "SA05n885:16": "jātasamānaprabhāṣitagātraṃ pūjitasarvadaśadiśi loke |",
  "SA05n885:17": "duḥkhamanantaṃ praśamitalokaṃ sarvasukhena ca tarpitalokam || 8 ||",
  "SA05n885:18": "narakasthāsu ca tiryaggatiṣu pretasurāsuramanujagatīṣu |",
  "SA05n885:19": "sarvapiśācasukhārpitasattvaṃ sarvapraśāntamapāyagatīṣu || 9 ||",
  "SA05n885:20": "varṇasuvarṇaṃ kanakanibhāsaṃ kāñcanataptaprabhāsitagātram |",
  "SA05n885:21": "saumyaśaśāṅkasuvimalavaktraṃ vikasitarājitasuvimalavadanam || 10 ||",
  "SA05n885:22": "taruṇaruhāgrakakomalagātraṃ siṃhavivādakavikramanādam |",
  "SA05n885:23": "lambitahastapralambitabāhuṃ mārutapreritasālalajihvam || 11 ||",
  "SA05n885:24": "vyomaprabhojjvalamuṃcitaraśmiṃ sūryamiva prabhayā pratapantam |",
  "SA05n885:25": "nirmalagātravarebhi munīndraṃ sarvaprabhāsitakṣetramanantam || 12 ||",
  "SA05n885:26": "candraniśākarabhāskarajālaṃ kṣetramanantasahasragateṣu |",
  "SA05n885:27": "te'pi ca niścitasarvi babhūva buddhaprabhāsavirocanatāyai || 13 ||",
  "SA05n885:28": "buddhadivākaralokapradīpaṃ buddhadivākararaśmisahasram |",
  "SA05n885:29": "kṣetramanantasahasragateṣu paśyatu lokatathāgatasūryam || 14 ||",
  "SA05n885:30": "puṇyaśatāni sahasra ca kṛtvā sarvaguṇebhiralaṃkṛtagātram |",
  "SA05n885:31": "sauragajendranibhaṃ jitabāhuṃ vimalarakṣitamaṇḍitabāhum || 15 ||",
  "SA05n885:32": "bhūmitalopama śālitatulyaṃ sūkṣmarajopamamāgatabuddhāḥ |",
  "SA05n885:33": "sūkṣmarajopama ye ca bhavanti sūkṣmarajopama ye tiṣṭhanti || 16 ||",
  "SA05n885:34": "tāṃśca jinān prakaromi praṇāmaṃ kāyena vācā manasā prasannā |",
  "SA05n885:35": "puṣpapradāna sugandhapradānairvarṇaśatena śuciśca smarāmi || 17 ||",
  "SA05n885:36": "jihvaśatairapi buddhaguṇānāṃ kalpasahasraśatena hi vaktum |",
  "SA05n885:37": "ye ca sunirvṛtasādhujinānāṃ sā ca lalāṭa vicitra anekaiḥ || 18 ||",
  "SA05n885:38": "ekajinasya guṇān nahi śakyo jihvasahasreṇa bhāṣitu kiṃcit |",
  "SA05n885:39": "kāmamaśakti hi sarvajinānāṃ ekaguṇasya hi vistaravaktum || 19 ||",
  "SA05n885:40": "sarva sadevakuloktasamūhaḥ sarvabhavāgra bhavajalapūrṇān |",
  "SA05n885:41": "ye jalagrahaṇatu śakyapramāṇaṃ naiva tu ekaguṇā sugatāntam || 20 ||",
  "SA05n885:42": "varṇitu sustutamajjinasarvaṃ kāyatu vāca prasannamanena |",
  "SA05n885:43": "prameya saṃcita puṇyaphalāgraṃ tena ca sattva prabhotu jinatvam || 21 ||",
  "SA05n885:44": "eva tu viśvaṃ narapatibuddhaṃ eva karomi nṛpaḥpraṇidhānam |",
  "SA05n885:45": "yatra ca kutra ci mabhyabhaveta jāti anāgata kalpamanantā || 22 ||",
  "SA05n885:46": "īdṛśabherī paśyami svapne īdṛśanādaṃ tatra śṛṇomi |",
  "SA05n885:47": "īdṛśa jinastuti kamalākareṇa jāti jarāsmara tatra labheyam || 23 ||",
  "SA05n885:48": "buddhaguṇāni anantamatulyaṃ ye'pi ca durlabha kalpasahasram |",
  "SA05n885:49": "anuśruta ye ca svapnagate'pi teṣu ca deśayi divasagato'pi || 24 ||",
  "SA05n885:50": "duḥkhasamudra vimocayi sattvā pūrayi ṣaḍabhiḥ pāramitābhiḥ |",
  "SA05n885:51": "bodhimanuttara puṇya labheyaṃ kṣatrabhavettamabhāsamapatthyā || 25 ||",
  "SA05n885:52": "bheripradānavipākaphalena sarvajināna ca saṃstutihetoḥ |",
  "SA05n885:53": "saṃmukhapaśyami śākyamunīndraṃ vyākaraṇaṃ hyahu tatra labheyam || 26 ||",
  "SA05n885:54": "yau ima dārakadvau mama putrau kanakendra kanakaprabhāśvarau |",
  "SA05n885:55": "tau ubhi dāraka tatra labheyaṃ bodhimanuttaravyākaraṇaṃ ca || 27 ||",
  "SA05n885:56": "ye pi ca sattva anekamanantā śaraṇavihīnā vyasanagatāśca |",
  "SA05n885:57": "teṣu bhaveya anāgata sarvatrāṇaparāyaṇa śaraṇapradaśca || 28 ||",
  "SA05n885:58": "duḥkhasamudbhava saṃkṣayakartā sarvasukhasya ca ākarabhaṃta |",
  "SA05n885:59": "kalpa anāgata bodhi careyaṃ yattahu pūrvaṃ koṭi gatāśca || 29 ||",
  "SA05n885:60": "svarṇaprabhāsottamadeśanatāya pāpasamudraṃ śoṣatu mahyam |",
  "SA05n885:61": "karmasamudra vikīryatu mahyaṃ kleśasamudra vichidyatu mahyam || 30 ||",
  "SA05n885:62": "puṇyasamudraṃ pūryatu mahyaṃ jñānasamudra viśodhyatu mahyam |",
  "SA05n885:63": "vimalajñāna prabhāsavareṇa kāma prabhā ca bhaviṣyatu mahyam || 31 ||",
  "SA05n885:64": "puṇyaprabhāsa vilocanatā ca sarvatriloki viśiṣṭa bhaveyam |",
  "SA05n885:65": "puṇyavareṇa samanvita nityaṃ duḥkhasamudra uttārayitā ca || 32 ||",
  "SA05n885:66": "sarvasukhasya ca sāgarakalpaṃ kalpamanāgata bodhi careyam |",
  "SA05n885:67": "yatnata pūrvaka koṭigatāyā īdṛśakṣatraviśiṣṭa triloke || 33 ||",
  "SA05n885:68": "śrīsuvarṇaprabhoktaṃ kamalākarasarvatathāgatastotraṃ samāptam |"
}