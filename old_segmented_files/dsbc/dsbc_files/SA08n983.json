{
  "SA08n983:0": "(24) kṣāntivargaḥ",
  "SA08n983:1": "kṣamābhūṣaṇenaiva bhūṣito bhavati pumān",
  "SA08n983:2": "kṣāntyā vibhūṣitaḥ jīva bhūṣito netarairdhanaiḥ |",
  "SA08n983:3": "dhanaṃ vinā samāyāti kṣāntiṃ naiva kathañcana ||1 ||",
  "SA08n983:4": "kṣamāvān puruṣaḥ sarvapriyo bhavati dehinām |",
  "SA08n983:5": "pūjyate daivatairnityaṃ tasmāt kṣāntiḥ parantapa ! ||2 ||",
  "SA08n983:6": "kṣamāvān puruṣaḥ sarvatra pūjyate",
  "SA08n983:7": "kṣamāvān puruṣaḥ sarvaiḥ krodhadoṣairvivarjitaḥ |",
  "SA08n983:8": "yaśasā pūjyate nityamiha loke paratra ca ||3 ||",
  "SA08n983:9": "kṣāntidhanaṃ sarvottamam",
  "SA08n983:10": "kṣāntirdhanaṃ dhanaṃ śīlaprajñāvardhanameva ca |",
  "SA08n983:11": "dhanānyanyāni śastāni na hitasya kathañcana ||4 ||",
  "SA08n983:12": "sadbhiḥ kṣamāvāneva pūjyate",
  "SA08n983:13": "pūjyate satataṃ sadbhiryaśasā caiva pūjyate |",
  "SA08n983:14": "kṣamāvān puruṣaḥ sarvastamāt kṣāntiparo bhavet ||5 ||",
  "SA08n983:15": "krodhaviṣasya kṣamaiva bheṣajam",
  "SA08n983:16": "kṣāntiḥ krodhaviṣasyāsya bheṣajaṃ paramaṃ matam |",
  "SA08n983:17": "kṣāntyā'vināśitaḥ krodho'narthāyopajāyate ||6 ||",
  "SA08n983:18": "jñānaśīlābhibhūtānāṃ bāliśānāṃ viśeṣataḥ |",
  "SA08n983:19": "pratīpakārya kurute kṣāntirmārganidarśikā ||7 ||",
  "SA08n983:20": "kṣamāvanta eva loke dhaninaḥ",
  "SA08n983:21": "sa dharmadhanahīnānāṃ bhramatāṃ gatipañcake |",
  "SA08n983:22": "yeṣāṃ kṣāntimayaṃ dravyaṃ te loke dhaninaḥ smṛtāḥ ||8 ||",
  "SA08n983:23": "tamonicayakāntāre dṛḍhakrodhena dustare |",
  "SA08n983:24": "kṣāntyā yathā smṛtāḥ sadbhistaranti khula mānavāḥ ||9 ||",
  "SA08n983:25": "saddharmapāṭhanaṣṭānāṃ deśikā kṣāntiruttamā |",
  "SA08n983:26": "apāyabhayabhītānāṃ na bhayaṃ kṣāntirucyate ||10 ||",
  "SA08n983:27": "nṛṇāṃ kṣāntiḥ sukhāvahā",
  "SA08n983:28": "sukhāvahā sadā nṛṇāṃ duḥkhasya ca vighātikā |",
  "SA08n983:29": "kṣemasamprāpikā nityaṃ viśvāsaguṇakārikā ||11 ||",
  "SA08n983:30": "śubhāsti nāyikā dhanyā hyaśubhebhyo vivarjitā |",
  "SA08n983:31": "mokṣasaṃdeśikā puṃsāṃ saṃsārabhayanāśikā ||12 ||",
  "SA08n983:32": "kṣāntiḥ narakāgnivināśikā svargasopānabhūtā ca",
  "SA08n983:33": "svargasopānabhūtā sā narakāgnivināśikā |",
  "SA08n983:34": "trāyate pretalokātsā tiryagyonau tathaiva ca ||13 ||",
  "SA08n983:35": "kṣāntiḥ sanmārgāmṛtadīpikā",
  "SA08n983:36": "sā guṇaudhaiḥ sadā pūrṇā śivā bhavati dehinām |",
  "SA08n983:37": "sā praśaste sukhe prāpte kṣāntiḥ kāryā prayatnataḥ |",
  "SA08n983:38": "sarvalokasya māteva sanmārgāmṛtadīpikā ||14 ||",
  "SA08n983:39": " ||iti kṣāntivargaścaturviṃśaḥ ||"
}