{
  "S06n618:0": "27",
  "S06n618:1": "235. evaṃ carantu vidu nā pṛthudevasaṃghāḥ",
  "S06n618:2": "kṛtaañjalīpuṭa praṇamya namasyayanti |",
  "S06n618:3": "buddhā pi yāvata daśaddiśi lokadhātau",
  "S06n618:4": "guṇavarṇamālaparikīrtana kurvayanti ||1 ||",
  "S06n618:5": "236. yāvanti gaṅganadivālisame hi kṣetre",
  "S06n618:6": "sattvā ta sarvi parikalpa bhaveyu mārāḥ |",
  "S06n618:7": "ekaika roma puna tāntaka nirmiṇeyyā",
  "S06n618:8": "sarve na śakya karaṇe vidu antarāyam ||2 ||",
  "S06n618:9": "237. catukāraṇehi balavāṃ vidu bodhisattvo",
  "S06n618:10": "bhavate dugharṣu catumāraasaṃprakampyo |",
  "S06n618:11": "śūnyāvihāri bhavate na ca sattvatyāgī",
  "S06n618:12": "yathavādi sattvakaruṇānugatāvasthānaḥ ||3 ||",
  "S06n618:13": "238. yo bodhisattva adhimucyati bhāṣyamāṇā-",
  "S06n618:14": "mima prajñapāramita māta tathāgatānām |",
  "S06n618:15": "pratipattiyā ca abhiyujyati āśayena",
  "S06n618:16": "sarvajñatāya abhiprasthitu veditavyo ||4 ||",
  "S06n618:17": "239. na ca dharmadhātutathatāya upaiti sthānaṃ",
  "S06n618:18": "bhavatī athānasthita so laghu antarīkṣe |",
  "S06n618:19": "vidyādharo va abhilambhu vanābhiprāyā",
  "S06n618:20": "khagu kālahīna druma mantrabalādhiṣṭhāno ||5 ||",
  "S06n618:21": "240. evaṃ carantu vidu paṇḍitu bodhisattvo",
  "S06n618:22": "na ca budhyakaṃ labhati nāpi ca buddhadharmān |",
  "S06n618:23": "na ca deśikaṃ na pi ca paśyaka dharmatāyāṃ",
  "S06n618:24": "śāntaiṣiṇāmayu vihāra guṇe ratānām ||6 ||",
  "S06n618:25": "241. yāvanta śrāvakavihāra sapratyayānāṃ",
  "S06n618:26": "śāntā samādhipraśame sukhasaṃprayuktā |",
  "S06n618:27": "arhanvimokṣa sthapayitva tathāgatānāṃ",
  "S06n618:28": "sarveṣu agra ayu vihāru niruttaraśca ||7 ||",
  "S06n618:29": "242. ākāśi pakṣi viharāti na co patāti",
  "S06n618:30": "dakamadhyi matsya viharāti na co marāti |",
  "S06n618:31": "emeva dhyānabalapāragu bodhisattvo",
  "S06n618:32": "śūnyāvihāri na ca nirvṛti prāpuṇāti ||8 ||",
  "S06n618:33": "243. yo sarvasattvaguṇaagratu gantukāmo",
  "S06n618:34": "agraṃ spṛśeya paramādbhuta buddhajñānam |",
  "S06n618:35": "agraṃ dadeya vara uttamadharmadāna-",
  "S06n618:36": "mimu agru sevatu vihāru hitaṃkarāṇām ||9 ||",
  "S06n618:37": "bhagavatyāṃ ratnaguṇasaṃcayagāthāyāṃ sāraparivarto nāma saptaviṃśatimaḥ ||"
}