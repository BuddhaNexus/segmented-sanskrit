{
  "S04n376:0": "13. vārāṇasī kṛmi kīṭoddhāraṇa prakaraṇa",
  "S04n376:1": "atha gaganagaṃjo'sau bodhisattvaḥ kṛtāṃjaliḥ |",
  "S04n376:2": "viśvabhuvaṃ munīndraṃ ca praṇatvaivamavocata ||",
  "S04n376:3": "bhagavan sa mahāsattvo lokeśvaro jinātmajaḥ |",
  "S04n376:4": "nādyāpiha samāyāti kadāgacchettadādiśa || 146",
  "S04n376:6": "iti tenoditaṃ śrutvā viśvabhūḥ sa munīśvaraḥ |",
  "S04n376:7": "gaganagaṃjamālokya taṃ punarevamabravīt ||",
  "S04n376:8": "tataḥ saṃprasthitaścāsau lokeśvaro vilokayan |",
  "S04n376:9": "vārāṇasyāṃ samuddhartuṃ sattvān samabhigatcchati ||",
  "S04n376:10": "dṛṣṭvā sa prāṇino'nekānasaṃkhyeyān suduḥkhitān |",
  "S04n376:11": "saviṇmūtramṛdālagnāṃstiṣṭhatyevaṃ vicintayan ||",
  "S04n376:12": "hā pāpaṃ kathametāni saviṇmutrāśrītānyaham |",
  "S04n376:13": "kṛmyasaṃkhyasahastrāṇi proddhareyaṃ prabodhayan ||",
  "S04n376:14": "tatra sa cintayan matvā sattvān kṛpayā saṃvilokayan |",
  "S04n376:15": "bhramararupamādhāya bharmate tadupācaran ||",
  "S04n376:16": "namo buddhāya dharmāya saṃghāyeti praṇoditam |",
  "S04n376:17": "madhuraśabdamuccārya bhramate sa viyaccaran ||",
  "S04n376:18": "taṃ khe bhramantamālokya sarve te prāṇakā api |",
  "S04n376:19": "tatkalārāvamākarṇya cintayanyevamutsukāḥ ||",
  "S04n376:20": "aho'yaṃ sukhavān pakṣī bhramate khe'tiyathecchayā |",
  "S04n376:21": "kimanena kṛtaṃ puṇyaṃ carate sukham ||",
  "S04n376:22": "kimasmābhiḥ kṛtaṃ pāpaṃ yenāmedhyāśritā vayam |",
  "S04n376:23": "iti vicintya te sarve kṛmayastatsukhecchitāḥ ||",
  "S04n376:24": "tadviṇvamanuśrutvā saṃtiṣṭhante tadunmukhāḥ ||",
  "S04n376:25": "tathā te kṛmayaḥ sarve tannāmasmṛtibhāvitāḥ |",
  "S04n376:26": "tattriratnanamaskāraṃ dhṛtvā tiṣṭhanti cetasā ||",
  "S04n376:27": "tathā caivaṃ samuccārya triratnanāma cetasā |",
  "S04n376:28": "smṛtvā kṛtvā namaskaraṃ tiṣṭhanti trimaṇermudā ||",
  "S04n376:29": "etatpuṇyaviliptāste sarve saṃjātapakṣakāḥ |",
  "S04n376:30": "tata uḍḍīya gaṃgāyāṃ nipatantastyajantyasūn ||",
  "S04n376:31": "tataste vimalātmānaḥ saṃprayātāḥ sukhāvatīm |",
  "S04n376:32": "sarve sugandhamukhā nāma bodhisattvā bhavantyapi ||",
  "S04n376:33": "te tatrāmitabhāsasya pītvā dharmāmṛtaṃ sadā |",
  "S04n376:34": "trividhāṃ bodhimāsādya nirvṛpadamāpnuyuḥ || 147",
  "S04n376:36": "evamasau mahāsattvo lokeśvaraḥ kṛmīnapi |",
  "S04n376:37": "prayatnena samuddhṛtya preṣayati sukhāvatīm ||",
  "S04n376:38": "tathā tasya jagacchāstuḥ puṇyaskandhaṃ mahattaram |",
  "S04n376:39": "aprameyamasaṃkhyeyamityākhyātaṃ munīśvaraiḥ ||",
  "S04n376:40": "ye cāsya lokanāthasya śraddhayā śaraṇe sthitāḥ |",
  "S04n376:41": "dhyātvā smṛtvā samuccārya nāma bhajanti sarvadā ||",
  "S04n376:42": "sadā te sadgatau jātā durgatau na kadācana |",
  "S04n376:43": "saddharmaśrīsukhāpannāḥ saṃprayāyuḥ sukhāvatīm ||",
  "S04n376:44": "tatrāmitāabhanāthasya pītvā dharmāmṛtaṃ sadā |",
  "S04n376:45": "trividhāṃ bodhimāsādya saṃprāpsyanti jinālayam ||",
  "S04n376:46": "iti matvā sadā bhadrasaukhyamicchanti ye bhave |",
  "S04n376:47": "te'sya trailokanāthasya bhajantu śaraṇe sthitāḥ ||",
  "S04n376:48": "ityādiṣṭaṃ munīndreṇa viśvabhuvā niśamya te |",
  "S04n376:49": "sarve samāśritā lokāḥ prābhyanandan prabodhitāḥ ||",
  "S04n376:50": " ||iti vārāṇasīkṛmikīṭoddhāraṇaprakaraṇaṃ samāptam ||"
}