{
  "SA14n1172:0": "saptaviṃśatitamaparivartaḥ",
  "SA14n1172:1": "kathaṃ nivṛttipakṣādhiṣṭhāno dvitīyo grāhyavikalpo navadheti prathamavikalpārthamāha |",
  "SA14n1172:2": "sāre vatāyamityādi |",
  "SA14n1172:3": "prajñākaruṇayoḥ saṃsāranirvāṇāpātakāritratvena sakalādhigamādhipatyādyaḥ prajñāpāramitāyāñcarati sa sāre pradhāne caratītyanena nyūnatādhigamavikalpo niṣiddhaḥ |",
  "SA14n1172:4": "kintu tatrāpi sāratvābhiniveśo na kārya ityāha |",
  "SA14n1172:5": "asāre vatāyamityādi |",
  "SA14n1172:6": "sāratvāvagrahābhāvādasāraḥ |",
  "SA14n1172:7": "dvitīyavikalpārthamāha |",
  "SA14n1172:8": "namaskartavyāsta ityādi |",
  "SA14n1172:9": "kalyāṇamitrādisamparigraheṇa yuktā ye prajñāpāramitāyāṃ caranti,",
  "SA14n1172:10": "te namaskaraṇīyā ityanena samparigrahābhāvavikalpo nirastaḥ |",
  "SA14n1172:11": "tṛtīyavikalpārthamāha |",
  "SA14n1172:12": "ye ceha gambhīrāyāṃ prajñāpāramitāyāmityādi |",
  "SA14n1172:13": "na ca tāṃ dharmatāṃ sākṣātkurvantītyanena pratipattiviśeṣajñāpanāt pratipattivaikalyavikalpābhāvo darśitaḥ |",
  "SA14n1172:14": "caturthavikalpārthamāha |",
  "SA14n1172:15": "atha khalvāyuṣmānityādi |",
  "SA14n1172:16": "na sākṣātkurvantīti |",
  "SA14n1172:17": "yadbodhisattvānāṃ bhūtakoṭerasākṣātkaraṇaṃ naitadduṣkaramadhigame svātantryalābhāditi bhāvaḥ |",
  "SA14n1172:18": "ataḥ parapratyayagāmitvavikalpo nirastaḥ |",
  "SA14n1172:19": "pañcamavikalpārthamāha |",
  "SA14n1172:20": "idantu devaputrā ityādi |",
  "SA14n1172:21": "satvān vineṣyāma iti |",
  "SA14n1172:22": "māyopamatve'",
  "SA14n1172:23": "pi sarvadharmāṇāṃ sattvavineyārthamavyāvṛttigamanayogenānyayānagamanābhāvena cānuttarabodhyadhigamaprasthānātsarvākārajñātoddeśāparibhraṃśenoddeśanivṛttivikalpavirahaḥ sūcitaḥ |",
  "SA14n1172:24": "ṣaṣṭhavikalpārthamāha |",
  "SA14n1172:25": "ākāśaṃ sa devaputrā ityādi |",
  "SA14n1172:26": "tathaiva tatkasya hetorityāśaṅkyāha |",
  "SA14n1172:27": "ākāśaviviktatayetyādi |",
  "SA14n1172:28": "sattvānāṃ kṛtaśaḥ sannāhaṃ sannahyanta iti |",
  "SA14n1172:29": "ākāśopamanikhilasattvadhātuvinayanārthaṃ sannahanenāprādeśikamārgavyāpārakathanāt prādeśikakāritravikalpaviveko'",
  "SA14n1172:30": "rthātkathitaḥ |",
  "SA14n1172:31": "saptamavikalpārthamāha |",
  "SA14n1172:32": "ākāśena sa ityādi |",
  "SA14n1172:33": "sattvānāmākāśasvabhāvopagamanajñāpanādanenādhigamanānātvavikalpābhāvo darśitaḥ |",
  "SA14n1172:34": "aṣṭamavikalpārthamāha |",
  "SA14n1172:35": "ayañca sannāha ityādi |",
  "SA14n1172:36": "sattvānāmarthāya sannahanena prekṣāpūrvakāritvāt sthānagamanājñānavikalpāsaṃśleṣo darśitaḥ |",
  "SA14n1172:37": "navamavikalpārthamāha |",
  "SA14n1172:38": "sā cātyantatayetyādi |",
  "SA14n1172:39": "tathaiva tatkasya hetorityāśaṅkyāha |",
  "SA14n1172:40": "sattvaviviktatayetyādi |",
  "SA14n1172:41": "pāramārthikadravyānupalambhādrūpādīnāṃ māyopamatā'",
  "SA14n1172:42": "nugantavyā |",
  "SA14n1172:43": "yāvadityanena dvādaśāyatanādiparigrahaḥ |",
  "SA14n1172:44": "tathāgatādyadhigamadharmāṇāmapi śūnyatvātsarvadharmaviviktatā |",
  "SA14n1172:45": "upasaṃharannāha |",
  "SA14n1172:46": "evaṃ devaputrāḥ sarvadharmaviviktatā draṣṭavyeti |",
  "SA14n1172:47": "evamanupalambhadeśanāyāmanavasādāccaraṇamityādi |",
  "SA14n1172:48": "evaṃ devaputrāḥ sarvadharmaviviktatāyāmityādi |",
  "SA14n1172:49": "anuttrāse ko heturityāha |",
  "SA14n1172:50": "kiṃ kāraṇamityādi |",
  "SA14n1172:51": "kartṛkarmakriyānupalambhātpariharati |",
  "SA14n1172:52": "viviktatvāditi |",
  "SA14n1172:53": "upasaṃharannāha |",
  "SA14n1172:54": "anena bhagavannityādi |",
  "SA14n1172:55": "etaduktam |",
  "SA14n1172:56": "śūnyatvādevamebhyatīti bhetavyānāmabhāvādyato na saṃsīdati |",
  "SA14n1172:57": "tataścarati mukhyato niryāṇasvabhāvāyāṃ prajñāpāramitāyāmevañca pṛṣṭhato niryāṇavikalpāpoho darśitaḥ syāt |",
  "SA14n1172:58": "etaduktam |",
  "SA14n1172:59": "saṃsāranirvāṇānyataraprapātitvena śūnyatādhigame kalyāṇamitropāyakauśalavikalatvena saṃparigrahābhāve samastajñeyāvaraṇāpratipakṣatvena pratipadvaikalye tathāgatādyupadeśasāpekṣatvena parapratyayagāmitve sarvasattvāgratāmahattvādyapravṛttatvenoddeśanivṛttau kleśāvaraṇapratipakṣatvena prādeśikamārgavyāpāre sopalambhena prathamaphalādyadhigamanānātve sarvāvidyānuśayāprahīṇatvena sthānagamanājñāne mahāyānasarvasaṃgrāhakatvena sarvākārajñatāsarvanirvāṇapaścādanugamane ca sadoṣatayā grāhyatvena nivṛttiḥ kāryā |",
  "SA14n1172:60": "ityevannivṛttipakṣādhiṣṭhānaśrāvakapratyekabuddhasantānopādeyatvasamudbhavo dvitīyo grāhyavikalpo bodhisattvānāṃ darśanamārge cittacaittapravṛttyavasthāyāṃ praheyastattatpratipakṣāvasthāpratipādanena vyatirekamukhena pratipādita iti |",
  "SA14n1172:61": "tathā coktam |",
  "SA14n1172:62": "bhavaśāntiprapātitvānnyūnatve'",
  "SA14n1172:63": "dhigamasya ca |",
  "SA14n1172:64": "parigrahasyābhāve ca vaikalye pratipadgate ||10 ||",
  "SA14n1172:65": "parapratyayagāmitve samuddeśanivartane |",
  "SA14n1172:66": "prādeśikatve nānātve sthānaprasthānamohayoḥ ||11 ||",
  "SA14n1172:67": "pṛṣṭhato gamane ceti vikalpo'",
  "SA14n1172:68": "yaṃ navātmakaḥ |",
  "SA14n1172:69": "nivṛttipakṣādhiṣṭhānaḥ śrāvakādimanobhavaḥ ||12 ||iti",
  "SA14n1172:70": "kathaṃ dravyasatpṛthagjanapuruṣādhiṣṭhānaḥ prathamo grāhakavikalpo navadheti |",
  "SA14n1172:71": "prathamavikalpārthamāha |",
  "SA14n1172:72": "nāpi bhagavan kaścidityādi |",
  "SA14n1172:73": "grahaṇamokṣaṇavikalpābhāvāditi bhāvaḥ |",
  "SA14n1172:74": "etadeva spaṣṭayannāha |",
  "SA14n1172:75": "tatkasyahetorityādi |",
  "SA14n1172:76": "dvitīyavikalpārthamāha |",
  "SA14n1172:77": "api nu khalu punarityādi |",
  "SA14n1172:78": "evaṃ carati carati prajñāpāramitāyāmiti |",
  "SA14n1172:79": "sarvadharmānupalambhadeśanāyāmevamanavasādādinā yaścarati manasikāravikalpābhāvāt samyak carati jinajananyāmityarthaḥ |",
  "SA14n1172:80": "tṛtīyavikalpārthamāha |",
  "SA14n1172:81": "evaṃ carantaṃ bodhisattvamityādi |",
  "SA14n1172:82": "evaṃ carantaṃ namasyantīti |",
  "SA14n1172:83": "traidhātukaśleṣavikalpavirahānubhavatvaprāptyā namaskurvanti |",
  "SA14n1172:84": "caturthavikalpārthamāha |",
  "SA14n1172:85": "ye'pi te subhūte'",
  "SA14n1172:86": "prameyeṣṭhityādi |",
  "SA14n1172:87": "buddhacakṣuṣā paśyantīti sthānavikalpavivekādviśiṣṭārthotpādanābhiprāyeṇa nirūpayanti,",
  "SA14n1172:88": "kāryaniṣpādanādanugṛhṇanti,",
  "SA14n1172:89": "bhavyatārūpeṇāvadhāraṇāt samanvāharanti |",
  "SA14n1172:90": "tathāgatānugrahādeva praśnayannāha |",
  "SA14n1172:91": "ye ca khalu punarityādi |",
  "SA14n1172:92": "pūrvavattatkasya hetorityāśaṅkyāha |",
  "SA14n1172:93": "ye subhūta ityādi |",
  "SA14n1172:94": "etadeva vistārayannāha |",
  "SA14n1172:95": "tiṣṭhantvityādi |",
  "SA14n1172:96": "pañcamavikalpārthamāha |",
  "SA14n1172:97": "dvābhyāmityādi |",
  "SA14n1172:98": "aparityaktā bhavantītyanenābhāvābhiniveśavikalpo niṣiddhaḥ |",
  "SA14n1172:99": "sarvadharmāścānena śūnyatāto vyavalokitā bhavantītyanena bhāvābhiniveśavikalpaśca pratikṣiptaḥ |",
  "SA14n1172:100": "ṣaṣṭhavikalpārthamāha |",
  "SA14n1172:101": "aparābhyāṃ subhūta ityādi |",
  "SA14n1172:102": "dharmavastuprajñaptivikalpo mayā prahatavya ityuktārthasya niṣpādanādyathāvādī tathāvādī tathākārī ca bhavati |",
  "SA14n1172:103": "ata eva ca samanvāhriyate |",
  "SA14n1172:104": "saptamavikalpārthāha |",
  "SA14n1172:105": "evañcarataḥ subhūta ityādi |",
  "SA14n1172:106": "yaduta prajñāpāramitāvihāreṇeti |",
  "SA14n1172:107": "saktivikalpaprahāṇakāritvādasya vihārasyeti bhāvaḥ |",
  "SA14n1172:108": "etadeva spaṣṭayannāha |",
  "SA14n1172:109": "tatkasya hetorityādi |",
  "SA14n1172:110": "samāhitāsamāhitabhedādviharanniti bodhavyam |",
  "SA14n1172:111": "pramuditāṃ bhūmimārabhya yāvat samantaprabhābuddhabhūmyadhigamalābhādyathākramaṃ nātho bhaviṣyasītyādyekādaśapadāni vācyāni |",
  "SA14n1172:112": "upasaṃharannāha |",
  "SA14n1172:113": "evaṃ te devaputrā ityādi |",
  "SA14n1172:114": "tathaiva tatkasya hetorityāśaṅkyāha |",
  "SA14n1172:115": "etena hi subhuta ityādi |",
  "SA14n1172:116": "yasmādyathoktavihāreṇa viharato bodhisattvasya buddhā bhagavanto nāmādikīrtanadharmadeśanāpūrvakamudānamudīrayanti,",
  "SA14n1172:117": "tasmādutsāhaṃ vardhayiṣyantītyarthaḥ |",
  "SA14n1172:118": "etadeva dṛṣṭāntena spaṣṭayannāha |",
  "SA14n1172:119": "tadyathāpi nāmetyādi |",
  "SA14n1172:120": "sarvabodhisattvānāmānantyānnāmagrahaṇāśakyatvādatidiśannāha |",
  "SA14n1172:121": "apareṣāmityādi |",
  "SA14n1172:122": "śākyamunitathāgatabuddhakṣetrapraśaṃsanārhā bodhisattvā na vidyanta iti cedāha |",
  "SA14n1172:123": "evameva subhūta ityādi |",
  "SA14n1172:124": "etaduktam |",
  "SA14n1172:125": "yathāhaṃ svabuddhakṣetrāvasthitabodhisattvotsāhanāyāparatathāgatakṣetrāvasthitabodhisattvānāṃ nāmādikīrtanaparo dharmaṃ deśayāmyevameva te'",
  "SA14n1172:126": "kṣobhyādayo'",
  "SA14n1172:127": "pi tathāgatā madbuddhakṣetrāvasthitabodhisattvānāṃ nāmādikīrtanaparā dharmaṃ deśayantīti |",
  "SA14n1172:128": "aṣṭamavikalpārthamāha |",
  "SA14n1172:129": "kiṃ sarveṣāmevetyādi |",
  "SA14n1172:130": "no hīdamiti |",
  "SA14n1172:131": "parihāravacanaṃ vivṛṇvannāha na subhūta ityādi |",
  "SA14n1172:132": "kintarhi ye'",
  "SA14n1172:133": "vinivartanīyā iti |",
  "SA14n1172:134": "pratipakṣavikalpavigamādye'",
  "SA14n1172:135": "ṣṭabhyādibhūmāvavinivartanīyatāṃ prāptā ityarthaḥ |",
  "SA14n1172:136": "navamavikalpārthañcāha |",
  "SA14n1172:137": "santi bhagavannavinivartanīyānityādi |",
  "SA14n1172:138": "vidyanta ityāha |",
  "SA14n1172:139": "santi subhūta ityādi |",
  "SA14n1172:140": "etadeva te punaḥ katama ityāśaṅkya pratipādayannāha |",
  "SA14n1172:141": "ya etarhītyādi |",
  "SA14n1172:142": "akṣobhyasyeti vacanaṃ bāhulyena tadbuddhakṣetre pariśuddhasantatīnāmutpādāt anyānapyatidiśannāha |",
  "SA14n1172:143": "ye'pi te subhūta ityādi |",
  "SA14n1172:144": "ratnaketubodhisattvagrahaṇaṃ tatsamānajātīyabodhisattvopalakṣaṇaparaṃ jñeyam |",
  "SA14n1172:145": "prativiśiṣṭakalyāṇamitrādiparigrahabalenācalāyāṃ bhūmerapi prākkathañcidyathecchagamanavyāghātavikalpavirahādṛddhivaśitāṃ prāptā ye'",
  "SA14n1172:146": "kṣobhyādibuddhakṣetre bodhisattvā viharanti te'",
  "SA14n1172:147": "vinivartanīyān sthāpayitvā nāmādikīrtanaviṣayā vidyanta ityarthaḥ |",
  "SA14n1172:148": "etaduktam |",
  "SA14n1172:149": "yathāvat saṃvṛtyā grahaṇamokṣaṇe tattvato'",
  "SA14n1172:150": "manaskāreṇa manaskaraṇe dharmatayā traidhātukopaśleṣaṇe śūnyatā'",
  "SA14n1172:151": "navasthānenāvasthāne'",
  "SA14n1172:152": "nabhiniveśena sarvābhiniveśe dravyasadbhāvena sarvadharmaprajñaptau tattvajñānāsaktyānabhiniveśapūrvakasaktau samatābhāvanā'",
  "SA14n1172:153": "pratipakṣatayā pratipakṣe samyagavijñātaprajñāpāramitatvena yathecchagamanavyāghāte ca pāramārthikabhāvābhiniveśena dravyasannevātmā grāhakaḥ pravartata ityevaṃ pṛthagjanasambandhī prathamo grāhakavikalpo navaprakāro bodhisattvānāṃ darśanamārgaprayogāvasthāyāṃ praheyaḥ,",
  "SA14n1172:154": "tatpratipakṣāvasthāpratipādanena vyatirekamukhena pratipādita iti |",
  "SA14n1172:155": "tathā coktam -",
  "SA14n1172:156": "grāhakaḥ prathamo jñeyo grahaṇapratimokṣaṇe |",
  "SA14n1172:157": "manaskriyāyāṃ dhātūnāmupaśleṣe trayasya ca ||13 ||",
  "SA14n1172:158": "sthāne cābhiniveśe ca prajñaptau dharmavastunaḥ |",
  "SA14n1172:159": "saktau ca pratipakṣe ca yathecchaṃ ca gatikṣatau ||14 ||iti",
  "SA14n1172:160": "kathaṃ prajñaptisatpuruṣādhiṣṭhāno dvitīyagrahaṇavikalpo navadheti |",
  "SA14n1172:161": "prathamavikalpārthamāha |",
  "SA14n1172:162": "punaraparaṃ subhūta ityādi |",
  "SA14n1172:163": "adhimuñcantīti |",
  "SA14n1172:164": "sarvasattvāgratādyuddeśagamanābhiprāyeṇānutpattikāḥ |",
  "SA14n1172:165": "śāntā iti vā sarvadharmān manasikurvanti |",
  "SA14n1172:166": "na ca tāvat prakarṣavatīmanutpattikadharmakṣāntimavinivartanīyavaśitāprāptiṃ cādhigatā bhavantītyevamuddeśāniryāṇavikalpābhāvo darśitaḥ |",
  "SA14n1172:167": "dvitīyavikalpārthamāha |",
  "SA14n1172:168": "yeṣāṃ khalu punarityādi |",
  "SA14n1172:169": "prahīṇā teṣāṃ śrāvakabhūmiḥ pratyekabuddhabhūmiścetyanena mārgāvadhāraṇavikalpābhāvamāha |",
  "SA14n1172:170": "buddhabhūmireva teṣāṃ pratikāṃkṣitavyetyanenāpi svamārgāvadhāraṇavikalpaviraho darśito'",
  "SA14n1172:171": "nyathā viparyāsasadbhāvena buddhabhūmerasambhavāt |",
  "SA14n1172:172": "tṛtīyavikalpārthamāha |",
  "SA14n1172:173": "te'pi vyākariṣyante'",
  "SA14n1172:174": "nuttarāyāmityādi |",
  "SA14n1172:175": "pūrvavattatkasya hetorityāśaṅkyāha |",
  "SA14n1172:176": "yeṣāṃ hi subhūta ityādi |",
  "SA14n1172:177": "evaṃ prajñāpāramitāyāñcaratāmiti |",
  "SA14n1172:178": "utpādanirodhavikalpavivekenānuttiṣṭhatāmityarthaḥ |",
  "SA14n1172:179": "caturthavikalpārthamāha |",
  "SA14n1172:180": "punaraparaṃ subhūta ityādi |",
  "SA14n1172:181": "avinivartanīyatāyāṃ sthāsyantīti |",
  "SA14n1172:182": "ye bodhisattvāḥ kāṃkṣādikamakṛtvā vistareṇa śravaṇādikaṃ kariṣyantīti teṣāñcāntike brahmacaryacaraṇādikamanuṣṭhāsyanti te'",
  "SA14n1172:183": "pi saṃyogaviyogavikalpavirahādavinivartanīyatve sthāsyantītyarthaḥ |",
  "SA14n1172:184": "pañcamavikalpārthamāha |",
  "SA14n1172:185": "kaḥ punarvādo ya enāmityādi |",
  "SA14n1172:186": "rūpādisthānavikalpānupalambhena ye tvadhimucya prajñāpāramitāṃ tathatvāya ca sthitvā buddhatvanimittaṃ sattvebhyo dharmaṃ deśayiṣyanti,",
  "SA14n1172:187": "te nitarāmavinivartanīyatve sthāsyantīti pūrveṇa sambandhaḥ |",
  "SA14n1172:188": "ṣaṣṭhavikalpārthamāha |",
  "SA14n1172:189": "yadā bhagavaṃstathatetyādi |",
  "SA14n1172:190": "yatsubhūta ityādinā tadvacanamanūdya pariharannāha |",
  "SA14n1172:191": "na subhūte tathatāvinirmukto'nya ityādi |",
  "SA14n1172:192": "dharmadhātusvabhāvatvāt sarvadharmāṇāṃ tathatāvyatiriktānyadharmānupalambhe sati naiva kaścitparamārthatastathatāyāṃ sthāsyati,",
  "SA14n1172:193": "saṃvṛtyā punargotravipraṇāśavikalpavirahātsthāsyantīti bhāvaḥ |",
  "SA14n1172:194": "paramārthamevādhikṛtya spaṣṭayannāha |",
  "SA14n1172:195": "tathataiva tāvadityādi |",
  "SA14n1172:196": "saptamavikalpārthamāha |",
  "SA14n1172:197": "na subhūte tathatā'",
  "SA14n1172:198": "nuttarāmityādi |",
  "SA14n1172:199": "tattvato na tathatā nānyo vā dharmo bodhimabhisambudhyate kintu saṃvṛtyā prārthanā'",
  "SA14n1172:200": "bhāvavikalpavirahāt prārthayitavyavastūpalambhenābhisambudhyata iti matiḥ |",
  "SA14n1172:201": "aṣṭamavikalpārthamāha |",
  "SA14n1172:202": "na subhūte tathatā dharmaṃ deśayatīti |",
  "SA14n1172:203": "tattvato na tathatā dharmaṃ deśayatyapi tu saṃvṛtyā hetvabhāvavikalpavirahāddhetusadbhāvena deśayatītyabhiprāyaḥ |",
  "SA14n1172:204": "navamavikalpārthamāha |",
  "SA14n1172:205": "so'pi subhūte nopalabhyate yo dharmo deśyeteti |",
  "SA14n1172:206": "pratyarthikadharmopalambhavikalpābhāvena deśyamānadharmānupalambha ityarthaḥ |",
  "SA14n1172:207": "etaduktam |",
  "SA14n1172:208": "śrāvakādiniryāṇatvena yathoktoddeśāniryāṇe hitāhitaprāptiparihāratvena mārgāmārgāvadhāraṇe saṃvṛtikāryakāraṇabhāvenotpādanirodhe nirantaretarapratibhāsatvena samastavastusaṃyogaviyoge vyomāvasthitaśakunisadṛśarūpādisthāne,",
  "SA14n1172:209": "bodhicittotpādādidvāreṇa śrāvakādigotravināśe tathatāprativiśiṣṭadharmābhāvenābhilāṣābhāve paramārthasatyāśrayeṇa hetvabhāve'",
  "SA14n1172:210": "tyantamātsaryadharmatayā pratyarthikamārādivastūpalambhe ca tāttvikabhāvābhiniveśena prajñaptisannevātmā grāhakaḥ pravartata ityevamāryāṇāṃ sambandhī dvitīyo grāhakavikalpo navaprakāro darśanamārgacittacaittapravṛttyavasthāyāṃ bodhisattvānāṃ praheyastatpratipakṣāvasthāpratipādanena vyatirekamukhenokto bhavati |",
  "SA14n1172:211": "tathā coktam |",
  "SA14n1172:212": "yathoddeśamaniryāṇe mārgāmārgāvadhāraṇe |",
  "SA14n1172:213": "sanirodhe samutpāde vastuyogaviyogayoḥ ||15 ||",
  "SA14n1172:214": "sthāne gotrasya nāśe ca prārthanāhetvabhāvayoḥ |",
  "SA14n1172:215": "pratyarthikopalambhe ca vikalpo grāhako'paraḥ ||16 || iti",
  "SA14n1172:216": "syādgrāhyavikalpo na grāhakavikalpa iti |",
  "SA14n1172:217": "catuṣkoṭikam |",
  "SA14n1172:218": "tatra prathamā koṭiḥ yadviṣayapratibhāsā grāhyākāravijñaptiḥ |",
  "SA14n1172:219": "dvitīyā tvekakṣaṇikī grāhakākārā |",
  "SA14n1172:220": "tṛtīyā saiva kṣaṇāntare |",
  "SA14n1172:221": "caturthī tadākāravinirmuktā prajñāpāramiteti |",
  "SA14n1172:222": "syāt gotrameva na gotravikalpa iti paścātpādakaḥ |",
  "SA14n1172:223": "yastāvadgotravikalpo gotramapi tat tadyathā pratipakṣasamudāgamakāle gotram |",
  "SA14n1172:224": "syādgotrameva na gotravikalpaḥ tadyathā samudāgacchadgotramiti |",
  "SA14n1172:225": "syāt samudāgamavikalpo nālambanavikalpa iti pūrvapādakaḥ |",
  "SA14n1172:226": "yastāvat samudāgamavikalpaḥ ālambanavikalpo'",
  "SA14n1172:227": "pi saḥ tadyathā samudāgacchataḥ samyagālambane prayogaḥ |",
  "SA14n1172:228": "syādālambanavikalpa eva na samudāgamavikalpastadyathā'",
  "SA14n1172:229": "pariniṣpannamālambanamiti |",
  "SA14n1172:230": "anayā diśā śeṣo'bhyūhyaḥ |",
  "SA14n1172:231": "darśanamārge vipakṣaṃ sapratipakṣameva nirdiśya yanmahābodhipariniṣpattaye darśanamārgo yena trividhakāraṇena sahita iṣyate |",
  "SA14n1172:232": "tadidānīṃ vaktavyamiti |",
  "SA14n1172:233": "mahābodhau darśanādimārgasandarśanenānyeṣāṃ pratiṣṭhāpanaṃ prathamaṃ kāraṇaṃ kathayannāha |",
  "SA14n1172:234": "gambhīrā bhagavannityādi |",
  "SA14n1172:235": "pūrvavattatkasya hetorityāśaṅkyāha |",
  "SA14n1172:236": "na ca nāma bhagavannityādi |",
  "SA14n1172:237": "sarvadharmānutpāde'",
  "SA14n1172:238": "pyavalayanādikamakṛtvā'",
  "SA14n1172:239": "nuttarāṃ bodhiṃ saṃvṛtyā boddhukāmāste duṣkarakārakā ityutsāhapravedanādbodhau darśanādimārgasaṃdarśanānyeṣāṃ pratipāditā syāt |",
  "SA14n1172:240": "paramārthasamāśrayaṇena kiñcidduṣkaramityāha |",
  "SA14n1172:241": "yatkauśikaivamityādi |",
  "SA14n1172:242": "subhāṣitatvena praśaṃsayannāha |",
  "SA14n1172:243": "yadyadevāryasubhūtirityādi |",
  "SA14n1172:244": "na kvacitsajjatīti |",
  "SA14n1172:245": "na kvacidabhiniveśate |",
  "SA14n1172:246": "svoktārthaṃ draḍhayannāha |",
  "SA14n1172:247": "kaccidahamityādi |",
  "SA14n1172:248": "dharmasya cānudharmamiti yathā praṇihitasya śūnyatādharmasya pratipattiḥ |",
  "SA14n1172:249": "sādhūktamityāha |",
  "SA14n1172:250": "yatkhalu tvamityādi |",
  "SA14n1172:251": "tathaiva tatkasya hetorityāśaṅkyāha |",
  "SA14n1172:252": "yadyadeva hītyādi |",
  "SA14n1172:253": "etadeva kuta iti |",
  "SA14n1172:254": "tatkasya hetorityāśaṅkyāha |",
  "SA14n1172:255": "subhūtirhi kauśiketyādi |",
  "SA14n1172:256": "kāmādidhātutraye pratyekaṃ mṛdumadhyādhimātrakleśaprahāṇakāriṇoḥ darśanamārgasya śūnyatārūpeṇa darśitatvādyathākramaṃ prajñāpāramitāmapi tāvannopalabhyata ityārabhya yāvaddharmameva tāvannopalabhyata iti navapadāni vācyāni |",
  "SA14n1172:257": "sāmānyena sarvadharmāṇāṃ kāryakāraṇayoranupalambhādyathāsaṃkhyaṃ sarvadharmaviviktavihāraḥ,",
  "SA14n1172:258": "sarvadharmānupalambhavihāraśca grāhyaḥ |",
  "SA14n1172:259": "yadyevaṃ bodhisattvaiḥ samāna eva śrāvakāṇāṃ vihāra iti cedāha |",
  "SA14n1172:260": "yaḥ khalu punarityādi |",
  "SA14n1172:261": "teṣāmiti tathāgatavihāravyatiriktānāmanyeṣāmanena vihāreṇa vihartavyamiti |",
  "SA14n1172:262": "bodhisattvavihārānuśaṃsakathanenaiva mahābodhau darśanādimārgasandarśanā'",
  "SA14n1172:263": "nyeṣāṃ nigaditā syāt |",
  "SA14n1172:264": "abhisamayālaṅkārālokāyāṃ prajñāpāramitāvyākhyāyāṃ sāraparivarto nāma saptaviṃśatitamaḥ ||"
}