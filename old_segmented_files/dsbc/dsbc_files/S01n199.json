{
  "S01n199:0": "saptama adhyāyaḥ",
  "S01n199:1": "svayambhūdharmadhātuvāgīśvaragutikṛtapravartano nāma",
  "S01n199:2": "atha bhūyaḥ sa maitreyo bodhisattvo mahāmatiḥ |",
  "S01n199:3": "bhagavanta ta mānasya sāñjalirevamavravīt ||1 ||",
  "S01n199:4": "bhagavacchilayāchādya dharmmadhātumimaṃ kadā |",
  "S01n199:5": "kenaiva hetunā stūpaṃ ko vyadhādīṣṭikāmayaṃ ||2 ||",
  "S01n199:6": "bhagavantatsamālokya sarvvāllokānsakautukān |",
  "S01n199:7": "etaddhetu samādiśya vinodayitumarhati ||3 ||",
  "S01n199:8": "iti saṃprārthitaṃ tena maitreyena munīśvaraḥ |",
  "S01n199:9": "bhagavānsa mahāsattvaṃ sampaśyannevamādiśat ||4 ||",
  "S01n199:10": "śṛṇu maitreya yenāyaṃ guptikṛto prakāśane |",
  "S01n199:11": "etaddhetuṃ samākhyāsi sarve lokābhibodhane ||5 ||",
  "S01n199:12": "tadyathā nivṛtiṃ yāte saṃbuddhe kanakamunau |",
  "S01n199:13": "viṃśati varṣa sāhasra nṛrṇāmāyu yadā bhavet ||6 ||",
  "S01n199:14": "tadābhū bhagavāṃñchāstā dharmmarājo munīśvaraḥ |",
  "S01n199:15": "sarvajño'rhamahābhijñaḥ kāśyapākhyastathāgataḥ ||7 ||",
  "S01n199:16": "sa saṃbuddho mahāpuryā vārāṇasyāmupāśrame |",
  "S01n199:17": "mṛgadāve jināvāse vijahāra sasāṃdhikaḥ ||8 ||",
  "S01n199:18": "tadā saṃbodhisattvo'haṃ jyotirājā bhidhaḥkila |",
  "S01n199:19": "kāśyapasya jagacchāmtuḥ śaraṇastha upāsakaḥ ||9 ||",
  "S01n199:20": "yadā sa kāśyapaḥ śāstā sarvatraidhātukādhipaḥ |",
  "S01n199:21": "saddharmmaṃ samupādeṣṭuṃ sabhāsane samāśrayet ||10 ||",
  "S01n199:22": "tatsaddharmmāmṛtaṃ pātuṃ sarve lokāḥ samāgatāḥ |",
  "S01n199:23": "brahmaśakrādayo devāḥ sarve lokādhipā api ||11 ||",
  "S01n199:24": "grahāstārāgaṇaścāpi vidyādharāścasāpsarāḥ |",
  "S01n199:25": "siddhāsādhyāśca rudrāśca yakṣa guhyaka kinnarāḥ ||12 ||",
  "S01n199:26": "kumbhāṇḍā rākṣasāścāpi nāgāśca garuḍā api |",
  "S01n199:27": "ṛṣayastāpasāścāpi tīrthikā brahmacāriṇaḥ ||13 ||",
  "S01n199:28": "yatayo yoginaścāpi tathānyecāpyupāsakāḥ |",
  "S01n199:29": "brāhmaṇā kṣatriyāścāpi rājānopi mahībhṛtaḥ ||14 ||",
  "S01n199:30": "vaiśyāśca mantriṇo'mātyā bhṛtyā sainyādhipāgaṇā apiḥ",
  "S01n199:31": "śilpino vaṇijaścāpi sārthavāho mahājanāḥ ||15 ||",
  "S01n199:32": "paurā jānapadā grāmyānaigamāḥ pārvatā api |",
  "S01n199:33": "tathonya deśikā lokā api sarvve samāgatāḥ ||16 ||",
  "S01n199:34": "tatra sabhāsanāsīnaṃ saṃbuddha staṃ munīśvaraṃ |",
  "S01n199:35": "bhagavantaṃ samālokya sarve saṃghāḥ samāyayuḥ ||17 ||",
  "S01n199:36": "bhikṣavaḥ śrāvakāḥ sarve yatayo yogino'piḥ |",
  "S01n199:37": "cailakāvratinaścāpi sarve upāsakā api ||18 ||",
  "S01n199:38": "bhikṣuṇyopi tathā sarvāścailikāḥ vratiṇyaḥ |",
  "S01n199:39": "śrāvikāścāpiḥ tathānyāḥ samupāgatāḥ ||19 ||",
  "S01n199:40": "bodhisattvā mahāsattvā ṛṣayo brahmacāriṇaḥ |",
  "S01n199:41": "tīrthikā vaiṣṇavāḥ śaivārnirganthāśca tapasvinaḥ ||20 ||",
  "S01n199:42": "tathānye'pi samāyātāḥ saddharmaguṇalālasāḥ |",
  "S01n199:43": "sarve'pi te munīndra staṃ dṛṣṭvā yayau pramoditāḥ ||21 ||",
  "S01n199:44": "tatra sarve'pi te lokāstaṃ munīndraṃ yathākramaṃ |",
  "S01n199:45": "abhyarcya vidhinā natvā tatsabhāyāmupāśrayan ||22 ||",
  "S01n199:46": "tatra sarve'pi te lokāḥ parivṛtya samantataḥ |",
  "S01n199:47": "puraskṛtya munīndrantaṃ saṃpaśyantaḥ samāhitāḥ ||23 ||",
  "S01n199:48": "tatsaddharmmāmṛtaṃ pātuṃ tṛṣārttā iva sāgaraṃ |",
  "S01n199:49": "sāñjalayaḥ prasannāsyāḥ samātasthu yathākramaṃ ||24 ||",
  "S01n199:50": "tāṃlokānsamupāsīnānsarvānsaghānsurānapi |",
  "S01n199:51": "sarvāllokādhipāṃścāpi dṛṣṭvā sa bhagavāñjinaḥ ||25 ||",
  "S01n199:52": "āryasatyaṃ samārabhya saṃbodhi jñānasādhanaṃ |",
  "S01n199:53": "ādi madhyānta kalyāṇaṃ saddharmma samupādiśat ||26 ||",
  "S01n199:54": "tatsaddharmmāmṛtaṃ pītvā sarve'lokāḥ pravodhitāḥ |",
  "S01n199:55": "sadā bhadrasukhaṃ prāpnu samīcchire susaṃvaraṃ ||27 ||",
  "S01n199:56": "tataḥ sarve'pi te lokāḥ saṃbuddha guṇavāñchinaḥ |",
  "S01n199:57": "bodhicaryā vrataṃ dhṛtvā saṃcarire sadā śubhe ||28 ||",
  "S01n199:58": "tadā sarvāṇi kāryāṇi kṛtvā vajrī sa yogavit |",
  "S01n199:59": "mañjudevaḥ sa bhāryānte svayaṃ nirvṛtimāyayau ||29 ||",
  "S01n199:60": "tato gatvā mahācīne sa mañjuśrī jināśrameṃ |",
  "S01n199:61": "svadivyavapurādhāya taṃsthau bhāryā samanvitaḥ ||30 ||",
  "S01n199:62": "atra teṣāṃ śarīrāṇi śiṣyāḥ sarve'pi pāvake |",
  "S01n199:63": "saṃskṛtya vidhināsthīni gṛhitvā samaśodhayan ||31 ||",
  "S01n199:64": "tataste'tra tadasthīnigarvyasthāpya yathāvidhi |",
  "S01n199:65": "caityaṃ kṛtvā pratisthāpya samabhyarcya sadābhajana ||32 ||",
  "S01n199:66": "yeyīdaṃ caityamabhyarcya bhajanti śraddhayā sadā |",
  "S01n199:67": "te tasya mañjudevasya saddharmmaguṇamāpnuyuḥ ||33 ||",
  "S01n199:68": "matvaivaṃ yebhivāñchanti mañjuśrī dharmmasadguṇaṃ |",
  "S01n199:69": "atra mañjuśrī yaścaitya sarvadā prabhajantu te ||34 ||",
  "S01n199:70": "ityādiṣṭaṃ munīndreṇa niśamya te sabhājanāḥ |",
  "S01n199:71": "sarve tatheti śrutva prātyanandatpravodhitāḥ ||35 ||",
  "S01n199:72": "athā'sau bhagavān bhūyaḥ śākyasiṃho munīśvaraḥ |",
  "S01n199:73": "maitreya staṃ sabhāṃcāpi samālokyaivamādiśat ||36 ||",
  "S01n199:74": "tata ścirāṅgate kāle gauḍarāṣṭre narādhipaḥ |",
  "S01n199:75": "abhūtpracaṇḍa devākhyaḥ śrīmān vajradharāṃśajaḥ ||37 ||",
  "S01n199:76": "sa rājā suciraṃ rājyaṃ nītidharmmeṇa pālayan |",
  "S01n199:77": "sarvāllokāñchubhe dharme niyujya samacārayat ||38 ||",
  "S01n199:78": "etaddharmmānubhāvena sadā tatra samantataḥ |",
  "S01n199:79": "subhikṣaṃ maṃgalotsāhaṃ nirutpātanavarktata ||39 ||",
  "S01n199:80": "tadā sarve'pi te lokāḥ saddharmaguṇalālasāḥ |",
  "S01n199:81": "kuladharma samācārā dānaśīlavratāratāḥ ||40 ||",
  "S01n199:82": "satyasaṃghā nikādhīrāścaturbrahmavihāriṇaḥ |",
  "S01n199:83": "kuleśabhajanaṃ kṛtvā prācaranta mitho hite ||41 ||",
  "S01n199:84": "dṛṣṭvā sa nṛpatī rājā sarvāllokāñchubhārthinaḥ |",
  "S01n199:85": "muditastānsamāmantraya sampaśyannevamādiśat ||42 ||",
  "S01n199:86": "bho lokāḥ paurikāḥ sarve saddharma yadi vāñchatha |",
  "S01n199:87": "triratna bhajanaṃ kṛtvā carata bodhisamvaraṃ ||43 ||",
  "S01n199:88": "tena yūyaṃ śubhātmānaḥ pariśuddhatrimaṇḍalāḥ |",
  "S01n199:89": "bodhisattvā mahāsattvā bhavata bodhicāriṇaḥ ||44 ||",
  "S01n199:90": "tataste nirmalātmāno niḥkleśo vimalendriyāḥ |",
  "S01n199:91": "arhantā bodhimāsādya sambuddhapadamāpsyathaḥ ||45 ||",
  "S01n199:92": "ityādiṣṭaṃ narendreṇa sarve lokā niśaṃmyate |",
  "S01n199:93": "tatheti prativijñapya prābhyanandatpravodhitāḥ ||46 ||",
  "S01n199:94": "tataḥ sarve'pi te lokā dhṛtvā rājñānuśāsanaṃ |",
  "S01n199:95": "triratnabhajanaṃ kṛtvā prācaranta śubhācariṃ ||47 ||",
  "S01n199:96": "dṛṣṭvā tānsakalāllokān bodhicaryā vratāratān |",
  "S01n199:97": "mahānanda prasannātmā punareva vyacintayan ||48 ||",
  "S01n199:98": "saphalaṃ jīvitaṃ janma mamayecchāsanāratāḥ |",
  "S01n199:99": "sarve'lokāḥ samādhāya pracaranti sadā śubhe ||49 ||",
  "S01n199:100": "atha pracaṇḍadevau'sau dṛṣṭvā rājyaṃ mahotsavaṃ |",
  "S01n199:101": "saṃsāre'nartha saṃdṛṣṭvā cintayāmāsa sātmavat ||50 ||",
  "S01n199:102": "atrāhaṃ jalasāṃkrānto'nu nasyāṃ jirṇṇitendriyaḥ |",
  "S01n199:103": "tadārogābhibhūto'pi vrajeyaṃmaṇaṃ dhruvaṃ ||51 ||",
  "S01n199:104": "tadatraiva kiyatkālaṃ tiṣṭheyaṃ sansukhānvitaḥ |",
  "S01n199:105": "avaśyaṃ bhāvino bhāvā bhavanti bhavacāriṇāṃ ||52 ||",
  "S01n199:106": "sadā bhave bhaved bhadrameva saddharmmacāriṇāṃ |",
  "S01n199:107": "duḥkhameva sadā kāmacāriṇāṃ bhavacāraṇe ||53 ||",
  "S01n199:108": "tasmādahaṃ parityajya kāmāśraya gṛhāśramaṃ |",
  "S01n199:109": "nirjane vana ekākī vihareyaṃ samāhitaḥ ||54 ||",
  "S01n199:110": "smṛtvā ratnatrayaṃ dhyātvā saṃbodhinihitāśayaḥ |",
  "S01n199:111": "bodhicaryāvrataṃ dhṛtvā saṃcareyaṃ jagaddhite ||55 ||",
  "S01n199:112": "iti niścitya sa prājñaḥ pracaṇḍadeva ātmavit |",
  "S01n199:113": "nṛpatimantriṇaḥ sarvānsamāmantryaivamādiśat ||56 ||",
  "S01n199:114": "bho sarva mantriṇo yūyaṃ śṛṇudhvaṃ me vaco hitaṃ |",
  "S01n199:115": "atha mayākhyātaṃ tathā caritumarhatha ||57 ||",
  "S01n199:116": "tadyathā jarāsākrānto vṛddhosyāṃ jīrṇitendriyaḥ |",
  "S01n199:117": "tathā rogābhibhūto'pi grasiṣye mṛtyunā dhruvaṃ ||58 ||",
  "S01n199:118": "iti me trasyate cittaṃ durgati bhayaśaṃkitaṃ |",
  "S01n199:119": "avaśyaṃ bhāvino bhāvā bhavacāriṇāṃ ||59 ||",
  "S01n199:120": "bhave bhavet sadā bhadrameva saddharmacāriṇāṃ |",
  "S01n199:121": "duḥkhameva sadākāmacāriṇāṃ bhavacāriṇe ||60 ||",
  "S01n199:122": "anartharājyaṃ viṣayopabhogyaṃ bhayaṃkaraṃ sarpabhayākulaṃ yat |",
  "S01n199:123": "anityamasāreti vicintya tatra āgāramadhyāvasituṃ na rocate ||61 ||",
  "S01n199:124": "iti matvāhamutsṛjya kāmāśrayaṃ gṛhāśramaṃ |",
  "S01n199:125": "vanāśrame śubhārāme vihartumutsahe'dhunā ||62 ||",
  "S01n199:126": "tadahaṃ svātmajaṃ putraṃ śaktidevaṃ nṛpāsane |",
  "S01n199:127": "pratiṣṭhāpya nṛpaṃ kartumicchāmi sāṃprataṃ khalu ||63 ||",
  "S01n199:128": "tad bhavanto niśamyātra sarve'pi mama śāsanaṃ |",
  "S01n199:129": "abhiṣiṃcya nṛpaṃ kṛtvā bhajatainaṃ mamātmajaṃ ||64 ||",
  "S01n199:130": "ityādiṣṭaṃ narendreṇa śrutvā te mantriṇo janāḥ |",
  "S01n199:131": "pramāṇaṃ śāsanaṃ bharturityevaṃ pratiśuśruvaḥ ||65 ||",
  "S01n199:132": "tadā sa rājā putraṃ śaktidevamāmantrayaivamāha |",
  "S01n199:133": "bhedo daṇḍaḥ sāmadānamityatyupāyacatuṣṭayaṃ ||66 ||",
  "S01n199:134": "atrāhaṃ jarasābhikrāntaṃ nūnaṃ syād nirjitendriyaṃ |",
  "S01n199:135": "tadā rogābhibhūte'pi vajreyaṃ maraṇaṃ dhuvaṃ ||67 ||",
  "S01n199:136": "tad vanāśrayamicchāmi śreyaḥ ślāghena yatmanā |",
  "S01n199:137": "puro mṛtyu ripuṃ hanti gṛhasaṃraktameva vā ||68 ||",
  "S01n199:138": "tasmāt saṃsārabhīto me vahudhā bhayaśaṃkayā |",
  "S01n199:139": "nātra sthātuṃ manoreme gacchāmi nirjanaṃ vanaṃ ||69 ||",
  "S01n199:140": "tasmāt mayā yathā proktaṃ tathā caritumarhasi |",
  "S01n199:141": "prajānāṃ pālanaṃ kṛtvā dharmanītyā samācara ||70 ||",
  "S01n199:142": "lokān mā khekha yattāpaiḥ kuladharmma samācara |",
  "S01n199:143": "pareṣvapi dayāyuktairdānaṃ hi śraddhayā kuru ||71 ||",
  "S01n199:144": "prāṇātipātādattādāna kāmamithyādiṃ mā kuru |",
  "S01n199:145": "mā mṛṣāvāda paiśūnyaṃ pāruṣyaṃ saṃbhinnameva ca ||72 ||",
  "S01n199:146": "mābhidhyā vyāpādadoṣairmithyādṛṣṭyādi saṃtyaja |",
  "S01n199:147": "etāni tāni sarvāṇi dhāraya dṛḍhacetasā ||73 ||",
  "S01n199:148": "pāpānāṃ mūla eṣo hi sugateneti deśitaḥ |",
  "S01n199:149": "itthaṃ kṛte'pi nṛpateritayo na bhaviṣyati ||74 ||",
  "S01n199:150": "tatkasmāt dharmmeṇa prāpyate rājyaṃ dharmmeṇa dhanavarddhanaṃ |",
  "S01n199:151": "dharmmeṇa dhanasādhyante dharmmeṇa kāma sidhyate ||75 ||",
  "S01n199:152": "kāmasidhyena mokṣaṃ ca prāpyate nātra saṃśayaḥ |",
  "S01n199:153": "anena jñānamārgeṇa saśāsa nṛpatiḥ sutaṃ ||76 ||",
  "S01n199:154": "tataḥsa janako rājā śaktidevaṃ mamātmajaṃ |",
  "S01n199:155": "abhiṣiṃcya pratisthāpya nṛpāsane nṛpaṃ vyadhāt ||77 ||",
  "S01n199:156": "jñānāṃkuśabhayenaiva kuṃcitaḥ sagajo yathāniva |",
  "S01n199:157": "tatra sa janakaḥ sarva putrāya sarvamarppayet ||78 ||",
  "S01n199:158": "tyaktvā parigrahān sarvān punarevamabhāṣata |",
  "S01n199:159": "adyārabhyāsi sarveṣāṃ lokānāmadhipaḥ prabhuṃ ||79 ||",
  "S01n199:160": "sarvadharmānuśāstā ca sarvasattvahitārthabhṛt |",
  "S01n199:161": "namāma pitaraṃ tena śrutvā vākyaṃ rasāniva ||80 ||",
  "S01n199:162": "dhṛtvājñāṃ te yathā tāta prajānāṃ pratipālane |",
  "S01n199:163": "iti praśāśya tato bhūpaḥ pracaṇḍadeva sanmatiḥ ||81 ||",
  "S01n199:164": "prabodhya putrapatnyādiṃ eko yayau vanāśrame |",
  "S01n199:165": "tṛṇāsanasa tatra sa nirjaneraṇye vivikte utajāśraye ||82 ||",
  "S01n199:166": "tṛṇāsanasamāsīna tasthau dhyāna samāhitaḥ |",
  "S01n199:167": "tatraikaṃ viharan kaṃcitkālaṃ sa ṛṣidharmmabhṛt ||83 ||",
  "S01n199:168": "sarvasattvahitotsāhī manasaivaṃ vyacintayat |",
  "S01n199:169": "kimevaṃ nirjjane'raṇye dhyātvaiko viharanniha ||84 ||",
  "S01n199:170": "kasmai samupadekṣyāmi saddharmma bodhisādhanaṃ |",
  "S01n199:171": "dānaśīlakṣamāvīryadhyānaprajñāsamudbhavaṃ ||85 ||",
  "S01n199:172": "puṇyaṃ sattvahitārthāya samākhyātaṃ munīśvaraiḥ |",
  "S01n199:173": "tadevaṃ nirjjane sthitvā kiṃ me dharmārthasādhanaṃ ||86 ||",
  "S01n199:174": "vinā sattvahitārthena nirartha tapasāpi hi |",
  "S01n199:175": "kimatra duṣkareṇāpi tapasā siddhisādhanaṃ ||87 ||",
  "S01n199:176": "kevalaṃ sadgatau śrīmatsaukhyalābhārthameva yat |",
  "S01n199:177": "vinā sattvahitārthena niṣphalaṃ siddhisādhanaṃ ||88 ||",
  "S01n199:178": "tadatra nirjjane sthitvā tapasā niṣphalaṃ mama |",
  "S01n199:179": "yatsattvānāṃ hitārthāya dharmmaśrīguṇasādhanaṃ ||89 ||",
  "S01n199:180": "vidyāsiddhiḥ samṛddhiśca kṣaṇaṃ vīryabalaṃ śubhaṃ |",
  "S01n199:181": "tat mamaitāni sarvāṇi saṃsiddhi saṃmitānyapi ||90 ||",
  "S01n199:182": "vinā sattvahitārthena nirarthāni paśoriva |",
  "S01n199:183": "tadidaṃ vratamṛsṛjya duṣkaraṃ bodhimānasaḥ ||91 ||",
  "S01n199:184": "bodhicaryāvrataṃ dhṛtvā care'haṃ jagaddhite |",
  "S01n199:185": "tasmāt tīrtheṣu tīrtheṣu pīṭheṣu puṇyabhūmiṣu ||92 ||",
  "S01n199:186": "saddharmmadeśanāṃ kurvan sattvebhyaḥ pracarāṇyahaṃ |",
  "S01n199:187": "etatpuṇyaviśuddhātmā pariśuddhatrimaṇḍalaḥ ||93 ||",
  "S01n199:188": "āśu bodhiṃ samāsādya saṃbuddhapada māpnuyāṃ |",
  "S01n199:189": "iti niścitya sa prājñaḥ pracaṇḍadeva utthitaḥ ||94 ||",
  "S01n199:190": "tataḥ sattvahitārthena pracacāra samāhitaḥ |",
  "S01n199:191": "evaṃ saḥ pracaran dharmmamupadeśya samantataḥ ||95 ||",
  "S01n199:192": "puṇyakṣetreṣu tīrtheṣu pīṭheṣu prāgraman mudā |",
  "S01n199:193": "evaṃ bhraman sa sarvatra bhūtaleṣu yathākramaṃ ||96 ||",
  "S01n199:194": "krameṇa saṃcarannatra himālaye samāyayau |",
  "S01n199:195": "atrāyātaḥ sa saṃvikṣya sarvatra saṃpramoditaḥ ||97 ||",
  "S01n199:196": "aho hīdaṃ mahāpīṭhamitiproktābhyanandata |",
  "S01n199:197": "tataḥ sa idamālokya dharmmadhātuṃ jinālayaṃ ||98 ||",
  "S01n199:198": "jyotirūpyaṃ prasannātmā praṇatvaiha samāyayau |",
  "S01n199:199": "atra sa samupāgatya saṃmikṣyenaṃ jinālayaṃ ||99 ||",
  "S01n199:200": "yathāvidhi samabhyarcya śraddhābhakti prasannadhīḥ |",
  "S01n199:201": "naikapradakṣiṇīkṛtya stutvā gītairmanoharaiḥ ||100 ||",
  "S01n199:202": "aṣṭāṃgai praṇatiṃ kṛtvā dhyātvā japtvā bhajan mudā |",
  "S01n199:203": "tataścedaṃ sa saṃvīkṣya mañjudevasya nirmmitaṃ ||101 ||",
  "S01n199:204": "caityamabhyarcya saṃstutvā gītairnatvā bhajan mudā |",
  "S01n199:205": "tato'sau ca mahādevī yonirūpāṃ khagānanāṃ ||102 ||",
  "S01n199:206": "samālokya prasannātmā yathāvidhi samarccayet |",
  "S01n199:207": "tatrāpi sa mahāsattva stutvā gītairmanoharaiḥ ||103 ||",
  "S01n199:208": "aṣṭāṅgaiḥ praṇatiṃ kṛtvā pradakṣiṇātyanekaśaḥ |",
  "S01n199:209": "śraddhayā śaraṇaṃ gatvā smṛtvā dhyātvā samāhitaḥ ||104 ||",
  "S01n199:210": "tad vidyā dhāraṇīmantraṃ japitvā prābhyanandata |",
  "S01n199:211": "tato'sau ca mahāsattvo vāgmatīpramukhānyapi ||105 ||",
  "S01n199:212": "tīrthānyetāni sarvāṇi sa samīkṣya prābhyanandata |",
  "S01n199:213": "tata sa teṣu tīrtheṣu sarveṣvapi yathākramaṃ ||106 ||",
  "S01n199:214": "snātvā dānavratādīni kṛtvā bhajan pramoditaḥ |",
  "S01n199:215": "tato'ṣṭau vītarāgāṃśca dṛṣṭvā sa saṃpraharṣitaḥ ||107 ||",
  "S01n199:216": "yathāvidhi samabhyarcya stutvā natvā bhajan kramāt |",
  "S01n199:217": "tataḥ pracaṇḍadevaḥ sa bodhisattvaḥ prasāditaḥ ||108 ||",
  "S01n199:218": "atraiva sarvadāśritya vrataṃ caritumaicchata |",
  "S01n199:219": "tataḥ sa vimalālokya himālaye samantataḥ ||109 ||",
  "S01n199:220": "saddharma paramānandaṃ bhuktvotsahe sunivṛttau |",
  "S01n199:221": "tataḥ sa mañjudevasya śiṣyaṃ śāsana sambhṛtaṃ ||110 ||",
  "S01n199:222": "sadguruṃ samupāśritya prārthayadevamānataḥ |",
  "S01n199:223": "bhadantātra puṇyakṣetre mahāpīṭhe himālaye ||111 ||",
  "S01n199:224": "prabrajyāsambaraṃ dhṛtvā saṃsthātumutsahe sadāḥ |",
  "S01n199:225": "tad bhavān kṛpayā mahayaṃ saṃbodhijñānasādhanaṃ ||112 ||",
  "S01n199:226": "prabrajyāsamvaraṃ dātuṃ samarhati jagaddhite |",
  "S01n199:227": "iti saṃprārthitaṃ tena niśamya sa guṇākaraḥ ||113 ||",
  "S01n199:228": "bodhisattvaṃ suvijñaṃ taṃ sampaśyannevamabravīt |",
  "S01n199:229": "ehi bhadra samīcchā te yadyasti bauddhasambare ||114 ||",
  "S01n199:230": "pravajyā vratamādhāya saṃcarasva samāhitaḥ |",
  "S01n199:231": "ityuktvā sa mahābhijñaḥ pravrajitaṃ vidhāya taṃ ||115 ||",
  "S01n199:232": "bodhicaryāvrataṃ datvā pracārayejjagaddhite |",
  "S01n199:233": "tatra sa muṇḍitapātrī surakta cīvarāvṛtaḥ ||116 ||",
  "S01n199:234": "brahmacārī yatirbhikṣuniḥ kleśorhan sudhīrabhūt ||",
  "S01n199:235": "śāntaśrībhikṣuriti nāmo'bhūt |",
  "S01n199:236": "tataḥ sa sarvavicchāstā bodhisattvā hitārthadik ||117 ||",
  "S01n199:237": "sa devāsuralokānāmapi vandyārcito'bhavat |",
  "S01n199:238": "tadārabhya sa śāntaśrīdharmadhāto jinālaye ||118 ||",
  "S01n199:239": "triratnabhajanaṃ kṛtvā tasthau bodhivrataṃ caran |",
  "S01n199:240": "sa ekasmin dine cemaṃ jyotīrūpaṃ prabhāsvaraṃ ||119 ||",
  "S01n199:241": "ratnapadmāsanāsīnaṃ paśyannevaṃ vyacintayet |",
  "S01n199:242": "aho hyayaṃ svayaṃ jāto jyotirūpo prabhāsvaraḥ ||120 ||",
  "S01n199:243": "ratnapadmāsanāsīnaḥ saṃtiṣṭhate jagaddhite |",
  "S01n199:244": "kiyatkālamayaṃ śrīmān dharmmadhāturjinālayaḥ ||121 ||",
  "S01n199:245": "evaṃ saṃbhāṣayan lokān saṃsthāsyate jagaddhite |",
  "S01n199:246": "yataḥ kalau samayā te loka pañcakaṣāyite ||122 ||",
  "S01n199:247": "sarve lokā durācārā bhaviṣyanti durāśayāḥ |",
  "S01n199:248": "madābhimānino duṣṭā lobhinaḥ kāmacāriṇaḥ ||123 ||",
  "S01n199:249": "īrṣyālavaḥ pramattāśca mātsaryavyākulāśayāḥ |",
  "S01n199:250": "kleśāhaṃkāragarvāndhā nirvivekāḥ pramādinaḥ ||124 ||",
  "S01n199:251": "kāmabhogātisaṃraktā daśākuśalacāriṇaḥ |",
  "S01n199:252": "tadā kathamayaṃ śrīmān jyotīrūpaḥ prabhāsvaraḥ ||125 ||",
  "S01n199:253": "ratnapadmāsanāsīna evaṃ tiṣṭhejjagaddhite |",
  "S01n199:254": "nūnaṃ ye lobhino duṣṭāḥ kleśavyākulamānasāḥ ||126 ||",
  "S01n199:255": "imaṃ caityaṃ pratikṣipya ratnāni saṃharet tadā |",
  "S01n199:256": "duṣṭā ca tathānye'pi duṣṭāḥ kleśābhimāninaḥ ||127 ||",
  "S01n199:257": "jyotīrūpamimaṃ caityaṃ dhvaṃsayiṣyanti sarvathā |",
  "S01n199:258": "evaṃ tadā kalau kāle dhvaṃsite'smin jinālaye ||128 ||",
  "S01n199:259": "mahāpātakasaṃbhūtaṃ mahotpātaṃ bhaved dhruvaṃ |",
  "S01n199:260": "iti hetorahaṃ dharmadhātorasya surakṣaṇe ||129 ||",
  "S01n199:261": "guptikarttu śilāchādya caityaṃ kuryā mahochrayaṃ |",
  "S01n199:262": "tadā sarve'pi lokāste imaṃ stūpaṃ mahochritaṃ ||130 ||",
  "S01n199:263": "samīkṣya śraddhayā bhaktyā bhajiṣyanti prasāditāḥ |",
  "S01n199:264": "tadaitat puṇyabhāvena sarvadātra samantataḥ ||131 ||",
  "S01n199:265": "subhikṣaṃ maṅgalotsāhaṃ nirutpātaṃ bhaved dhruvaṃ |",
  "S01n199:266": "iti dhyātvā sa śāntaśrīḥ śāstāraṃ taṃ punarmudā ||132 ||",
  "S01n199:267": "upetya sāñjalirnatvā prārthayadevamādarāt |",
  "S01n199:268": "bhadanta sadgurośāstaryadicchāmiha sāmprataṃ ||133 ||",
  "S01n199:269": "dharmmādhātumimaṃ caityaṃ gupti karttuṃ surakṣaṇe |",
  "S01n199:270": "tadūrddha śilayāchādya svīṣṭikābhiḥ samuchritaṃ ||134 ||",
  "S01n199:271": "stūpaṃ kṛtvā pratiṣṭhāpya sthirīkarttuṃ samutsahe |",
  "S01n199:272": "ityatra me bhavāñchāstā gupti kṛtvābhirakṣaṇe ||135 ||",
  "S01n199:273": "dharmmadhātoḥ jagadbhartturanujñāṃ dātumarhati |",
  "S01n199:274": "iti saṃprārthite tena śāntaśriyā niśamya saḥ ||136 ||",
  "S01n199:275": "mahāmatirmahāsattvaṃ taṃ paśyannevamabravīt |",
  "S01n199:276": "bhadrasvaṃyambhūvāṃstasya guptikarttuṃ yadīcchasi ||137 ||",
  "S01n199:277": "pratyekaṃ śrāvakaṃ yānaṃ muktvā mahati saṃśritaḥ |",
  "S01n199:278": "vajrābhiṣekamādāya cara vajravrataṃ punaḥ ||138 ||",
  "S01n199:279": "tato mārān vinirjjitya samārādhya jineśvaraṃ |",
  "S01n199:280": "saṃprārthya śilayācchādya kuru stūpaṃ samuchritaṃ ||139 ||",
  "S01n199:281": "iti śāstā samādiṣṭaṃ niśamya sa pramoditaḥ |",
  "S01n199:282": "śāstāraṃ taṃ praṇatvā ca prārthayadevamādarāt ||140 ||",
  "S01n199:283": "sadgururme bhavāñchāstā dharmmadhātusurakṣaṇe |",
  "S01n199:284": "vajracaryāvrataṃ datvā cāraya māṃ jagaddhite ||141 ||",
  "S01n199:285": "iti saṃprārthite tena śāntaśriyā niśamya saḥ |",
  "S01n199:286": "mahāmatirmahāsattvaṃ taṃ samīkṣyaivamabravīt ||142 ||",
  "S01n199:287": "yadi śraddhāsti te bhadra vajracaryā mahāvrataṃ |",
  "S01n199:288": "yathāvidhi pradāsyāmi tad gṛhāṇa jagaddhite ||143 ||",
  "S01n199:289": "ityuktvā sa mahācāryastasmai śāntaśriye kramāt |",
  "S01n199:290": "sābhiṣekaṃ mahāyāne vajracaryāvrataṃ dadau ||144 ||",
  "S01n199:291": "śāntaśrīvajrācārya iti sthāpitaḥ tatkṣaṇe'rye cādhijñaprāpto'bhūt |",
  "S01n199:292": "tataḥ prāptābhiṣekaḥ sa śāntaśrī vajrayogavit ||145 ||",
  "S01n199:293": "sa svātmā dakṣiṇāṃ tasmai gurave pradadau mudā |",
  "S01n199:294": "tataḥ sa vajradhṛg yogī mahābhijñaḥ susiddhimān ||146 ||",
  "S01n199:295": "svakuleśaṃ samārādhya sagaṇaṃ prābhajan mudā |",
  "S01n199:296": "tataḥ sa vajradhṛg yogī mahābhijñaḥ susiddhimān ||147 ||",
  "S01n199:297": "saddharmmasādhanotsāhī sarvavidyādhipopyabhūt |",
  "S01n199:298": "tataḥ sāsturanujñāṃ sa samāsādya prasāditaḥ ||148 ||",
  "S01n199:299": "dharmadhātuṃ samārādhya prārthayadevamānataḥ |",
  "S01n199:300": "bhagavan nātha sarvajña bhavatāṃ rakṣaṇāya yat ||149 ||",
  "S01n199:301": "jyotīrūpaṃ samācchādya caityaṃ karttumihotsahe |",
  "S01n199:302": "tad bhavān trijagannātha kṛpayā me prasīdatu ||150 ||",
  "S01n199:303": "yada trāpyaparārdha me tatsarva kṣantumarhati |",
  "S01n199:304": "iti saṃprārthya sa prājña jyotīrūpaṃ jinālayaṃ ||151 ||",
  "S01n199:305": "sa ratnapadmāchādya śilayā samagopayat |",
  "S01n199:306": "taduparīṣṭikābhiśca vidhāya caityamucchritaṃ ||152 ||",
  "S01n199:307": "yathāvidhi pratiṣṭhāpya mahotsāhaiḥ sadābhajat |",
  "S01n199:308": "tata idañca pucchāgraṃ mañjudevasya nirmmitaṃ ||153 ||",
  "S01n199:309": "caityaṃ sa śilayāchādya stūpaṃ vyadhāttathottamaṃ |",
  "S01n199:310": "idaṃ stūpaṃ ca sa śāntaśrīḥ pratiṣṭhāpya yathāvidhi ||154 ||",
  "S01n199:311": "sarvadā śraddhayā bhaktyā mahotsāhairmudābhajat |",
  "S01n199:312": "tataścāsau mahācāryaṃ ārādhya pañcadevatāḥ ||155 ||",
  "S01n199:313": "pañca sutāḥ pureṣvevaṃ pratiṣṭhāpya sadābhajat |",
  "S01n199:314": "tad yathā devatā pañca prathamaṃ vāyudevatā ||156 ||",
  "S01n199:315": "vāyupure pratiṣṭhāpya vahnipuro'gnidevatā |",
  "S01n199:316": "nāgapure ca nāgendro vasupure vasundharāṃ ||157 ||",
  "S01n199:317": "śāntipure mahāśrīmatsambaraṃ sugaṇaṃ tathā |",
  "S01n199:318": "etān sarvān samārādhya sa ācārya yathāvidhi ||158 ||",
  "S01n199:319": "mahotsāhaiḥ samabhyarcya prābhajan sarvadā mudā |",
  "S01n199:320": "evaṃ kṛtvā sa ācārya śāntaśrīḥ kṛtakṛtyau maharddhikaḥ ||159 ||",
  "S01n199:321": "bhadraśrīmantrasaṃsiddhaḥ sarvavidyādhipo'bhavat |",
  "S01n199:322": "tato bhūyaḥ sa ācāryo bodhisattvā mahāmatiḥ ||160 ||",
  "S01n199:323": "sarvasattvahitotsāhī dhyātvaivaṃ samacintayat |",
  "S01n199:324": "atraivamahamārādhya sarvān devān yathāvidhi ||161 ||",
  "S01n199:325": "pratiṣṭhāpya samabhyarcya mahotsāhairbhaje mudā |",
  "S01n199:326": "tathātra sarvadā dharmmadhātuvāgīśvaraṃ sadā ||162 ||",
  "S01n199:327": "smṛtvā dhyātvā samārādhya saṃtiṣṭheyaṃ jagaddhite |",
  "S01n199:328": "iti dhyātvā sa śāntaśrīrācāryastriguṇārthabhṛt ||163 ||",
  "S01n199:329": "sarvasattvahitārthena tathāvatraiva nanditaḥ |",
  "S01n199:330": "evaṃ tā devatā bhaktyā bhajanti ye yathāvidhi ||164 ||",
  "S01n199:331": "te bhadraśrīguṇāpannā bhaveyurbodhicāriṇaḥ |",
  "S01n199:332": "tad viśeṣaphalaṃ cāpi śṛṇu maitreya sāṃprataṃ ||165 ||",
  "S01n199:333": "sarva sattvānubodhārtha vakṣyāmyatra samāsataḥ |",
  "S01n199:334": "tadyathā ye samārādhya sagaṇāṃ vāyudevatāṃ ||166 ||",
  "S01n199:335": "yathāvidhi samabhyarcya saṃbhajante samādarāt |",
  "S01n199:336": "teṣāṃ vātamahotpātabhayaṃ kvāpi na vidyate ||167 ||",
  "S01n199:337": "nīrogyaṃ śrīsamāpannaṃ kāmabhojyaṃ sadā bhave |",
  "S01n199:338": "ye cāpyevaṃ samārādhya sagaṇāṃ vahnidevatāṃ ||168 ||",
  "S01n199:339": "yathāvidhi samabhyarcya sambhajante samādarāt |",
  "S01n199:340": "teṣāṃ vahnimahotpātaṃ bhayaṃ kvāpi na vidyate ||169 ||",
  "S01n199:341": "paripuṣṭendriyārogya mahāsaukhyaṃ sadā bhave |",
  "S01n199:342": "ye cāpyevaṃ samārādhya sagaṇāṃ nāgadevatāṃ ||170 ||",
  "S01n199:343": "yathāvidhi samabhyarcya prabhajante sadā mudā |",
  "S01n199:344": "teṣāṃ na vidyate kvāpi durbhikṣotpātajaṃ bhayaṃ ||171 ||",
  "S01n199:345": "bhadraśrīratnasaṃpattikāmabhojyaṃ sadā bhave |",
  "S01n199:346": "ye cāpyevaṃ samārādhya sagaṇāṃ śrībasundharāṃ ||172 ||",
  "S01n199:347": "yathāvidhi samabhyarcya saṃbhajante samādarāt |",
  "S01n199:348": "teṣāṃ dāridrayaduḥkhādi bhayaṃ nāsti kadācana ||173 ||",
  "S01n199:349": "bhadraśrīsadguṇāpannamahāsaṃpatsukhaṃ sadā |",
  "S01n199:350": "ye cāpyevaṃ samārādhya sagaṇaṃ sambaraṃ jinaṃ ||174 ||",
  "S01n199:351": "yathāvidhi samabhyarcya saṃbhajante sadādarāt |",
  "S01n199:352": "teṣāṃ mārāpasargga ca bhayaṃ kvāpi na vidyate ||175 ||",
  "S01n199:353": "saddharmmaratnasaṃpattimahaiśvaryasukhaṃ sadā |",
  "S01n199:354": "ye cedaṃ caityamārādhya mañjudevasya nirmmitaṃ ||176 ||",
  "S01n199:355": "yathāvidhi samabhyarcya saṃbhajante samādarāt |",
  "S01n199:356": "taddurbhbhagā durācārā duṣṭā syurna kadācana ||177 ||",
  "S01n199:357": "sarve dharmādhipā nāthā bhaveyuḥ śrīguṇākarāḥ |",
  "S01n199:358": "ye cāpīdaṃ samārādhya dharmmadhātuṃ jinālayaṃ ||178 ||",
  "S01n199:359": "yathāvidhi samabhyarcya sambhajante samādarāt |",
  "S01n199:360": "te sarvve vimalatmāno bhadraśrīsadguṇāśrayāḥ ||179 ||",
  "S01n199:361": "bodhisattvā mahābhijñā bhaveyu bodhicāriṇaḥ |",
  "S01n199:362": "ya etā devatāḥ sarvāḥ smṛtvā dhyātvāpi sarvadā ||180 ||",
  "S01n199:363": "nāmāpi ca samuccārya saṃbhajante samādritāḥ |",
  "S01n199:364": "te'pi sarve na yāsyanti durggatiṃ ca kadācana ||181 ||",
  "S01n199:365": "sadā sadgatisaṃjātā bhaveyuḥ śrīguṇāśrayāḥ |",
  "S01n199:366": "tataste sukṛtāraktāḥ sadharmmaguṇalālasāḥ ||182 ||",
  "S01n199:367": "triratnaśaraṇaṃ kṛtvā saṃcareran sadā śubhe |",
  "S01n199:368": "tataste vimalātmānaḥ pariśuddhendriyāśayāḥ ||183 ||",
  "S01n199:369": "bodhisattvā mahāsattvāścaturbrahmavihāriṇaḥ |",
  "S01n199:370": "sarvasattvahitādhānaṃ careyurbodhisambaraṃ ||184 ||",
  "S01n199:371": "tataste bodhisaṃbhāraṃ purayitvā yathākramaṃ |",
  "S01n199:372": "daśabhūmīśvarā nāthā bhaveyuḥ sugatātmajāḥ ||185 ||",
  "S01n199:373": "tataste nirmmalātmānaḥ saṃsāragati niḥspṛhāḥ |",
  "S01n199:374": "arhantaḥ savala māraṃ nirjitya syurniraṃjanāḥ ||186 ||",
  "S01n199:375": "trividhāṃ bodhimāsādya saddharmmaguṇabhāskarāḥ |",
  "S01n199:376": "sarvasattvahitārthena saṃbuddhapadamāpnuyu ||187 ||",
  "S01n199:377": "yepyetadguṇamāhātmyaṃ śrutvāpyatyanumoditāḥ |",
  "S01n199:378": "tathā tatpuṇyamāhātmyaṃ praśasanti samādarāt ||188 ||",
  "S01n199:379": "te'pi sarve vikalmāṣāḥ pariśuddhitrimaṇḍalāḥ |",
  "S01n199:380": "śrīmantaḥ sadguṇādhārā bhaveyu bodhimānasāḥ ||189 ||",
  "S01n199:381": "na yāyurdugatiṃ kvāpi sadā sadgatisambhavāḥ |",
  "S01n199:382": "sarvasattvahitaṃ kṛtvā saṃcarerañjagaddhite ||190 ||",
  "S01n199:383": "tataḥ sarvādhipāste syu rdhammārthi saṃprapūrakāḥ |",
  "S01n199:384": "bodhisaṃbhāraṃ saṃpūrya saṃbuddhapadamāpnuyuḥ ||191 ||",
  "S01n199:385": "iti satyaṃ parijñāya bauddhaṃ padaṃ yadīcchatha |",
  "S01n199:386": "etān devān samārādhya bhajadhvaṃ sarvadā bhave ||192 ||",
  "S01n199:387": "etatpuṇyānubhāvena yūyamapyevamābhavaṃ |",
  "S01n199:388": "durggatiṃ naiva yāyāta kadācin kutracid dhruvaṃ ||193 ||",
  "S01n199:389": "sadā sadgatisaṃjātā bhadraśrīsadguṇāśrayāḥ |",
  "S01n199:390": "bodhisattvā mahāsattvā bhavata bodhicāriṇaḥ ||194 ||",
  "S01n199:391": "tataḥ saṃbodhisaṃbhāraṃ pūrayitvā yathākramaṃ |",
  "S01n199:392": "trividhāṃ bodhimāsādya saṃbuddhapadamāpsyatha ||195 ||",
  "S01n199:393": "iti matvātra ye lokā rvāñchanti saugataṃ padaṃ |",
  "S01n199:394": "sa devān sagaṇāṃ sarvān samārādhya bhajantu te ||196 ||",
  "S01n199:395": "ityādiṣṭaṃ munīndreṇa niśamya te sabhāśritāḥ |",
  "S01n199:396": "sarve tatheti vijñapya prābhyanandan prabodhitāḥ ||197 ||",
  "S01n199:397": "tadā śāntaśriyā yaṃssaṃ guptikṛto jinālayaḥ |",
  "S01n199:398": "ityādiśya munīndro'pi samādhiṃ viddhekṣaṇaṃ ||198 ||",
  "S01n199:399": "iti śrīsvayaṃbhūdharmmadhātuvāgīśvara guptikṛta pravarttano nāma saptamo'dhyāyaḥ samāptaḥ |"
}