{
  "S06n593:0": "2",
  "S06n593:1": "29. rupasmi yo na sthihate na ca vedanāyāṃ",
  "S06n593:2": "saṃjñāya yo na sthihate na ca cetanāyām |",
  "S06n593:3": "vijñāni yo na sthihate sthitu dharmatāyāṃ",
  "S06n593:4": "eṣā sa prajñavarapāramitāya caryā ||1 ||",
  "S06n593:5": "30. nityamanityasukhaduḥkhaśubhāśubhaṃ ti",
  "S06n593:6": "ātmanyanātmi tathatā ta(tha)",
  "S06n593:7": "śūnyatāyām |",
  "S06n593:8": "phalaprāptitāya athito arahantabhūmau",
  "S06n593:9": "pratyekabhūmiathito tatha buddhabhūmau ||2 ||",
  "S06n593:10": "31. yatha nāyako'sthitaku dhātuasaṃskṛtāyā",
  "S06n593:11": "tatha saṃskṛtāya athito aniketacārī |",
  "S06n593:12": "evaṃ ca sthānu athito sthita bodhisattvo",
  "S06n593:13": "asthānu sthānu ayu sthānu jinena ukto ||3 ||",
  "S06n593:14": "32. yo icchatī sugataśrāvaka haṃ bhaveyaṃ",
  "S06n593:15": "pratyekabuddha bhaviyāṃ tatha dharmarājo |",
  "S06n593:16": "imu kṣāntyanāgami na śakyati prāpuṇetuṃ",
  "S06n593:17": "yatha ārapāragamanāya atītadarśī ||4 ||",
  "S06n593:18": "33. yo dharma bhāṣyati ya bhāṣyati bhāṣyamāṇāṃ",
  "S06n593:19": "phalaprāpta pratyayajino tatha lokanātho |",
  "S06n593:20": "nirvāṇato adhigato vidupaṇḍitehi",
  "S06n593:21": "sarve ta ātmaja nidṛṣṭa tathāgatena ||5 ||",
  "S06n593:22": "34. catvāri pudgala ime na trasanti ye'smin",
  "S06n593:23": "jinaputra satyakuśalo avivartiyaśca |",
  "S06n593:24": "arhaṃ vidhūtamalakleśa prahīṇakāṅkṣo",
  "S06n593:25": "kalyāṇamitraparipācita yaścaturthaḥ ||6 ||",
  "S06n593:26": "35. evaṃ carantu vidu paṇḍitu bodhisattvo",
  "S06n593:27": "nārhaṃmi śikṣati na pratyayabuddhabhūmau |",
  "S06n593:28": "sarvajñatāya anuśikṣati buddhadharme",
  "S06n593:29": "śikṣāaśikṣa na ya śikṣati eṣa śikṣā ||7 ||",
  "S06n593:30": "36. na ca rupavṛddhiparihāṇiparigrahāye",
  "S06n593:31": "na ca śikṣati vividhadharmaparigrahāye |",
  "S06n593:32": "sarvajñatāṃ ca parigṛhṇati śikṣamāṇo",
  "S06n593:33": "niryāyatī ya iya śikṣa guṇe ratānām ||8 ||",
  "S06n593:34": "37. rupe na prajña iti rupi na asti prajñā",
  "S06n593:35": "vijñāna saṃjña api vedana cetanā ca |",
  "S06n593:36": "na ca eti prajña iti teṣa na asti prajñā",
  "S06n593:37": "ākāśadhātusama tasya na cāsti bhedaḥ ||9 ||",
  "S06n593:38": "38. ārambaṇāna prakṛtī sa a(na)ntapārā",
  "S06n593:39": "sattvāna yā ca prakṛtī sa anantapārā |",
  "S06n593:40": "ākāśadhātuprakṛtī sa anantapārā",
  "S06n593:41": "prajñā pi lokavidunāṃ sa anantapārā ||10 ||",
  "S06n593:42": "39. saṃjñeti nāma parikīrtitu nāyakena",
  "S06n593:43": "saṃjñāṃ vibhāviya prahāṇa vrajanti pāram |",
  "S06n593:44": "ye atra saṃjñavigamaṃ anuprāpnuvanti",
  "S06n593:45": "te pāraprāpta sthita pāramite hu bhonti ||11 ||",
  "S06n593:46": "40. saci gaṅgavālukasamāni sthihitva kalpāṃ",
  "S06n593:47": "sattveti śabda parikīrtayi nāyako'yam |",
  "S06n593:48": "sattvasyupādu kutu bheṣyati ādiśuddho",
  "S06n593:49": "eṣā sa prajñavarapāramitāya caryā ||12 ||",
  "S06n593:50": "41. evaṃ jino bhaṇati apratikūlabhāṇī",
  "S06n593:51": "yadahaṃ imāya varapāramitāya āsī |",
  "S06n593:52": "tada vyākṛto ahu parāpuruṣottamena",
  "S06n593:53": "buddho bhaviṣyasi anāgataadhvanasmin ||13 ||",
  "S06n593:54": "bhagavatyāṃ ratnaguṇasaṃcayagāthāyāṃ śakraparivarto nāma dvitīyaḥ ||"
}