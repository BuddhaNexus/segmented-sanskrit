{
  "S08n668:0": "atha catustriṃśaḥ paṭalavisaraḥ |",
  "S08n668:1": "atha khalu bhagavāṃ śākyamuniḥ punarapi taṃ śuddhāvāsabhavanamavalokyaḥ mañjuśriyaṃ kumārabhūtamāmantrayate sma |",
  "S08n668:2": "śṛṇu mañjuśrīḥ ! tvadīyamudrātantraṃ sarahasyaṃ paramaguhyatamaṃ aprakāśyamaśrāddhasattvatathāgataśāsane'nabhiprasannaṃ asamayānujñānatriratnavaṃśānucchedanakare akalyāṇamitraparigṛhīte puṇyakāme duṣṭajanasamparkavyatimiśrite pāpamitraparigṛhīte dūrībhūte buddhadharmāṇāṃ niḥphalībhūte kalpe'sminnācāryānupadeśe avabhiṣikta tava kumāra ! paramaguhyatame maṇḍale adṛṣṭasamaye tathāgatakule asamante jane aprakāśya sarvabhūtānāṃ tvanmantrānuvarttināṃ aśrāddho buddhadharmāṇāṃ dūrībhūto hi bodhaye ||",
  "S08n668:3": "na tasyā dāpayenmudrāṃ tantraṃ caiva na darśayet |",
  "S08n668:4": "pramādānmohasammūḍhaḥ lobhādyā yadi dāpayet ||",
  "S08n668:5": "na siddhyante tantramantrā vai viparītasya jāpinaḥ |",
  "S08n668:6": "asānnidhyaṃ kalpayenmudrāṃ mantrāścaivamanyathā ||",
  "S08n668:7": "siddhiṃ na labhate kṣipraṃśca śarīreṇāpi hīyate |",
  "S08n668:8": "saumyānāṃ śrāddhacittānāṃ samaye tattvadarśinām ||",
  "S08n668:9": "tantramantrapravṛttānāṃ mudrātantraṃ prakāśayet |",
  "S08n668:10": "triratnapūjakā ye ca prasannā jinaśāsane ||",
  "S08n668:11": "vidhiprayogadṛṣṭānāṃ teṣāṃ mudrā prakāśayet |",
  "S08n668:12": "bodhicittavidhijñānāṃ bodhicittavibhūṣitām ||",
  "S08n668:13": "nityaṃ bodhimārgasthāṃ teṣāṃ mudrāṃ prakāśayet |",
  "S08n668:14": "tantramantraprayuktānāṃ samaye dṛṣṭaparāparām ||",
  "S08n668:15": "mahābodho praticchūnāṃ teṣāṃ mudrāṃ prakāśayet |",
  "S08n668:16": "prasannānāṃ jinaputreṣu teṣu śrāvakakhaḍgiṇām |",
  "S08n668:17": "dṛṣṭadharmaphalaṃ yeṣāṃ teṣāṃ mudrāṃ prakāśayet |",
  "S08n668:18": "avikalpitadharmāṇāṃ śrāddhānāṃ gatimatsarām ||",
  "S08n668:19": "śāsturvacanayuktijñāṃ teṣāṃ mudrāṃ prakāśayet |",
  "S08n668:20": "mudrā mudritā hyete pramāṇasthā sāṣṭaśataṃ tathā ||",
  "S08n668:21": "na cātiriktā na conāśca sākṣād buddhaiḥ prakāśitāḥ |",
  "S08n668:22": "mañjuśriyasya kalpe vai mantrāścaiva tatsamā ||",
  "S08n668:23": "sāṣṭaṃ śatamityuktaṃ mantrāṇāṃ tatsamoditām |",
  "S08n668:24": "mudrāścaiva śatāṣṭaṃ tu kathitā munivaraiḥ purā ||",
  "S08n668:25": "etatpramāṇaṃ tu kalpasya mudrāmantrasamudbhave |",
  "S08n668:26": "kośaṃ sarvabuddhānāṃ mantrakośamudāhṛtam ||",
  "S08n668:27": "mudrā mantrasamopetāḥ saṃyuktaḥ kṣiprakarmikaḥ |",
  "S08n668:28": "na cakreṇa vinā spandaṃ yuktimutpadyate rathe ||",
  "S08n668:29": "tathaiva sarvamantrāṇāṃ mudrāvarjaṃ na karmakṛt |",
  "S08n668:30": "mantrā mudrasamopetā saṃyuktā kṣiprakarmikā ||",
  "S08n668:31": "sarvamāvarttayaṃ hyete trailokyasasurāsuram |",
  "S08n668:32": "kiṃ punarmānuṣe loke anyakarmeṣu saṃskṛte ||",
  "S08n668:33": "dṛṣṭadharmaphalo hyetāṃ mudrāmantreṣu dṛśyate |",
  "S08n668:34": "saṃyuktaḥ ubhayataḥ śuddhāṃ vidhiyuktena darśitā ||",
  "S08n668:35": "āvartayanti bhūtānāṃ jināgrāṇāṃ tu sasūnutām |",
  "S08n668:36": "mantraṃ mudratapaścaiva tridhā karma kare sthitam ||",
  "S08n668:37": "yatheṣṭā sampadāṃ kṛtsnāṃ prāpnuyājjapinastathā |",
  "S08n668:38": "mantrāṇāṃ mudritā mudrā mantraiścāpi mudritā ||",
  "S08n668:39": "na mantraṃ mudrahīnaṃ tu na mudrā mudravarjitā |",
  "S08n668:40": "mudrā mantrasamopetā saṃyuktā sarvakarmikā ||",
  "S08n668:41": "anyonyaphalā hyete anyonyaphalamudbhavā |",
  "S08n668:42": "sādhake yuktimāyuñje na sārdhaṃ karma na vidyate ||",
  "S08n668:43": "sidhyante sarvamantrā vai mudrāyuktāstu rūpinām |",
  "S08n668:44": "vidhidṛṣṭaḥ prayuktastu mantraṃ + + samudritam ||",
  "S08n668:45": "na sau vidyati tat sthānaṃ yatrākṛṣṭo na siddhyati |",
  "S08n668:46": "bhavāgryā vīciparyantaṃ lokadhātvagatiṃ taram ||",
  "S08n668:47": "yatrāviṣṭo na cākṛṣṭaḥ asādhyo yo na vidyate |",
  "S08n668:48": "na sau saṃvidyate kaścit sattvo yo nivartitum ||",
  "S08n668:49": "maharddhikā bodhisattvāpi ākṛṣyante vidhivāditā |",
  "S08n668:50": "asamartthā bodhisattvāpi daśabhūmisamāśritā ||",
  "S08n668:51": "rakṣāvidhānabhetuṃ vā karmasiddhi nivāritum |",
  "S08n668:52": "adhṛṣyaḥ sarvabhūtānāṃ mantramudrasamāsṛtāḥ ||",
  "S08n668:53": "sarvabhūtānāṃ yo hi mantre samāśritaḥ |",
  "S08n668:54": "mudrā prayogayuktā vai ete rakṣāsamudbhavā ||",
  "S08n668:55": "udbhūtiḥ sarvamantrāṇāṃ sarvamantreṣu dṛśyate |",
  "S08n668:56": "mantrātaḥ sarvamudrāṇāṃ anyonyasamāsṛtāḥ ||",
  "S08n668:57": "rūpajāpavidhirmārge homakarme prayujyate |",
  "S08n668:58": "ato jāta tathāsiddhiḥ mudrā mantreṣu dṛśyate ||",
  "S08n668:59": "jāpino nityamudyuktaḥ sadā teṣu pratiṣṭhitaḥ |",
  "S08n668:60": "siddhyante sarvamantrā vai avandhyaṃ munināṃ vacaḥ ||",
  "S08n668:61": "vacanaṃ sarvabuddhānāṃ anyathākāritaṃ hitaiḥ |",
  "S08n668:62": "+ + + + + + + + + + + + mantratantreṣu yuktitaḥ ||",
  "S08n668:63": "kāritaṃ yairvidhirmuktā aśeṣaṃ mantramudrayā |",
  "S08n668:64": "etat kumāra ! mañjuśrīḥ ! kathayāmi punaḥ punaḥ ||",
  "S08n668:65": "aśeṣamantramuktistu mudrā tatra hitodayam |",
  "S08n668:66": "tāṃ vande kalparāje'smiṃ naistārikaṃ phalasambhavam ||",
  "S08n668:67": "hitaṃ guhyatamaṃ loke mudrātantraṃ samuddhitam |",
  "S08n668:68": "tato'sau yuktimāṃ śrīmāṃ sahiṣṇurbālarūpiṇaḥ ||",
  "S08n668:69": "īṣasmitamukho bhūtvā kumāro viśvasambhavaḥ |",
  "S08n668:70": "bodhisattvo mahāvīryaḥ daśabhūmisamā taḥ ||",
  "S08n668:71": "prayaccha muninā śreṣṭhaṃ buddhamādityabāndhavam |",
  "S08n668:72": "yadetatkathitaṃ loke bhagavanmantrakāraṇam ||",
  "S08n668:73": "pūrvakairapi sambuddhaiḥ kathitaṃ tatpurā mama |",
  "S08n668:74": "adhunā śākyasiṃhena kimarthaṃ samprakāśitam ||",
  "S08n668:75": "etanme saṃśayo jātaḥ ācakṣva munisattava ! |",
  "S08n668:76": "kalaviṅkaruto dhīmāṃ brāhmagarjitasambhavaḥ ||",
  "S08n668:77": "abravīd bodhisattvaṃ tu daśabhūmipratiṣṭhitam |",
  "S08n668:78": "purāhaṃ bahukalpāni saṃsāre saratā ma ya ||",
  "S08n668:79": "labdho'yaṃ kalparājendraḥ muneḥ saṅkusumāhvayāt |",
  "S08n668:80": "tatra tatra mayā sattvā upakārakṛtaṃ bahu ||",
  "S08n668:81": "karuṇāvaśamāgatya praṇidhiṃ ca kṛtaṃ tadā |",
  "S08n668:82": "yadāhaṃ buddhamagro vai sambhavāmi yugādhame ||",
  "S08n668:83": "śāsanārthaṃ karitvā vai dharmacakrānuvarttite |",
  "S08n668:84": "apaścime ca kāle vai nirvāsye'haṃ yadā bhuvi ||",
  "S08n668:85": "etattu kalparājendraṃ nirdiśe'haṃ tavāntike |",
  "S08n668:86": "mayāpi nirvṛte loke śūnye jambusamāhvaye ||",
  "S08n668:87": "dūrībhūte tathā śāstuḥ dharmakośe kalau yuge |",
  "S08n668:88": "nāśanārthaṃ tu sattvānāṃ kariṣyatyepa kalparāṭ ||",
  "S08n668:89": "tavaiva sampradatto'yaṃ kalparājā savistaraḥ |",
  "S08n668:90": "sattvānāmarthamudyuktaḥ tasmiṃ kāle bhaviṣyati ||",
  "S08n668:91": "adharmiṣṭhāstadā sattvāstasmiṃ kāle bhayānake |",
  "S08n668:92": "avyavasthasthitā nityaṃ rājāno duṣṭamānasāḥ ||",
  "S08n668:93": "mānuṣāmānuṣāścāpi sarve śāsanavidviṣāḥ |",
  "S08n668:94": "nāśayiṣyanti me sarvaṃ dharmakośaṃ mayoditam ||",
  "S08n668:95": "teṣa vinayārthāya mantrakośamudāhṛtam |",
  "S08n668:96": "tavaitat kumāra ! praṇidhānaṃ pūrvakalpānacintitām ||",
  "S08n668:97": "yāvanti kecid buddhā vai nirvṛtā lokabāndhavā |",
  "S08n668:98": "teṣāṃ sāśanārthāya kariṣyāmi yuge yuge ||",
  "S08n668:99": "bāladārakarūpo'haṃ vicariṣyāmi sarvata |",
  "S08n668:100": "mantrarūpeṇa sattvānāṃ vineṣyāmi tadā tadā ||",
  "S08n668:101": "etat kumāra ! tubhyaṃ vai praṇidhānaṃ purā kṛtam |",
  "S08n668:102": "tat prāptamadhunā bāla ! nirdekṣyāmi tenaive ||",
  "S08n668:103": "śūnye buddhakṣetre aśaraṇye tadā jane |",
  "S08n668:104": "mantrarūpeṇa sattvānāṃ bāliśastvaṃ samādiśet ||",
  "S08n668:105": "vineṣyasi bahuṃ sattvāṃ sarvasampattidāyakaḥ |",
  "S08n668:106": "varadastvaṃ sarvasattvānāṃ tasmiṃ kāle yugādhame ||",
  "S08n668:107": "nirvṛte hi mayā loke śūnyībhūte mahītale |",
  "S08n668:108": "tvayaiva bālarūpeṇa buddhakṛtyaṃ kariṣyasi ||",
  "S08n668:109": "mahāraṇye tadā ramye himavatkukṣisambhave |",
  "S08n668:110": "nadyā hiraṇyavatītīre nirvāṇaṃ me bhaviṣyatīti ||",
  "S08n668:111": "āryamañjuśriyamūlakalpāt bodhisattvapiṭakāvataṃsakā-",
  "S08n668:112": "nmahāyānavaipulyasūtrāt dvātriṃśatimaḥ mudrā-",
  "S08n668:113": "codanavidhimañjuśrīparipṛccha-",
  "S08n668:114": "nirdeśaparivartaḥ paṭala-",
  "S08n668:115": "visaraḥ parisamāptaḥ |"
}