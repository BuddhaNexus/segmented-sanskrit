{
  "SA14n864:0": "prajñāpāramitāstutiḥ",
  "SA14n864:1": "om namaḥ śrīprajñāpāramitāyai",
  "SA14n864:2": "nirvikalpe nirālambe niravadye niraṃjane |",
  "SA14n864:3": "nityānitye nirvikāre prajñe devi namo'stu te || 1 ||",
  "SA14n864:4": "buddhānāṃ jananīśāni bodhisattvapitāmahi |",
  "SA14n864:5": "prapitāmahi sattvānāṃ prajñe devi namo'stu te || 2 ||",
  "SA14n864:6": "mātarmātarjaganmātariti saṃjapatāṃ nṛṇām |",
  "SA14n864:7": "manorathaprade śuddhe prajñe devi namo'stu te || 3 ||",
  "SA14n864:8": "lakṣmīstvamasi kalyāṇi śrīrdhīḥ śraddhā dhṛtiḥ smṛtiḥ |",
  "SA14n864:9": "sarvasvarūpe sarveśi prajñe devi namo'stu te || 4 ||",
  "SA14n864:10": "lokottare laukike ca prajñāpāramite'mite |",
  "SA14n864:11": "daśa pāramitākāre prajñe devi namo'stu te || 5 ||",
  "SA14n864:12": "śrīprajñāpāramitāstutiḥ samāptā |"
}