{
  "S06n594:0": "3",
  "S06n594:1": "42. ya imāṃ grahīṣyati paryāpuṇatī sa nityaṃ",
  "S06n594:2": "prajñāya pāramita yatra caranti nāthāḥ |",
  "S06n594:3": "viṣa vahni śastra udakaṃ na kramāti tasyo",
  "S06n594:4": "otāru māru na ca vindati mārapakṣo ||1 ||",
  "S06n594:5": "43. parinirvṛtasya sugatasya kareyya stūpāṃ",
  "S06n594:6": "pūjeya saptaratanāmayu kaścideva |",
  "S06n594:7": "tehi prapūrṇa siya kṣetrasahasrakoṭyo",
  "S06n594:8": "yatha gaṅgavālikasamaiḥ sugatasya stūpaiḥ ||2 ||",
  "S06n594:9": "44. yāvanta sattva puna tāntaka kṣetrakoṭyo",
  "S06n594:10": "te sarvi pūjana kareyuranantakalpān |",
  "S06n594:11": "divyehi puṣpavaragandhavilepanehi",
  "S06n594:12": "kalpāṃstriyadhvaparikalpa tato'pi bhūyaḥ ||3 ||",
  "S06n594:13": "45. yaśco imāṃ sugatamāta likhitva puste",
  "S06n594:14": "yata utpatī daśabalāna vināyakānām |",
  "S06n594:15": "dhāreyi satkarayi puṣpavilepanehi",
  "S06n594:16": "kala puṇya bhonti na sa stūpi karitva pūjām ||4 ||",
  "S06n594:17": "46. mahavidya prajña ayu pāramitā janānāṃ",
  "S06n594:18": "dukhadharmaśokaśamanī pṛthusattvadhātoḥ |",
  "S06n594:19": "ye'tīta ye'pi ca daśaddiśa lokanāthā",
  "S06n594:20": "ima vidya śikṣita anuttaravaidyarājāḥ ||5 ||",
  "S06n594:21": "47. ye vā caranti cariyāṃ hitasānukampā-",
  "S06n594:22": "miha vidyaśikṣita vidu spṛśiṣyanti bodhim |",
  "S06n594:23": "ye saukhya saṃskṛta asaṃskṛta ye ca saukhyā",
  "S06n594:24": "sarve ca saukhya prasutā itu veditavyāḥ ||6 ||",
  "S06n594:25": "48. bījāḥ prakīrṇa pṛthivīsthita saṃbhavanti",
  "S06n594:26": "sāmagri labdhva viruhanti anekarupāḥ |",
  "S06n594:27": "yāvanti bodhiguṇa pāramitāśca pañca",
  "S06n594:28": "prajñāya pāramita te viruhanti sarve ||7 ||",
  "S06n594:29": "49. yenaiva rāja vrajate sa ha cakravartī",
  "S06n594:30": "tenaiva sapta ratanā balakāya sarve |",
  "S06n594:31": "yenaiva prajña iya pāramitā jinānāṃ",
  "S06n594:32": "tenaiva sarvaguṇadharma samāgamanti ||8 ||",
  "S06n594:33": "bhagavatyāṃ ratnaguṇasaṃcayagāthāyāmaprameyaguṇadhāraṇapāramitāstūpasatkāraparivarto nāma tṛtīyaḥ ||"
}