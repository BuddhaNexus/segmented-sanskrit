{
  "SA15n1247:0": "परार्थानुमाननामा चतुर्थः परिच्छेदः",
  "SA15n1247:1": "parārthānumānanāmā",
  "SA15n1247:2": "caturthaḥ paricchedaḥ",
  "SA15n1247:3": "parasya pratipādyatvāt adṛṣṭo'pi svayaṃ paraiḥ |",
  "SA15n1247:4": "dṛṣṭasādhanamityeke tatkṣepāyātmadṛgvacaḥ ||1 ||",
  "SA15n1247:5": "anumāviṣaye neṣṭaṃ parīkṣitaparigrahāt |",
  "SA15n1247:6": "vācaḥ prāmāṇyamasmin hi nānumānaṃ pravartate ||2 ||",
  "SA15n1247:7": "bādhanāyāgamasyokteḥ sādhanasya paraṃ prati |",
  "SA15n1247:8": "so'pramāṇaṃ tadā'siddhaṃ tatsiddhamakhilaṃ tataḥ ||3 ||",
  "SA15n1247:9": "tadāgamavataḥ siddhaṃ yadi kasya ka āgamaḥ |",
  "SA15n1247:10": "bādhyamānaḥ pramāṇena sa siddhaḥ kathāmāgamaḥ ||4 ||",
  "SA15n1247:11": "tadviruddhābhyupagamastenaiva ca kathaṃ bhavet |",
  "SA15n1247:12": "tadanyopagame tasya tyāgāṃsyāpramāṇātā ||5 ||",
  "SA15n1247:13": "tat kasmāt sādhanaṃ noktaṃ svapratītiryadudbhavā |",
  "SA15n1247:14": "yuktyā yayāgamo grāhyaḥ parasyāpi ca sā na kim ||6 ||",
  "SA15n1247:15": "prākṛtasya sataḥ prāg yaiḥ pratipattyakṣasambhavo |",
  "SA15n1247:16": "sādhanaiḥ sādhanānyarthasaktijñāne'sya tānyalam ||7 ||",
  "SA15n1247:17": "vicchinnānugamā ye'pi sāmānyenāpyagocarāḥ |",
  "SA15n1247:18": "sādhyasādhanacintāsti na teṣvartheṣu kācana ||8 ||",
  "SA15n1247:19": "puṃsāmabhiprāyavaśāt tattvātattvavyavasthitau |",
  "SA15n1247:20": "luptau hetutadābhāsau tasya vastvasamāśrayāt ||9 ||",
  "SA15n1247:21": "sannartho jñānasāpekṣo nāsan jñānena sādhakaḥ |",
  "SA15n1247:22": "sato'pi vastvasaṃśliṣṭā'saṃgatyā sadṛśī gatiḥ ||10 ||",
  "SA15n1247:23": "liṅgaṃ svabhāvaḥ kārya vā dṛśyādarśanameva vā |",
  "SA15n1247:24": "sambaddhaṃ vastutassiddhaṃ tadasiddhaṃ kimātmanaḥ ||11 ||",
  "SA15n1247:25": "pareṇāpyanyato gantumayuktam parakalpitaiḥ |",
  "SA15n1247:26": "prasaṅgo dvayasambandhādekāpāye'nyahānaye ||12 ||",
  "SA15n1247:27": "tadarthagrahaṇaṃ śabdakalpanāropitātmanām |",
  "SA15n1247:28": "aliṅgatvaprasiddhayarthamarthādarthasya siddhitaḥ ||13 ||",
  "SA15n1247:29": "kalpanāgamayoḥ kartu ricchamātrānuvṛttitaḥ |",
  "SA15n1247:30": "vastunaścānyathābhāvāt tatkṛtā vyabhicāriṇaḥ ||14 ||",
  "SA15n1247:31": "arthādarthagateḥ śaktiḥ pakṣahetvabhidhānayoḥ |",
  "SA15n1247:32": "nārthe tena tayornāsti svataḥ sādhanasaṃsthitiḥ ||15 ||",
  "SA15n1247:33": "tat pakṣavacanaṃ vakturabhiprāyanivedane |",
  "SA15n1247:34": "pramāṇaṃ saṃśayotpattestataḥ sākṣānna sādhanam ||16 ||",
  "SA15n1247:35": "sādhyasyaivābhidhānena pāramparyeṇa nāpyalam |",
  "SA15n1247:36": "śaktasya sūcakaṃ hetuvaco'śaktamapi svayam ||17 ||",
  "SA15n1247:37": "hetvarthaviṣayatvena tadaśaktoktirīritā |",
  "SA15n1247:38": "śaktistasyāpi ceddhetuvacanasya pravarttanāt ||18 ||",
  "SA15n1247:39": "tatsaṃśayena jijñāsorbhavet prakaraṇāśrayaḥ |",
  "SA15n1247:40": "vipakṣopagame'yetat tulyamityanavasthiniḥ ||19 ||",
  "SA15n1247:41": "antaraṅgaṃ tu sāmarthya triṣu rūpeṣu saṃsthitam |",
  "SA15n1247:42": "tatra smṛtisamādhānaṃ tadeacasyeva saṃsthitam ||20 ||",
  "SA15n1247:43": "akhyāpite hi viṣaye hetuvṛtterasambhavāt |",
  "SA15n1247:44": "viṣayakhyāpanādeva siddhau cet tasya śaktatā ||21 ||",
  "SA15n1247:45": "uktamatra vinā'pyasmāt kṛtakaḥ śabda īdṛśāḥ |",
  "SA15n1247:46": "sarve'nityā it prokte'pyarthāt tannāśadhīrbhavet ||22 ||",
  "SA15n1247:47": "anuktāvapi pakṣasya siddhepratibandhataḥ |",
  "SA15n1247:48": "triṣvanyatamarūpasyaivānuktirnyū natoditā ||23 ||",
  "SA15n1247:49": "sādhyoktiṃ vā pratijñāṃ sa vadan doṣairna yujyate |",
  "SA15n1247:50": "sādhanādhikṛtereva hetvābhāsāprasaṅgataḥ ||24 ||",
  "SA15n1247:51": "aviśeṣoktirapyekajātīye saṃśayāvahā |",
  "SA15n1247:52": "anyathā sarvasādhyokteḥ pratijñātvaṃ prasajyate ||25 ||",
  "SA15n1247:53": "siddhokteḥ sādhanatvācca parasyāpi na duṣyati |",
  "SA15n1247:54": "idānīṃ sādhyanirdeśaḥ sādhanāvayavaḥ katham ||26 ||",
  "SA15n1247:55": "sābhāsoktyādyupakṣepaparihāraviḍambanā |",
  "SA15n1247:56": "asambaddhā tathā hyeṣa na nyāyya iti varṇitam ||27 ||",
  "SA15n1247:57": "gamyārthatve'pi sādhyokterasammohāya lakṣaṇam |",
  "SA15n1247:58": "taccuturlakṣaṇaṃ rūpanipāteṣu svayaṃ-padaiḥ ||28 ||",
  "SA15n1247:59": "asiddhāsādhanārthoktavādyabhyupagatagrahaḥ |",
  "SA15n1247:60": "anukto'pīcchayā vyāptaḥ sādhya ātmārthavanmataḥ ||29 ||",
  "SA15n1247:61": "sarvānyeṣṭanivṛttāvapyāśaṅkāsthānavāraṇam |",
  "SA15n1247:62": "vṛtto svayaṃ-śrutenāha kṛtā caiṣā tadarthikā ||30 ||",
  "SA15n1247:63": "viśeṣastadvyapekṣatvāt kathito dharmadharmiṇoḥ |",
  "SA15n1247:64": "anuktāvapi vāñchāyā bhavet prakaraṇād gatiḥ ||31 ||",
  "SA15n1247:65": "ananvayo'pi dṛṣṭānte doṣastasya yathoditam |",
  "SA15n1247:66": "ātmā paraścet so'siddhaḥ iti tatreṣṭaghātakṛt ||32 ||",
  "SA15n1247:67": "sādhanaṃ yadvivāde na nyastaṃ taccenna sādhyate |",
  "SA15n1247:68": "kiṃ sādhyamanyathāniṣṭaṃ bhaved vaifalyameva vā ||33 ||",
  "SA15n1247:69": "sadvitīyaprayogeṣu niranvayaviruddhate |",
  "SA15n1247:70": "etena kathite sādhyaṃ sāmānyenātha sammatam ||34 ||",
  "SA15n1247:71": "tadevārthāntarābhāvād dehānāptau na sidhyati |",
  "SA15n1247:72": "vācyaśūnyaṃ pralapatāṃ tadetajjāḍyavarṇitam ||35 ||",
  "SA15n1247:73": "tulyaṃ nāśe'pi cecchabdaghaṭabhedena kalpane |",
  "SA15n1247:74": "na siddhena vināśena tadvataḥ sādhanād dhvaneḥ ||36 ||",
  "SA15n1247:75": "tathārthāntarabhāve syāt tadvān kumbho'pya-nityatā |",
  "SA15n1247:76": "viśiṣṭā dhvaninānveti no cennāyogavāraṇāt ||37 ||",
  "SA15n1247:77": "dvividho hi vyavacchedo viyogāparayogayoḥ |",
  "SA15n1247:78": "vyavchedādayoge tu vārye nānanvayāgamaḥ ||38 ||",
  "SA15n1247:79": "sāmānyameva tatsādhyaṃ na ca siddhaprasādhanam |",
  "SA15n1247:80": "viśiṣṭaṃ dharmiṇā tacca na niranvayadoṣavat ||39 ||",
  "SA15n1247:81": "etena dharmidharmābhyāṃ viśiṣṭau dharmadharmiṇau |",
  "SA15n1247:82": "pratyākhyāto nirākurvan dharmiṇyevamasādhanāt ||40 ||",
  "SA15n1247:83": "samudāyāpavāho hi na dharmiṇi virudhyate |",
  "SA15n1247:84": "sādhyaṃ yatastathā neṣṭaṃ sādhyo dharmo'tra kevalaḥ ||41 ||",
  "SA15n1247:85": "ekasya dharmiṇaḥ śāstre nānādharmasthitāvapi |",
  "SA15n1247:86": "sādhyaḥ syādātmanaiveṣṭa ityupāttā svayaṃ-śrutiḥ ||42 ||",
  "SA15n1247:87": "śāstrābhyupagamādeva sarvādānāt prabādhane |",
  "SA15n1247:88": "tatraikasyāpi doṣaḥ syād yadi hetupratijñyoḥ ||43 ||",
  "SA15n1247:89": "śabdānāśe prasādhye syād gandhabhūguṇatākṣateḥ |",
  "SA15n1247:90": "heturviriddho'prakṛterno cedanyatra sā samā ||44 ||",
  "SA15n1247:91": "athātra dharmī prakṛtastatra śāstrārthabādhanam |",
  "SA15n1247:92": "atha vādīṣṭatāṃ bruyād dharmidharmādisādhanaiḥ ||45 ||",
  "SA15n1247:93": "kaiścit prakaraṇairiccha bhavet sā gamyate ca taiḥ |",
  "SA15n1247:94": "valāt taveccheyamiti vyaktamīśvaraceṣṭitam ||46 ||",
  "SA15n1247:95": "vadannakāryaliṅgāṃ tāṃ vyabhicāreṇa bādhyate |",
  "SA15n1247:96": "anāntarīyake cārthe bādhite'nyasya kā kṣati ||47 ||",
  "SA15n1247:97": "uktaṃ ca nāgamāpekṣamanumānaṃ svagocare |",
  "SA15n1247:98": "siddhaṃ tena susiddhaṃ tanna tadā śāstramīkṣyate ||48 ||",
  "SA15n1247:99": "vādatyāgastadā syāccenna tadānabhyupāyataḥ |",
  "SA15n1247:100": "upāyo hyabhyupāye'yamanaṅgaṃ sa tadāpi san ||49 ||",
  "SA15n1247:101": "tadā viśuddhe viṣayadvaye śāstraparigraham |",
  "SA15n1247:102": "cikirṣoḥ sa hi kālaḥ syāt tadā śāstreṇa bādhanam ||50 ||",
  "SA15n1247:103": "tadvirodhena cintāyāstatsiddhartheṣvayogataḥ |",
  "SA15n1247:104": "tṛtīyasthānasaṃkrāntau nyāyyaḥ śāstraparigrahaḥ ||51 ||",
  "SA15n1247:105": "tatrāpi sādhyadharmasya nāntarīkabādhanam |",
  "SA15n1247:106": "parihārya na cānyeṣāmanavasthāprasaṅgataḥ ||52 ||",
  "SA15n1247:107": "keneyaṃ sarvacintāṣu śāstraṃ grāhyamiti sthitiḥ |",
  "SA15n1247:108": "kṛtedānīmasiddhāntairgrāhyo dhūmena nānalaḥ ||53 ||",
  "SA15n1247:109": "riktasya jantorjjātasya guṇadoṣamapaśyataḥ |",
  "SA15n1247:110": "vilabdhā vata kenemo siddhāntaviṣamagrhāḥ ||54 ||",
  "SA15n1247:111": "yadi sādhana ekatra sarvaśāstraṃ nidarśane |",
  "SA15n1247:112": "darśayet sādhanaṃ syādityeṣā lokottarā sthitiḥ ||55 ||",
  "SA15n1247:113": "asambaddhasya dharmasya kimasiddho na sidhyati |",
  "SA15n1247:114": "hetustatsādhanāyoktaḥ kiṃ duṣṭastatra sidhyati ||56 ||",
  "SA15n1247:115": "dharmananupanīyaiva dṛṣṭānte dharmiṇo'khilān |",
  "SA15n1247:116": "vāgdhūmādejaṃno'nveti caitanyadahanādikam ||57 ||",
  "SA15n1247:117": "svabhāvaṃ kāraṇaṃ cārtho vyabhicāreṇa sādhayan |",
  "SA15n1247:118": "kasyacid vādabādhāyāṃ svabhāvānna nivartate ||58 ||",
  "SA15n1247:119": "prapadyamānaścānyastaṃ nāntarīyakamīpsitaiḥ |",
  "SA15n1247:120": "sādhyārthairhetunā tena kathamapratipāditaḥ ||59 ||",
  "SA15n1247:121": "ukto'nukto'pi tena kathamapratipāditaḥ ||59 ||",
  "SA15n1247:122": "ukto'nukto'pi vā heturviroddhā vādino'tra kim |",
  "SA15n1247:123": "na hi tasyoktidoṣeṇa sa jātaḥ śāstrabādhanaḥ ||60 ||",
  "SA15n1247:124": "bādhakasyābhidhānācced doṣo yadi vadenna saḥ |",
  "SA15n1247:125": "kinna bādheta so'kurvannayuktaṃ kena duṣyati ||61 ||",
  "SA15n1247:126": "anyeṣu hetvābhāseṣu sveṣṭasyaivāprasādhanāt |",
  "SA15n1247:127": "duṣyed vyarthābhidhānena nātra tasya prasādhanāt ||62 ||",
  "SA15n1247:128": "yadi kiñcit kvacicchastrena yuktaṃ pratiṣidhyate |",
  "SA15n1247:129": "bruvāṇo yuktamapyanyaditi rājakulasthitiḥ ||63 ||",
  "SA15n1247:130": "sarvānarthān samīkṛtya vaktuṃ śakyaṃ na sādhanam |",
  "SA15n1247:131": "sarvatra tenotsanneyaṃ sādhyasādhanasaṃsthitiḥ ||64 ||",
  "SA15n1247:132": "viruddhayorekadharmiṇyayogādastu bādhanam |",
  "SA15n1247:133": "viruddhaikāntike nātra tadvadasti virodhitā ||65 ||",
  "SA15n1247:134": "abādhyabādhakatve'pi tayoḥ śāstrārthaviplavāt |",
  "SA15n1247:135": "asabhbadde'pi bādhā cet syāt sarva sarvabādhanam ||66 ||",
  "SA15n1247:136": "sambandhastena tatraiva bādhanādasti cedasat |",
  "SA15n1247:137": "hetoḥ sarvasya cintyatvāt svasādhye guṇadoṣayoḥ ||67 ||",
  "SA15n1247:138": "nāntarīyakatā sādhye sambandhaḥ seha nekṣyate |",
  "SA15n1247:139": "kevalaṃ śāstrapīḍeti doṣaḥ sānyakṛte samā ||68 ||",
  "SA15n1247:140": "śāstrābhyupagamāt sādhyaḥ sāstradṛṣṭo'khilo yadi |",
  "SA15n1247:141": "pratijñā siddhadṛṣṭāntahetuvādḥ prasajyate ||69 ||",
  "SA15n1247:142": "uktayoḥ sādhanatvena no cedīpsitavādataḥ |",
  "SA15n1247:143": "nyāyaprāptaṃ na sādhyatvaṃ vacanād vinivarttate ||70 ||",
  "SA15n1247:144": "anīpsitamasādhyaṃ ced vādinānyo'pyanīpsitaḥ |",
  "SA15n1247:145": "dharmo'sādhyastadā'sādhyaṃ bādhamānaṃ virodhi kim ||71 ||",
  "SA15n1247:146": "pakṣalakṣaṇabāhyārthaḥ svayaṃ-śabdo'pyanarthakaḥ |",
  "SA15n1247:147": "śāstre ṣvicchapravṛttyartho yadi śaṅkākutonviyam ||72 ||",
  "SA15n1247:148": "so'niṣiddhaḥ pramāṇena gṛhṇān kena nivāryate |",
  "SA15n1247:149": "niṣiddhaścet pramāṇena vācā kena pravartyate ||73 ||",
  "SA15n1247:150": "pūrvamapyeṣa siddhantaṃ svecchayaiva gṛhītavān |",
  "SA15n1247:151": "kiñcidanyaṃ satu punargrahītuṃ labhate na kim ||74 ||",
  "SA15n1247:152": "dṛṣṭervipratipattīnāmatrākārṣīt svayaṃ-śrutim |",
  "SA15n1247:153": "iṣṭākṣatimasādhyatvamanavasthāṃ ca darśayan ||75 ||",
  "SA15n1247:154": "samayāhitabhedasya parihāreṇa dharmiṇaḥ |",
  "SA15n1247:155": "prasiddhasya gṛhītyarthā jagādanyaḥ svayaṃ-śrutim ||76 ||",
  "SA15n1247:156": "vicāraprastutereva prasiddhaḥ siddha āśrayaḥ |",
  "SA15n1247:157": "svecchākalpitabhedeṣu padārtheṣvavivādataḥ ||77 ||",
  "SA15n1247:158": "asādhyatāmatha prāha siddhadeśena dharmiṇaḥ |",
  "SA15n1247:159": "svarūpeṇaiva nirdeśya ityanenaiva tad gatam ||78 ||",
  "SA15n1247:160": "siddhasādhanarūpeṇa nirdeśasya hi sambhave |",
  "SA15n1247:161": "sādhyatvenaiva nirdeśya itīdaṃ falavad bhavet ||79 ||",
  "SA15n1247:162": "anumānasya sāmānyaviṣayatvaṃ ca varṇītam |",
  "SA15n1247:163": "ihaivaṃ na hyanukte'pi kiñcit pakṣe virudhyate ||80 ||",
  "SA15n1247:164": "kuryācced dharmiṇaṃ sādhyaṃ tataḥ kiṃ tanna śaktyate |",
  "SA15n1247:165": "kasmāddhetvanvayābhāvānna ca doṣastayorapi ||81 ||",
  "SA15n1247:166": "uktarāvayavāpekṣo na doṣaḥ pakṣa iṣyate |",
  "SA15n1247:167": "tathā hetvādidoṣo'pi pakṣadoṣaḥ prasajyate ||82 ||",
  "SA15n1247:168": "sarvaiḥ pakṣasya bādhātastasmāt tanmātrasaṅginaḥ |",
  "SA15n1247:169": "pakṣadoṣā matā nānye pratyakṣādivirodhavat ||83 ||",
  "SA15n1247:170": "hetvādilakṣaṇairvādhyaṃ muktvā pakṣasya lakṣaṇam |",
  "SA15n1247:171": "ucyate parihārārthamavyāptivyatirekayoḥ ||84 ||",
  "SA15n1247:172": "svayannipātarūpākhyā vyatirekasya bādhikāḥ |",
  "SA15n1247:173": "sahānirākṛteneṣṭaśrutiravyāptibādhanī ||85 ||",
  "SA15n1247:174": "sādhyābhyupagamaḥ pakṣalakṣaṇaṃ teṣvapakṣatā |",
  "SA15n1247:175": "nirākṛte bādhanataḥ śeṣe'lakṣaṇavṛttitaḥ ||86 ||",
  "SA15n1247:176": "svayamiṣṭābhidhānena gatārthe'pyavadhāraṇe |",
  "SA15n1247:177": "kṛtyāntenābhisambandhāduktaṃ kālāntaracchide ||87 ||",
  "SA15n1247:178": "ihānaṅgamiṣerniṣṭhā tenepsitapade punaḥ |",
  "SA15n1247:179": "aṅgameva tayā'siddhahetvādi pratiṣidhyate ||88 ||",
  "SA15n1247:180": "avācakatvāccāyuktaṃ teneṣṭaṃ svayamātmanā |",
  "SA15n1247:181": "anapekṣyākhilaṃ śāstraṃ tadvādīṣṭasya sādhyatā ||89 ||",
  "SA15n1247:182": "tenānabhīṣṭasaṃsṛṣṭasyesyāpi hi bādhane |",
  "SA15n1247:183": "yathāsādhyamabādhātaḥ pakṣahetū na duṣyataḥ ||90 ||",
  "SA15n1247:184": "aniṣiddhaḥ pramāṇābhyāṃ sa copagama iṣyate |",
  "SA15n1247:185": "sandigdhe hetuvacanād vyasto hetoranāśrayaḥ ||91 ||",
  "SA15n1247:186": "anumānasya bhedena sā bādhoktā caturvidhā |",
  "SA15n1247:187": "tatrābhyupāyaḥ kāryāṅgaṃ svabhāvāṅgaṃ jagatsthitiḥ ||92 ||",
  "SA15n1247:188": "ātmāparodhābhimato bhūtaniścayayuktavāk |",
  "SA15n1247:189": "āptaḥ svavacanaṃ śastraṃ caikamuktaṃ samatvataḥ ||93 ||",
  "SA15n1247:190": "yathātmano'pramāṇatve vacanaṃ na pravarttate |",
  "SA15n1247:191": "śāstrasiddhe tathā nārthe vicārastadanāśraye ||94 ||",
  "SA15n1247:192": "tatprastāvāśrayatve hi śāstraṃ bādhakamityamum |",
  "SA15n1247:193": "vaktumartha svavācāsya sahoktiḥ sāmyadṛṣṭaye ||95 ||",
  "SA15n1247:194": "udāharaṇamapyatra sadṛśaṃ tena varṇitam |",
  "SA15n1247:195": "pramāṇānāmabhāve hi śāstravācorayogataḥ ||96 ||",
  "SA15n1247:196": "svavāgvirodhe vispaṣṭamudāharaṇamāgame |",
  "SA15n1247:197": "diṅmātradarśanam tatra pretyadharmo'sukhapradaḥ ||97 ||",
  "SA15n1247:198": "śāstriṇo'pyatadālambe viruddhoktau tu vastuni |",
  "SA15n1247:199": "na bādhā pratibandhaḥ syāt tulyakakṣatayā tayoḥ ||98 ||",
  "SA15n1247:200": "yathā svavāci taccāsya tadā svavacanātmakam |",
  "SA15n1247:201": "tayoḥ pramāṇaṃ yasyāsti tat syādanyasya bādhakam ||99 ||",
  "SA15n1247:202": "pratijñāmanumānaṃ vā pratijñā'petayuktikā |",
  "SA15n1247:203": "yathārtha vā bādheta kathamanyathā ||100 ||",
  "SA15n1247:204": "prāmāṇyamāgamānāṃ ca prāgeva vinivāritam |",
  "SA15n1247:205": "abhyupāyavicāreṣu tasmād doṣo'yamiṣyate ||101 ||",
  "SA15n1247:206": "tasmād viṣayabhedasya darśanārtha pṛthak kṛtaḥ |",
  "SA15n1247:207": "anumānābahirbhūto'pyabhyupāyaḥ prabādhanāt ||102 ||",
  "SA15n1247:208": "anyathā'tiprasaṅgaḥ syād vyarthatā vā pṛthakkṛteḥ |",
  "SA15n1247:209": "bhedo vāṅmātravacane pratibandhaḥ svavācyapi ||103 ||",
  "SA15n1247:210": "tenābhyupagamācchāstra pramāṇaṃ sarvavastuṣu |",
  "SA15n1247:211": "bādhakam yadi necchet sa bādhakaṃ kiṃ punarbhavet ||104 ||",
  "SA15n1247:212": "svavāgvirodheabhedaḥ syāt svavākśāstravirodhayoḥ |",
  "SA15n1247:213": "puruṣecchākṛtā cāsya paripūrṇā pramāṇatā ||105 ||",
  "SA15n1247:214": "tasmāt prasiddheṣvartheṣu śāstratyāge'pi na kṣatiḥ |",
  "SA15n1247:215": "paroikṣeṣvāgamāniṣṭo na cintaiva pravarttate ||106 ||",
  "SA15n1247:216": "virodhodbhāvanaprāyā parīkṣāpyatra tadyathā |",
  "SA15n1247:217": "adharmamūlaṃ rāgādi snānaṃ cādharmanāśanām |107 ||",
  "SA15n1247:218": "śāstraṃ yatsiddhayā yuktyā svavācā ca na bādhyate |",
  "SA15n1247:219": "dṛṣṭe'dṛṣṭe'pi tadgrāhyamiti cintā pravartyate ||108 ||",
  "SA15n1247:220": "artheṣvapratiṣiddhatvāt puruṣecchānurodhinaḥ |",
  "SA15n1247:221": "iṣṭaśabdābhidheyasyāpto'trākṣatavāg janaḥ ||109 ||",
  "SA15n1247:222": "uktaḥ prasiddhaśabdena dharmastadvyavahārajaḥ |",
  "SA15n1247:223": "pratyakṣādimitā mānaśrutyāropeṇa sucitāḥ ||110 ||",
  "SA15n1247:224": "tadāśrayabhuvāmicchānurodhādaniṣedhinām |",
  "SA15n1247:225": "kṛtānāmakṛtānāṃ ca yogyaṃ viśvaṃ svabhāvataḥ ||111 ||",
  "SA15n1247:226": "arthamātrānurodhinyā bhāvinyā bhūtayāpi vā |",
  "SA15n1247:227": "bādhyate pratirundhānaḥ śabdayogyatayātayā ||112 ||",
  "SA15n1247:228": "tadyogyatābalādeva vastuto ghaṭito dhvaniḥ |",
  "SA15n1247:229": "sarvo'syāmapratīte'pi tasmiṃstatsiddhatā tataḥ ||113 ||",
  "SA15n1247:230": "asādharaṇatā na syāt bādhāhetorihānyathā |",
  "SA15n1247:231": "tanniṣedho'numānāt syācchabdārthe'nakṣavṛttitaḥ ||114 ||",
  "SA15n1247:232": "asādhāraṇatā tatra hetūnāṃ yatra nānvayi |",
  "SA15n1247:233": "sattvamityapyudāhāro hetorevaṃ kuto mataḥ ||115 ||",
  "SA15n1247:234": "saṃketasaṃśrayāḥ śabdāḥ sa cecchāmātrasaṃśrayaḥ |",
  "SA15n1247:235": "nāsiddhiḥ śabdasiddhanāmiti śābdaprasiddhivāk ||116 ||",
  "SA15n1247:236": "anumānaprasiddheṣu viruddhāvyabhicāriṇaḥ |",
  "SA15n1247:237": "abhāvaṃ darśayatyevaṃ pratīreranumātvataḥ ||117 ||",
  "SA15n1247:238": "atha vā bru vato lokasyānumā'bhāva ucyate |",
  "SA15n1247:239": "kiṃ tena bhinnaviṣayā pratītiranumānataḥ ||118 ||",
  "SA15n1247:240": "tenānumānād vastūnāṃ sadasatānurodhinaḥ |",
  "SA15n1247:241": "bhinnasyātadvaśā vṛttistadicchājeti sūcitam ||119 ||",
  "SA15n1247:242": "candratāṃ śaśino'nicchan kāṃ pratītiṃ sa vāñchati |",
  "SA15n1247:243": "iti taṃ pratyadṛṣṭāntaṃ tadasādhāraṇaṃ matam ||120 ||",
  "SA15n1247:244": "nodāharaṇamevekamadhikṛtyedamucyate |",
  "SA15n1247:245": "lakṣaṇatvāt tathā vṛkṣo dhātrītyuktau ca bādhanāt ||121 ||",
  "SA15n1247:246": "atrāpi loke dṛṣṭatvāt karpūrarajatādiṣu |",
  "SA15n1247:247": "samayād vartamānasya kā'sādhāraṇatāpi vā ||122 ||",
  "SA15n1247:248": "yadi tasya kvacit sidhyet siddhaṃ vastubalena tat |",
  "SA15n1247:249": "pratītisiddhopagame'śaśinyapyanivāraṇam ||123 ||",
  "SA15n1247:250": "tasya bastuni siddhasya śaśinyapyanivāraṇam |",
  "SA15n1247:251": "tadvastvabhāve śaśini vāraṇe'pi na duṣyati ||124 ||",
  "SA15n1247:252": "tasmādavastuniyatasaṃketabalabhāvinām |",
  "SA15n1247:253": "yogyāḥ padārthā dharmāṇāmicchāyā aniridhanāt ||125 ||",
  "SA15n1247:254": "tāṃ yogyatāṃ virundhānaṃ saṃketāpratiṣedhajā |",
  "SA15n1247:255": "pratihanti pratītyākhyā yogyatāviṣaye'numā ||126 ||",
  "SA15n1247:256": "śabdānāmarthamiyamaḥ saṃketānuvidhāyinām |",
  "SA15n1247:257": "netyanenoktamatraiṣāṃ pratiṣedho virudhyate ||127 ||",
  "SA15n1247:258": "naimittikyāḥ śruterarthamartha vā pāramārthikam |",
  "SA15n1247:259": "śabdānāṃ pratirundhāno'bādhanārho hi varṇitaḥ ||128 ||",
  "SA15n1247:260": "tasmād viṣayabhedasya darśānāya pṛthakkṛtā |",
  "SA15n1247:261": "anumānābahirbhū tā pratītirapi pūrvavat ||129 ||",
  "SA15n1247:262": "siddhayoḥ pṛthagākhyāne darśayaṃśca prayojanam |",
  "SA15n1247:263": "ete sahetuke prāha nānumādhyakṣabādhane ||130 ||",
  "SA15n1247:264": "atrāpyadhyakṣabādhāyāṃ nānārūpatayā dhvanau |",
  "SA15n1247:265": "prasiddhasya śrutau rūpaṃ yadeva pratibhāsate ||131 ||",
  "SA15n1247:266": "advayaṃ śabalābhāsasyādṛṣterbuddhijanmanaḥ |",
  "SA15n1247:267": "tadarthārthoktirasyeva kṣepe'dhyakṣeṇa bādhanam ||132 ||",
  "SA15n1247:268": "tadeva rūpaṃ tatrārthaḥ śeṣa vyāvṛttilakṣaṇam |",
  "SA15n1247:269": "avastubhūtaṃ sāmānyamatastannākṣagocaraḥ ||133 ||",
  "SA15n1247:270": "tena sāmānyadharmāṇāmapratyakṣatvasiddhitaḥ |",
  "SA15n1247:271": "pratikṣepe'pyabādheti śrāvaṇoktyā prakāśitam ||134 ||",
  "SA15n1247:272": "sarvathā'vācyarūpatvāt siddhyā tasya samāśrayāt |",
  "SA15n1247:273": "bādhanāt tadbalenoktaḥ śrāvaṇenākṣagocaraḥ ||135 ||",
  "SA15n1247:274": "sarvatra vādino dharmo yaḥ svasādhyatayepsitaḥ |",
  "SA15n1247:275": "taddharmavati bādhā syānnānyadharmeṇa dharmiṇi ||136 ||",
  "SA15n1247:276": "anyathāsyoparodhaḥ ko bādhite'nyatra dharmiṇi |",
  "SA15n1247:277": "gatārthe lakṣaṇenāsmin svadharmivacanaṃ punaḥ ||137 ||",
  "SA15n1247:278": "bādhāyāṃ dharmiṇo'pi syād bādhetyasya prasiddhaye |",
  "SA15n1247:279": "āśrayasya virodhana tadāśritāvirodhanāt ||138 ||",
  "SA15n1247:280": "anyathaivaṃvidho dharmaḥ sādhya ityabhidhānataḥ |",
  "SA15n1247:281": "tadbādhāmeva manyeta svadharmigrahaṇaṃ tataḥ ||139 ||",
  "SA15n1247:282": "nanvetadapyarthaśiddhaṃ satyaṃ kecittu dharmiṇaḥ |",
  "SA15n1247:283": "kevalasyoparodhe'pi doṣavattamupāgatāḥ ||140 ||",
  "SA15n1247:284": "yathā parairanutpādyāpūrvarūpaṃ na khādikam |",
  "SA15n1247:285": "sakṛcchabdādyahetutvādityukte prāha dūṣakaḥ ||141 ||",
  "SA15n1247:286": "tadvad vastusvabhāvo'san dharmī vyomādirityapi |",
  "SA15n1247:287": "naivamiṣṭasya sādhyasya bādhā kācana vidyate ||142 ||",
  "SA15n1247:288": "dvayasyāpi hi sādhyatve sādhyadharmoparodhi yat |",
  "SA15n1247:289": "bādhanaṃ dharmiṇāstatra bādhetyetena varṇitam ||143 ||",
  "SA15n1247:290": "tathaiva dharmiṇo'pyatra sādhyatvāt kevalasya na |",
  "SA15n1247:291": "yadyevamatra bādhā syāt nānyānutpādyaśaktikaḥ ||144 ||",
  "SA15n1247:292": "sakṛcchabdādyahetutvāt sukhādiriti pūrvavat |",
  "SA15n1247:293": "virodhitā bhavedatra heturaikāntiko yadi ||145 ||",
  "SA15n1247:294": "kramakrīyanityatayoravirodhād vipakṣataḥ |",
  "SA15n1247:295": "vyāvṛtteḥ saṃśayānnāyaṃ śeṣavad bheda iṣyate ||146 ||",
  "SA15n1247:296": "svayamiṣṭo yato dharmaḥ sādhyastasmāt tadāśrayaḥ |",
  "SA15n1247:297": "bādhyo na kevalo nānyasaṃśrayo veti sūcitam ||147 ||",
  "SA15n1247:298": "svayaṃ śrutyānyadharmāṇāṃ bādhā bādheti kathyate |",
  "SA15n1247:299": "tathā svadharmiṇānyastadharmiṇo'pīti kathyate ||148 ||",
  "SA15n1247:300": "sarvasādhanadoṣeṇa pakṣa evoparodhyate |",
  "SA15n1247:301": "tathāpi pakṣadoṣatvaṃ pratijñāmātrabhāvinaḥ ||149 ||",
  "SA15n1247:302": "uttarāvayāpekṣo yo doṣaḥ so'nubadhyate |",
  "SA15n1247:303": "tenetyuktamato pakṣadoṣo'siddhāśrayādikaḥ ||150 ||",
  "SA15n1247:304": "dharmidharmaviśeṣāṇāṃ svarūpasya ca dharmiṇaḥ |",
  "SA15n1247:305": "bādhā sādhyāṅgabhūtānāmanenaivopadarśitā ||151 ||",
  "SA15n1247:306": "tatrodāhṛtidiṅmātramucyate'rthasya dṛṣṭaye |",
  "SA15n1247:307": "dravyalakṣaṇayukto'nyaḥ saṃyoge'rtho'sti dṛṣṭibhāk ||152 ||",
  "SA15n1247:308": "adṛśyasya viśiṣṭasya pratijñā niṣprayojanā |",
  "SA15n1247:309": "iṣṭo hyavayavī kārya dṛṣṭvā'dṛśyeṣvasambhavi ||153 ||",
  "SA15n1247:310": "aviśiṣṭasya cānyasya sādhane siddhasādhanam ||",
  "SA15n1247:311": "gurutvādhogatī syātāṃ yadyasya syāt tulānatiḥ ||154 ||",
  "SA15n1247:312": "tannirguṇakriyastasmāt samavāyi na kāraṇam |",
  "SA15n1247:313": "tata eva na dṛśyo'sāvadṛṣṭeḥ kāryarūpayoḥ ||155 ||",
  "SA15n1247:314": "tadbādhānyaviśeṣasya nāntarīyakabhāvinaḥ |",
  "SA15n1247:315": "āsūkṣmād dravyamālāyāstolyatvādaṃśupātavat ||156 ||",
  "SA15n1247:316": "dravyāntaragurutvasya gatirnetyaparo'bravīt |",
  "SA15n1247:317": "tasya krameṇaṃ saṃyukte pāṃśurāśau sakṛd yute ||157 ||",
  "SA15n1247:318": "bhedaḥ syād gaurave tasmāt pṛthak saha ca tolite |",
  "SA15n1247:319": "suvarnamāṣakādīnāṃ saṃkhyāsāmyaṃ na yujyate ||158 ||",
  "SA15n1247:320": "sarṣapādā mahārāśeruttarottaravṛddhimat |",
  "SA15n1247:321": "gauravaṃ kāryamālāyā yadi naivopalabhyate ||159 ||",
  "SA15n1247:322": "ā sarṣapād gauravaṃ tu durlakṣitamanalpakam |",
  "SA15n1247:323": "tolyaṃ tatkāraṇaṃ kāryagauravānupalakṣaṇāt ||160 ||",
  "SA15n1247:324": "nanvadṛṣṭoṃ'śuvat so'rtho na ca tatkāryamīkṣyate |",
  "SA15n1247:325": "gurutvāgativat sarvatadguṇānupalakṣaṇāt ||161 ||",
  "SA15n1247:326": "māṣakāderanādhikyam anatiḥ sopalakṣaṇam |",
  "SA15n1247:327": "yathāsvamakṣeṇādṛṣṭe rūpādāvadhikādhike ||162 ||",
  "SA15n1247:328": "abhyupāyaḥ svavāgādyabādhāyāḥ sambhavena tu |",
  "SA15n1247:329": "udāharaṇamapyanyadiśā gamyaṃ yathoktyā ||163 ||",
  "SA15n1247:330": "trikālaviṣayatvāt tu kṛtyānāmatathātmakam |",
  "SA15n1247:331": "tathā paraṃ prati nyastaṃ sādhyaṃ neṣṭaṃ tadāpi tat ||164 ||",
  "SA15n1247:332": "pratyayanādhikāre tu sarvāsiddhavarodhinī |",
  "SA15n1247:333": "yasmāt sādhyaśrutirneṣṭaṃ viśeṣamavalambate ||165 ||",
  "SA15n1247:334": "tenāprasiddhadṛṣṭāntahetudāharaṇaṃ kṛtam |",
  "SA15n1247:335": "anyathā śaśaśrṛṅgādau sarvāsiddhe'pi sādhyatā ||166 ||",
  "SA15n1247:336": "sarvasya cāprasiddhatvāt kathañcit tena na kṣamāḥ |",
  "SA15n1247:337": "karmādibhedopakṣepaparihāravivecane ||167 ||",
  "SA15n1247:338": "prāgasiddhasvabhāvatvāt sādhyo'vayava ityasat |",
  "SA15n1247:339": "tulyā siddhāntatā te hi yenopagamalakṣaṇāḥ ||168 ||",
  "SA15n1247:340": "samudāyasya sādhyatve'pyanyonyasya viśeṣaṇam |",
  "SA15n1247:341": "sādhyaṃ dvayaṃ tadā'siddhaṃ hetudṛṣṭāntalakṣaṇam ||169 ||",
  "SA15n1247:342": "asambhavāt sādhyaśabdo dharmivṛttiryadīṣyate |",
  "SA15n1247:343": "śāstreṇālaṃ yathāyogaṃ loka eva pravarttatām ||170 ||",
  "SA15n1247:344": "sādhanākhyānasāmarthyāt tadarthe sādhyatā matā |",
  "SA15n1247:345": "hetvādivacanairvyāpteranāśaṃkyaṃ ca sādhanam ||171 ||",
  "SA15n1247:346": "pūrvāvadhāraṇe tena pratijñālakṣaṇābhidhā |",
  "SA15n1247:347": "byarthā vyaptifalā soktiḥ sāmarthyād gamyate tataḥ ||172 ||",
  "SA15n1247:348": "viruddhateṣṭāsambandho'nupakārasahāsthitī |",
  "SA15n1247:349": "evaṃ sarvāṅgadoṣāṇāṃ pratijñādoṣatā bhavet ||173 ||",
  "SA15n1247:350": "pakṣadoṣaḥ parāpekṣo neti ca pratipāditam |",
  "SA15n1247:351": "iṣṭāsambhavyasiddhaśca sa eva syānnirākṛtaḥ ||174 ||",
  "SA15n1247:352": "anityatvasahetutve śabda evaṃ prakīrttayet |",
  "SA15n1247:353": "daṣṭāntākhyānato'nyat kimastyatrārthānudarśanam ||175 ||",
  "SA15n1247:354": "viśeṣabhinnāmākhyāya sāmānyasyānuvartane |",
  "SA15n1247:355": "na tadvyāptiḥ falaṃ vā kiṃ sāmānyenānuvartane ||176 ||",
  "SA15n1247:356": "syānnirākaraṇaṃ śabde sthitenaivetyato'bravīt |",
  "SA15n1247:357": "viruddhaviṣaye'nyasmin vadannāhānyatāṃ śruteḥ ||177 ||",
  "SA15n1247:358": "sa ca bhedāpratikṣepāt sāmānyānāṃ na vidyate |",
  "SA15n1247:359": "vṛkṣo na śiṃśapaiveti yathā prakaraṇe kvacit ||178 ||",
  "SA15n1247:360": "sarvaśruterekavṛttiniṣedhaḥ syānna ceyatā |",
  "SA15n1247:361": "so'savaḥ sarvabhedānāmatattve tadasambhavāt ||179 ||",
  "SA15n1247:362": "jñāpyajñāpakayorbhedāt dharmiṇo hetubhāvinaḥ |",
  "SA15n1247:363": "asiddherjāpakatvasya dharmyasiddhaḥ svasādhane ||180 ||",
  "SA15n1247:364": "dharmadharmivivekasya sarvabhāveṣvasiddhitaḥ |",
  "SA15n1247:365": "sarvatra doṣastulyaścenna saṃvṛttyā viśeṣataḥ ||181 ||",
  "SA15n1247:366": "paramārthavicāreṣu tathābhūtāprasiddhitaḥ |",
  "SA15n1247:367": "tattvānyatvaṃ padārtheṣu sāṃvṛteṣu niṣidhyate ||182 ||",
  "SA15n1247:368": "anumānānumeyārthavyahārasthitistviyam |",
  "SA15n1247:369": "bhedaṃ pratyayasaṃsiddhamavalambya ca kalpyate ||183 ||",
  "SA15n1247:370": "yathāsvaṃ bhedaniṣṭheṣū pratyayeṣū vivekinaḥ |",
  "SA15n1247:371": "dharmī dharmāśca bhāsante vyavahārastadāśrayaḥ ||184 ||",
  "SA15n1247:372": "vyavahāropanīto'tra sa evāśliṣṭabhedadhīḥ |",
  "SA15n1247:373": "sādhyaḥ sādhanatāṃ nītastenāsiddhaḥ prakāśitaḥ ||185 ||",
  "SA15n1247:374": "bhedasāmānyayordharmabhedādaṃgāṃgitā tataḥ |",
  "SA15n1247:375": "yathā'nityaḥ prayatnotthaḥ pratyatnotthatayā dhvaniḥ ||186 ||",
  "SA15n1247:376": "pakṣāṅgatve'pyabādhatvānnāsiddhirbhinnadharmiṇi |",
  "SA15n1247:377": "yathāśvo na viṣāṇitvādeṣa piṇḍo viṣāṇavān ||187 ||",
  "SA15n1247:378": "sādhyakālāṅgatā vā na nivṛtterupalakṣya tat |",
  "SA15n1247:379": "viśeṣo'pi pratijñārtho dharmabhedānna yujyate ||188 ||",
  "SA15n1247:380": "pakṣadharmaprabhedena sukhagrahaṇasiddhaye |",
  "SA15n1247:381": "hetuprakaraṇārthasya sūtrasaṃkṣepa ucyate ||189 ||",
  "SA15n1247:382": "ayogaṃ yogamaparairatyantāyogameva ca |",
  "SA15n1247:383": "vyavacchinatti dharmasya nipāto vyatirecakaḥ ||190 ||",
  "SA15n1247:384": "viśeṣaṇaviśeṣyābhyāṃ kriyayā ca sahoditaḥ |",
  "SA15n1247:385": "vivakṣāto'prayoge'pi sarvo'rtho'yaṃ pratīyate ||191 ||",
  "SA15n1247:386": "vyavacchedafalaṃ vākyaṃ yataścaitro dhanurdharaḥ |",
  "SA15n1247:387": "pārtho dhanurdharo nīlaṃ sarojamiti vā yathā ||192 ||",
  "SA15n1247:388": "pratiyogivyacchedastatrāpyartheṣu gamyate |",
  "SA15n1247:389": "tathā prasiddheḥ samārthyās vivakṣānugamād dhvaneḥ ||193 ||",
  "SA15n1247:390": "tadayogavyavacchedād dharmī dharmaviśeṣaṇam |",
  "SA15n1247:391": "tadviśiṣṭatayā dharmo na niranvayadoṣabhāk ||194 ||",
  "SA15n1247:392": "svabhāvakāryasiddhyartha dvau dvau hetuviparyayau |",
  "SA15n1247:393": "vivādād bhedasāmānye śeṣo vyāvṛttisādhanaḥ ||195 ||",
  "SA15n1247:394": "na hi svabhāvādanyena vyāptirgamyasya kāraṇe |",
  "SA15n1247:395": "sambhavād vyabhicārasya dvidhāvṛtifalaṃ tataḥ ||196 ||",
  "SA15n1247:396": "prayatnānantaraṃ jñānaṃ prāk sato niyamena na |",
  "SA15n1247:397": "tasyāvṛtyakṣaśabdeṣu sarvathā'nupayogataḥ ||197 ||",
  "SA15n1247:398": "kadācintirapekṣasya kāryākṛtivirodhataḥ |",
  "SA15n1247:399": "kādācitkafalaṃ siddhaṃ talliṅgaṃ jñānamīdṛśam ||198 ||",
  "SA15n1247:400": "etāvataiva siddhe'pi svabhāvasya pṛthak kṛtiḥ |",
  "SA15n1247:401": "kāryeṇa saha nirdeśe mā jñāsīt sarvamīdṛśam ||199 ||",
  "SA15n1247:402": "vyutpattyarthā ca hetūktiruktārthānumitau kṛtā |",
  "SA15n1247:403": "atra prabheda ākhyātaḥ lakṣaṇaṃ tu na bhidyate ||200 ||",
  "SA15n1247:404": "tenātra kāryaliṅgena svabhāvo'pyekadeśabhāk |",
  "SA15n1247:405": "sadṛśodāhṛtiścātaḥ pratyatnād vyaktijanmanaḥ ||201 ||",
  "SA15n1247:406": "yannāntarīkā sattā yo vātmanyavibhāgavān |",
  "SA15n1247:407": "sa tenāvyabhicārī syādityartha tatprabhedanam ||202 ||",
  "SA15n1247:408": "saṃyogyādiṣu yeṣvasti pratoibandho na tādṛśaḥ |",
  "SA15n1247:409": "na te hetava ityuktaṃ vyabhicārasya sambhavāt ||203 ||",
  "SA15n1247:410": "sati vā pratibandhe'stu sa eva gatisādhanaḥ |",
  "SA15n1247:411": "niyamo hyavinābhāvo niyataśca na sādhanam ||204 ||",
  "SA15n1247:412": "ekāntikatvaṃ vyāvṛtteravinābhāva ucyate |",
  "SA15n1247:413": "tacca nāpratibaddheṣu tata evānvayasthitiḥ ||205 ||",
  "SA15n1247:414": "svātmatve hetubhāve vā siddhe hi vyatirekitā |",
  "SA15n1247:415": "sidhyedato'viśeṣe na vyatirekā na vānvayaḥ ||206 ||",
  "SA15n1247:416": "adṛṣṭimātramādāya kevalaṃ vyatirekitā |",
  "SA15n1247:417": "ukto'naikāntikastasmādanyathā gamako bhaveta ||207 ||",
  "SA15n1247:418": "prāṇādyabhāvo nairātmyavyāpīti vinivarttane |",
  "SA15n1247:419": "ātmano vinivartteta prāṇādiryadi tacca na ||208 ||",
  "SA15n1247:420": "anyasya vinivṛttyānyavinivṛtterayogataḥ |",
  "SA15n1247:421": "tadātmā tatprasūtiścet natad ātmopalambhane ||209 ||",
  "SA15n1247:422": "tasyopalabdhāvagatāvagatau ca prasidhyati |",
  "SA15n1247:423": "te cātyantaparokṣasya dṛṣṭyadṛṣṭī na sidhyataḥ ||210 ||",
  "SA15n1247:424": "anyatrādṛṣṭarūpasya ghaṭādau neti vā kutaḥ |",
  "SA15n1247:425": "ajñātavyatirekasya vyāvṛttervyāpitā kutaḥ ||211 ||",
  "SA15n1247:426": "prāṇādeśca kvacid dṛṣṭyā sattvāsattvaṃ pratīyate |",
  "SA15n1247:427": "tathātmā yadi dṛśyeta sattvāsattvaṃ pratīyate ||212 ||",
  "SA15n1247:428": "yasya hetorabhāvena ghaṭe prāṇo dṛśyate |",
  "SA15n1247:429": "dehe'pi yadyasau na syād yukto dehe na sambhavaḥ ||213 ||",
  "SA15n1247:430": "bhinne'pi kiñcit sādharmyād yadi tattvaṃ pratīyate |",
  "SA15n1247:431": "prameyatvād ghaṭādīnāṃ sātmatvaṃ kinna mīyate ||214 ||",
  "SA15n1247:432": "aniṣṭeścet pramāṇaṃ hi sarveṣṭīnāṃ nibandhanam |",
  "SA15n1247:433": "bhāvābhāvavyavasthāṃ kaḥ kartu tena vinā prabhuḥ ||215 ||",
  "SA15n1247:434": "smṛtīcchāyatnajaḥ prāṇanimeṣādistadudbhavaḥ |",
  "SA15n1247:435": "viṣayendriyacittebhyaḥ tāḥ svajātisamudbhavāḥ ||216 ||",
  "SA15n1247:436": "anyonyapratyayāpekṣā anvayavyatirekabhāk |",
  "SA15n1247:437": "etāvatyābhāvo'yamanavasthānyakalpane ||217 ||",
  "SA15n1247:438": "śrāvaṇatvena tat tulyaṃ prāṇādi vyabhicārataḥ |",
  "SA15n1247:439": "na tasya vyabhicāritvād vyatireke'pi cet katham ||218 ||",
  "SA15n1247:440": "nāsādhyādeva viśleṣastasya nanvevamucyate |",
  "SA15n1247:441": "sādhye'nuvṛttyabhāvo'rthāt tasyānyatrāpyasau samaḥ ||219 ||",
  "SA15n1247:442": "asādhyādeva viccheda iti sādhye'stitocyate |",
  "SA15n1247:443": "arthāpattyā'ta evoktamekenobhayadarśanam ||220 ||",
  "SA15n1247:444": "īdṛgavyabhicāro'to'nanvayiṣu na sidhyati |",
  "SA15n1247:445": "pratiṣedhaniṣedhaśca vidhānāt kīdṛśo'paraḥ ||221 ||",
  "SA15n1247:446": "nivṛttirnāsataḥ sādhyādasādhyeṣveva no tataḥ |",
  "SA15n1247:447": "neti saiva nivṛttiḥ kiṃ nivṛtterasato matā ||222 ||",
  "SA15n1247:448": "nivṛttyabhāvastu bidhirvastubhāvo'sato'pi san |",
  "SA15n1247:449": "vastvabhāvastu nāstīti paśya bāndhyavijṛmbhitam ||223 ||",
  "SA15n1247:450": "nivṛttiryadi tasminna hetorvṛttiḥ kimiṣyate |",
  "SA15n1247:451": "sāpi na pratiṣedho'yaṃ nivṛttiḥ kiṃ niṣidhyate ||224 ||",
  "SA15n1247:452": "vidhānaṃ pratiṣedhaṃ ca muktvā śābdo'sti nāparaḥ |",
  "SA15n1247:453": "vyavahāraḥ sa cāsatsu neti prāptātra mūkatā ||225 ||",
  "SA15n1247:454": "satāṃ ca na niṣedho'sti so'satsu ca na vidyate |",
  "SA15n1247:455": "jagatyanena nyāyena nañarthaḥ pralayaṃ gataḥ ||226 ||",
  "SA15n1247:456": "deśakālaniṣedhaśced yathāsti sa niṣidhyate",
  "SA15n1247:457": "na thā na yathā so'sti tathāpi na niṣidhyate ||227 ||",
  "SA15n1247:458": "tasmādāśritya śabdārtha bhāvābhāvasamāśram |",
  "SA15n1247:459": "abāhyāśrayamatreṣṭaṃ sarva vidhiniṣedhanam ||228 ||",
  "SA15n1247:460": "tābhyāṃ sa dharmi sambaddhaḥ khyātyabhavo'pi tādṛśaḥ |",
  "SA15n1247:461": "śabdapravṛtterastīti so'pīṣṭo vyavahārabhāk ||229 ||",
  "SA15n1247:462": "anyathā syāt padārthānāṃ vidhānapratiṣedhane |",
  "SA15n1247:463": "ekadharmasya sarvātmavidhānaprariṣedhanam ||230 ||",
  "SA15n1247:464": "anānātmatayā bhede nānāvidhiniṣedhavat |",
  "SA15n1247:465": "ekadharmiṇyasaṃhāro vidhānapratiṣedhayoḥ ||231 ||",
  "SA15n1247:466": "ekadharmiṇamuddiśya nānādharmasamāśrayam |",
  "SA15n1247:467": "vidhāvekasya tadbhājāmivānyeṣāmupekṣakam ||232 ||",
  "SA15n1247:468": "niṣedhe tadviviktaṃ ca tadanyeṣāmapekṣakam |",
  "SA15n1247:469": "vyavahāramasatyārtha prakalpayati dhīryathā ||233 ||",
  "SA15n1247:470": "taṃ tathaivāvikalpārthabhedāśrayamupāgatāḥ |",
  "SA15n1247:471": "anādivāsanodbhūtaṃ bādhante'rtha na laukikam ||234 ||",
  "SA15n1247:472": "tatfalo'tatfalaścārthe bhinna ekastatastataḥ |",
  "SA15n1247:473": "taistairupaplavairnītaḥ sañcayāpacayairiva ||235 ||",
  "SA15n1247:474": "atadvānapi sambandhāt kutaścidupanīyate |",
  "SA15n1247:475": "dṛṣṭiṃ bhedāśrayaiste'pi tasmādajñātaviplavāḥ ||236 ||",
  "SA15n1247:476": "sattāsādhanavṛtteśca sandigdhaḥ syādasanna saḥ |",
  "SA15n1247:477": "asatvaṃ cābhyupagamādapramānaṃ na yujyate ||237 ||",
  "SA15n1247:478": "asato vyatireke'pi sapakṣād vinivarttanam |",
  "SA15n1247:479": "sandigghaṃ tasya sandehād vipakṣād vinivarttanam ||238 ||",
  "SA15n1247:480": "ekatra niyame siddhe sidhyatyanyanivarttanam |",
  "SA15n1247:481": "dvairāśye sati dṛṣṭeṣu syāddṛṣṭe'pi saṃśayaḥ ||239 ||",
  "SA15n1247:482": "avyaktivyāpino'pyarthāḥ santi tajjātibhāvinaḥ |",
  "SA15n1247:483": "kvacinna niyamo'dṛṣṭyā pārthivālohalekhyavat ||240 ||",
  "SA15n1247:484": "bhāve virodhasyādṛṣṭe kaḥ sandehaṃ nivārayet |",
  "SA15n1247:485": "kvacid viniyamāt ko'nyastatkāryātmatayā sa ca ||241 ||",
  "SA15n1247:486": "narātmyādapi tenāsya sandigdhaṃ vinivartanam |",
  "SA15n1247:487": "astu nāma tathāpyātmā nānairātmyāt prasidhyati ||242 ||",
  "SA15n1247:488": "yenāsau vyatirekasya nābhāvaṃ bhāvamicchati |",
  "SA15n1247:489": "yathā nāvyatireke'pi prāṇādirna sapakṣataḥ ||243 ||",
  "SA15n1247:490": "sapakṣāvyatirekī ceddheturheturatonvayī |",
  "SA15n1247:491": "nānvyyavyatirekī cedanairātmyaṃ na sātmakam ||244 ||",
  "SA15n1247:492": "yannāntarīyakaḥ svātmā yasya siddhaḥ pravṛttiṣu |",
  "SA15n1247:493": "nivarttakaḥ sa evātaḥ pravṛttau ca pravartakaḥ ||245 ||",
  "SA15n1247:494": "nāntarīyakatā sā ca sādhanaṃ sadhapekṣate |",
  "SA15n1247:495": "kāryedṛṣṭiradṛṣṭiśca kāryakāraṇatā hi sā ||246 ||",
  "SA15n1247:496": "arthāntarasya tadbhāve bhāvāniyamato'gatiḥ |",
  "SA15n1247:497": "abhāvāsambhavāt teṣāmabhāve nityabhāvinaḥ ||247 ||",
  "SA15n1247:498": "kāryasvabhāvabhedānāṃ kāraṇebhyaḥ samudbhavāt |",
  "SA15n1247:499": "tairvinā bhavato'nyasmāt tajjaṃ rūpaṃ kathaṃ bhavet ||248 ||",
  "SA15n1247:500": "sāmagrīśaktibhedāddhi vastūnāṃ viśvarūpatā |",
  "SA15n1247:501": "sā cenna bhedikā prāptamekarūpamidaṃ jagat ||249 ||",
  "SA15n1247:502": "bhedakābhedakatve syād vyāhatā bhinnarūpatā |",
  "SA15n1247:503": "ekasya nānārūpatve dve rūpe pāvaketarau ||250 ||",
  "SA15n1247:504": "tat tasyā jananaṃ rūpamanyasya yadi saiva sā |",
  "SA15n1247:505": "na tasyā jananaṃ rūpaṃ tadasyāḥ sambhavet katham ||251 ||",
  "SA15n1247:506": "tataḥ svabhāvau niyatāvanyonyaṃ hetukāryayoḥ |",
  "SA15n1247:507": "tasmāt svadṛṣṭāviva tad dṛṣṭe kārye'pi gamyate ||252 ||",
  "SA15n1247:508": "ekaṃ kathamanekasmāt kledavad dugdhavāriṇaḥ |",
  "SA15n1247:509": "dravaśakteḥ yataḥ kledaḥ sā tvekaiva dvayorapi ||253 ||",
  "SA15n1247:510": "bhinnābhinnaḥ kimasyātmā bhinno'tha dravatā katham |",
  "SA15n1247:511": "abhinnetyucyate buddhestadrūpāyā abhedataḥ ||254 ||",
  "SA15n1247:512": "tadvad bhede'pi dahano dahanapratyayāśrayaḥ |",
  "SA15n1247:513": "yenāṃśenādadhad dhūmaṃ tenāṃśena tathā gatiḥ ||255 ||",
  "SA15n1247:514": "dahanapratyayāṅgādevānyāpekṣāt samudbhavāt |",
  "SA15n1247:515": "dhūmo'tadvyabhicārīti tadvat kārya tathāparam ||256 ||",
  "SA15n1247:516": "dhūmendhanavikārāṅgatāpade dahanasthiteḥ |",
  "SA15n1247:517": "anagnicedadhūmo'sau sa dhūmaścet sa pāvakaḥ ||257 ||",
  "SA15n1247:518": "nāntarīyakatā jñeyā yathāsvaṃ hetvapekṣayā |",
  "SA15n1247:519": "svabhāvasya yathoktaṃ prāg vināśakṛtakatvayoḥ ||258 ||",
  "SA15n1247:520": "ahetutvagatinyāyaḥ sarvo'yaṃ vyatirekiṇaḥ |",
  "SA15n1247:521": "abhyūhyaḥ śrāvaṇātvokteḥ kṛtāyāḥ sāmyadṛṣṭaye ||259 ||",
  "SA15n1247:522": "hetusvabhāvanuvṛtyaivārthanivṛttivarṇanāt |",
  "SA15n1247:523": "sandehahetutākhyātyā dṛśye'rthe seti sūcitam ||261 ||",
  "SA15n1247:524": "anaṅgīkṛtavastvaṃśo niṣedhaḥ sādhyate'nayā |",
  "SA15n1247:525": "vastunyapi tu pūrvābhyāṃ paryudāso vidhānataḥ ||262 ||",
  "SA15n1247:526": "tatropalabhyeṣvastitvamupalabdherna cāparam |",
  "SA15n1247:527": "ityajñjñāpanāyaikānupākhyodāhṛtirmatā ||263 ||",
  "SA15n1247:528": "viṣayāsattvatastra viṣayi pratiṣidhyate |",
  "SA15n1247:529": "jñānābhidhānasandehaṃ yathā dāhādapāvakaḥ ||264 ||",
  "SA15n1247:530": "tathānyā nopalabhyeṣu nāstitānupalambhabhanāt |",
  "SA15n1247:531": "tajjñānaśabdāḥ sādhyante tadbhāvāt tannibandhanāḥ ||265 ||",
  "SA15n1247:532": "siddho hi vyavahāro'yaṃ dṛśyādṛṣṭāvasanniti |",
  "SA15n1247:533": "tasyāḥ siddhāvasandigdhau tatkāyatve'pi dhīdhvanī ||266 ||",
  "SA15n1247:534": "vidyamāne'pi viṣaye mohādatrānanubruvan |",
  "SA15n1247:535": "kevalaṃ siddhasādharmyāt smāryate samayaṃ paraḥ ||267 ||",
  "SA15n1247:536": "kāryakāraṇatā yadvat sādhyate dṛṣṭyadṛṣṭitaḥ |",
  "SA15n1247:537": "kāryādiśabdā hi tayorvyavahārāya kalpitāḥ ||268 ||",
  "SA15n1247:538": "kāraṇāt kāryasaṃsiddhiḥ svabhāvāntargamādiyam |",
  "SA15n1247:539": "hetuprebhedākhyāne na darśitodāhṛtiḥ pṛthak ||269 ||",
  "SA15n1247:540": "ekopalambhānubhavādidaṃ nopalabhe iti |",
  "SA15n1247:541": "buddherupalabhe veti kalpikāyāḥ samudbhavaḥ ||270 ||",
  "SA15n1247:542": "viśeṣo gamyate'rthānāṃ viśiṣṭādeva vedanāt |",
  "SA15n1247:543": "stathābhūtātmasampattirbhedadhīheturasya ca ||271 ||",
  "SA15n1247:544": "tasmāt svato dhiyorbhedasiddhistābhyāṃ tadarthayoḥ |",
  "SA15n1247:545": "anyathā hyanavasthāto bhedaḥ sighyenna kasyacit ||272 ||",
  "SA15n1247:546": "viśiṣṭarūpānubhavādanyathānyanirākriyā |",
  "SA15n1247:547": "tadviśiṣṭopalambho'taḥ tasyāpyanupalambhanam ||273 ||",
  "SA15n1247:548": "tasmādanupalambho'yaṃ svayaṃ pratyakṣato gataḥ |",
  "SA15n1247:549": "svamātravṛttergamakastabhāvavyavasthiteḥ ||274 ||",
  "SA15n1247:550": "anyathārthasya nāstitvaṃ gamyate'nupalambhataḥ |",
  "SA15n1247:551": "upalambhasya nāstitvamanyenetyanabasthitiḥ ||275 ||",
  "SA15n1247:552": "adṛśye niścayāyogāt sthitiranyatra bādhyate |",
  "SA15n1247:553": "yathā'liṅgo'nyasattveṣu vikalpādirna sidhyati ||276 ||",
  "SA15n1247:554": "aniścayafalā hyeṣā nālaṃ vyāvṛttisādhane |",
  "SA15n1247:555": "ādyādhikriyate hetorniścitenaiva sādhane ||277 ||",
  "SA15n1247:556": "tasyāḥ svayaṃ prayogeṣu svarūpaṃ vā prayujyate |",
  "SA15n1247:557": "arthabādhanarūpaṃ vā bhāve bhāvādabhāvataḥ ||278 ||",
  "SA15n1247:558": "anyonyabhedasiddhervā dhrū vabhāvabimāśavat |",
  "SA15n1247:559": "pramāṇāntarabādhād vā sāpekṣadhru vabhāvavat ||279 ||",
  "SA15n1247:560": "hetvantarasamutthasya sannidhau niyataḥ kutaḥ |",
  "SA15n1247:561": "bhāvahetubhavatve kiṃ pāramparyapariśramaiḥ ||280 ||",
  "SA15n1247:562": "nāśanaṃ janayitvānyaṃ sa hetustasya nāśakaḥ |",
  "SA15n1247:563": "tameva naśvaraṃ bhāvaṃ janayed yadi kiṃ bhavet ||281 ||",
  "SA15n1247:564": "ātmopakārakaḥ kaḥ syāt tasya siddhatmanaḥ sataḥ |",
  "SA15n1247:565": "nātmopakārakaḥ kaḥ syāt tena yaḥ samapekṣyate ||282 ||",
  "SA15n1247:566": "anapekṣaśca kiṃ bhāvo'tathābhūtaḥ kadācana |",
  "SA15n1247:567": "yathā na kṣepabhāgiṣṭaḥ sa evodbhūtanāśakaḥ ||283 ||",
  "SA15n1247:568": "kṣaṇamapyanapekṣatve bhāvo bhāvasya neti cet |",
  "SA15n1247:569": "bhāvo hi sa tathā bhūto'bhāva bhāvastathā katham ||284 ||",
  "SA15n1247:570": "ye'parāpekṣatadbhāvāstadbhāvaniyatā hi te |",
  "SA15n1247:571": "asambhavadvibandhā ca samagrī kāryakarmaṇi ||285 ||"
}