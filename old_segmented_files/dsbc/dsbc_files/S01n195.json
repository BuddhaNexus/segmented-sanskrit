{
  "S01n195:0": "tṛtīya adhyāyaḥ",
  "S01n195:1": "mahāhradaśoṣaṇadharmadhātupadmagiri sampratiṣṭhāpanno nāma",
  "S01n195:2": "athāśoko mahīpālaḥ sāñjaliḥpura āśritaḥ |",
  "S01n195:3": "tamarhantaṃ yatiṃ natvā prārthayedevamādarāt ||1 ||",
  "S01n195:4": "bhadanta śrotumicchāmi tad bhūmi satkathāṃ |",
  "S01n195:5": "tatsamyak samupādiśya saṃbodhayituṃ no bhavān ||2 ||",
  "S01n195:6": "iti saṃprārthite rājñā so'rhanyatirmahāmatiḥ |",
  "S01n195:7": "upagupto narendraṃ taṃ sampaśyannevamādiśat ||3 ||",
  "S01n195:8": "sādhu śṛṇu mahārāja yathā me guruṇoditaṃ |",
  "S01n195:9": "tathāhaṃ te pravakṣyāmi sarvalokābhivodhane ||4 ||",
  "S01n195:10": "tadyathātha mahāsattvo maitreyaḥ sa jinātmajaḥ |",
  "S01n195:11": "bhagavantaṃ punarnatvā sāṃjalirevamabravīt ||5 ||",
  "S01n195:12": "bhagavannāvāsosaumahā jalāśrayo hradaḥ |",
  "S01n195:13": "kadā bhūmi pradeśo'tra kathaṃ jalāśrayo bhavet ||6 ||",
  "S01n195:14": "kasya ca samaye deśāgrāmādayaḥ pravarttitāḥ |",
  "S01n195:15": "tatsarvaṃ samupādiśyansarvānasmānpravodhayan ||7 ||",
  "S01n195:16": "iti saṃprārthite tena maitreyena saḥ sarvavit |",
  "S01n195:17": "bhagavānstaṃ mahāsattvaṃ sampaśyannaivamādiśat ||8 ||",
  "S01n195:18": "sādhu śṛṇu mahāsattvaṃ yadatrābhūt mahītale |",
  "S01n195:19": "tatpravṛttiṃ samākhyāmi sarvalokābhibodhane ||9 ||",
  "S01n195:20": "tadyathā bhūvilokānāṃ varṣa ṣaṣṭī sahasrakā |",
  "S01n195:21": "purābhūt bhagavāñchāstā viśvabhūrnnāmasarvavit ||10 ||",
  "S01n195:22": "dharmarājo munīndro'rhastathāgato vināyakaḥ |",
  "S01n195:23": "sarva vidyādhipastāpī saṃbuddha sugato jinaḥ ||11 ||",
  "S01n195:24": "so'nupamānāma pūryāṃ upakaṇṭhe jināśrame |",
  "S01n195:25": "sarvasattva hitārthena vijahāra sasāṃdhikaḥ ||12 ||",
  "S01n195:26": "maitreyo'haṃ tadā bhūvaṃ viśvabhū upāsakaḥ |",
  "S01n195:27": "parvatākhyo mahāsattvo bodhisattvo hitārthabhṛt ||13 ||",
  "S01n195:28": "tatra sa bhagavāñchāstā saṃbhāsayaṃ sudhāśuvata |",
  "S01n195:29": "saddharmma samupādeṣṭuṃ sabhāsane sabhāśrayat ||14 ||",
  "S01n195:30": "taṃ dṛṣṭā bhikṣavo sarve śrāvakāḥ brahmacāriṇaḥ |",
  "S01n195:31": "pratyeka sugatāścāpi bodhisattvāścacailakāḥ ||15 ||",
  "S01n195:32": "bhikṣuṇyā brahmacāriṇyoyatayo'yogino pica |",
  "S01n195:33": "triratna bhajanāraktā upāsaka upāsikāḥ ||16 ||",
  "S01n195:34": "evaṃ manyepi lokāśca saddharmma guṇalālasāḥ |",
  "S01n195:35": "bhadraśrī sabhāṇāraktā saṃbuddha darśaṇotsukā ||17 ||",
  "S01n195:36": "tatsudharmmāmṛtaṃ pātuṃ samatyena munīśvaraṃ |",
  "S01n195:37": "yathākramaṃ samabhyarcya natvā sāñjalāya mudā ||18 ||",
  "S01n195:38": "parivṛtya puraskṛtya samudvikṣya samādarāt |",
  "S01n195:39": "tatsabhāyāṃ samāśritya saṃniṣedu samāhitāḥ ||19 ||",
  "S01n195:40": "evaṃ brahmādayaḥ sarve ṛṣayo brahmacāriṇaḥ |",
  "S01n195:41": "tīrthikā api sarve tatsaddharmaṃ śrotumāgatāḥ ||20 ||",
  "S01n195:42": "śakrādayoyidāvāśca sarvalokādhipā api |",
  "S01n195:43": "grahāstārāgaṇāḥ siddhāḥ sādhyā vidyādharā api ||21 ||",
  "S01n195:44": "sarve'pi te sasāgatya bhagavantaṃ yathākramaṃ |",
  "S01n195:45": "samabhyarcya praṇatvā tata sabhāyāṃ samupāśrayat ||22 ||",
  "S01n195:46": "evaṃ ca brāhmaṇā vijñā rājāna kṣatriyā api |",
  "S01n195:47": "vaiśyāśca mantriṇo'mātyā gṛhasthāśca mahājanāḥ ||23 ||",
  "S01n195:48": "śilpino vaṇijaścāpi sārthavāhāśca paurikāḥ |",
  "S01n195:49": "grāmyā jānapadāścāpi tathā nye deśavāsinaḥ ||24 ||",
  "S01n195:50": "sarve te samupāgatya bhagavanta yathākramaṃ |",
  "S01n195:51": "samabhyarcya praṇatvā ca kṛtvā pradakṣiṇānyapi ||25 ||",
  "S01n195:52": "guru kṛtya puraskṛtya parivṛtya samantataḥ |",
  "S01n195:53": "tatsadharmmāmṛtaṃ pātumupatasthuḥ samāhitāḥ ||26 ||",
  "S01n195:54": "tāndṛṣṭvā samupāsīnān viśvabhūrbhagavāṃjinaḥ |",
  "S01n195:55": "ādi madhyānta kalyāṇaṃ saddharma samupādiśat ||27 ||",
  "S01n195:56": "tatsaddharmmāmṛtaṃ pītvā sarve lokāḥ sabhāśritāḥ |",
  "S01n195:57": "dharmmaviśeṣamājñāya prāpyananda pravodhitāḥ ||28 ||",
  "S01n195:58": "tasminkṣaṇe mahī sarvā ca cāraddhi saparvatāḥ |",
  "S01n195:59": "suprasannā diśaḥ sarvā rejuravīndra vahnyaḥ ||29 ||",
  "S01n195:60": "suradundubhayo nendurnipetuḥ puṣpavṛṣṭayaḥ |",
  "S01n195:61": "nirutpātaṃ mahotsāhaṃ prāvarttata samantataḥ ||30 ||",
  "S01n195:62": "tad vilokya sabhālokāḥ sarve te vismayānvitāḥ |",
  "S01n195:63": "śrotuṃ taddhetu sarvajñamudvīkṣya tasthurāditāḥ ||31 ||",
  "S01n195:64": "tadā gaganagañjākhyo bodhisattvaḥ samutthitaḥ |",
  "S01n195:65": "uddhahannuttarāsaṃga purataḥ samupāśrita ||32 ||",
  "S01n195:66": "sarvajñaṃ taṃ mahābhijñaṃ dharmmarājaṃ vināyakaṃ |",
  "S01n195:67": "viśvabhuvaṃ muninnatvā sāṃjalirevamabravīt ||33 ||",
  "S01n195:68": "bhagavantadranaimityaṃ kasyedaṃ jāyate'dhunā |",
  "S01n195:69": "tadbhavānsamupādiśya saṃbodhayatu no guroḥ ||34 ||",
  "S01n195:70": "iti saṃprārthite tena bhagavānsa munīśvaraḥ |",
  "S01n195:71": "gaganagaṃjamālokya taṃ sabhācaivamabravīt ||35 ||",
  "S01n195:72": "kulaputra mahad bhadra nimittamidamācarat |",
  "S01n195:73": "tadahaṃ sapravakṣāmi śṛṇudhvaṃ yūyamādarāt ||36 ||",
  "S01n195:74": "tadyathā triguṇābhijñā mañjuśrīḥ sugatātmajaḥ |",
  "S01n195:75": "uttarasyāṃ mahācīne viharati nagāśrame ||37 ||",
  "S01n195:76": "tasya bhāryā ubhejyeṣṭākeśinī śrīvarapradā |",
  "S01n195:77": "vidyā sadguṇa saṃbhartrī dvitīyāḥ copakeśinī ||38 ||",
  "S01n195:78": "ekasmin samaye tatra maṃjuśrīḥ sadguṇodadhiḥ |",
  "S01n195:79": "lokaṃ saṃdarśana nāma samādhiṃ vidadhe mudā ||39 ||",
  "S01n195:80": "dhyāna dṛṣṭā dadarśātra mahāhradasaroruhe |",
  "S01n195:81": "ratnamayaṃ samutpannaṃ dharmmadhātuṃ jinālayaṃ ||40 ||",
  "S01n195:82": "svayaṃbhuvaṃ tamālokya maṃjudevaṃ susanmatiḥ |",
  "S01n195:83": "saṃharṣitaḥ purnadhyātvā manasaivaṃ vyacintayet ||41 ||",
  "S01n195:84": "aho svayaṃ samudbhūto dharmmadhātu jinālayaḥ |",
  "S01n195:85": "nirjane jalamaye jyotirūpaḥ saṃbhāṣayan sthitaḥ ||42 ||",
  "S01n195:86": "tat tathāhaṃ kariṣyāmi gatvā tatra mahāhrade |",
  "S01n195:87": "śoṣayitvā tadambhānsi yathā pṛthvītalo'bhavat ||43 ||",
  "S01n195:88": "tadā tatra mahībhūtre nirjale supratiṣṭhite |",
  "S01n195:89": "śiloccaye pratiṣṭhāpya bhajiṣyāmi tamīśvaraṃ ||44 ||",
  "S01n195:90": "tathā tatra mahībhūte grāmādi vasatirbhaveta |",
  "S01n195:91": "tadā sarve'pi lokāśyaḥ bhajeyustaṃ jinālayaṃ ||45 ||",
  "S01n195:92": "tathā tat puṇya bhāvena sarvadā tatra maṃgalaṃ |",
  "S01n195:93": "nirutpātaṃ bhavennūnaṃ lokāśca syūḥ subhāvinaḥ ||46 ||",
  "S01n195:94": "tataste mānavāḥ sarve tasyaiva śaraṇāśritāḥ |",
  "S01n195:95": "yathāśakti mahotsāhaiḥ prabhajeyuḥ sadā mudā ||47 ||",
  "S01n195:96": "tatastatpuṇyaśuddhāste saddharma guṇalālasāḥ |",
  "S01n195:97": "bodhisattvā mahāsattvāścareyurbodhisaṃvaraṃ ||48 ||",
  "S01n195:98": "tataste bodhisaṃbhāraṃ purayitvā yathākramaṃ |",
  "S01n195:99": "trividhāṃ vidhimāsādya nivṛtipadamāpnuyuḥ ||49 ||",
  "S01n195:100": "evaṃ kṛtvā mahatpuṇyaṃ prāpyāhaṃ trijagatsvapi |",
  "S01n195:101": "kṛtvā dharmmamayaṃ bodhiprāpya nivṛttipadamāpnuyāṃ ||50 ||",
  "S01n195:102": "iti dhyātvā viniścitya mañjuśrīḥ sajinātmajaḥ |",
  "S01n195:103": "mañjudevābhidhācāryarūpaṃ dhṛtvā maharddhimān ||51 ||",
  "S01n195:104": "keśinī varadā nāma mokṣadākhyo'pakeśinī |",
  "S01n195:105": "bhūtvānekaiḥ mahāsattvaiḥ sahasarve'pinecarat ||52 ||",
  "S01n195:106": "tataścaran sabhāryāsau mañjudevaḥ sasāṃdhikaḥ |",
  "S01n195:107": "sarvatra bhadratāṃ kṛtvā mahotsārhaiḥ samācarat ||53 ||",
  "S01n195:108": "tatra te samupāgatya dūrataḥ saṃprabhāsvaraṃ |",
  "S01n195:109": "mahāhradāvjamadhyasthaṃ dadṛśustaṃ jinālayaṃ ||54 ||",
  "S01n195:110": "tatra te taṃ samālokya jyotirūpaṃ samujvalaṃ |",
  "S01n195:111": "praṇatvā sahasopetyaḥ kṛtvā pradakṣiṇāni ca ||55 ||",
  "S01n195:112": "tattīre parvate ramye sarve'pi te samāśritāḥ |",
  "S01n195:113": "taṃ caityameva saṃvīkṣya nyavasanta pramoditāḥ ||56 ||",
  "S01n195:114": "tataḥ prātaḥ samutthāya mañjudevaḥ sa ṛddhimān |",
  "S01n195:115": "bhaktayā paramayāstauṣijjinālayaṃ svayaṃbhuvaṃ ||57 ||",
  "S01n195:116": "jyotirūpāya caitanyarūpāya bhavate namaḥ |",
  "S01n195:117": "anādi nidhanāya śrīdātre praṇavarūpiṇe ||58 ||",
  "S01n195:118": "viśvatomukha rūpāya svāhāsvadhārūpiṇe |",
  "S01n195:119": "pṛthvyādibhūtanirmātre mahāmahasvarūpiṇe ||59 ||",
  "S01n195:120": "jagatsraṣṭe jagatpātre jagad dhartre namo namaḥ |",
  "S01n195:121": "jagat vaṃdyāya jagatamārādhāya ca te namaḥ ||60 ||",
  "S01n195:122": "atisthūlāya sūkṣmāya vikārāya vikāriṇe |",
  "S01n195:123": "nirākṛtikṛte tubhyaṃ saccidānaṃdamūrttayai ||61 ||",
  "S01n195:124": "vaṣaṭkāra svarūpāya hutabhuje svayaṃ namaḥ |",
  "S01n195:125": "hotre havana rūpāya homadravyāya te namaḥ ||62 ||",
  "S01n195:126": "bhaktilabhyāya somyāya bhaktavatsalāya te namaḥ |",
  "S01n195:127": "dhyānagamyāya dhyeyāya catuvargapradāyine ||63 ||",
  "S01n195:128": "agraratnāya niḥsīmamahimne sarvadā namaḥ |",
  "S01n195:129": "guṇātītāya yogāya yogine ca sadā namaḥ ||64 ||",
  "S01n195:130": "evaṃ stutvā mañjudevaḥ punaḥ kṣamārthatāṃ vyadhāt |",
  "S01n195:131": "prasīda bhagavan yadahaṃ hadaṃ saṃśoṣituṃ yate ||65 ||",
  "S01n195:132": "ityuktvā candrahāsaṃ sa sajjīkṛtya samaṃ tataḥ |",
  "S01n195:133": "tridhā pradakṣiṇīkṛtya samantato vyalokayat ||66 ||",
  "S01n195:134": "vilokya sa mahāsattvo yāmya diśāvṛtaṃ nagaṃ |",
  "S01n195:135": "candrahāsena khaḍgena chitvā jalāśrayaṃ vyadhāt ||67 ||",
  "S01n195:136": "tacchinnaśailamārgeṇa tajjalāni samantataḥ |",
  "S01n195:137": "pranirgatyāśu sarvāṇi gaṃgāsaṃgamamāyayuḥ ||68 ||",
  "S01n195:138": "tadārabhya nadā nadyo babhūvurbhūtale hradāḥ |",
  "S01n195:139": "digvidikṣu malāṃbhobhistad dvīpaiḥ paripūritāḥ ||69 ||",
  "S01n195:140": "tatra nirudhya ye'mvuni yatra ye śilāḥ sthitāḥ |",
  "S01n195:141": "tatra tatra satānsarvāśchitvā svūnica cārayet ||70 ||",
  "S01n195:142": "evaṃ sa sarvataḥ chitvā kṛtvā tajjalanirgamaṃ |",
  "S01n195:143": "trirātreṇāpi na jalāni sarvāṇi niracārayet ||71 ||",
  "S01n195:144": "tajjalā dhānamekantu hradaṃ dhanādahābhidhaṃ |",
  "S01n195:145": "karkkoṭakanāgasya samasthāpa yadāśramaṃ ||72 ||",
  "S01n195:146": "siṃhenopadrutā yad vada gajendrobhaya vihvalāḥ |",
  "S01n195:147": "mahārāvai rudanto vai vidravanto diśo daśaḥ ||73 ||",
  "S01n195:148": "evaṃ tajjalasaṃghātaścandrahāsāsichedanāt |",
  "S01n195:149": "mārgāntarānniragamata paṃkaśeṣaṃ yathābhavat ||74 ||",
  "S01n195:150": "tajjalādhānamekentu hradaṃ dharādrahābhidhaṃ |",
  "S01n195:151": "karkkotakasya nāgasya samasthāpayadāśrayaṃ ||75 ||",
  "S01n195:152": "tatastasmin jale śuṣkeyadādhārasaroruhaṃ |",
  "S01n195:153": "tadeva parvatābhūya dharmadhātorvyavasthitaḥ ||76 ||",
  "S01n195:154": "mañjudevānubhāvena sa sarvaparvatoktamaḥ |",
  "S01n195:155": "abhedyā vajravaktena vajrakūṭa iti smṛtaḥ ||77 ||",
  "S01n195:156": "tadāsau bhūtaloramyaḥ samantato nagāvṛtaḥ |",
  "S01n195:157": "upachandoha ityākhyā himāla yo'picocyate ||78 ||",
  "S01n195:158": "sudurjayā svarūpābhūḥ prajñā jñānānubhāvinī |",
  "S01n195:159": "herukamaṇḍalākārā bhūtvā samavatiṣṭhate ||79 ||",
  "S01n195:160": "tatrāpi ca pradhānā śrī mahādevī khagānanā |",
  "S01n195:161": "dharmmodayā samuhutā saṃtiṣṭhate jagaddhite ||80 ||",
  "S01n195:162": "taṃ dṛṣṭvā sa mahācaryā mañjudevo maharddhimāna |",
  "S01n195:163": "bodhisattvo mahāsattvaḥ pratyatyānandito'bhavat ||81 ||",
  "S01n195:164": "tataḥ sa tāṃ mahādevī samālokya pramoditaḥ |",
  "S01n195:165": "urasā śirasā dṛṣṭayā vacasā manasā tathā ||82 ||",
  "S01n195:166": "padbhyāṃ karābhyāṃ jānubhyāṃ aṣṭāṃgo'pi iti smṛtaḥ |",
  "S01n195:167": "aṣṭāṃgai praṇītā kṛtvā sāṃjaliḥ samupāśrayan ||83 ||",
  "S01n195:168": "suprasanna mukhāmbhojaḥ suprabuddho śayāmbujaḥ |",
  "S01n195:169": "saṃpaśyastāṃ mahādevīṃ stotrairevaṃ mudābhajaṃ ||84 ||",
  "S01n195:170": "bhagavati mahādevī bhavatyāḥ śaraṇaṃ vraje |",
  "S01n195:171": "vande pādāmvuje nityaṃ bhajāmi tanprasīdatu ||85 ||",
  "S01n195:172": "jananī sarvabuddhānāṃ tvameva bodhidāyinī |",
  "S01n195:173": "sarveṣāṃ bodhisattvānāṃ mātāhitānupālinī ||86 ||",
  "S01n195:174": "sarvahitārtha saṃbhakti sarvapāpaviśodhanī |",
  "S01n195:175": "duṣṭa māragaṇākṣobha mahānanda sukhapradā ||87 ||",
  "S01n195:176": "saddharmmasādhanotsāhavalavīrya guṇapradā |",
  "S01n195:177": "niḥkleśastimitedhyāna samādhi sukhadāyinī ||88 ||",
  "S01n195:178": "prajñāguṇa mahāratna śrī samṛddhi pradāyinī |",
  "S01n195:179": "tad bhaktyāḥ padāmbhoja śaraṇastho bhajāmyaham ||89 ||",
  "S01n195:180": "iti saṃprārthya sa prājño mañjudeva sa samvarī |",
  "S01n195:181": "tasyā bhaktī prasannātmā samārādhitumaicchat ||90 ||",
  "S01n195:182": "atha tatra sa ācāryaḥ sagaṇaḥ saṃpramoditaḥ |",
  "S01n195:183": "mārga śīrṣaiśitaiḥ pakṣai navamyāṃ ravivāsare ||91 ||",
  "S01n195:184": "prātaḥ snātvā viśuddhātmā śucivastrāvṛtaḥ sudhīḥ |",
  "S01n195:185": "poṣadhasamvaraṃ dhṛtvā devīmārādhayaṃ sthitaḥ ||92 ||",
  "S01n195:186": "rātrau jāgaraṇaṃ kṛtvā dhāraṇī mantrajalpanaiḥ |",
  "S01n195:187": "stutibhiśca samārādhyaṃ prābhajatāṃ jineśvarīṃ ||93 ||",
  "S01n195:188": "tataḥ prātaḥ daśamyāṃ sa snātvā gandhodakairmudā |",
  "S01n195:189": "datvā dānaṃ yathākāmaṃ pariśuddhatrimaṇḍalaḥ ||94 ||",
  "S01n195:190": "yathāvidhisamabhyarcya tāṃ devīṃ parameśvarīṃ |",
  "S01n195:191": "mahotsāhaiḥ stutiṃ kṛtvā tridhā pradakṣiṇāni ca ||95 ||",
  "S01n195:192": "suprasanna mukhāmbhojaḥ saddharmaguṇamānasaḥ |",
  "S01n195:193": "bhūyo'ṣṭāṃgaiḥ praṇatvaivaṃ prārthayātsāṃjalimudrā ||96 ||",
  "S01n195:194": "prasīdatu jaganmātarbhavatyāḥ samupāśritaḥ |",
  "S01n195:195": "saṃbodhi sādhanotsau bhajāmi sarvadā mudāṃ ||97 ||",
  "S01n195:196": "iti saṃprārthya saṃprājñau natvāṣṭāṃgairmudā ca tāṃ |",
  "S01n195:197": "tatpadmāmṛtamādāya tridhyamañjulinā pivet ||98 ||",
  "S01n195:198": "tadamṛtaṃ nipīyāsau saṃviśuddhatrimaṇḍalaṃ |",
  "S01n195:199": "aṣṭākṣaṇavinirmuktaḥ saṃbuddhakṣaṇamāpnuvān ||99 ||",
  "S01n195:200": "evaṃ kṛtvā sa ācārya devyā bhaktiparāyaṇaḥ |",
  "S01n195:201": "saṃbuddhakṣaṇamāsādya sarva dharmmādhipo'bhavat ||100 ||",
  "S01n195:202": "tataḥ śrīmān sa ācāryo bodhisattva jagaddhite |",
  "S01n195:203": "sa saṃghānyavasat tatra dharmadhātaurūpāśramaiḥ ||101 ||",
  "S01n195:204": "tatsamabhyaṣitatvāt saṃpradeśaḥ śrī manoharaḥ",
  "S01n195:205": "syātsarvatrāpi mañjuśrīparvata iti viśrutaḥ ||102 ||",
  "S01n195:206": "tatra śritaḥ sadāpyaspa dharmmadhātorūpāsakaḥ |",
  "S01n195:207": "sarvasattva hitārthena prābhajansa jinātmajaḥ ||103 ||",
  "S01n195:208": "tatsamīkṣāmalā sarvebrahmendrapramukhāapi |",
  "S01n195:209": "sarvelokādhipāścāpi mudā tatra samāgatāḥ ||104 ||",
  "S01n195:210": "tatraivo poṣaḍhaṃ dhṛtvā kṛtvā jāgaraṇaṃ niśi |",
  "S01n195:211": "uṣitvā dhāraṇī mantraḥ dhyātvā tāṃ śrī jineśvarīṃ ||105 ||",
  "S01n195:212": "yathāvidhi samabhyarcya kṛtvā pradakṣiṇāni ca |",
  "S01n195:213": "kṛtvāṣṭāṃga praṇāmāni stutibhiścā bhajaṃ mudā ||106 ||",
  "S01n195:214": "evaṃ tasyāmahādevyāḥ sarve tai śaraṇāśritāḥ",
  "S01n195:215": "dharmaśrīguṇasaṃpatti maharddhisiddhimāpnuvan ||107 ||",
  "S01n195:216": "tataste cāmarāḥ sarve sendra brahmādayādhipāḥ |",
  "S01n195:217": "vajrakūṭaṃ nagāvjaṃ taṃ samīkṣyante jinālayaṃ ||108 ||",
  "S01n195:218": "anumodyābhinandante stasyāpi śaraṇe gatāḥ |",
  "S01n195:219": "mahotsāhaiḥ samabhyarcya prabhajanta samādaraṃ ||109 ||",
  "S01n195:220": "tataḥ sarve'marāstaica sarvailokādhipāśca te |",
  "S01n195:221": "asyāpi mañjuedevasya vajrācāryasya sadguroḥ ||110 ||",
  "S01n195:222": "śaraṇe samupāsṛtya divya pūjopahārakaiḥ |",
  "S01n195:223": "samabhyarcya mahotsāhaiḥ prābhajanta pramoditāḥ ||111 ||",
  "S01n195:224": "evaṃ manvādayaḥ sarve manuyopiyaḥmaharṣayaḥ |",
  "S01n195:225": "yatayoginaścāpi bhikṣavo brahmacāriṇaḥ ||112 ||",
  "S01n195:226": "cailakā bodhisattvāśca mahāsattvā jinātmajāḥ |",
  "S01n195:227": "te sarve samupāgatya tasyā devyā upāsakāḥ ||113 ||",
  "S01n195:228": "yathāvidhi samabhyarcya prābhajanta pramoditāḥ |",
  "S01n195:229": "tataste dharmmadhātauśca sarve'pi śaraṇāśritāḥ ||114 ||",
  "S01n195:230": "samabhyarcya mahotsāhaiḥ natvā kṛtvā pradakṣiṇāṃ |",
  "S01n195:231": "suprasanna mukhāmbhojānta pramoditanaḥ ||115 ||",
  "S01n195:232": "tataste ca mahāsattva mañjudevaṃ mahaddhiṃkim |",
  "S01n195:233": "ācārya samutsāhaiḥ samarcayaṃ pramoditāḥ ||116 ||",
  "S01n195:234": "pratyeka sugatāścāpi sarve tatra samāgatāḥ |",
  "S01n195:235": "tāṃ devī dharmmadhātuṃ tamācāryaṃ ca samārcayaṃ ||117 ||",
  "S01n195:236": "sarve tathāgatāścāpi pūjāmeghasarjanaiḥ |",
  "S01n195:237": "tāṃ devīṃ dharmadhātuṃ tamācāryaṃ ca samācaryaṃ ||118 ||",
  "S01n195:238": "evaṃmanyepi lokāśca praduṣṭvā samupāgatāḥ |",
  "S01n195:239": "tāṃ devīṃ dharmadhātuṃ ca tamācāryaṃ ca prābhajan ||119 ||",
  "S01n195:240": "etatpuṇyānubhāvena calitā sāvdhinagā mahī |",
  "S01n195:241": "puṣpavṛṣṭiḥ śubhotsāhaṃ pravarttate samantataḥ ||120 ||",
  "S01n195:242": "ityādiṣṭa munīndreṇa viśvabhūvā niśamyate |",
  "S01n195:243": "sarve samāśritā lokā vismayaṃ samupāyayuḥ ||121 ||",
  "S01n195:244": "tataḥ sarve'pi te lokāstāṃ devīṃ śrīmaheśvarī |",
  "S01n195:245": "dharmmadhātutamācāryaṃ draṣṭumabhiva vāñchire ||122 ||",
  "S01n195:246": "tadāśayaṃ parijñāyaḥ gagaṇagañja utthitaḥ |",
  "S01n195:247": "bhagavantantamānaspaśyannevamavravīt ||123 ||",
  "S01n195:248": "bhagavan sarvamicchanti draṣṭuṃtāṃ sugeśvarīṃ |",
  "S01n195:249": "dharmmadhātuṃ tamācāryaṃ tadanujñāṃ dadātu naḥ ||124 ||",
  "S01n195:250": "iti saṃprārthitaṃ tena bhagavānsa munīśvaraḥ |",
  "S01n195:251": "gagaṇagañjamātmajña taṃ paśyannevamādiśat ||125 ||",
  "S01n195:252": "sādhu sādhyāmahādevīṃ khagānanājineśvarīṃ |",
  "S01n195:253": "dharmadhātuṃ tamācāryamapirdaṣṭuṃ yadīcchatha ||126 ||",
  "S01n195:254": "tatra himālaye gatvā tāṃ śrī devīṃ khagānanāṃ |",
  "S01n195:255": "dharmadhātuṃ tamācāryaṃ saṃbhajadhvaṃ yathā vidhi ||127 ||",
  "S01n195:256": "ityādiṣṭaṃ munīndreṇa viśvabhuvā niśamyate |",
  "S01n195:257": "sarve lokā mahotsāhai ratrāyayuḥ pramoditāḥ ||128 ||",
  "S01n195:258": "ahamapi munīndrasya prāpyānujñāṃ pramoditaḥ |",
  "S01n195:259": "taiḥsārddhaṃ prasthitau dūrātpaśyannimaṃmāyayau ||129 ||",
  "S01n195:260": "atra prāpno'haṃ samālokya dharmmadhātunnimaṃ mudā |",
  "S01n195:261": "samabhyarcya mahotsāhaistai lokaiḥ prābhajaṃ saha ||130 ||",
  "S01n195:262": "śraddhayā śaraṇaṃ gatvā kṛtvā cainaṃ pradakṣiṇāṃ |",
  "S01n195:263": "stutvāṣṭāṃgaiḥ praṇatvā ca prārthayaṃ bodhisamvaraṃ ||131 ||",
  "S01n195:264": "tato'haṃ mañjudevākhyaṃ tamācārya samīkṣya ca |",
  "S01n195:265": "samabhyarcya mahotsāhaiḥ prābhajadhvaṃ sahānujaiḥ ||132 ||",
  "S01n195:266": "tatastasyopadeśa tāṃ śrīdevīṃ khagānanāṃ |",
  "S01n195:267": "yathāvidhi samārādhya mahotsāhaiḥ samarcayaṃ ||133 ||",
  "S01n195:268": "kṛtvā pradakṣiṇāṃ cāpi natvāṣṭāṅgaiḥ pramoditaḥ |",
  "S01n195:269": "stutvā dhyātvā ca saṃbodhiṃ saṃprārthaya jagaddhite ||134 ||",
  "S01n195:270": "etatpuṇyānubhāvena pariśuddha trimaṇḍalāḥ |",
  "S01n195:271": "aṣṭākṣaṇa vinirmukto bodhisattvo bhavaṃ kṛtī ||135 ||",
  "S01n195:272": "tataḥ sambodhisaṃbhāraṃ pūrayitvā yathākramaṃ |",
  "S01n195:273": "jitvā māragaṇān arhan kalāvapi jinobhave ||136 ||",
  "S01n195:274": "evamasyā mahādevyāḥ ye ye śaraṇa āśritāḥ |",
  "S01n195:275": "yathāvidhi samārādhya bhajeyu bodhimānasāḥ ||137 ||",
  "S01n195:276": "te te sarve mahāsattvāḥ pariśuddha trimaṇḍalāḥ |",
  "S01n195:277": "bodhisattvā mahābhijñā bhaveyu striguṇādhipāḥ ||138 ||",
  "S01n195:278": "kutrāpi te nagacchet durggatiñca kadācana |",
  "S01n195:279": "sadāsaṅgatisaṃjāta bhaveyuḥ śrī guṇāśrayāḥ ||139 ||",
  "S01n195:280": "yathābhivācchitaṃ dravyaṃ datvārthibhyo samādarāt |",
  "S01n195:281": "yathākāmaṃ sukhaṃ bhuktvā sañcarerañjagaddhite ||140 ||",
  "S01n195:282": "tato viśuddhaśīlāste caturbrahma vihāriṇaḥ |",
  "S01n195:283": "bodhisattvasamvaramādhāya saṃcareran sadā śubhe ||141 ||",
  "S01n195:284": "tataste syu rmahāsattvāḥ saddharmma sukhalālasāḥ |",
  "S01n195:285": "svaparātmahitādhārakṣāntivratasamāratāḥ ||142 ||",
  "S01n195:286": "tataste sadguṇādhārā vīryavanto vicakṣaṇāḥ |",
  "S01n195:287": "saddharmma sādhanodyuktā bhaveyu striguṇādhipāḥ ||143 ||",
  "S01n195:288": "tataste sudhiyo dhīrā niḥkleśā vijitendriyāḥ |",
  "S01n195:289": "samādhi guṇasampannā bhaveyubodhiyoginaḥ ||144 ||",
  "S01n195:290": "tataste vimalātmānaḥ sarvavidyā guṇādhipāḥ |",
  "S01n195:291": "prajñāśrī ratna saṃprāpto bhaveyuḥ sugatātmajāḥ ||145 ||",
  "S01n195:292": "tataśca te sahāsattvāḥ sarve sattvā hitotsukāḥ |",
  "S01n195:293": "sarvāpāya vidhi prājñā bhaveyuśtriguṇādhipāḥ ||146 ||",
  "S01n195:294": "tataste bodhisaṃbhāra praṇidhiratnasāgarāḥ |",
  "S01n195:295": "sarvasattvahitaṃ kṛtvā saṃcareraṃ sadāśubhe ||147 ||",
  "S01n195:296": "tataśca te mahābhijñāḥ bhadraśrī satguṇānvitāḥ |",
  "S01n195:297": "valiṣṭhā duṣṭa jetāro bhaveyu stribhaveśvarāḥ ||148 ||",
  "S01n195:298": "tataste trividhāṃ bodhimāsādya bhadracāriṇaḥ |",
  "S01n195:299": "sambodhijñānasadrantasamṛddhāḥ syu rmunīśvarāḥ ||149 ||",
  "S01n195:300": "tataste sugatāḥ buddhāḥ daśabhūmīśvarājināḥ |",
  "S01n195:301": "bodhimārge pratiṣṭhāpya kūryuḥ sarvānsudharmmiṇaḥ ||150 ||",
  "S01n195:302": "evaṃ dharmamayaṃ kṛtvā sarvatra bhuvaneṣvapi |",
  "S01n195:303": "sunivṛrtipadaṃ prāpya saṃprayāyurjinālayaṃ ||151 ||",
  "S01n195:304": "evamasyā mahādevyā bhajano hūtamuktamaṃ |",
  "S01n195:305": "puṇyaṃ mahattaraṃ siddhaṃ sambuddhapadasādhanaṃ ||152 ||",
  "S01n195:306": "iti satyaṃ samākhyātaṃ sarvai rapi munīśvaraiḥ |",
  "S01n195:307": "vijñāyāsyā mahādevyā bhajadhvaṃ śaraṇe sthitā ||153 ||",
  "S01n195:308": "asyāpi dharma dhātauśca bhajanodbhūtamuktamaṃ |",
  "S01n195:309": "puṇyaṃ mahattaraṃ siddhaṃ sambuddhapadasādhanaṃ ||154 ||",
  "S01n195:310": "asyāpi mañjudevasyaḥ bhajanod bhūtamuktamaṃ",
  "S01n195:311": "puṇyaṃ mahattaraṃ siddhaṃ sambuddhapadasādhanaṃ ||155 ||",
  "S01n195:312": "matveti yadi vo vāṃcchā vidyate saugate pade |",
  "S01n195:313": "sarve yūyaṃ samādhāya bhajatāntra jinālaye ||156 ||",
  "S01n195:314": "khagānanāsyāyā mahādevyāḥ śaraṇe ca samāśritāḥ |",
  "S01n195:315": "dhyātvā smṛtvā samuccārya nāmāpi bhajatābhavaṃ ||157 ||",
  "S01n195:316": "ya eṣāṃ śaraṇe sthitvā dhyātvā smṛtvā samāhitāḥ |",
  "S01n195:317": "nāmāpi samudāhṛtya bhajanti sarvadābhave ||158 ||",
  "S01n195:318": "te sabhadrā nagacchanti durggatiṃ ca kadācana |",
  "S01n195:319": "sadā sadgati saṃjātā bhaveyuḥ śrī guṇāśrayāḥ ||159 ||",
  "S01n195:320": "bodhisattvā mahāsattvā saddharma bodhi cāriṇaḥ |",
  "S01n195:321": "sarvasattva hitodyuktā bhaveyuḥ sugatātmajāḥ ||160 ||",
  "S01n195:322": "evanteṣāṃ mahatsaukhyaṃ bhadraśrī sadguṇānvitaṃ |",
  "S01n195:323": "sarvadāpi nirutpātaṃ pravarktate samāhitaḥ ||161 ||",
  "S01n195:324": "daivotpātabhayanteṣāṃta vidyate samantataḥ |",
  "S01n195:325": "yaktāndṛṣṭvā surāḥ sarve rakṣantīndrādayomudā ||162 ||",
  "S01n195:326": "agnyutpātaṃbhayaṃ teṣāṃ vidyate na kadācana |",
  "S01n195:327": "yat tāndṛṣṭvā prasīdanto rakṣeyurvahnayaḥ sadā ||163 ||",
  "S01n195:328": "akāla maraṇād bhītisteṣānnavidyate kvacit |",
  "S01n195:329": "yadyamopi samalokya rakṣati tāṃ prasāditaḥ ||164 ||",
  "S01n195:330": "rākṣasasyābhayaṃ teṣāṃ vidyate na samantataḥ |",
  "S01n195:331": "yad vāyavo'pi tā vījya rakṣeyuḥ sarvadānugāḥ ||165 ||",
  "S01n195:332": "yakṣasyāpi bhayaṃ teṣāṃ vidyate na sadā kvacit |",
  "S01n195:333": "yakṣā samīkṣya rakṣeyuḥ sarve yakṣādhipā api ||166 ||",
  "S01n195:334": "bhūtebhyo'pi bhayanteṣāṃ vidyate na samantataḥ |",
  "S01n195:335": "yadīśānopi tānpaśya saṃrakṣetsaṃpramoditāḥ ||167 ||",
  "S01n195:336": "gandharvotpati to bhītisteṣānnavidyate kvacit |",
  "S01n195:337": "dhṛtarāṣṭo'pi tānpaśyat saṃrakṣetsaṃ prasāditaḥ ||168 ||",
  "S01n195:338": "kumbhāṇḍebhyo'pi nāstyevaṃ bhayanteṣāṃ kadācana |",
  "S01n195:339": "viruḍhakohitān paśyanabhirakṣan prasādataḥ ||169 ||",
  "S01n195:340": "nāgebhyo'pi bhayanteṣāṃ vidyate na sadā kvacita |",
  "S01n195:341": "virupākṣo hi samyaśyantānrakṣansamprasāditaḥ ||170 ||",
  "S01n195:342": "yakṣebhyo'pi sadā teṣāṃ vidyate na bhayaṃ kvacita |",
  "S01n195:343": "kuvero hi samālokya saṃrakṣastān prasāditaḥ ||171 ||",
  "S01n195:344": "bhayaṃ na kinnarebhyopi teṣāmasti kadācana |",
  "S01n195:345": "drumo hitān mahāsattvā saṃvīkṣavat prasāditaḥ ||172 ||",
  "S01n195:346": "guhyakebhyopi nāstyeva bhayanteṣāṃ sudharmmaṇāṃ |",
  "S01n195:347": "vajrapāṇirhitānvīkṣya prasāditā bhavet sadā ||173 ||",
  "S01n195:348": "tathā vidyādharebhyo'pi bhayanteṣānna vidyate |",
  "S01n195:349": "yataḥ sarvārthasiddho'pi samyaśyanstān vetsadā ||174 ||",
  "S01n195:350": "grahotpāta bhayanteṣāṃ vidyate na kadācana |",
  "S01n195:351": "grahādhipā'hi sarve'pi samīkṣya tānavetsadā ||175 ||",
  "S01n195:352": "tathā tārāgaṇotpātabhayaṃ teṣānnavidyate |",
  "S01n195:353": "sarvāstā rāhi tānvīkṣya sarvatrā veyurābhavaṃ ||176 ||",
  "S01n195:354": "siddhāḥ sādhyāścarudrāśca vīkṣyāveyuḥ sadāpi tān |",
  "S01n195:355": "tattebhyopi bhayaṃ kvāpi teṣāṃ nāsti kadācana ||177 ||",
  "S01n195:356": "tathā ca mātṛkotpātaṃ bhayaṃ nāsti kadācana |",
  "S01n195:357": "sarvāhi mātṛkān dṛṣṭvā rakṣeyu stāṃ prasāditāḥ ||178 ||",
  "S01n195:358": "mahākālo gaṇeśa skandaśca bhairavā api |",
  "S01n195:359": "sarvadā tānsamālokya rakṣeyuḥ saṃprasāditāḥ ||179 ||",
  "S01n195:360": "pretā bhūtāḥ piśāścāśca vetāḍā ḍākinīgaṇāḥ |",
  "S01n195:361": "api tānsarvadālokya saṃrakṣeyuḥ prasāditāḥ ||180 ||",
  "S01n195:362": "tebhyo'pi bhayanteṣāṃ vidyate na kadācana |",
  "S01n195:363": "sarve'pi rtesahāyāḥ syu saṃvodhi dharmmasādhane ||181 ||",
  "S01n195:364": "siṃhādi sarvajantubhyoḥ pakṣibhyo'pi samantataḥ |",
  "S01n195:365": "sarpādi kṛmikīṭebhyo bhayanteṣāṃ sadāpi na ||182 ||",
  "S01n195:366": "duṣṭa pratyarthikebhyo'pi taskarebhyopi sarvataḥ |",
  "S01n195:367": "śatrubhyo'pi bhayanteṣāṃ vidyate na samantataḥ ||183 ||",
  "S01n195:368": "yadetatpuṇyaliptāstāṃ samīkṣya te prasāditāḥ |",
  "S01n195:369": "sarve maitrī kṛpā sneha nivaddhāḥ syuhitārthinaḥ ||184 ||",
  "S01n195:370": "evaṃ sarve'pi satvāstāndṛṣṭvā saṃprasāditāḥ |",
  "S01n195:371": "snigdhaciktāprasannāsyāḥ paśyeyu maitrībhāvataḥ ||185 ||",
  "S01n195:372": "rājāno'pi ca tāndṛṣṭvā maitrī snehasabhāvitāḥ |",
  "S01n195:373": "suprasannāśayāḥ prītā mānayeyuḥ sadā mudā ||186 ||",
  "S01n195:374": "mantrīṇo'pi sadā teṣāṃ maitrīsneha sabhāṣitāḥ |",
  "S01n195:375": "mānayeyuḥyathākāmaṃ saddharmma vratasādhanaṃ ||187 ||",
  "S01n195:376": "brāmhaṇā api sarve ca teṣāṃ saddharmma sādhanaṃ |",
  "S01n195:377": "dṛṣṭvānumoditātmāno dadhu bhadrāśivaṃ sadā ||188 ||",
  "S01n195:378": "ṛṣayo'pi tathā sarve tāṃ dṛṣṭvā saṃprasāditāḥ |",
  "S01n195:379": "paśyantaḥ kṛpayā dṛṣṭvā modayeyuḥ subhāśiṣā ||189 ||",
  "S01n195:380": "evaṃ ca yoginaḥ siddhā yatayo bramhacāriṇaḥ |",
  "S01n195:381": "tīrthikāstāpasāścāpi vratinaścāpyupāsakāḥ ||190 ||",
  "S01n195:382": "cairakā bhikṣavoścāpi bhikṣuṇyaścāpyupāsikāḥ |",
  "S01n195:383": "api tāṃ sudṛśālokya nandayeyuḥ śubhāśiṣāḥ ||191 ||",
  "S01n195:384": "evaṃ ca śrāvakāḥ sarve pratyeka sugatā api |",
  "S01n195:385": "bodhisatvāśca sarve'pi tān dṛṣṭvā saṃprasāditāḥ ||192 ||",
  "S01n195:386": "kṛpayā dṛṣṭavānupaśyanto maitrī snehasubhāvinaḥ |",
  "S01n195:387": "rakṣitvā bodhimārgeṣu niyājeyuḥ sadā bhavaṃ ||193 ||",
  "S01n195:388": "evaṃ sarve'pi saṃbuddhā dṛṣṭvā tāṃ saṃprasāditāḥ |",
  "S01n195:389": "sarvadā kṛpayā rakṣyucārayeyurjjagaddhite ||194 ||",
  "S01n195:390": "evaṃ teṣāṃ mahatpuṇyaṃ sambuddha padasādhanaṃ |",
  "S01n195:391": "bhadraśrīguṇasaṃpatti samṛddhi siddhisaṃpradaṃ ||195 ||",
  "S01n195:392": "evaṃ yūyamapi jñātvā sarvadā śaraṇāśritāḥ |",
  "S01n195:393": "yathāśakti samabhyarcya bhajataitāṃstriratnikān ||196 ||",
  "S01n195:394": "smṛtvā dhyātvāpi nāmāpi samuccārya sadā mudā |",
  "S01n195:395": "eṣāmeva triratnānāṃ bhajadhvaṃ śaraṇe sthitā ||197 ||",
  "S01n195:396": "etatpuṇyaviliptā ye pariśuddhatrimaṇḍalāḥ |",
  "S01n195:397": "bhadraśrīguṇasaṃpannā bhaveste śubhāśayā ||198 ||",
  "S01n195:398": "durgatiṃ te na gaccheyuḥ sadā sadgatisaṃbhavāḥ |",
  "S01n195:399": "bodhisatvā mahāsatvā bhaveryubhadracāriṇaḥ ||199 ||",
  "S01n195:400": "tataste sarvasatvānāṃ hitārtha sādhanodyatāḥ |",
  "S01n195:401": "sudhīrā bodhisambhāraṃ pūrayitvā yathākramaṃ ||200 ||",
  "S01n195:402": "tato māragaṇāñjitvā niḥkleśā vijitendriyāḥ |",
  "S01n195:403": "arhanta trividhāṃ bodhiṃprāpya yāyu jinālayaṃ ||201 ||",
  "S01n195:404": "etsarva mayā khyātaṃ sarvairapi munīśvaraiḥ |",
  "S01n195:405": "śrutvānumodanāṃ kṛtvā pracaradhvaṃ sadāśubhe ||202 ||",
  "S01n195:406": "ityādiṣṭaṃ munīndreṇa niśamyate sabhāśritāḥ |",
  "S01n195:407": "sarve tathānumodantaḥ prāpyānandatpravodhitāḥ ||203 ||",
  "S01n195:408": "iti śrī svayambhūtpattisamuddeśa mahāhrada śoṣaṇa dharmmadhātu padmagirisaṃprasthāpano nāma tṛtīyo'dhyāyaḥ |"
}