{
  "S08n657:0": " || śrīḥ ||",
  "S08n657:1": "āryamañjuśrīmūlakalpam |",
  "S08n657:2": "(dvitīyo bhāgaḥ |)",
  "S08n657:3": "atha trayoviṃśatitamaḥ paṭalavisaraḥ |",
  "S08n657:4": "atha khalu bhagavān śākyamuniḥ punarapi śuddhāvāsabhavanamavalokya mañjuśriyaṃ kumārabhūtamāmantrayate sma |",
  "S08n657:5": "asti mañjuśrīḥ ! tvadīyakalpavisare śabdagaṇanānirdeśaṃ nāma vivarttanam |",
  "S08n657:6": "śṛṇu sādhu ca suṣṭhu ca manasi kuru |",
  "S08n657:7": "bhāṣiṣye'ham ||",
  "S08n657:8": "evamukte bhagavān mañjuśrīḥ kumārabhūto utthāyāsanādekāṃśamuttarāsaṅgaṃ kṛtvā,",
  "S08n657:9": "dakṣiṇaṃ jānumaṇḍalaṃ pṛthivyāṃ pratiṣṭhāpya,",
  "S08n657:10": "yena bhagavāṃstenāñjaliṃ praṇamya,",
  "S08n657:11": "triḥ pradakṣiṇīkṛtya,",
  "S08n657:12": "bhagavataścaraṇayornipatyotthāyaivamāha - tat sādhu bhagavāṃ nirdiśatu |",
  "S08n657:13": "śabdajñānagaṇanānirdeśaṃ nāma dharmaparyāyaṃ śrutvā sarvamantracaryānupraviṣṭānāṃ sattvānāṃ ca sarvaśabdagaṇanājñānaṃ tad bhaviṣyati sarvasattvānāṃ sarvamantracaryānupraviṣṭānāṃ ca hitodayaṃ sukhāvahaṃ sarvaśabdagaṇanāsamatikramajñānaṃ tad bhagavāṃ arthakāmo hitaiṣī sarvasattvānāmarthe bhāṣayatu ||",
  "S08n657:14": "atha bhagavāṃ śākyamunirmañjuśriyasya kumārabhūtasya sādhukāramadāt |",
  "S08n657:15": "sādhu sādhu mañjuśrīḥ ! yastvaṃ tathāgatametametamarthaṃ sattvasattvārthasampadaṃ prati prastitavyaṃ manyase |",
  "S08n657:16": "tena hi tvā mañjuśrīḥ ! śṛṇu nirdekṣyāmi ||",
  "S08n657:17": "atha khalu mañjuśrīrbhagavatā kṛtābhyanujñātastatotthāya sve āsane niṣaṇṇo'bhūd dharmaśravaṇāya bhagavantaṃ vyalokayamāno ||",
  "S08n657:18": "atha bhagavāṃ śākyamuniḥ sarvāvantaṃ śuddhāvāsabhavanaṃ buddhacakṣuṣā mavalokya,",
  "S08n657:19": "sarvaśabdagaṇanāsamatikramāspandanā nāma samādhiṃ samāpadyate sma |",
  "S08n657:20": "samanantarasamāpannasya bhagavataḥ nīlapītāvadātamāñjiṣṭhasphaṭikavarṇādayo mahāraśmijālaprabhāmaṇḍalā niścaceruḥ |",
  "S08n657:21": "niścarya ca samantāt sarvasattvānāṃ sarvalokadhātuṃ mahatāvabhāsenāvabhāsya,",
  "S08n657:22": "sarvasattvabhavanāni ca sarvanarakatiryakpretāyāmalaukikāṃ asurābhavanāṃ avabhāsayitvā,",
  "S08n657:23": "mahāduḥkhavedanāṃ pratipraśrutya,",
  "S08n657:24": "punareva bhagavataḥ śākyamuneḥ kāyāntarddhīyante sma ||",
  "S08n657:25": "sarvasattvānāṃ samprabodhya bhagavānevamāha -",
  "S08n657:26": "atha śabdavidaṃ jñānaṃ bādhyaṃ dharmārthapūjitam |",
  "S08n657:27": "gaṇanāṃ caiva lokajño bhāṣire madhurāṃ girām ||",
  "S08n657:28": "bādhyāt padato jñeyaṃ padaṃ bādhyasubhūṣitam |",
  "S08n657:29": "dhātustenātivistāraṃ pratyayāntaṃ kriyodbhavam ||",
  "S08n657:30": "liṅgaṃ śabdata jñeyaṃ na liṅgaṃ śabdavarjitam |",
  "S08n657:31": "śabdaliṅgasamudbhedā nīta dharmārthayoḥ ||",
  "S08n657:32": "nānā neyaṃ śabda ca jñānaṃ na śabdaṃ jñānayojitaḥ |",
  "S08n657:33": "jñānaśabdācca yo bhāvaḥ sa śabdo tattvārthayojanaḥ ||",
  "S08n657:34": "pratyayā hetutā jñeyā pratyayo hetumudbhavaḥ |",
  "S08n657:35": "pratyaye tu tadā hetau kriyāyogavibhāvinī ||",
  "S08n657:36": "dhāraṇā vā tado hyuktā āśrayo pratyayo vidā |",
  "S08n657:37": "dhātupratyayayogena śabdo dharmārthayojakaḥ ||",
  "S08n657:38": "na śabdo arthato jñeyaṃ na śabdādarthamiṣyate |",
  "S08n657:39": "arthapratyayayogena sa śabdo śabdavidhairvidāḥ ||",
  "S08n657:40": "bahudhā dhātavo proktā pratyayāśca tadāśrayā |",
  "S08n657:41": "yaṃ pratītya tadā śabdā vibhejuste varāśrayā ||",
  "S08n657:42": "yena śabdavido vidyā mantrā tattvārthabhāṣitā |",
  "S08n657:43": "na tāṃ śabdavadavagacchenmantrāṇāṃ pratyayairvinā ||",
  "S08n657:44": "notpadyante tathā mantrā vinā pratyayamāśrayā |",
  "S08n657:45": "na tāṃ didṛkṣu sarvatra mantrāṃ pratyayato śivām ||",
  "S08n657:46": "arthapratyayatāṃ śūnyāṃ dhātavaiśca vivarjitām |",
  "S08n657:47": "na tāṃ viddhi saṃyogaṃ liṅgavākyārthasammatam ||",
  "S08n657:48": "na liṅge gati nirdiṣṭā hetupratyayadhātujā |",
  "S08n657:49": "tathāśvayojitā siddhirliṅgo dharmārthayojitā ||",
  "S08n657:50": "gatideśakriyāniṣṭhaṃ padaṃ vākyamataḥparam |",
  "S08n657:51": "citratvamativā śabde yo vācamavasṛjet sadā ||",
  "S08n657:52": "na śabdādarthaniṣpattirliṅgeṣveva tu yojitā |",
  "S08n657:53": "mūrddhajaṃ kathitaṃ śabdaṃ huṅkārārthabhūṣitam ||",
  "S08n657:54": "sarvaṃ pratyayadāśritya āśrayaṃ ca vināśraye |",
  "S08n657:55": "tālvoṣṭhapuṭo vākya āśrayodbhāvano pare ||",
  "S08n657:56": "śaminādāśrayate jñeyaṃ yuktiravyabhicāriṇī |",
  "S08n657:57": "matistattva tathā dhāto vistārāmarthabhūṣitā |",
  "S08n657:58": "dhātuḥ karoti saṃyogaṃ pratyayārthāttu liṅgitaḥ |",
  "S08n657:59": "dāntyaṃ tālavaścaiva oṣṭhaṃ śābdamataḥparam ||",
  "S08n657:60": "ṛjikṣu sarvato lokāṃ visargāṃ dhātuceṣṭitām |",
  "S08n657:61": "gatimantraprabhāvena āśrayāntāṃ nibodhatām ||",
  "S08n657:62": "gatimeva sadā mantrā dhātupratyayajā matā |",
  "S08n657:63": "ubhau tāṃ śabdaniḥpattiṃ pratyamādāśrayaḥ smṛtaḥ ||",
  "S08n657:64": "vibhajya bahudhā mantrāṃ sadbhāvāgamaniśriyām |",
  "S08n657:65": "vibhaktiyonijā hyeṣā śabdā mantrāśca sarvataḥ ||",
  "S08n657:66": "jñeyā vibhajatyarthe pūjitāstathā |",
  "S08n657:67": "ekadvikasamāyogāt trikasaṅkhyārthasaptamam |",
  "S08n657:68": "asaṅkhyādaṣṭādhikā jñeyā mānuṣāṇāṃ nibodhitā ||",
  "S08n657:69": "ādhāraṃ jñeyamityāhurmantratantrārthapūjane |",
  "S08n657:70": "saptame vidhinirdiṣṭā mantrasiddhiṣu jāpinām ||",
  "S08n657:71": "saptamarthārthato jñeyā saptamasya kramo yathā |",
  "S08n657:72": "vividhaṃ kramanirdeśaṃ saptamyartheṣu yojayet ||",
  "S08n657:73": "mantrāṇāṃ ṣaṣṭhayo khyātā samūhāvayavāstathā |",
  "S08n657:74": "sambandhāddhi mantrāṇāṃ liṅge dve niyojitā ||",
  "S08n657:75": "vikāraṃ bahudhāstasya ṣaṭprakāraṃ nigadyate |",
  "S08n657:76": "strīṣu saliṅginī ṣaṣṭhyā aṣṭamantreṣu yojayet ||",
  "S08n657:77": "pañcaprakārā ye mantrā pañcamarthārthayatnatā |",
  "S08n657:78": "napuṃsakaliṅgamantrārtho ukto dharmārthavarjitā ||",
  "S08n657:79": "ye tatra nisṛtā mantrā apādānārthayojitā |",
  "S08n657:80": "sarveprāṇaharāḥ smṛtāḥ |",
  "S08n657:81": "mūrdhnaśabdasamāyogānniḥsṛtā oṣṭhadantayoḥ ||",
  "S08n657:82": "jihvā niṣpīḍitā ye'tra śabdaprāṇāparodhikā |",
  "S08n657:83": "samapratyayaśāntā te śamidhātusayojitā ||",
  "S08n657:84": "prapannāsakarāntānāṃ astyayanetra yojayet |",
  "S08n657:85": "puṣṭyārthā dhātavo ye tu śabdāḥ pratyayārthasuśobhitā ||",
  "S08n657:86": "tāṃ viduḥ puṣṭikarmeṣu apādāneṣu yojitāḥ |",
  "S08n657:87": "vibhajya yaṃ sthānaṃ ye'nye parikīrttitāḥ ||",
  "S08n657:88": "śabdākṣaravipuṣṭā te dhātu vikasate sphuṭā |",
  "S08n657:89": "puṃskaliṅgā tathā mantrā mahāprabhāvarthayojitā ||",
  "S08n657:90": "caturthasaṃvibhaktibhyāmakṣaraṃ mātrabhūṣitam |",
  "S08n657:91": "pavarge kathitaṃ hyagra pravaraṃ sarvakārmakam ||",
  "S08n657:92": "rephapratyayasamodbhūtaṃ ukārāvatha śobhanam |",
  "S08n657:93": "madhyacihnaṃ visargaṃ ca bhakāraṃ gatibhūṣitam ||",
  "S08n657:94": "viduḥ pravaraṃ śabdaṃ sarvakarmārthasādhanam |",
  "S08n657:95": "niyataṃ naiṣṭhike vartma bodhisattve niyojite ||",
  "S08n657:96": "anuttaraṃ śabdamityāhuḥ mahābodhipathaṃ patham |",
  "S08n657:97": "yaṃ japaṃ mānuṣo kṣipraṃ sarvamantrā prasādhayet ||",
  "S08n657:98": "pañcamārthamataḥ prokto akṣaramekacihnitam |",
  "S08n657:99": "antajaṃ pavargemamakārāntaṃ viduḥ sadā ||",
  "S08n657:100": "dvitīyaṃ lokamukhyaṃ tu śabdamityāhu mānavā |",
  "S08n657:101": "na tu śabdasamāyogā niḥsargāntavibhūṣitam ||",
  "S08n657:102": "jajñe yā pravaro mantro utkṛṣṭo śabdayonijo |",
  "S08n657:103": "buddho lokaguruḥ śreṣṭhaḥ chatroṣṇīṣeti lakṣyate ||",
  "S08n657:104": "ante takāravarge tu kathitā lokaguro trikam |",
  "S08n657:105": "mantrā sarvataḥ hyagrye saśabdo lokapūjito ||",
  "S08n657:106": "akārāntaṃ vibhaktārthaṃ visargantaṃ vibodhitam |",
  "S08n657:107": "madhyaliṃ + saśabdāntaṃ antaṃ śabdavibhūṣitam ||",
  "S08n657:108": "taṃ viduḥ śabdamutkṛṣṭaṃ mantraṃ devapūjitam |",
  "S08n657:109": "pañcamārthe niyuktā ye saṅkhye gaṇanodbhave ||",
  "S08n657:110": "vibhaktapañcame hyete vibhaktyārthasupañcamā |",
  "S08n657:111": "anantā kathitā mantrā anantā jinabhāṣitā ||",
  "S08n657:112": "mantrā uṣṇīṣā jinamūrddhajā |",
  "S08n657:113": "anantā śabdavido jñeyā śabdāḥ sarvārthasampadāḥ |",
  "S08n657:114": "catuḥṣaṣṭiparopetāṃ mantraṃ śabdayojitam ||",
  "S08n657:115": "sa śabdā sarvataḥ śreṣṭho pavarge yaḥ caturaṃ padam |",
  "S08n657:116": "caturmakārasaṃyogāḥ ante niḥprayojitā ||",
  "S08n657:117": "saśabdā mantramukhyāstu chatrasaṃjñārthasādhakā |",
  "S08n657:118": "caturthagaṇanā proktā vibhaktiḥ śabdayonijāḥ ||",
  "S08n657:119": "sampradānārthamantrāṇāṃ dviliṅgādāśrayatāṃ gatāḥ |",
  "S08n657:120": "kathitā abjine mantrā puṣṭyamarthārthasampadā ||",
  "S08n657:121": "caturtha kathitā mantrā catuḥprakārā niyojitā |",
  "S08n657:122": "caturakṣaraśabdānāṃ mūrdhamūṣmātha tālavam ||",
  "S08n657:123": "kathitaṃ śabdanirdeśe tṛtīye samprayojayet |",
  "S08n657:124": "vikāsārthaṃ sphuṭadhātūnāṃ pratyaye liṅge'tha yojayet ||",
  "S08n657:125": "prathame ante ca yaḥ śabdo sa śabdo lokapūjito |",
  "S08n657:126": "varo mantro pradhānākhyo sanniyojito ||",
  "S08n657:127": "sa śabdo puṣṭino hyukto abdaketusamudbhavo |",
  "S08n657:128": "trānto trikasamāyogo madhyānto'tivarṇito ||",
  "S08n657:129": "sa śabdo lokamukhyo'sau pravaro arthato sadā |",
  "S08n657:130": "dhātvopetaṃ sadākāraṃ samārthe taṃ prayojayet ||",
  "S08n657:131": "uṣasame ca tadā vavre dhātuṃ tāṃ nibodhatām |",
  "S08n657:132": "madhurākṣarasampanno utvaṃ tāṃ puṃsi yojitām ||",
  "S08n657:133": "sa śabdo lokamagro'sau pravaro mantramucyate |",
  "S08n657:134": "catuṣṭyāṃ tamakṣaraṃ varjye dvitīyāyāṃ parikīrtitā ||",
  "S08n657:135": "sa jñeyo śāntikāmyārthaṃ pravaro buddhabhāṣito |",
  "S08n657:136": "tṛtīyo oṣṭhapuṭoṣmāṇaṃ pratyayārthāntavarjitam ||",
  "S08n657:137": "puṣṭiliṅge sadā yukto bhūdhātontayojito |",
  "S08n657:138": "ūrdhvacihnaṃ tatho bhrāntaṃ sa mantro buddhabhāṣito ||",
  "S08n657:139": "tṛtīye vibhaktimāsṛtya yo'rtho bhūtisaśabdayoḥ |",
  "S08n657:140": "ādyā varṇato grāhyāgrā śāntikā pauṣṭikodayā ||",
  "S08n657:141": "dvitīyaṃ karmaṇi proktaṃ tṛtīyā karaṇe stathā |",
  "S08n657:142": "ubhayo vibhaktayo jñeyaṃ saśabdo mantrarāṭ smṛtaḥ ||",
  "S08n657:143": "prathamaṃ karmamityāhuḥ kartā yaḥ svatantrayoḥ |",
  "S08n657:144": "jinābjakuliśe mantre mantranāthā hitāstathā ||",
  "S08n657:145": "hite vibhaktyantā sarvato jñeyā pratyayāntāśca dhātujā ||",
  "S08n657:146": "saliṅgamarthato jñeyaṃ vākyāt padayodbhavet |",
  "S08n657:147": "mantrāḥ kathitamukhyāstu vibhoḥ jinajā surāḥ ||",
  "S08n657:148": "jinābjakulayormantrā vajriṇe laukikāstathā |",
  "S08n657:149": "marthavataḥ dhātuṃ parigṛhṇāti saṅkramām ||",
  "S08n657:150": "udāttānudāttāścaiva sūcitā jñeyārthasādhanā |",
  "S08n657:151": "mantrā liṅgagatāntā ca madhye hutvā tathodyatāḥ ||",
  "S08n657:152": "anādinidhanaṃ śabdaṃ tanmantrāṃśca yojayet |",
  "S08n657:153": "nivāntā kalamantāśca rephayuktāśca vistarā |",
  "S08n657:154": "bādhyārthapadayormadhye yo liṅgacchavicchrutam ||",
  "S08n657:155": "taṃ liṅgaṃ svaritopetaṃ kṣipraṃ mantreṣu yojayet |",
  "S08n657:156": "pūrvānupadayo kālakriyāśaktiṣu yujyate ||",
  "S08n657:157": "padayormadhyaniḥṣpattiḥ yo'rtho sa śabdaviśrutaḥ |",
  "S08n657:158": "tasmāt taṃ parijñeyārthaṃ surūpaṃ rūpavarṇitam ||",
  "S08n657:159": "phalārthe niṣpadaśreyaṃ sa mantro buddhabhāṣitaḥ |",
  "S08n657:160": "abhāvasvabhāvato kālaṃ svabhāvataśca parikīrtyate ||",
  "S08n657:161": "tayornijarayaṃ śāntaṃ padadharmārthabhūṣitam |",
  "S08n657:162": "vākyaṃ parato śreyaṃ śāntamarthākṣaraṃ śubham |",
  "S08n657:163": "yaṃ jñeyo mantribhirmantrā praśastā buddhabhāṣitā |",
  "S08n657:164": "itimekākṣaraṃ brahmaṃ oṃ śabdārthabhūṣitam ||",
  "S08n657:165": "jñeyā rūpiṇaḥ śubhro praśasto maṅgalāvaho |",
  "S08n657:166": "kalyāṇārthakaro hyukto praśasto maṅgalānvito ||",
  "S08n657:167": "ukto lokanāthaistu sa mantro mukhyato smṛto |",
  "S08n657:168": "vividhārthāśca śabdamukhyāśca mukhyaśabdā parestathā ||",
  "S08n657:169": "sa śabdo dharmiṇaḥ śreyo kriyākālakramoditā |",
  "S08n657:170": "ādityavaṃśāt te mantrā dīptiśabdārthabhūṣitāḥ ||",
  "S08n657:171": "jvalante pāvake mantrā saumyāsaumyākhyayojitāḥ |",
  "S08n657:172": "surūpā saumyacittāśca nakṣatrābhidhārmiṇo sadā ||",
  "S08n657:173": "candre'smiṃ uditā mantrāḥ śabdaiścandrākṣaroditaiḥ |",
  "S08n657:174": "sucayo nirmalā proktā akṣarā ekajā parā ||",
  "S08n657:175": "amātrasahavikhyātā cāruvarṇā maharddhikā |",
  "S08n657:176": "mantrā agravarā proktā uṣṇīṣā jinasūnubhiḥ ||",
  "S08n657:177": "vividhākārayogāstu yogatuṣṭiriva sthitā |",
  "S08n657:178": "prasannā śucayo nityaṃ pratyekārhathabhāṣitā ||",
  "S08n657:179": "pratyekabuddhayormantra praśasto śāntikarmaṇe |",
  "S08n657:180": "svāhāvasānayormantrā oṅkārārthapūjitaḥ ||",
  "S08n657:181": "ekadvikasaṃjñā so sa mantro sarvakarmasu |",
  "S08n657:182": "śreyasaiva sadā yojyā pratyekajinamudbhavo ||",
  "S08n657:183": "nantaḥ sahito jñeyaḥ pūrvadāścāntamadhyamam |",
  "S08n657:184": "bahuliṅgino mantrā bahumantrārthamakṣarā ||",
  "S08n657:185": "bahudhā dhātavo hyete + + ṣāntā nibodhitā |",
  "S08n657:186": "mantrāṃ tāṃ tu vai siddhiḥ tavarge mādimakṣaram ||",
  "S08n657:187": "rephāntaṃ āditaḥ tāḍayenmantrābjasambhavāḥ |",
  "S08n657:188": "tāraya duḥkhitāṃ sattvāṃ karuṇaiṣāmavalokite ||",
  "S08n657:189": "sā vai tāramukhyā tu anantā mantrā hi vai ture |",
  "S08n657:190": "tvaryācchabdayormadhye pavarga māmakī smṛtā ||",
  "S08n657:191": "pavarge devaṃ vikhyātā kulamātārthasādhanī |",
  "S08n657:192": "sitacihnā prasiddhārthe devī paṇḍaravāsinī ||",
  "S08n657:193": "tārā tu kathitaṃ pūrvaṃ rakṣo'rthe tāṃ prayojaye |",
  "S08n657:194": "lakārabahulo yodhargacchabdāntaṃ te trayodbhavam ||",
  "S08n657:195": "jināṅgamasṛjaṃ śabdaṃ devī locanamucyate |",
  "S08n657:196": "śabdamarthākṣaraṃ siddhiḥ sarvamantreṣuḥ yojayet ||",
  "S08n657:197": "kulamātrāprasiddheyaṃ jinavajrābjasarvataḥ |",
  "S08n657:198": "sarvamantreṣu prayoktavyā pūrvamādita śāntaye ||",
  "S08n657:199": "locanā bhuvi vikhyātā mantrāgrā tatra sādhanī |",
  "S08n657:200": "yataḥ sarvamiti jñeyaṃ ādimantreṣu yojayet ||",
  "S08n657:201": "prasiddhyarthaṃ ca mantrāṇāṃ ātmarakṣārthakāraṇam |",
  "S08n657:202": "saprasiddhā sarvato jñeyā devīṃ taṃ jinalocanām ||",
  "S08n657:203": "anekākārarūpāstu mantrā sa śabdate sadā |",
  "S08n657:204": "ādimadhyeṣu varṇeṣu catuṣaṣṭyākṣareṣu ca ||",
  "S08n657:205": "sarvatra sarvavarṇeṣu mantrāṃ tantrāṃśca yojayet |",
  "S08n657:206": "ādimeṣu ca sarvatra tavargā tacca varṇayoḥ ||",
  "S08n657:207": "sarve śāntinaḥ proktānāṃ tridhā prayojayet |",
  "S08n657:208": "takārāt prakṛtivarṇeṣu lakārāntā sarvayonijā ||",
  "S08n657:209": "te maya pauṣṭikā varṇā tadanye cābhicārukāḥ |",
  "S08n657:210": "te punaḥ trividhā jñeyā krūraśāntikapauṣṭikāḥ ||",
  "S08n657:211": "tathā te triḥprakārāstu tathā hyuktā tridhā tridhā |",
  "S08n657:212": "yogasamāyāmā anantā te punastridhā ||",
  "S08n657:213": "saumyāṃ akṣarāṃ viddhi śāntaye taṃ viyojayet |",
  "S08n657:214": "varadā hyakṣarā kecinmadhyamā puṣṭihetukā ||",
  "S08n657:215": "raudrāṃ pāpakarāṃ jñeyā hakārāntāmakṣarāṃ parām |",
  "S08n657:216": "evametat prayogeṇa śabdaiścāpi subhūṣitām ||",
  "S08n657:217": "anantāṃ hyakṣarāṃ biddhi anantā mantradevatāḥ |",
  "S08n657:218": "evametena yogena anantāṃ mantrāṃśca yojayet ||",
  "S08n657:219": "taṃ vidurmantrarājānaṃ puṃskaṃ sarvārthasādhakam |",
  "S08n657:220": "ekārasahito yo varṇaḥ sa śabdo mantrabhūṣitaḥ ||",
  "S08n657:221": "napuṃsakaṃ taṃ vidurmantraṃ madhyakarmeṣu yojayet |",
  "S08n657:222": "ikārasahito yo varṇaḥ sa mantro vidyate kīrtyate ||",
  "S08n657:223": "sā strītare mantreṣu prasiddhā kṣudrakarmasu |",
  "S08n657:224": "te tridhā punaḥ sarve'tra nānāśabdavibhūṣitāḥ ||",
  "S08n657:225": "tridhāṃ tāṃ trividhāṃ sarvāṃ sarvakarmeṣu yojayet |",
  "S08n657:226": "pulliṅgasaṃjño yo vākyo puruṣo'rtho sarvato mataḥ ||",
  "S08n657:227": "taṃ viduḥ puruṣamantraṃ vai sarvakarmeṣu yojayet |",
  "S08n657:228": "napusaṃkaliṅge yo mantraḥ tāṃ viddhi napuṃsakam ||",
  "S08n657:229": "kuryāt sarvakarmeṣu sarvasaukhyasukhodayam |",
  "S08n657:230": "strīliṅgasaṃjño yo mantraḥ tāṃ viddhi sadā striyam ||",
  "S08n657:231": "sarvakarmakarā te'pi nityaṃ rakṣeṣu yojayet |",
  "S08n657:232": "anantakarmakarā mantrā anantārthā śabdayonayaḥ ||",
  "S08n657:233": "vividhā śabdamukhyāstu nānātantramantrayutām |",
  "S08n657:234": "tathaivācare kṣipraṃ mantrā siddhyantyayatnataḥ ||",
  "S08n657:235": "kathitaṃ śabdavijñānaṃ sarvamantrārthasādhanam |",
  "S08n657:236": "+ + + + + + + gaṇanaṃ kīrtyate budhaiḥ ||",
  "S08n657:237": "jāpināṃ hitakāmyārthaṃ tāṃ tu viddhi divaukasāḥ |",
  "S08n657:238": "etadvikasamāyogā + yāvacchatamucyate ||",
  "S08n657:239": "daśaguṇaṃ pañcakāṃ viṃśat sahasraṃ taṃ nibodhatām |",
  "S08n657:240": "daśasāhasriko saṅkhya ayuteti parikīrtyate ||",
  "S08n657:241": "daśāyutāstathā nityaṃ prayutaṃ lakṣamucyate |",
  "S08n657:242": "lakṣasāhasriko koṭiḥ sthānārbudaṃ smṛtam |",
  "S08n657:243": "daśārbudo nirbudo jñeyaḥ samudraṃ ca tataḥ pare |",
  "S08n657:244": "daśo'nyat sāgaro jñeyastā daśārthe samudyataḥ ||",
  "S08n657:245": "akṣobhyaṃ pare vindyānniḥkṣobhyaṃ ca tataḥ pare |",
  "S08n657:246": "devarāṭ sarve vivāhaṃ kīrtyate budhaiḥ ||",
  "S08n657:247": "adhikā daśa tare tasya khaḍgamityāhu vāṇijāḥ |",
  "S08n657:248": "nikhaḍgaṃ tad vidurmantrī nikhaḍgaṃ cāpi khaḍginam ||",
  "S08n657:249": "tataḥ pareṇa śaṅkhaṃ vai saṅkhyā tasya pareṇa tu |",
  "S08n657:250": "sā mayā gaṇite jñeyā mahāmāyanipaścimā ||",
  "S08n657:251": "asaṅkhyā yā vidurmartyā tato'nye devayonijām |",
  "S08n657:252": "daśārdhaguṇitā sarve sārdhā ca daśayojitāḥ ||",
  "S08n657:253": "tataḥ pareṇa śakyaṃ vai aśakyaṃ cāpi durjayam |",
  "S08n657:254": "arcitopacitaḥ sthāne dṛṣṭisthānaṃ vidurbudhāḥ ||",
  "S08n657:255": "tato kṛṣṭinikṛṣṭiśca anantānantayonijā |",
  "S08n657:256": "tataḥ pareṇa buddhānāṃ jñānaṃ śrāvakakhaḍginām ||",
  "S08n657:257": "buddhaputra mahātmāno ye'pi tattvavido surāḥ |",
  "S08n657:258": "anantā gatayo hyeṣāṃ gaṇanaṃ sthānamuttamam ||",
  "S08n657:259": "anantajñānināṃ sthānaṃ nātra bhūtalavāsinām |",
  "S08n657:260": "kathitaṃ gaṇite sthānaṃ gaṇitajñaistu mantribhiḥ ||",
  "S08n657:261": "mantrasiddhyarthayuktānāṃ japakāle niyojanām |",
  "S08n657:262": "pramāṇaṃ gaṇite jñeyaṃ mantrajāpārthakāraṇā ||",
  "S08n657:263": "saṅkhyāgrahaṇapramāṇaṃ vā vidhiyukto'rthajāpinām |",
  "S08n657:264": "asiddhā praviśe vindhyaṃ siddhamantro vraje hitam ||",
  "S08n657:265": "tathā haimavataṃ śailaṃ siddhamantro vrajet sadā |",
  "S08n657:266": "yatheṣṭaṃ gamanaṃ tasya siddhamantrasya dehinaḥ ||",
  "S08n657:267": "asiddho himālayaṃ gacched yadi mantrī jāpakāraṇāt |",
  "S08n657:268": "na sehuḥ duḥsahaṃ sainyaṃ sarvadvandvāṃ ca śītalām ||",
  "S08n657:269": "svalpaprāṇā svalpaprayogācca mūlyasiddhiḥ samoditā |",
  "S08n657:270": "bahupuṣpaphalopetaṃ vindhyakukṣinitambayoḥ ||",
  "S08n657:271": "bheje mantrasujaptarthaṃ tasmāt vindhyaṃ tu bhūdharam |",
  "S08n657:272": "pūrvasevetsadā vindhyo nirdiṣṭo japakāraṇāt ||",
  "S08n657:273": "tasmāt siddhiṃ vijānīyād vindhyādrergirigahvare |",
  "S08n657:274": "gaṅgādakṣiṇato bhāge sarvaṃ bindhye prayojayet ||",
  "S08n657:275": "uttarato bhāge himavantaṃ vinirdiśet |",
  "S08n657:276": "tasmāt sādhayenmantrāṃ yatheṣṭaśucayoditām ||",
  "S08n657:277": "siddho himavāṃ gacche siddho vindhyanitambayoḥ |",
  "S08n657:278": "girigahvarakūleṣu guhāvasathamandire ||",
  "S08n657:279": "taṭe saritpaternityaṃ sati kūleṣu vā |",
  "S08n657:280": "sarvatra sādhayenmantrāṃ yathā tuṣṭikaraṃ hitamiti ||",
  "S08n657:281": "mahāyānavaipulyasūtrād bodhisattvapiṭakāvataṃsakā-",
  "S08n657:282": "dāryamañjuśriyamūlakalpāt ekaviṃśatitamaḥ",
  "S08n657:283": "śabdajñānagaṇanānāmanirdeśaparivarta-",
  "S08n657:284": "paṭalavisaraḥ parisamāpta iti |"
}