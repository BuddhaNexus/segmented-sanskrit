{
  "SA01n758:0": "tṛtīyo'dhyāyaḥ |",
  "SA01n758:1": "caturthapādaḥ |",
  "SA01n758:2": "................ | dvitīyaṃ dvitīyasyāḥ |",
  "SA01n758:3": "tṛtīyaṃ tṛtīyasyāḥ |",
  "SA01n758:4": "vāyusaṃvartaṇyā(nyā)",
  "SA01n758:5": "ścaturthadhyānaṃ śīrṣamiti |",
  "SA01n758:6": "atrāha-caturthadhyāne saṃvartanī kasmānna bhavati ? taducyate-",
  "SA01n758:7": "[150] sattvākhyopadravābhāvānna caturthe'sti sūtrataḥ |",
  "SA01n758:8": "vimānasya sama(sa)",
  "SA01n758:9": "tvasya pradhvaṃsānnityatā kutaḥ ||",
  "SA01n758:10": "caturthe khalu dhyāne bāhyādhyātmikā apakṣālā na vidya[nte tasmānna saṃvartano] utpādyate |",
  "SA01n758:11": "prathame hi dhyāne vitarkavicāra vagnikalpāvapakṣālabhūtau vidyete |",
  "SA01n758:12": "dvitīye prītirapkalpā cetopahāriṇī |",
  "SA01n758:13": "tṛtīye dhyāne āśvāsapraśvāsā vāyvātmakāḥ |",
  "SA01n758:14": "ityato yasyāṃ dhyānasamāpattau yathābhūto'pakṣālastathābhūtena bāhyena vināśaḥ |",
  "SA01n758:15": "caturthe tu [bāhyo'pakṣālo na pravartata iti] nāsti saṃvartanī |",
  "SA01n758:16": "nityaṃ tarhi caturthadhyānaṃ prāpyam |",
  "SA01n758:17": "kasmāt ? ‘vimānasya sama(sa)",
  "SA01n758:18": "tvasya’ karmakṣayena‘pradhvaṃsāt’ iti ||",
  "SA01n758:19": "kathaṃ punaretāḥ saṃvartanyaḥ kayā vā'nupūrvyā bhavanti ? taducyate |",
  "SA01n758:20": "nirantaraṃ tāvat-",
  "SA01n758:21": "[151] sapta tejobhirekā'dbhirgate'dbhiḥ saptake punaḥ |",
  "SA01n758:22": "tejasā saptakāntyaikā vāyu[saṃvartanī tataḥ] ||",
  "SA01n758:23": "[sapta saṃvartanyastejobhiḥ] bhavanti |",
  "SA01n758:24": "aṣṭhamo'pām |",
  "SA01n758:25": "[evaṃ]saptako bhavati |",
  "SA01n758:26": "tasmin saptake'tikrānte punastejasā saptakaḥ |",
  "SA01n758:27": "tasminnapyatikrānte vāyusaṃvartanyaikayā ṇā(nā)śo bhavati |",
  "SA01n758:28": "sā tu nityaṃ tejasaḥ saptakapṛṣṭhe vāyusaṃvartanī bhavati |",
  "SA01n758:29": "ta ete piṇḍena bhavanti ṣa[ṭpañcāśat] tejaḥsaṃvarta[nyaḥ],",
  "SA01n758:30": "saptāpsaṃvarta[nyaḥ,",
  "SA01n758:31": "ekā vāyusaṃvartanī] ||",
  "SA01n758:32": "[kiṃ punastatra kāraṇaṃ ya]tpaścādvāyursavartanyekaiva bhavati ? taducyate-",
  "SA01n758:33": "[152] āgneyātsaptakādeka[: ]",
  "SA01n758:34": " pāvanīkimanantaram |",
  "SA01n758:35": "āyuṣparigrahādevaṃ śubhakṛtsnāyuredhanam ||",
  "SA01n758:36": "evaṃ ca kṛtvā prajñaptibhāṣyamanulomitaṃ bhavati-“catuḥṣaṣṭhiḥkalpāḥ śubhakṛtsnāṃ(tsnā)",
  "SA01n758:37": "[nāṃ] devanāmāyuṣpramāṇam” iti ||",
  "SA01n758:38": "atha kasmāt [pṛthivīsaṃvartanī na] bhavatiṃ ?",
  "SA01n758:39": "tadatra kāraṇamucyate-",
  "SA01n758:40": "[153] vātādidoṣasādharmyā[tsattvā]ṇā(nāṃ)",
  "SA01n758:41": "[tadvināśakāḥ] |",
  "SA01n758:42": "ādhyātmiketi sārūpyānna bhūsaṃvartaṇī(nī) matā ||",
  "SA01n758:43": "yathā khalu vātapittaśleṣmabhistribhiḥ sattvānāṃ marmacchedaḥ pṛthivīdhātutvalakṣaṇo bhavati tadvadagni[jala]vāyubhirbhūrūtsādyate |",
  "SA01n758:44": "kiñca, ete [tadvināśakāḥ] .............tannāśāya pravṛttatvāt |",
  "SA01n758:45": "kiñca, ‘ādhyātmiketi sārūpyācca’ |",
  "SA01n758:46": "yathā cādhyātmikyastrisraścittasya tayorbhavanti vitarkavicāraprītyucchvāsapraśvāsalakṣaṇaista[thā] bāhyā apyupadravā vahnyambhovāyuprakopalakṣaṇā bhavantīti ||",
  "SA01n758:47": "abhidharmadīpe [vibhāṣāprabhāyāṃ vṛttau tṛtīyasyādhyāyasyaca]turthaḥ pādaḥ samāptaḥ ||",
  "SA01n758:48": "[tṛtīyo'dhyāyaḥ samāptaḥ] ||"
}