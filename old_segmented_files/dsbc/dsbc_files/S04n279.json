{
  "S04n279:0": "9 nirmāṇabhojyā'dānam",
  "S04n279:1": "athā'yuṣmataḥ śāriputrasyaitadabhūt-“madhyāhna āpanne,",
  "S04n279:2": "ime mahābodhisattvāścennottiṣṭhanti,",
  "S04n279:3": "ime'nnaṃ kutra bhuñjanta“ iti |",
  "S04n279:4": "tato licchavirvimalakīrtirāyuṣmataḥ śāriputrasya cittavitarka cetasā jñātvā,",
  "S04n279:5": "āyuṣmantaṃ śāriputrametadavocat--“bhadanta śāriputra,",
  "S04n279:6": "tathāgatena ye'ṣṭau vimokṣā ākhyātāḥ,",
  "S04n279:7": "teṣu vimokṣeṣu tiṣṭha,",
  "S04n279:8": "āmiṣasammiśritavicāreṇa dharmammā śrauṣīḥ |",
  "S04n279:9": "bhadanta śāriputra,",
  "S04n279:10": "muhūrta pratīkṣasva;",
  "S04n279:11": "ananubhūtapūrvā'hāraṃ bhakṣayiṣyasi“ |",
  "S04n279:12": "tatastadā licchavirvimalakīrtistathārūpaṃ samādhi samāpadyate sma,",
  "S04n279:13": "īdṛśad rdhyabhisaṃskāramabhisaṃskaroti sma, ( yathā tad )",
  "S04n279:14": "ūrdhvadiśi buddhakṣetram ,",
  "S04n279:15": "ito dvicatvāriśadgaṅgānadīvālukāsamāni buddhakṣetrāṇy)",
  "S04n279:16": "atikramya, yat sarvagandhasugandhā nāma lokadhātuḥ,",
  "S04n279:17": "tebhyo bodhisattvebhyaśca tebhyo mahāśrāavakebhyo darśayati sma |",
  "S04n279:18": "tatra sugandhakuṭo nāma tathāgato'dya tiṣṭhiti,",
  "S04n279:19": "dhriyate, yāpayati |",
  "S04n279:20": "tasmillokadhātau( yo )",
  "S04n279:21": "daśadikṣu sarvabuddhakṣetrāṇām manuṣyadev (ebhyo )",
  "S04n279:22": "gandha utpadyate,",
  "S04n279:23": "tasmādviśiṣṭataro ( gandhas )",
  "S04n279:24": "tasya lokadhātordāruṇa utpadyate |",
  "S04n279:25": "tasmillokadhātau śrāvakapratyekabuddhānāṃ nāmadheyamapi nāsti |",
  "S04n279:26": "kevalaṃ bodhisattvānāṃ gaṇasannipātāya sa sugandhakūūṭastathāgato dharma deśayati |",
  "S04n279:27": "tasmillokadhātau sarvāṇi kūṭāgārāṇi dhūpamayāni;",
  "S04n279:28": "sarvacaṃkramaṇodyānavimānāni ca dhūpamayāni |",
  "S04n279:29": "yatteṣāṃ bodhisattvānāṃ juṣṭānnaṃ,",
  "S04n279:30": "tasya gandhenāprameyalokadhātavaḥ sfuṭāḥ |",
  "S04n279:31": "tena khalu samayena bhagavān sugandhakūṭastathāgatastairbodhisattvaissahabhojanakhādanārtha niṣaṇṇo ('bhvat ) |",
  "S04n279:32": "tatra mahāyānasamprasthito gandhavyūhatarpaṇo nāma devaputro bhagavataśca teṣāṃ bodhisattvānām upasthāne ca paryupāsane'bhiyukto ( 'bhūt ) |",
  "S04n279:33": "tatastayā sarvāvatyā parṣadā tasmilokadhātau sa bhagavāṃśca te bodhisattvā bhojanāya racitā niṣaṇṇā dṛśyante sma |",
  "S04n279:34": "atha licchavirvimalakīrtiḥ sarvān tān bodhisattvānetadavocat-“satpuruṣāḥ,",
  "S04n279:35": "yuṣmanmadhye kastasmād buddhakṣetrādāhārā'dānāyotsahate ?",
  "S04n279:36": "“ atra maṃjuśriyo'dhiṣṭhānena na kaścidutsahate sma |",
  "S04n279:37": "tato licchavirvimalakīrtimaṃjuśrīkumārabhūtametadavocat-“maṃjuśrīḥ,",
  "S04n279:38": "īdṛśaste parivāro nanu na lajjā ( karaḥ )",
  "S04n279:39": "? āha- “kulaputra,",
  "S04n279:40": "tathāgatena 'nāśikṣitāy ātimanyanā kartavye' ti nanu na proktam ?“",
  "S04n279:41": "atha licchavirvimalakīrtistasyāḥ śayyāyā anutthāya,",
  "S04n279:42": "teṣāṃ bodhisattvānām abhimukhaṃ nirmitabodhisattvasya suvarṇavarṇapratirūpakaṃ lakṣaṇānuvyañjasvalaṅkṛtaṃ kāyaṃ nirmimīte sma |",
  "S04n279:43": "yena sa sarvaparivāro dhyāmīkṛtaḥ,",
  "S04n279:44": "tādṛśo rūpe avabhāsamāgacchati sma |",
  "S04n279:45": "tato licchavirvimalamīrtistaṃ nirmitabodhisattvametadavocat-“kulaputra,",
  "S04n279:46": "ūrdhvadiśi gaccha;",
  "S04n279:47": "dvācatvāriśadgaṅganadīvālukopamāni buddhakṣetrāṇyatikrabhya, ( tatr )",
  "S04n279:48": "asti sarvagandhasugandhā nāma lokadhātuḥ |",
  "S04n279:49": "tatra sugandhakūṭo nāma tathāgato 'dya bhojanakhādanārtha niṣaṇṇaḥ |",
  "S04n279:50": "tatropasaṃkramya,",
  "S04n279:51": "tasya tathāgatasya pādau śirasā'bhivandya,",
  "S04n279:52": "etannivedaya-'licchavirvimalakīrtirbhagavataḥ pādau śatasahasrakṛtvaḥ śirasā'bhivandya,",
  "S04n279:53": "bhagavatyalpābādhatām alpātaṅkatāṃ laghūttathānatāṃ yatrāṃ balaṃ sukhamh anavadyatāṃ sukhasparśavihāratāṃ rog ( ābhāvaṃ )",
  "S04n279:54": "pṛcchati caivamapoi kathayati |",
  "S04n279:55": "bhagavān bhojanasyāvaśeṣam me dadātu |",
  "S04n279:56": "tena sahālokadhātau ( vimalakīrti-)",
  "S04n279:57": "rbuddhakārya kariṣyati |",
  "S04n279:58": "( ye ) hīnādhimuktikasattvāḥ,",
  "S04n279:59": "ta udārādhimukti janayiṣyanti,",
  "S04n279:60": "tathāgatalakṣaṇān ca vardhanta' iti“ |",
  "S04n279:61": "atha sa nirmitabodhisattvo licchavivimalakīrtaye 'sādhv' iti kṛtvā,",
  "S04n279:62": "pratyaśrauṣīt |",
  "S04n279:63": "ullokitamukhasteṣāṃ bodhisattvānām abhimukhādapakrāmāti sma,",
  "S04n279:64": "te bidhisattvāstu tadgamananna paśyanti sma |",
  "S04n279:65": "tataḥ sa nirmitabodhisattvo ( yena )",
  "S04n279:66": "sarvagandhasugandhā nāma lokadhātuḥ;",
  "S04n279:67": "tenopagamya,",
  "S04n279:68": "tasya bhagavataḥ sugandhakūṭasya tathāgatasya pādau śirasā'bhivandya,",
  "S04n279:69": "etadavocat-",
  "S04n279:70": "“bhagavan, bodhisattvo vimalakīrtirbhagavataḥ pādau śirasā'bhivandya,",
  "S04n279:71": "bhagavatyalpābādhatām alpātaṅkatāṃ laghūtthānatāṃ yātrāṃ balaṃ sukham anavadyatāṃ sukhasparśavihāratāṃ rog( ābhāvaṃ ) pṛcchati |",
  "S04n279:72": "sa bhagavataḥ pādau satasahasrakṛtvaḥ śirasā'bhivandya,",
  "S04n279:73": "etad yācati-'bhagavān bhojanasya bhojyāvaśeṣamme dadātu |",
  "S04n279:74": "tenāsmin sahālokadhātau ( vimalakīrti- )",
  "S04n279:75": "rbuddhakārya kariṣyati |",
  "S04n279:76": "( ye ) hīnādhimuktikasattvāḥ,",
  "S04n279:77": "te buddhadharmodāramatyadhimukti janayiṣyanti,",
  "S04n279:78": "tathāgatalakṣaṇāni ca vardhanta'-iti“ |",
  "S04n279:79": "atha te bhagavataḥ sugandhakūṭasya tathāgatasya buddhakṣetrasya bodhisattvā āścaryādbhutaprāptāḥ taṃ bhagavantaṃ sugandhakūṭaṃ tathāgatametadavocan-“bhagavan evaṃrūpo mahāsattvaḥ kuta āgataḥ ?",
  "S04n279:80": "sa sahālokadhātuḥ kvāsti ?",
  "S04n279:81": "“hīnādhimuktikā“ nāma tadasti kim ?",
  "S04n279:82": "“ iti te bodhisattvāstaṃ bhagavantamevaṃ pṛcchanti sma |",
  "S04n279:83": "tato bhagavāṃstān bodhisattvānetadavocat--",
  "S04n279:84": "“kulaputrāḥ,",
  "S04n279:85": "ito'dhodiśi dvivacatvāriśadgaṅgānadīvālukāsamāni buddhakṣetrāṇy atikramya,",
  "S04n279:86": "asti sahā nāma lokadhātuḥ |",
  "S04n279:87": "tatra śākyamunirnāma tathāgataḥ pañcakaṣāyabuddhakṣetre hīnādhimuktikebhyaḥ sattvebhyo dharma deśayati |",
  "S04n279:88": "tatra so'cintyavimokṣavihārī vimalakīrtirnāma bodhisattvaḥ bodhisattvebhyo dharma deśayati |",
  "S04n279:89": "sa mannāmaparikīrtan ( ārthāya )",
  "S04n279:90": "cāsya lokadhātoḥ praśaṃsāsamprakāśanā ( -'rthāya )",
  "S04n279:91": "ca teṣāṃ bodhisattvānāṃ kuśalamūlasutaptakaraṇārthāya nirmitabodhisattvaṃ preṣayati“ |",
  "S04n279:92": "tataste bodhisattvā etadavocan-“bhagavan,",
  "S04n279:93": "tasya bodhisattvasya māhātmyam ,",
  "S04n279:94": "yāvadidaṃ nirmāṇañca tasyaivaṃrūpardhibalavaiśāradyāni bhūtāni“ |",
  "S04n279:95": "sa bhavānavocat--“tasya bodhisattvasyedṛśām māhātmyam , ( yathā )",
  "S04n279:96": "daśadikṣu sarvabuddhakṣetreṣu nirmāṇā ( ni )",
  "S04n279:97": "preṣayati, tāni nirmāṇāni ca teṣāṃ buddhakṣetrāṇāṃ sarvasattvakārya-( ārtha )",
  "S04n279:98": "buddhakāryeṇa pratyupasthitāni bhavanti“ |",
  "S04n279:99": "atha bhagavān sugandhakūṭastathāgataḥ sarvagandhasamanvāgate bhājane sarvagandhavāsitaṃ bhojanaṃ chorayati sma;",
  "S04n279:100": "tattasmai nirmitabodhisattvāyādāt |",
  "S04n279:101": "tatastadā bodhisattvānāṃ navatiśatasahasrāṇi tena gamikāni--“bhagavan,",
  "S04n279:102": "vayamapi tāṃ sahāṃ lokadhātuṃ,",
  "S04n279:103": "taṃ bhagavantaṃ śākyamuni darśanāya,",
  "S04n279:104": "vandanāya,",
  "S04n279:105": "paryupāsanāya. taṃ ca vimalakīrti ca tān bodhisattvān darśanāya gacchāmaḥ “ |",
  "S04n279:106": "sa bhagavānavocat--“kulaputrāḥ,",
  "S04n279:107": "gacchata yasyedānīṃ kālaṃ manyadhve |",
  "S04n279:108": "“kulaputrāḥ,",
  "S04n279:109": "te sattvā unmādāśca pramattāḥ khalv abhaviṣyan;",
  "S04n279:110": "tena gacchata gandhāpagatabhūtāḥ |",
  "S04n279:111": "tasya sahālokadhātoste sattvā avasādamāsādayanti;",
  "S04n279:112": "tasmāhu svarūpān nivartadhvam |",
  "S04n279:113": "tasmillokadhātau hīnasaṃjñām utpādya,",
  "S04n279:114": "pratighasaṃjñām motpādayata |",
  "S04n279:115": "tat kasya hetoḥ ?",
  "S04n279:116": "kulaputrāḥ,",
  "S04n279:117": "buddhakṣetreṃ hyākāśakṣetram |",
  "S04n279:118": "sattvaparipācanārthāya bhagavanto buddhāḥ sarvān buddhagocarānna darśanti“ |",
  "S04n279:119": "atha sa nirmita bodhisattvastat ( sarvagandhavāsitaṃ )",
  "S04n279:120": "bhojyaṃ samādāya,",
  "S04n279:121": "bodhisattvānāṃ navatiśatasahasraiḥ sārdha buddhānubhāvena ca vimalakīrteradhiṣṭhānena eekakṣaṇalavamuhūrtena tatraīva tasyāḥ sarvagandhasugandhālokadhātvā antarhitaśca licchavivimalakīrtergṛhe niṣīdati sma |",
  "S04n279:122": "atha licchavirvimalakīrtiryādṛśāni pūrvasiṃhāsanāni,",
  "S04n279:123": "tādṛśānāṃ navatiśatasahasrāṇyadhitiṣṭhati sma |",
  "S04n279:124": "teṣu te bodhisattvā nyaṣīdan |",
  "S04n279:125": "tatassa nirmita bodhisattvastadbhojyapūrṇabhājanaṃ vimalakīrtaye'dāt |",
  "S04n279:126": "tatastasya bhojyasya gandho vaiśālīm mahānagarīṃ saṃnyavikṣat ;",
  "S04n279:127": "sāhasralokadhātuṃ yāvacca ghrāyate smā'svādyagandhaḥ |",
  "S04n279:128": "ye vaiśālyā brāhmāṇagṛhapatayaśca licchavyadhipo licchavicandracchattraśca taṃ gandhamāghrāya,",
  "S04n279:129": "āścaryaprāptā adbhutaprāptāḥ prasannakāyacittā licchavīnāṃ caturaśītisahasraiḥ paripūrṇaiḥ saha vimalakīrtergṛham praviśanti sma |",
  "S04n279:130": "te tasmin gṛhe bodhisattvān sampūrṇasihāsaneṣu tanmātronnatātimātraviśāleṣu niṣaṇṇān paśyanti sma |",
  "S04n279:131": "dṛṣṭvā, tairadhimuktiśca pramuditotpāditāḥ |",
  "S04n279:132": "sarve te tān mahāśrāvakāṃ ca tān mahābodhisattvānabhivandya,",
  "S04n279:133": "ekānte'sthuḥ |",
  "S04n279:134": "bhūmyavacaradevaputrāśca kāmāvacararūpāvacaradevaputrāśca tena gandhena coditā vimalakīrtergṛhaṃ samāgacchanti sma |",
  "S04n279:135": "atha licchavirvimalakīrtiḥ śāriputraṃ sthaviraṃ ca tān mahāśrāvakānetadavocat--“bhadantāḥ,",
  "S04n279:136": "tathāgatabhojyam mahākaruṇāparivāsitāmṛtaṃ bhakṣayata,",
  "S04n279:137": "prādeśikacittatāṃ tu mopaprajñāpayata |",
  "S04n279:138": "dānabhoge'samarthā abhaviṣyata“ |",
  "S04n279:139": "tataḥ kecicchrāvakā etanmanyante sma--“svalpabhojanam ihānayaitādṛśapariṣadā kathaṃ bhojanīyam ?“ iti |",
  "S04n279:140": "tatassa nirmitabodhisattvastāṃ śrāvakānetadavocat--“āyuṣmantaḥ,",
  "S04n279:141": "yuṣmatprajñāpuṇye tathāgatasya prajñāpuṇyābhyām mā tolayata |",
  "S04n279:142": "tat kasya hetoḥ ?",
  "S04n279:143": "tadyathāpi nāma caturmahāsamudrāḥ kṣīṇāḥ sambhaveyuḥ,",
  "S04n279:144": "ki tvasmin bhojane na kiñcitkṣayo'bhaviṣyat |",
  "S04n279:145": "( evameva ) sarve sattvā tasya bhojanasya kalpaṃ sumerumātrā'lopān bhakṣayeyuḥ,",
  "S04n279:146": "ki tvidaṃ kṣayannāyāsyat |",
  "S04n279:147": "tat kasya hetoḥ ?",
  "S04n279:148": "so'kṣayaśīlaprajñā samādhimayasya tathāgatabhojanasya bhājanāvaśeṣaḥ kṣayaṃ yātunna śaknoti“ |",
  "S04n279:149": "atha tato bhojanāt sarvāvatī sā parṣat tṛptā bhūtā |",
  "S04n279:150": "na ca tadbhojanaṃ kṣīyate |",
  "S04n279:151": "yaiśca bodhisattvaiḥ śrāvakaiśca śakrabrahmalokapālaistadanyaiśca sattvaistadbhojanaṃ bhuktam ,",
  "S04n279:152": "teṣāṃ tādṛśaṃ sukhaṃ kāye'vakrāntaṃ yādṛśaṃ sarvasukhamaṇḍitāyāṃ lokadhātau bodhisattvānāṃ sukham |",
  "S04n279:153": "sarvaromakūpebhyaśca teṣāṃ tādṛśo gandhaḥ pravāti,",
  "S04n279:154": "tadyathāpi nāma tasyāmeva sarvagandhasugandhāyāṃ lokadhātau vṛkṣāṇāṃ gandhaḥ |",
  "S04n279:155": "tatassaṃprajānallicchavirvimalakīrtirbhagavataḥ sugandhakūṭasya tathāgatasya buddhakṣetrādāgatān bodhisattvānetadavocat--“kulaputrāḥ,",
  "S04n279:156": "tasya tathāgatasya sugandhakūṭasya dharmadeśanā kīdṛśā“ ?",
  "S04n279:157": "te'vadan-“sa tathāgato'kṣaraniruktibhyāṃ dharmanna darśayati |",
  "S04n279:158": "tena gandhenaiva bodhisattvā vinitā bhavanti |",
  "S04n279:159": "ye gandhavṛkṣāḥ,",
  "S04n279:160": "yeṣāṃ mūleṣu te bodhisattvā niṣaṇṇāḥ,",
  "S04n279:161": "tebhyo ( yādṛśo )",
  "S04n279:162": "gandhastebhyo ( bodhisattvebhyaḥ )",
  "S04n279:163": ", tādṛśo niścarati |",
  "S04n279:164": "ghrātamātra eva tasmin gandhe,",
  "S04n279:165": "sarvabodhisattvaguṇā'karo nāma samādhi (staiḥ)",
  "S04n279:166": "pratilabhyate |",
  "S04n279:167": "prāptamātra eva tasmin samādhau,",
  "S04n279:168": "sarveṣu teṣu bodhisattvaguṇā utpadyante“ |",
  "S04n279:169": "atha te bodhisattvā licchavi vimalakīrtimetadavadan--“iha bhagavāṃ śākyamuniḥ kīdṛśāṃ dharmadeśanāṃ prakāśayati ?",
  "S04n279:170": "“ āha- “satpuruṣāḥ,",
  "S04n279:171": "ime sattvā hi durvineyāḥ;",
  "S04n279:172": "ebhyaḥ khaṭuṃkadurvineyasattvebhyaḥ khaṭuṃkadurvineyavineyakathāḥ prakāśayati |",
  "S04n279:173": "ke khaṭuṃkadurvineyāḥ vineyāḥ ?",
  "S04n279:174": "khaṭuṃkadurvineyakathā katamā ? tadyathā--",
  "S04n279:175": "“ime hi nairayikāḥ,",
  "S04n279:176": "iyaṃ hi tiryagyoniḥ,",
  "S04n279:177": "ayaṃ yamalokaḥ,",
  "S04n279:178": "imāni hyakṣaṇāni,",
  "S04n279:179": "ime vihīnendriyāḥ |",
  "S04n279:180": "“idaṃ hi kāyaduścaritaṃ,",
  "S04n279:181": "ayaṃ hi kāyaduścaritasya vipākaḥ |",
  "S04n279:182": "idaṃ vāgduścaritaṃ,",
  "S04n279:183": "ayaṃ vāgduścaritasya vipākaḥ |",
  "S04n279:184": "idaṃ manoduścaritaṃ,",
  "S04n279:185": "ayaṃ manoduściritasya vipākaḥ |",
  "S04n279:186": "“ayaṃ hi prāṇātipātaḥ,",
  "S04n279:187": "iyamadattādānaṃ,",
  "S04n279:188": "ayaṃ kāmamithyācāraḥ,",
  "S04n279:189": "ayaṃ mṛṣāvādaḥ,",
  "S04n279:190": "ayaṃ paiśunyavādaḥ,",
  "S04n279:191": "ayaṃ pāruṣyavādaḥ,",
  "S04n279:192": "ayaṃ saṃbhinnapralāpaḥ,",
  "S04n279:193": "iyaṃ hyabhidhyā,",
  "S04n279:194": "ayaṃ vyāpādaḥ,",
  "S04n279:195": "iyaṃ mithyādṛṣṭiḥ,",
  "S04n279:196": "ayaṃ hi teṣāṃ vipākaḥ |",
  "S04n279:197": "“idaṃ mātsarya,",
  "S04n279:198": "idaṃ mātsaryasya falaṃ;",
  "S04n279:199": "idaṃ dauḥśīlyam ,",
  "S04n279:200": "( idaṃ dauḥśīlyasya falaṃ )",
  "S04n279:201": "; ayaṃ krodhaḥ,",
  "S04n279:202": "( idaṃ krodhasya falam )",
  "S04n279:203": "; idaṃ kausīdyam ,",
  "S04n279:204": "idaṃ kausīdyasya falam ;",
  "S04n279:205": "iyaṃ hi dauṣprajñā,",
  "S04n279:206": "idaṃ dauṣprajñāfalam |",
  "S04n279:207": "“ayaṃ śikṣāpadasamatikramaḥ,",
  "S04n279:208": "ayaṃ hi prātimokṣaḥ ;",
  "S04n279:209": "idaṃ kāryam ,",
  "S04n279:210": "idamakāryam ;",
  "S04n279:211": "ayaṃ yogācāraḥ ;",
  "S04n279:212": "idaṃ prahāṇam ;",
  "S04n279:213": "idamāvaraṇam ,",
  "S04n279:214": "idamanāvaraṇam;",
  "S04n279:215": "iyamāpattiḥ,",
  "S04n279:216": "idamāpattivyutthānaṃ;",
  "S04n279:217": "ayaṃ mārgaḥ,",
  "S04n279:218": "ayaṃ kumārgaḥ ;",
  "S04n279:219": "idaṃ kuśalam,",
  "S04n279:220": "idamakuśalam;",
  "S04n279:221": "idaṃ sāvadyam ,",
  "S04n279:222": "idamanavadyam ;",
  "S04n279:223": "idaṃ sāsravaṃ idamanāsravam ;",
  "S04n279:224": "idaṃ laukikam ' idaṃ lokottaram ;",
  "S04n279:225": "idaṃ saṃskṛtam ,",
  "S04n279:226": "idamasaṃskṛtam ayaṃ hi saṃkleśaḥ,",
  "S04n279:227": "idaṃ vyavadānam;",
  "S04n279:228": "ayaṃ saṃsāraḥ,",
  "S04n279:229": "idaṃ nirvāṇam iti |",
  "S04n279:230": "“evamanekavidyaṃ dharma deśayan ,",
  "S04n279:231": "( śākyamunistathāgataḥ sattvānām )",
  "S04n279:232": "aśvakhaṭuṃkacittaṃ pratiṣṭhāpayati |",
  "S04n279:233": "tadyathāpi nāma khaṭuṃkāśvo vā hastī vā 'rvāk marmahatā vinītā bhavanti,",
  "S04n279:234": "evameva khaṭuṃkadurvineyāḥ sattvā api sarvaduḥkhaprakāśanakathāyā vinītā bhavanti“ |",
  "S04n279:235": "te bodhisattvā avadan--“tathā bhagavato buddhasya śākyamunermāhātmyaṃ pratiṣṭhāpitam |",
  "S04n279:236": "āścarya hi hīnadaridrakhaṭuṃkasattvadamanaṃ |",
  "S04n279:237": "ye ( ca ) bodhisattvā evaṃvidha audārike buddhakṣetre'vasthitāḥ,",
  "S04n279:238": "teṣāmacintyamahākaruṇā“ |",
  "S04n279:239": "tato licchavirvimalakīrtirabravīt--“tat tatheti,",
  "S04n279:240": "satpuruṣāḥ;",
  "S04n279:241": "yathā vadatha ( tat ) tathā |",
  "S04n279:242": "ye bodhisattvā ihotpannāḥ,",
  "S04n279:243": "eṣām mahākaruṇā sudṛḍhā |",
  "S04n279:244": "te'tasmillokadhātāvekasyāṃ jātyāṃ sattvebhyo bahvartha kurvanti |",
  "S04n279:245": "tasyāṃ sarvagandhasugandhāyāṃ likadhātau kalpānāmapi satasahasrāṇi sattvebhya īdṛśamartha kartunna śaknuvanti |",
  "S04n279:246": "tat kasya hetoḥ ?",
  "S04n279:247": "satpuruṣāḥ,",
  "S04n279:248": "asyāṃ sahāyāṃ lokadhātau daśa parigrahā'vahāḥ kuśalasaṃnicayadharmāḥ saṃvidyante |",
  "S04n279:249": "te'nyasmin buddhakṣetre na bhavanti |",
  "S04n279:250": "katame daśa ? tadyathā--",
  "S04n279:251": "“dānena daridrasaṃgrahaḥ;",
  "S04n279:252": "śīlena duḥśīlasaṃgrahaḥ;",
  "S04n279:253": "kṣāntyā kaṭukasaṃgrahaḥ;",
  "S04n279:254": "vīryeṇa kusīdasaṃhgrahaḥ;",
  "S04n279:255": "dhyānena vikṣiptacittasaṃgrahaḥ;",
  "S04n279:256": "prajñayā duṣprajñasaṃgrahaḥ;",
  "S04n279:257": "akṣaṇaprāptebhyo'ṣṭābhyo'kṣaṇebhyo'tikramaṇadeśanā;",
  "S04n279:258": "pradeśakāribhyo mahāyānadeśanā kuśalamūlenānavaropitakuśalamūlasaṃgrahaḥ;",
  "S04n279:259": "caturbhiḥ saṃgrahavastubhiḥ satatasamitaṃ sattvaparipācanam |",
  "S04n279:260": "te daśa pragrahā'vahāḥ kuśalasaṃnicayadharmā anyasmin buddhakṣetre na saṃvidyante“ |",
  "S04n279:261": "bodhisattvā avadan--“anvitāḥ katibhirdharmairbodhisattvāḥ,",
  "S04n279:262": "asyāḥ sahāyā lokadhātvāścyutvā,",
  "S04n279:263": "akṣatānupadrutāḥ pariśuddhabuddhakṣetraṃ gamiṣyanti ?",
  "S04n279:264": "“ āha- “anvitā aṣṭābhirdharmairbodhisattvāḥ,",
  "S04n279:265": "asyāḥ sahāyā lokadhātvāścyutvā,",
  "S04n279:266": "akṣatānupadrutāḥ pariśuddhabuddhakṣetraṃ gamiṣyanti |",
  "S04n279:267": "katame'ṣṭau ?",
  "S04n279:268": "( bodhisattvaiḥ pratyavekṣitavyam )--",
  "S04n279:269": "“ 'sarvasattvā mayā'nugrahyāḥ,",
  "S04n279:270": "icchaṃstvebhyo na kicid hitaṃ |",
  "S04n279:271": "sarvasattvānāṃ sarvaduḥkhaṃ kṣāmyam ,",
  "S04n279:272": "tat-( prāptāni )",
  "S04n279:273": "sarvakuśalamūlāni sarvasattvebhya utsraṣṭavyānīti |",
  "S04n279:274": "sarvasattveṣvapratihato ( bhavāni ) |",
  "S04n279:275": "śāstarīva sarvabodhisattvanandī ( bhavāni ) |",
  "S04n279:276": "śrutāśrutadharmā śrutvā, (bhavāny- )",
  "S04n279:277": "apratikṣepaḥ |",
  "S04n279:278": "paralābha īrṣyā'pagataḥ svalābhenāgarvaśca cittanidhyapto (bhavāni) |",
  "S04n279:279": "ātmaskhalitāni pratyavekṣamāṇaḥ paradiṣānna codayāmi |",
  "S04n279:280": "apramādarataśca sarvaguṇān saṃpratīcchamī'( ti ) |",
  "S04n279:281": "tairaṣṭābhirdharmairanvitā bodhisattvāḥ,",
  "S04n279:282": "sahāyā lokadhātvāścyutvā,",
  "S04n279:283": "akṣatānupadrutāḥ parisuddhabuddhakṣetraṃ gamiṣyanti“ |",
  "S04n279:284": "atha licchavivimalakīrtinā ca maṃjuśrīkumārabhūtena caivaṃ tasyāṃ parṣadi saṃnipatitebhyastathā hi dharme deśite,",
  "S04n279:285": "śatamātrāṇāṃ praṇisahasrāṇām anuttarasamyaksaṃbodhicittānyutpāditāni |",
  "S04n279:286": "bodhisattvānāṃ daśabhiḥ sahasrairanutpattikadharmakṣāntiḥ pratilabdhā |",
  "S04n279:287": "nirmāṇabhojyā'dānasya parivarto navamaḥ |"
}