{
  "SA21n1401:0": "mahāmāyāsādhanopāyikā",
  "SA21n1401:1": "kukkurīpādānām",
  "SA21n1401:2": "namo vajraḍākāya |",
  "SA21n1401:3": "prathamaṃ mukhaśaucādikaṃ kṛtvā mṛduviṣṭaropaviṣṭaḥ svahṛdi sūryamaṇḍale huṃkārabījaṃ dṛṣṭvā purataḥ karuṇācalavajraṃ vakṣyamāṇakavarṇabhujāyudhaṃ vicintya pūjāpāpadeśanāpuṇyānumodanāpuṇyapariṇāmanātriśaraṇagamanādipraṇidhiṃ ca kṛtvā svakāyavākcite nāmākṣaraṃ- he iti hetvapagatāḥ sarvadharmāḥ,",
  "SA21n1401:4": "ha iti hānyutpāditāḥ sarvadharmāḥ,",
  "SA21n1401:5": "e iti paryeṣaṇavimuktāḥ sarvadharmāḥ,",
  "SA21n1401:6": "ru iti pratiśrutkopamāḥ sarvadharmāḥ,",
  "SA21n1401:7": "ra iti ratisamāyuktāḥ sarvadharmāḥ,",
  "SA21n1401:8": "u iti utpādavyayadharmiṇaḥ sarvadharmāḥ,",
  "SA21n1401:9": "ka iti sarvasaukhyasamāyuktāḥ sarvadharmāḥ,",
  "SA21n1401:10": "a iti akāro mukhaṃ sarvadharmāṇāmādyanutpannatvāt |",
  "SA21n1401:11": "iti kṛtvā śūnyatāṃ vibhāvya mantramuccārayet- om śūnyatājñānavajrasvabhāvātmako'ham |",
  "SA21n1401:12": "hukāreṇa vighnamutsārya vajrapañjaraṃ vibhāvya śmaśānāṣṭakamadhye raktacaturdalakamalapadmavaraṭakasūryamaṇḍale hukārabījaṃ dṛṣṭvā maitrīkaruṇāmuditopekṣāsvabhāvātmikāścaturdevyaḥ sañcodayanti śrīvajragītyā abhyantarasādhane-",
  "SA21n1401:13": "hale sahi viasia kamalu pabohiu vajjeṃ |",
  "SA21n1401:14": "alalalalaho mahāsuheṇa ārohiu nṛtyeṃ ||",
  "SA21n1401:15": "ravikiraṇeṇa paphullia kamalu mahāsuheṇa |",
  "SA21n1401:16": "alalalalaho mahāsuṇeha ārohiu nṛtyeṃ ||",
  "SA21n1401:17": "[ vajraḍākinīnṛtyena vajrasattvaṃ niveśayet || ]",
  "SA21n1401:18": "iti gītisamanantaraṃ māyābaddhavastusaṃvittyā manasā hukārodbhūtaṃ karuṇācalavajraṃ nīlapītasitaśyāmacaturmukhaṃ caturbhujaṃ dakṣiṇe bhuje kapālaśaradharaṃ vāme khaṭvāṅgadhanurdharaṃ raudrāsanasthaṃ trinetraṃ sārdramuṇḍasragdāmamālinaṃ kapālamālābhiḥ śirasi bhūṣitam asthyalaṅkāravibhūṣitam īṣaddaṃṣṭrākarālavadanaṃ piṅgalordhvakeśam kāye cīkāraṃ pītaṃ cakṣuṣoḥ omkāraṃ sitaṃ śrotrayoḥ hukāraṃ raktaṃ nāsikāyāṃ khakāraṃ sitaṃ kaṇṭhe āḥkāraṃ sitaṃ hṛdaye rephaṃ raktaṃ ṣaḍaṅganyāsalakṣitaṃ svābhaprajñāliṅgitaṃ vyomāvakāśinaṃ vajradharāviśe(bhiṣe)",
  "SA21n1401:19": "kinaṃ kāyavākcittādhiṣṭhitaṃ suviśuddhadharmadhātujñānasvabhāvamātmānaṃ vibhāvya tatra pūrvadale vajraḍākinī nīlavarṇā nīlapītaraktaśyāmacaturmukhā caturbhujā vāmabhuje khaṭvāṅgaghaṇṭāṃ dakṣiṇe vajrakapālahastā pṛthivīdhātvādarśajñānasvabhāvā,",
  "SA21n1401:20": "dakṣiṇadale ratnaḍākinī pītavarṇā pītanīlaraktaśyāmacaturmukhā caturbhujā vāmabhuje patākāṃ kañcukaṃ ca dakṣiṇe triśūlaratnahastā abdhātusamatājñānasvabhāvā,",
  "SA21n1401:21": "paścimadale padmaḍākinī sitāruṇavarṇā raktapītanīlaśyāmacaturmukhā caturbhujā vāmabhuje dhanuḥ kapālaṃ dakṣiṇe śaraviśvapadmahastā tejodhātupratyavekṣaṇājñānasvabhāvā,",
  "SA21n1401:22": "uttaradale viśvaḍākinī śyāmavarṇā śyāmapītaraktanīlacaturmukhā caturbhujā vāmabhuje pāśakapālaṃ dakṣiṇe khaṭvāṅgaḍamaruhastā vāyudhātukṛtyānuṣṭhānasvabhāvā |",
  "SA21n1401:23": "devyaḥ sarvā raudrāsanasthāḥ kapālamālābhiḥ śirasi vibhūṣitāḥ sārdramuṇḍasragdāmamālinyastrinetrā īṣaddaṃṣṭrākarālavadanā jvalitordhvapiṅgalakeśāḥ sphuradraśmimālinyaḥ |",
  "SA21n1401:24": "evaṃ caturdevīsamāvṛtamātmānaṃ karuṇācalavajraṃ dhyātvā śirasi hṛdi nābhau guhye vāyumāhendravaruṇāgnimaṇḍaleṣu yathopadeśaṃ vibhāvya napuṃsakajāpaṃ kuryād mantrī |",
  "SA21n1401:25": "khinne sati mantrajāpaṃ kṛtvā om āḥ hrīṃ huṃ phaṭ evaṃ bhavasamasarvabhāvasvabhāvamantrasaṃsthānadharmātmā yogī sarvaviṣayādikṛtyaṃ kuryāt prākṛtakalpamuktaye iti |",
  "SA21n1401:26": " || mahāmāyāsādhanopāyikā samāptā ||",
  "SA21n1401:27": "kṛtiriyaṃ kukkuripādānāmiti |"
}