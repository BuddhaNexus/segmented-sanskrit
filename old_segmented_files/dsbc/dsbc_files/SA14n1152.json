{
  "SA14n1152:0": "saptamaparivartaḥ |",
  "SA14n1152:1": "sāsravabhāvanāmārgānantaramanāsravo bhāvanāmārgo vaktavyaḥ |",
  "SA14n1152:2": "sa ca dvividha iti |",
  "SA14n1152:3": "prathamamabhinirhāralakṣaṇaṃ bhāvanāmārgaṃ vaktuṃ svabhāvābhidhānādāha |",
  "SA14n1152:4": "atha khalvāyuṣmānityādi |",
  "SA14n1152:5": "tathāgatajñānasya niṣpādanahetutvātsarvajñajñānapariniṣpattiḥ |",
  "SA14n1152:6": "sarvajñatvamiti rūpādyaviparītadarśanaṃ svabhāva ityarthaḥ |",
  "SA14n1152:7": "evamityādivacanena labdhaprasādātiśayatvādabhinirhārasya vistareṇa jñānasvābhāvyaparidīpanārthamāha |",
  "SA14n1152:8": "avabhāsakarītyādi |",
  "SA14n1152:9": "uṣmagatajñānālokatvādavabhāsakarī |",
  "SA14n1152:10": "kāyavāṅmanobhiḥ praṇāmānnamaskaromi |",
  "SA14n1152:11": "yasmānnamaskārārhatvānnamaskaraṇīyā |",
  "SA14n1152:12": "mūrdhāvasthāprāptatvenāśraddhādibhirasaṃsargādanupaliptā |",
  "SA14n1152:13": "kṣāntisvabhāvatvenāpāyasaṃvartanīyakarmavigamāt sarvalokanirupalepā |",
  "SA14n1152:14": "agradharmarūpatvena lokottarajñānodayahetutvādālokakarī |",
  "SA14n1152:15": "duḥkhadharmajñānakṣāntyā svadarśanaprahātavyatraidhātukakleśaprahāṇāt sarvatraidhātukavitimirakarī |",
  "SA14n1152:16": "dharmajñānena vimuktisākṣātkaraṇāt sarvakleśadṛṣṭyandhakārāpanetrī |",
  "SA14n1152:17": "anvayajñānakṣāntyā' '",
  "SA14n1152:19": "ryadharmānvayāvagamādāśrayaṇīyā |",
  "SA14n1152:20": "anvayajñānena niścayāvadhāraṇādagrakarī |",
  "SA14n1152:21": "samudaye dharmajñānakṣāntyādibhiścaturbhiḥ kṣaṇaiḥ pūrvavadvyāpārakaraṇādyathākramaṃ bodhipakṣāṇāṃ dharmāṇāṃ kṣemakarī,",
  "SA14n1152:22": "ālokakarī,",
  "SA14n1152:23": "sarvabhayopadravaprahīṇā' '",
  "SA14n1152:25": "lokakarīti padacatuṣṭayaṃ yojyam |",
  "SA14n1152:26": "māṃsadivyaprajñābuddhadharmacakṣuḥparigrahaṃ kṛtvā pūrvavannirodhe dharmajñānakṣāntyā mārgadarśayitrī |",
  "SA14n1152:27": "dharmajñānena cakṣuranvayajñānakṣāntyā mṛdumadhyādhimātravipakṣāpagamenāryadharmānvayāvagamānmohatamastimiravikaraṇī |",
  "SA14n1152:28": "anvayajñānena niścayāvadhāraṇādvitimirakaraṇī |",
  "SA14n1152:29": "mārge tathaiva dharmajñānakṣāntyā'karaṇī |",
  "SA14n1152:30": "dharmajñānena mārgāvatāraṇī |",
  "SA14n1152:31": "anvayajñānakṣāntyā sarvajñatā |",
  "SA14n1152:32": "anvayajñānena sarvakleśajñeyāvaraṇāvāsanānusandhiprahīṇatāmupādāyānutpādikā |",
  "SA14n1152:33": "sāsravabhāvanāmārgeṇa kuśaladharmaprasavanādanirodhitā |",
  "SA14n1152:34": "māyopamatvādanāsravābhinirhārabhāvanāmārgarūpeṇa sadāvasthānādanutpannāniruddhā |",
  "SA14n1152:35": "atyantaviśuddhibhāvanāmārgasvabhāvenātiśayahitakāriṇītvāt svalakṣaṇaśūnyatāmupādāya mātā |",
  "SA14n1152:36": "sa ca mṛdumadhyādhimātrabhedāttrividha iti yathākramaṃ daśabalakarī,",
  "SA14n1152:37": "anavamardanī,",
  "SA14n1152:38": "nāthakarīti padatrayamuktam |",
  "SA14n1152:39": "ānantaryamārgatayā sarvasaṃsāraprahāṇāt saṃsārapratipakṣaḥ |",
  "SA14n1152:40": "kūṭaḥ sāmagrī tatra tiṣṭhatīti hetupratyayajanyo bhāvastathoktastatpratiṣedhādakūṭasthatāmupādāya vimuktimārgeṇa sarvaguṇasampadabhimukhībhāvāt sarvadharmasvabhāvavidarśanī,",
  "SA14n1152:41": "paścādevaṃ samadhigatatatvānāṃ yathāśayaṃ triyānadharmadeśanayā paripūrṇatriparivartadvādaśākāradharmacakrapravartanītyevameṣāṃ padānāmarthanirdeśo vācya iti pūrvācāryāḥ |",
  "SA14n1152:42": "tatra trayaḥ parivartā dvādaśākārā yasmin dharmacakra iti vigrahaḥ |",
  "SA14n1152:43": "tatrāmī trayaḥ parivartāḥ |",
  "SA14n1152:44": "yaduta idaṃ duḥkhamāryasatyaṃ tat khalvabhijñāya parijñeyaṃ parijñātam |",
  "SA14n1152:45": "idaṃ duḥkhasamudaya āryasatyaṃ tadabhijñāya prahātavyaṃ prahīṇam |",
  "SA14n1152:46": "idaṃ duḥkhanirodhaṃ āryasatyaṃ tadabhijñāya sākṣātkartavyaṃ sākṣātkṛtam |",
  "SA14n1152:47": "idaṃ duḥkhanirodhagāminī pratipadāryasatyam |",
  "SA14n1152:48": "tat khalvabhijñāya bhāvayitavyaṃ bhāvitaṃ mayeti bhikṣavaḥ pūrvamanuśruteṣu dharmeṣu yoniśomanasikurvataḥ pratyakṣārthatvādanāsravā prajñā cakṣurudayādi |",
  "SA14n1152:49": "niḥsaṃśayatvājjñānaṃ bhūtārthatvādvidyā viśuddhatvādvuddhirudayādītyetatkriyāpadamekaikasmin satye triṣvapi yojyam |",
  "SA14n1152:50": "ataḥ pratyekañcaturṇāmāryasatyānāṃ triparivartanātriparivartam |",
  "SA14n1152:51": "cakṣurityādayaścākārāścatvārastriparivartanāt pratisatyaṃ traya ityato dvādaśākāram |",
  "SA14n1152:52": "etāvataiva jagadarthasampādanāt paripūrṇaṃ triparivartadvādaśākāraṃ dharmacakramiva dharmacakraṃ yat prathamato vārāṇasyāṃ bhāṣitaṃ sūtram |",
  "SA14n1152:53": "yathā rājñaścakravartinaścakraratnamagresaraṃ sarvastu balakāyastadevānusaran paścādgacchati,",
  "SA14n1152:54": "tathā sakalatrailokyādhipatestathāgatasya tat sūtramagrataḥ kṛtvā sarvo deśanādharmaḥ prabhavati |",
  "SA14n1152:55": "atastanmāturādhipatyena pravartata iti |",
  "SA14n1152:56": "bhagavatī tathoktā |",
  "SA14n1152:57": "śreṣṭhatāṃ pratipādayitumāha |",
  "SA14n1152:58": "kathaṃ bhagavānityādi |",
  "SA14n1152:59": "pariharannāha |",
  "SA14n1152:60": "yathā śāriputretyādi |",
  "SA14n1152:61": "śāstarīva pratipattyādividhānānnānyathāvabuddhatvasamprāptiriti śreṣṭhatā kathitā |",
  "SA14n1152:62": "kuta iti kasmāddhetorityarthaḥ |",
  "SA14n1152:63": "tadevāha |",
  "SA14n1152:64": "kinnidāneti |",
  "SA14n1152:65": "etannidāneti puṇyaskandhābhibhavahetukā |",
  "SA14n1152:66": "abhinirhāraśreṣṭhatādhikāre pariṇāmanāmanaskārapuṇyaskandhahetukā pṛcchā kimarthamiti ceducyate |",
  "SA14n1152:67": "yatra hi nāma sāsravapariṇāmanāmanaskārasyedṛśī śreṣṭhatā yadbalādaprameyadānādipuṇyaskandhābhibhavo jātastatra sutarāmevānāsravabhāvanāmārgasyeti kathanāya pariṇāmābhibhūtapuṇyaskandhahetukā pṛcchā kṛtā |",
  "SA14n1152:68": "atiśayārthamevāha |",
  "SA14n1152:69": "apitu khalu punarityādi |",
  "SA14n1152:70": "sarvajñatāmārgāvatārāyeti |",
  "SA14n1152:71": "buddhatvaprāpakamārgapramuditādibhūmiṣvavatāranimittam |",
  "SA14n1152:72": "apariṇāyakamabhavyamiti |",
  "SA14n1152:73": "sārathibhāvarahitamayogyam |",
  "SA14n1152:74": "dānamityādi |",
  "SA14n1152:75": "tatra dānaṃ dharmābhiṣābhayabhedātrividham |",
  "SA14n1152:76": "tathā śīlamakuśalanivṛttikuśalapravṛttisattvārthakriyārūpeṇa trividham |",
  "SA14n1152:77": "tathā kṣāntirapi dharmanidhyānaduḥkhādhivāsanaparāpakāramarṣaṇātmikā trividhā |",
  "SA14n1152:78": "tathā vīryamapi sannāhakuśalasattvārthaprayogabhedātrividham |",
  "SA14n1152:79": "tathā dhyānaṃ guṇasattvārthakleśapratipakṣasukhābhinirhārātpūrvavattrividhamiti |",
  "SA14n1152:80": "jātyandhabhūtamiti |",
  "SA14n1152:81": "utpadyamānameva saṃvṛtiparamārthasatyasakalasattvārthālambanabhedātrividhaprajñācakṣuṣā vihīnam |",
  "SA14n1152:82": "kutaḥ punariti |",
  "SA14n1152:83": "kasmātpunarnaivetyarthaḥ |",
  "SA14n1152:84": "pāramitānāmadheyameva kathayati |",
  "SA14n1152:85": "pāramitāśabdamiti |",
  "SA14n1152:86": "āsāñcakṣuḥpratilambha iti |",
  "SA14n1152:87": "dānādipāramitānāṃ dharmatācakṣuḥsamanvāgamaḥ |",
  "SA14n1152:88": "sarvadharmānabhisaṃskṛtiṃ pratipādayitumāha |",
  "SA14n1152:89": "kathaṃ bhagavan bodhisattvenetyādi |",
  "SA14n1152:90": "pariharannāha |",
  "SA14n1152:91": "rūpasyetyādi |",
  "SA14n1152:92": "māyopamatayā rūpāderadhigamo māturabhinirhāra ityarthaḥ |",
  "SA14n1152:93": "upasaṃharannāha |",
  "SA14n1152:94": "evamanabhisaṃskāreṇetyādi |",
  "SA14n1152:95": "tathatārūpatvāt sarvadharmaviśeṣānutpādanenādhigamo prayogo'",
  "SA14n1152:96": "nabhisaṃskārastena skandhānāmadhigama iti yāvat |",
  "SA14n1152:97": "kvacidanabhinirhāreṇeti pāṭhastatrāpyayamevārtho grāhyaḥ |",
  "SA14n1152:98": "sarvadharmānupalambhenābhisamayārpaṇārthamāha |",
  "SA14n1152:99": "evamabhinirhṛtetyādi |",
  "SA14n1152:100": "na kaściddharmamarpayatīti |",
  "SA14n1152:101": "yathopalambhādiviparyāsastathā na kaścidadhigamadharmaṃ yogisantāne samutpādayati tadā prajñāpāramiteti saṃkhyāṃ gacchatyaviparyastatvāditi matiḥ |",
  "SA14n1152:102": "sarvajñatāyāstvarpaṇaṃ yuktamanyathā nirarthikaiva prajñāpāramitetyabhiprāyavānāha |",
  "SA14n1152:103": "kimiyambhagavannityādi |",
  "SA14n1152:104": "viparyāsadvāreṇa nārpayatītyāha |",
  "SA14n1152:105": "na yathopalambha ityādi |",
  "SA14n1152:106": "tatropalambho bāhyārthopalambhaḥ |",
  "SA14n1152:107": "nāma catvāro'",
  "SA14n1152:108": "rūpiṇaḥ skandhāḥ |",
  "SA14n1152:109": "abhisaṃskāro māyopamamevedaṃ tattvamityādicittābhogaḥ prakārāntaravyavacchedenānyathārpaṇamityāha |",
  "SA14n1152:110": "kathaṃ tarhītyādi |",
  "SA14n1152:111": "yathā kauśika nārpayati tathārpayatīti |",
  "SA14n1152:112": "yena prakāreṇa māyopamatayā kaścidabhiniveśaṃ viparyāsaṃ nārpayati tathā sarvajñatāmarpayatītyarthaḥ |",
  "SA14n1152:113": "na kiñciddharmamutpādayatīti vaiyavadānikaṃ na kiñciddharmaṃ nirodhayatīti sāṃkleśikam |",
  "SA14n1152:114": "pratyupasthitetyanutpādāya |",
  "SA14n1152:115": "anupasthitetyanirodhāyeti yojyam |",
  "SA14n1152:116": "evamapyabhiniveśo bandhanamityāha |",
  "SA14n1152:117": "sacedevamityādi |",
  "SA14n1152:118": "prayogadarśanabhāvanāviśeṣamārgeṣu yathākramaṃ dūrīkariṣyati riktīkariṣyati tucchīkariṣyati na kariṣyatīti padacatuṣṭayaṃ yojyam |",
  "SA14n1152:119": "prakārāntareṇāpi dūrīkaraṇādikamāha |",
  "SA14n1152:120": "astyeṣa ityādinā |",
  "SA14n1152:121": "bhavatyeṣa rūpādyabhisaṃbodhaparyāya ityarthaḥ |",
  "SA14n1152:122": "nanu \"dharmatayā rūpādyeva prajñāpāramite\"",
  "SA14n1152:123": "ti nyāyāt kathaṃ rūpādyavagamena māturdurīkaraṇādikamiti |",
  "SA14n1152:124": "tatkasya hetorityāśaṅkyāha |",
  "SA14n1152:125": "prajñāpāramitāyāṃ hītyādi |",
  "SA14n1152:126": "etaduktam |",
  "SA14n1152:127": "\"māyopamatayā yasmādrūpādyeva jinajananītyekasvabhāvatvena nyāyāt paridīpitāyāṃ prajñāpāramitāyāṃ pṛthagrūpādyavagamo viparyāsastasmādrūpādyavagamena māturdūrīkaṇādikami\"ti |",
  "SA14n1152:128": "mahārthatāmāha |",
  "SA14n1152:129": "mahāpāramiteyamityādinā |",
  "SA14n1152:130": "buddhamahārthasādhanānmahāpāramitā |",
  "SA14n1152:131": "tatra na mahatkaroti |",
  "SA14n1152:132": "adhikānutpādanāt |",
  "SA14n1152:133": "nālpīkaroti vyavasthitānapakarṣaṇāt |",
  "SA14n1152:134": "tadeva yathāyogaṃ kathayati |",
  "SA14n1152:135": "na saṃkṣipati na vikṣipatīti |",
  "SA14n1152:136": "\"prasiddhamātrasya hi yā'",
  "SA14n1152:137": "yathārthatā",
  "SA14n1152:138": "tadarthasaṃbodhaphalaṃ hi śāsanam |\"",
  "SA14n1152:139": "iti bhāvaḥ | na balīkaroti |",
  "SA14n1152:140": "apūrvasamāropāt |",
  "SA14n1152:141": "na durbalīkaroti vidyamānānupavādāt |",
  "SA14n1152:142": "pṛthagjanavyavasthāyāṃ viparyāsabalādalpīyasī sarvajñatā muktyavasthāyāṃ mātuḥ sāmarthyena viparyāsāpagamānmahatī jātā |",
  "SA14n1152:143": "tatkathamevaṃ vakṣyata iti |",
  "SA14n1152:144": "tatkasya hetorityāśaṅkyāha |",
  "SA14n1152:145": "asaṃkṣiptā hītyādi |",
  "SA14n1152:146": "etaduktam |",
  "SA14n1152:147": "\"viparyāsāpagame mātuḥ sāmarthyasya sthitatvena yasmāt sarvajñatā'",
  "SA14n1152:148": "saṃkṣiptā'",
  "SA14n1152:149": "vikṣiptā tasmānna mahatī nālpīkriyata\"iti |",
  "SA14n1152:150": "tatrāpyabhiniveśo bandhanamityāha |",
  "SA14n1152:151": "sacedevamityādi |",
  "SA14n1152:152": "kimpunarevaṃ sañjānāna iti |",
  "SA14n1152:153": "vakṣyamāṇopalambhaṃ pratipadyamānaḥ kiṃ punaḥ prajñāpāramitāyāñcaratyapi tu mahopalambhatvānnaivetyarthaḥ |",
  "SA14n1152:154": "nanūpalambhasya ko doṣo yena tat sadbhāvānna caratīti |",
  "SA14n1152:155": "tatkasya hetorityāśaṅkyāha |",
  "SA14n1152:156": "na hyeṣa ityādi |",
  "SA14n1152:157": "etaduktam |",
  "SA14n1152:158": "\"yasmādeṣa prajñāpāramitāyāḥ sadṛśaḥ syando niṣyandastadanurūpaṃ phalaṃ sattvanirvāṇopalambho na bhavati |",
  "SA14n1152:159": "tasmādupalambhabhāvānna caratī\"ti |",
  "SA14n1152:160": "kathaṃ punaretaditi |",
  "SA14n1152:161": "tatkasya hetorityāśaṅkyāha |",
  "SA14n1152:162": "sattvāsvabhāvetyādi |",
  "SA14n1152:163": "sattvānāmasvabhāva eva jātiḥ prakṛtiryasyā iti sā tathoktā |",
  "SA14n1152:164": "evaṃ manyate sattvānutpādaprakṛtikāyā mātuḥ kathaṃ sattvopalambho niṣyandaphalamiti |",
  "SA14n1152:165": "sattvānutpādarūpatārthamevāha |",
  "SA14n1152:166": "sattvāsvabhāvatayetyādi |",
  "SA14n1152:167": "tatrāsvabhāvatāḥ viviktatā'",
  "SA14n1152:168": "cintyatā yathākramaṃ kalpitāderveditavyā |",
  "SA14n1152:169": "sattvāvināśadharmatā sadaivāvasthitā tathatā |",
  "SA14n1152:170": "sattvasya māyopamatayā darśanamārgeṇānavagamaḥ sattvānabhisambodhanatā |",
  "SA14n1152:171": "sattvasya pūrvabhāvanāmārgeṇā'",
  "SA14n1152:172": "pratipattiḥ sattvayathābhūtārthānabhisambodhanatā |",
  "SA14n1152:173": "sattvasya balaṃ pramāṇāvyāhataṃ sāmarthyaṃ māyopamatvaṃ tasya prāptiḥ samudāgamanatā |",
  "SA14n1152:174": "tayā tathāgatabalasya prajñāpāramitāyāḥ samudāgamanatā veditavyā |",
  "SA14n1152:175": "yathoktasvabhāvādilakṣaṇa evābhinirhārabhāvanāmārgo'",
  "SA14n1152:176": "vasātavyaḥ |",
  "SA14n1152:177": "tathā coktam |",
  "SA14n1152:178": "svabhāvaḥ śreṣṭhatā tasya sarvasyānabhisaṃskṛtiḥ |",
  "SA14n1152:179": "nopalambhena dharmāṇāmarpaṇā ca mahārthatā ||21 || iti",
  "SA14n1152:180": "tadanantaraṃ dvitīyo'",
  "SA14n1152:181": "tyantaviśuddhilakṣaṇo bhāvayitavyastadutpādānutpādahetoryathākramaṃ parigrahatyāgenetyutpādahetuṃ tāvatpratipādayitumāha |",
  "SA14n1152:182": "yo bhagavannityādi |",
  "SA14n1152:183": "mārgāntarākāṃkṣaṇānna kāṃkṣiṣyati |",
  "SA14n1152:184": "sandehābhāvānna vicikitsiṣyati |",
  "SA14n1152:185": "ajñānavigamānna dhanvāyiṣyati |",
  "SA14n1152:186": "ciracaritāvīti |",
  "SA14n1152:187": "ciraṃ dīrghakālaṃ caritamanuṣṭhitaṃ dānādi |",
  "SA14n1152:188": "śrāvakādibodhāvaniryātanenāvituṃ rakṣituṃ śīlamasyeti tathoktaḥ |",
  "SA14n1152:189": "anugamiṣyati dharmato'rthataśca |",
  "SA14n1152:190": "anubhotsyate tannayataḥ |",
  "SA14n1152:191": "anubodhayiṣyati parānubhayathā yathākramamityevamarthabhedo vācyaḥ |",
  "SA14n1152:192": "parivārādidānātparyupāsyaḥ |",
  "SA14n1152:193": "saṃśayārthaparipṛcchanāt paripṛcchyeti buddhasevā kathitā |",
  "SA14n1152:194": "adhimokṣasya paryupāsanādinā kaḥ sambandho yenādhimokṣabalāt paryupāsanādikaṃ pratīyata iti |",
  "SA14n1152:195": "tatkasya hetorityāśaṅkyāha |",
  "SA14n1152:196": "yaḥ kaścidityādi |",
  "SA14n1152:197": "etaduktam |",
  "SA14n1152:198": "\"viśiṣṭakāraṇamantareṇa tādṛgvidhādhimokṣādyasambhavāt tatkāraṇaṃ tathāgataparyupāsanādikamanumīyata\"iti |",
  "SA14n1152:199": "samādhānotpādanācchrotramavadadhāti |",
  "SA14n1152:200": "maṇḍalādikaraṇātsatkṛtya śṛṇoti |",
  "SA14n1152:201": "aprastutārthānabhidhānāt kathaṃ nopacchinatti |",
  "SA14n1152:202": "ciracaritāvī sa iti vacanena dānādiruktaḥ |",
  "SA14n1152:203": "anekabuddhaparyupāsanāt bahubuddhaparyupāsitaḥ |",
  "SA14n1152:204": "sahetukaśravaṇādāvanabhiniveśaṃ pratipādayitumāha |",
  "SA14n1152:205": "śakyā punarityādi |",
  "SA14n1152:206": "upalakṣayitumityādipadāni yathāsaṃkhyamiyaṃ setyādi padacatuṣṭayena sambandhanīyāni |",
  "SA14n1152:207": "tatrākāraliṅganimittāni svasāmānyobhayarūpāṇi yathākramaṃ veditavyāni |",
  "SA14n1152:208": "hetubalādapi śravaṇaṃ saṃvṛtyā na tu tattvata ityāha |",
  "SA14n1152:209": "no hīdamiti |",
  "SA14n1152:210": "tadevāha |",
  "SA14n1152:211": "neyamityādi |",
  "SA14n1152:212": "pratīyamānenāpi skandhādinā kathaṃ na śakyate śravaṇādi kartumiti |",
  "SA14n1152:213": "tatkasya hetorityāśaṅkyāha |",
  "SA14n1152:214": "sarvadharmetyādi |",
  "SA14n1152:215": "tatra vartamānībhūtaskandhādisvalakṣaṇaśūnyatvāt sarvadharmaviviktatvaṃ kāryakāraṇāntadvayavigamādatyantaviviktatvam |",
  "SA14n1152:216": "tasmāt traiyadhvikaśūnyatvena tattvataḥ skandhādibhirnirdeṣṭuṃ na śakyata iti vākyārthaḥ |",
  "SA14n1152:217": "tadvyatirekeṇa tarhi nirdiśyatāmityāha |",
  "SA14n1152:218": "na cānyatretyādi |",
  "SA14n1152:219": "prakārāntarasyāniṣedhe kathamevaṃ labhyata iti |",
  "SA14n1152:220": "tatkasya hetorityāśaṅkyāha |",
  "SA14n1152:221": "skandhetyādi |",
  "SA14n1152:222": "utpādahetuvaikalyena śūnyam |",
  "SA14n1152:223": "svarūpānavadhāraṇādviviktam |",
  "SA14n1152:224": "kāryasāmarthyaviraheṇa śāntam |",
  "SA14n1152:225": "etaduktam |",
  "SA14n1152:226": "\"sarvadharmasaṃgrāhakaskandhādīnāṃ tattvato niḥsvabhāvatve tadvyatirekeṇa nirdeṣṭuṃ na śakyata\"ityādi |",
  "SA14n1152:227": "iti |",
  "SA14n1152:228": "hītyādyupasaṃhāraḥ |",
  "SA14n1152:229": "saṃjñā samajñā yathākramaṃ svasāmānyalakṣaṇodgrahaṇalakṣaṇe |",
  "SA14n1152:230": "prajñaptistatsaṅketodgrahaṇam |",
  "SA14n1152:231": "vyavahāraḥ prajñaptipūrvakau hitāhitaprāptiparihārau |",
  "SA14n1152:232": "vibhajyetyādi |",
  "SA14n1152:233": "prajñāpāramitāyogārthaṃ yenopāyakauśalaṃ vimātratayā mṛdvādibhedena bhāvitaṃ sa yogamāpatsyata iti vibhajya vaktavyametadanenopāyakauśalamuktam |",
  "SA14n1152:234": "yathoktameva sevāditrayamutpādahetuḥ |",
  "SA14n1152:235": "tathā coktam |",
  "SA14n1152:236": "buddhasevā ca dānādirupāye yacca kauśalam |",
  "SA14n1152:237": "hetavo'trādhimokṣasya ||",
  "SA14n1152:238": "iti | anutpādahetuṃ nirdiśannāha |",
  "SA14n1152:239": "syāt khalu punarityādi |",
  "SA14n1152:240": "anadhimokṣe kiṃ kāraṇamiti |",
  "SA14n1152:241": "tatkasya hetorityāśaṅkyāha |",
  "SA14n1152:242": "pūrvamapītyādi |",
  "SA14n1152:243": "tataḥ parṣadbhyo'",
  "SA14n1152:244": "pakrāntā iti pratikṣepacitteneti śeṣaḥ prayogādyavasthātraye yathākramaṃ sañcitenetyādi vaktavyam |",
  "SA14n1152:245": "kāyāsannidhānānna kāyasāmagrī |",
  "SA14n1152:246": "cittavikṣepānna cittasāmagrī |",
  "SA14n1152:247": "pratyakṣānumānāgamapramāṇairyathāsaṃkhyaṃ na jānanti na paśyanti na budhyante |",
  "SA14n1152:248": "ata eva na vedayante parāniti śeṣaḥ |",
  "SA14n1152:249": "svarūpanirākaraṇāt pratyākhyāsyanti sāmarthyāpahnavāt pratikṣepsyanti |",
  "SA14n1152:250": "apriyābhidhānāt pratikrokṣyanti |",
  "SA14n1152:251": "kuśalamūlānutpādādupahatyākuśalavāsanotpādena dagdhāḥ svalpadānāditrayayogādalpapuṇyāḥ |",
  "SA14n1152:252": "mṛdumaitryādisambhavādalpakuśalamūlāḥ |",
  "SA14n1152:253": "kartukāmatāpanayanādvicchandayiṣyanti |",
  "SA14n1152:254": "svarūpāpakarṣaṇakaraṇādvivecayiṣyanti |",
  "SA14n1152:255": "punaḥ pravṛttinirākaraṇādvivartayiṣyanti |",
  "SA14n1152:256": "sarveṇetyādi |",
  "SA14n1152:257": "sarveṇa buddharatnādirūpeṇa |",
  "SA14n1152:258": "sarvaṃ śākyamunitathāgatādirūpam |",
  "SA14n1152:259": "sarvathā mṛdumṛdvādiprakārabhedena sarvamadhiśīlādiprakāram |",
  "SA14n1152:260": "utpādanādupasthitena |",
  "SA14n1152:261": "vināśābhāvātsamutthāpitena |",
  "SA14n1152:262": "mahānirayeṣviti |",
  "SA14n1152:263": "jambūdvīpasyādho viṃśatyā yojanasahasrairavīcirmahānarakaḥ |",
  "SA14n1152:264": "tatpramāṇastadupariṣṭāt pratāpanastapano mahārauravo rauravaḥ saṃhātaḥ kālasūtraḥ sañjīvaścetyaṣṭau mahānirayāḥ |",
  "SA14n1152:265": "tejaḥsaṃvartanīti |",
  "SA14n1152:266": "narakagatimupādāya yāvadvrahmaloke kaścit sattvo nāviśiṣṭo bhavati tadā śūnyabhājane sapta sūryāḥ prādurbhūya krameṇāpmaṇḍalamārabhya yāvat prathamaṃ dhyānaṃ dahanti |",
  "SA14n1152:267": "anyeṣu lokadhātuṣviti |",
  "SA14n1152:268": "trisāhasramahāsāhasreṣu pracuraduḥkhānubhave kiṃ kāraṇamiti |",
  "SA14n1152:269": "tatkasya hetorityāśaṅkyāha |",
  "SA14n1152:270": "yathāpi nāmetyādi sugamaḥ |",
  "SA14n1152:271": "pañceti |",
  "SA14n1152:272": "mātṛvadhaḥ pitṛvadho'",
  "SA14n1152:273": "rhadvadhaḥ saṅghabhedastathāgataduṣṭacittarudhirotpādaścetyetāni pañcakarmāṇyanantaramavīcimahāniraye janmahetutvādānantaryāṇi |",
  "SA14n1152:274": "kāryakāraṇasvabhāvaistribhiḥ sādṛśyābhāvādyathākramaṃ na prativarṇakāpi nānurūpāṇyapi na pratirūpāṇyapīti |",
  "SA14n1152:275": "yojyam |",
  "SA14n1152:276": "nanu duḥkhiteṣu karuṇāpravartanāt kathaṃ sthānādiniṣedha iti |",
  "SA14n1152:277": "tatkasya hetorityāśaṅkyāha |",
  "SA14n1152:278": "dharmadūṣakā hītyādi |",
  "SA14n1152:279": "anyeṣāmapi svadoṣopādānāt kasambakajātāḥ |",
  "SA14n1152:280": "sasyopaghāṭakatṛṇajātivadbodhisattvasya vināśāt kṛṣṇānirjātikāḥ kṛṣṇasarpavaddveṣavāhulyāt kṛṣṇāhijātikāḥ |",
  "SA14n1152:281": "anayena vyasanamiti |",
  "SA14n1152:282": "yasmādevaṃvidhapāpakāribhiḥ saha kṛpā'",
  "SA14n1152:283": "viṣayatvenāvasthāviṣayavibhāgādikaṃ parihṛtyādikarmikāḥ saṃvāsādinā'",
  "SA14n1152:284": "neneti durācāreṇa vyasanamupaghāṭamāpatsyante tasmāddharmadūṣakā varjanīyā iti yāvat |",
  "SA14n1152:285": "dharmadūṣakāḥ ka ucyanta ityāha |",
  "SA14n1152:286": "ye cetyādi |",
  "SA14n1152:287": "sambhavatpramāṇasyākathane kiṃ kāraṇamiti |",
  "SA14n1152:288": "tatkasya hetorityāśaṅkyāha |",
  "SA14n1152:289": "mā tathārūpasyetyādi |",
  "SA14n1152:290": "yasmānmahannārakakāyapramāṇaṃ śrutvā duḥkhamahattvaṃ pratipadya mahābhayena sahasā pratipakṣasamudācārādivirodhenoṣṇarudhirāgamanādayaḥ syustasmānnākhyāyata iti samudāyārthaḥ |",
  "SA14n1152:291": "maraṇamātrakaṃ vā duḥkhamāgāḍhamābādhaṃ spṛśediti mṛdumadhyādhimātrabhedāduktam |",
  "SA14n1152:292": "paścimāyā janatāyā āloka iti aśuklakarmakāriṇaḥ |",
  "SA14n1152:293": "saṃvegotpādāddharmālokaḥ saṃvega iti taddhetutvāttathoktaḥ |",
  "SA14n1152:294": "susaṃvṛtakāyakarmavākkarmamanaskarmaṇeti yathākramaṃ smṛtisamprajanyatāmupādāya kāyikavācikamānasikakuśalānuṣṭhānāduktam |",
  "SA14n1152:295": "viparītakaraṇe ko doṣa iti |",
  "SA14n1152:296": "tatkasya hetorityāśaṅkyāha |",
  "SA14n1152:297": "yatra hi nāmetyādi |",
  "SA14n1152:298": "evaṃrūpeṇeti naitadbuddhavacanamityevaṃ svabhāvenāsyopalakṣaṇaparatvāt |",
  "SA14n1152:299": "viparītakāyavāṅmanaskarmaṇāpīti jñeyam |",
  "SA14n1152:300": "prakrāntavāgdurbhāṣitaprakaraṇopasaṃhārārthamāha |",
  "SA14n1152:301": "katamenetyādi |",
  "SA14n1152:302": "anyathānantaramevoktamiti kathaṃ praśnaḥ syāt |",
  "SA14n1152:303": "mohapuruṣā iti |",
  "SA14n1152:304": "svake'vatārāt svasyaiva vinayadarśanādapi |",
  "SA14n1152:305": "audāryādapi |",
  "SA14n1152:306": "gāmbhīryādaviruddhaiva dharmateti vacanāt |",
  "SA14n1152:307": "yatsūtre'vatarati vinaye ca sandṛśyate |",
  "SA14n1152:308": "dharmatāñcānulomayatīti buddhabhāṣitalakṣaṇāvagamena sūtrādisaṅgṛhītāyā mātuḥ svabhāvānavadhāraṇānmūḍhaḥ |",
  "SA14n1152:309": "syādetannikāyagranthe parimitaparimāṇasūtreṣvanavatārāttathāparicchinnapramāṇavinayapiṭake'",
  "SA14n1152:310": "saṃdarśanāttathāvyavasthāpitapudgalanairātmyādidharmatāvilomanenābuddhavacanamahāyānapratikṣepādamoha iti |",
  "SA14n1152:311": "evaṃ ca sati,",
  "SA14n1152:312": "muktakasūtrāṇyapi sūtrāntapiṭakeṣvapaṭhitatvādabuddhavacanānyabhyupeyāni syustathaikaikasmin sūtrāntapiṭake'",
  "SA14n1152:313": "nyāni sūtrāntapiṭakāni na sarvaprakāramavataranti |",
  "SA14n1152:314": "tathaikaikasmin vinaye'",
  "SA14n1152:315": "nye vinayā na sarvaprakāraṃ sandṛśyante |",
  "SA14n1152:316": "tathaikaikasmin nikāye yā dharmatā vyavasthāpitā na sā'",
  "SA14n1152:317": "nyeṣu nikāyeṣu dharmatāṃ sarvaprakāramanulomayatītyevamaṣṭādaśabhedabhinnāni sūtravinayābhidharmapiṭakāni parasparaṃ granthārthavyatibhinnāni kathaṃ buddhavacanāni siddhyantītyavyāpakametat buddhavacanalakṣaṇamabhyupagacchantīti mūḍhā eva | athavā |",
  "SA14n1152:318": "manaḥpradoṣaḥ prakṛtipraduṣṭe",
  "SA14n1152:319": "hyayuktarūpe'",
  "SA14n1152:320": "pi na yuktarūpaḥ |",
  "SA14n1152:321": "prāgeva sandehagatasya dharme",
  "SA14n1152:322": "tasmādupekṣaiva varaṃ hyadoṣaḥ ||",
  "SA14n1152:323": "ityasyārthasyāparijñānānmohapuruṣāḥ |",
  "SA14n1152:324": "dūṣayitavyāmiti |",
  "SA14n1152:325": "parasparavirodhodbhāvanayā pratikṣeptavyāmiti pūrvavat |",
  "SA14n1152:326": "pratibādhitavyāmiti pratyakṣādipramāṇabādhanāt |",
  "SA14n1152:327": "asya tu sarvadharmapratikṣepasya caturo hetūn pratipādayitumāha |",
  "SA14n1152:328": "ko'tra heturityādi |",
  "SA14n1152:329": "caturbhirākārairiti |",
  "SA14n1152:330": "mārādhiṣṭhānagambhīradharmānadhimokṣaskandhādyabhiniveśapāpamitraparigrahaiścaturbhiḥ pratikṣepahetubhirityarthaḥ |",
  "SA14n1152:331": "tathā coktam |",
  "SA14n1152:332": "dharmavyasanahetavaḥ ||26 ||",
  "SA14n1152:333": "mārādhiṣṭhānagambhīradharmatānadhimuktate |",
  "SA14n1152:334": "skandhādyabhiniveśaśca pāpamitraparigrahaḥ ||27 ||iti",
  "SA14n1152:335": "abhisamayālaṅkārālokāyāṃ prajñāpāramitāvyākhyāyāṃ nirayaparivarto nāma saptamaḥ ||"
}