{
  "S04n380:0": "17. sarvasattvoddhāraṇa saṃbodhimārga sthāpana maheśvaromādevī saṃbodhi vyākaraṇopadeśa prakaraṇam",
  "S04n380:1": "atha sarvanīvaraṇaviṣkambhī sa jinātmajaḥ |",
  "S04n380:2": "sāṃjalirbhagavantaṃ taṃ punarnatvaivamabravīt ||",
  "S04n380:3": "bhagavaṃstrijagaddhartuste lokādhipateḥ prabhoḥ |",
  "S04n380:4": "kāye dharmāḥ kiyanto'pi vidyante tān samādiśa ||",
  "S04n380:5": "iti saṃprārthitaṃ tena viṣkambhinā niśamya saḥ |",
  "S04n380:6": "bhagavāṃstaṃ mahāsattvaṃ samalokyaivamādiśat ||",
  "S04n380:7": "kulaputrāsya nāthasya traidhātukanivāsinām |",
  "S04n380:8": "kāye sarve'pi saddharmāḥ saṃvidyante vyavasthitāḥ ||",
  "S04n380:9": "tadyathāsya tanau lomnāṃ vivareṣu santi ye vṛṣāḥ |",
  "S04n380:10": "tān saṃkṣepeṇa vakṣyāmi śṛṇudhvaṃ yūyamādarāt ||",
  "S04n380:11": "tadyathaikavile lomnaḥ suvarṇāni bahūnyapi |",
  "S04n380:12": "gandharvāṇām sahastrāṇi nivasanti mahāsukham ||",
  "S04n380:13": "bādhyante na ca te kleśairduḥkhaiḥ saṃsārikairapi |",
  "S04n380:14": "viraktā duritācāropaviśuddhendriyottamāḥ ||",
  "S04n380:15": "saddharmācārasaṃraktāścaturbrahmavihāriṇaḥ |",
  "S04n380:16": "śuddhaśīlāḥ sadāṣṭāṃgapoṣadhavratadhāriṇaḥ ||",
  "S04n380:17": "tatra śrīmanmahāratnaṃ cintāmaṇisamujjvalaḥ |",
  "S04n380:18": "sarvasattvahitārthāya svayamutpadya saṃsthitaḥ ||",
  "S04n380:19": "yadā te maṇīmabhyarcya gandharvāste samīpsitam |",
  "S04n380:20": "prārthayanti tadā teṣāṃ sarvaṃ saṃsidhyate tathā ||",
  "S04n380:21": "evaṃ bhadrasukhaṃ bhuktvā gandharvāste pramoditāḥ |",
  "S04n380:22": "triratnabhajanaṃ kṛtvā pracarantaḥ śubhe sthitāḥ ||",
  "S04n380:23": "etadapi mahaddharmamasya lomavile sthitam |",
  "S04n380:24": "tenāsau trijagannātho dharmakāyo virājate ||",
  "S04n380:25": "tato'nyasmiṃśca kṛṣṇākhye lomavile jagatprabhoḥ |",
  "S04n380:26": "śatakoṭisahasrāṇi maharṣīṇāṃ vasantyapi ||",
  "S04n380:27": "eko'bhijñā dvayabhijñāśca tryabhijñāścāpi kecana | 204",
  "S04n380:29": "keciccaturabhijñāśca paṃcābhijñāśca kecana |",
  "S04n380:30": "sarve te ṛṣayo dhīrāḥ svasvakulavrataṃdharāḥ |",
  "S04n380:31": "suvarṇamayaśailānāṃ pārśveṣu kuṭṭimāśritāḥ ||",
  "S04n380:32": "kecidrūpamayānāṃ ca pārśveṣu bhūbhṛtāṃ sthitāaḥ |",
  "S04n380:33": "padmarāgamayānāṃ ca kecitpārśrveṣu bhūbhṛtām ||",
  "S04n380:34": "kecinnīlamayānāṃ ca pārśveṣu kuṭṭimāśritāḥ |",
  "S04n380:35": "kecidvajramaye pārśve kecinmaṇimaye sthitāḥ ||",
  "S04n380:36": "vaiḍūryakuṭṭime kecidaśmagarbhamaye'pare |",
  "S04n380:37": "kecidbhīṣmamaye pārśve saptaratnamayeṣvapi ||",
  "S04n380:38": "sarveṣāmapi ratnānāṃ pārśveṣu sarasīṣvapi |",
  "S04n380:39": "udyāneṣu tathā kecidārāmeṣu vaneṣu ca ||",
  "S04n380:40": "sarvertufalapuṣpādyairvṛkṣaiḥ saṃśobhiteṣvapi |",
  "S04n380:41": "keciccandanavṛkṣāṇāṃ kecidagururbhūruhām ||",
  "S04n380:42": "kecittamālavṛkṣāṇāṃ keciccampakabhūruhām |",
  "S04n380:43": "aśvatthānāṃ vaṭāṇāṃ ca tathānyeṣāṃ ca bhūruhām ||",
  "S04n380:44": "tathānye kalpavṛkṣāṇāṃ vāṃchitārthapradāyinām |",
  "S04n380:45": "taleṣūṭajamāśritya saṃtiṣṭhante samāhitāḥ ||",
  "S04n380:46": "kecidaṣṭāṃgaśuddhāmbusampūrṇeṣu sarassvapi |",
  "S04n380:47": "divyapadmotpalādyeṣu samāśritya samāhitāḥ ||",
  "S04n380:48": "śuddhaśīlā viśuddhāṃgāḥ śuddhāśaya jitendriyāḥ |",
  "S04n380:49": "nānātapovrataṃ dhṛtvā saṃtiṣṭhante samāhitāḥ ||",
  "S04n380:50": "anekakalpavṛkṣāaśca suvarṇarupyapatrakāḥ |",
  "S04n380:51": "santi lohitadaṇḍāśca sarvālaṃkāralambitāḥ ||",
  "S04n380:52": "tatredṛkkalpavṛkṣāṇāmekaikasya tale sthitam |",
  "S04n380:53": "gandharvāṇāṃ śataṃ smṛtvā triratnaṃ bhajane sadā ||",
  "S04n380:54": "yadā te bhavasaṃcāradukhāni vividhānyapi |",
  "S04n380:55": "vicintya kheditātmānaḥ evamudīrayantyapi ||",
  "S04n380:56": "aho janmajarāvyādhikleśavyākuladuḥkhatā | 205",
  "S04n380:58": "sarveṣāmapi jantūnām saṃsārabhramatāṃ sadā ||",
  "S04n380:59": "jāmbūdvīpamanuṣyāste kleśāgninitāpitāśayāḥ |",
  "S04n380:60": "duḥkhāni vividhānyeva bhuktvā carantiṃ durvṛtau ||",
  "S04n380:61": "kathaṃ te mānavā dṛṣṭvā jīvītaṃ bhaṃguropamam |",
  "S04n380:62": "triratnabhajanaṃ kṛtvā na caranti jagaddhite ||",
  "S04n380:63": "triratnabhajanaṃ kṛtvā ye caranti jagaddhite ||",
  "S04n380:64": "teṣāṃ sarvamabhiprāyamihāpi sidhyate khalu ||",
  "S04n380:65": "paratra te sukhāvatyāṃ lokadhātau samīritāḥ |",
  "S04n380:66": "jinendrasyāmitābhasya śaraṇe samupasthitāḥ ||",
  "S04n380:67": "sarvadā bhajanaṃ kṛtvā pītvā dharmāmṛtaṃ mudā |",
  "S04n380:68": "bodhicaryāvrataṃ dhṛtvā saṃcareran jagaddhite ||",
  "S04n380:69": "tataste vimalātmāno bodhisattvā jinātmajāḥ |",
  "S04n380:70": "trividhāṃ bodhimāsādya saṃbuddhapadamāpnuyuḥ ||",
  "S04n380:71": "ityevaṃ taiḥ samākhyātaṃ śrutvā pakṣimṛgādayaḥ |",
  "S04n380:72": "paśavo'pi samudvignā manasaivaṃ vyacintayan ||",
  "S04n380:73": "aho duḥkhaṃ manuṣyāṇāṃ api saṃsāracārinām |",
  "S04n380:74": "tiraścāṃ paśujātīnāmasmākaṃ kiṃ kathyate ||",
  "S04n380:75": "kadā vayamimaṃ pāpakāyam tyaktvā punarbhave |",
  "S04n380:76": "mānuṣyajanma āsādya caremahi sadā vṛṣe ||",
  "S04n380:77": "dhanyāste manujā loke triratnaśaraṇaṃ gatāḥ |",
  "S04n380:78": "smṛtvā dhyātvā bhajanto'yaṃ saṃcarante jagaddhite ||",
  "S04n380:79": "ityevaṃ te'nusaṃcintya sarve pakṣimṛgādayaḥ |",
  "S04n380:80": "triratnamanusaṃsmṛtvā dhyātvā bhajanta ādarāt ||",
  "S04n380:81": "tadā teṣāmabhiprāyaṃ sarveṣāmapi sidhyate |",
  "S04n380:82": "divyabhogyādivastūni sarvāṇyapi bhavanti ca ||",
  "S04n380:83": "tad dṛṣṭvā suprasannāste sarve pakṣimṛgādayaḥ |",
  "S04n380:84": "triratnabhajanaṃ kṛtvā bhajantaḥ pracarantyapi ||",
  "S04n380:85": "evaṃ te ṛṣigandharvāḥ pakṣimṛgādijantavaḥ | 206",
  "S04n380:87": "api sarve śubhotsāhaiḥ saṃtiṣṭhante pramoditāḥ ||",
  "S04n380:88": "evaṃ kṛṣṇābhidhe lome vivare kāye jagatprabhoḥ |",
  "S04n380:89": "ṛṣyādayo mahāsatvāḥ maharddhidharmacāriṇaḥ ||",
  "S04n380:90": "evaṃ tasya jagaddhartuḥ kāye sarve vṛṣāḥ sthitāḥ |",
  "S04n380:91": "tenāyaṃ trijagannāthaḥ sarvadharmādhipaḥ prabhuḥ ||",
  "S04n380:92": "iti matvāsya sarve'pi śraddhayā śaraṇaṃ gatāḥ |",
  "S04n380:93": "nāmāpyuccārya smṛtvāpi bhajantu vodhivāṃchinaḥ ||",
  "S04n380:94": "ye'pyasya śaraṇe sthitvā nāmāpyuccārya sarvadā |",
  "S04n380:95": "dhyātvā smṛtvāpi sadbhaktvā bhajanti saṃprasāditāḥ ||",
  "S04n380:96": "durgatiṃ te na gacchanti saṃyāsyanti sukhāvatīm |",
  "S04n380:97": "tatrāmitābhanāthasya śaraṇe samupasthitāḥ ||",
  "S04n380:98": "sadā dharmāmṛtaṃ pītvā pariśuddhatrimaṇḍalāḥ |",
  "S04n380:99": "trividhāṃ bodhimāsādya saṃbuddhapadamāpnuyuḥ ||",
  "S04n380:100": "ityādiṣṭaṃ munīndreṇa niśamya te sabhāśritāḥ |",
  "S04n380:101": "viṣkambhipramukhāḥ sarve prābhyanandan prabodhitāḥ ||",
  "S04n380:102": "tataḥ sa bhagavāṃstaṃ ca viṣkambhinaṃ jinātmajam |",
  "S04n380:103": "sādaraṃ samupāmantrya saṃpaśyannevamādarāt ||",
  "S04n380:104": "kulaputra tato'nyatra tasya traidhātukaprabhoḥ |",
  "S04n380:105": "lokeśasya tanau lomavivare ratnakuṇḍale ||",
  "S04n380:106": "tatrānekāni gandharvakanyānāṃ niyutāni ca |",
  "S04n380:107": "śatakoṭisahasrāṇi nivasanti sadā mudā ||",
  "S04n380:108": "tāḥ sarvā devakanyābhā divyārupā manoharāḥ |",
  "S04n380:109": "saumyātisundarāḥ kāntā bhadrapoṣṭendriyāśayāḥ ||",
  "S04n380:110": "bādhyante naiva tāḥ kleśaiḥ duḥkhairmānuṣyakairapi |",
  "S04n380:111": "saddharmaśrīguṇasaṃpattisukhāsaṃpannananditāḥ ||",
  "S04n380:112": "tāssarvāstasya nāthasya catuḥsaṃdhyaṃ samāhitāḥ |",
  "S04n380:113": "dhyātvā nāma samuccārya smṛtvā bhajanti sādaram ||",
  "S04n380:114": "tāsāṃ sarvāṇi vastūni dravyāṇi bhūṣaṇāni ca | 207",
  "S04n380:116": "prādurbhūtāni sidhyante yathābhivāṃchitānyapi ||",
  "S04n380:117": "evaṃ tāḥ sukhasaṃpannāścaturbrahmavihāriṇaḥ |",
  "S04n380:118": "bodhicaryāvrataṃ dhṛtvā pracaranto jagaddhite ||",
  "S04n380:119": "triratnabhajanaṃ kṛtvā saṃbodhinihitāśayāḥ |",
  "S04n380:120": "satyadharmānusaṃraktāstiṣṭhanti saṃpramoditāḥ ||",
  "S04n380:121": "evaṃ tasya jagannāthaśarīraṃ sukṛtālayam |",
  "S04n380:122": "tenāsau trijagannātho dharmarājo virājate |",
  "S04n380:123": "tato'nyasmin vile lomnastasya ca trijagatprabhoḥ |",
  "S04n380:124": "koṭiśatasahasrāṇi nivasantyamṛtāndhasām ||",
  "S04n380:125": "te sarve'pyamarā dhīrāḥ saṃbodhinihitāśayāḥ |",
  "S04n380:126": "bodhisattvā mahāsattvāścaturbrahmavihāriṇaḥ ||",
  "S04n380:127": "ekabhūmisthitaḥ kecit keciddvitīyabhūmikāḥ |",
  "S04n380:128": "tṛtīyabhūmikāḥ kecit keciccaturthabhūmikāḥ ||",
  "S04n380:129": "paṃcamabhūmikāḥ kecit kecicca ṣaṣṭhabhūmikāḥ |",
  "S04n380:130": "saptamabhūmikāḥ kecit kecidaṣṭamabhūmikāḥ ||",
  "S04n380:131": "navamabhūmikāḥ kecit keciddaśamabhūmikāḥ ||",
  "S04n380:132": "sarve sattvahitādhānasaṃbodhivratacāriṇaḥ |",
  "S04n380:133": "triratnabhajanaṃ kṛtvā saṃcarante jagaddhite ||",
  "S04n380:134": "tasmiṃśca vivare santi hemarupyamayā nagāḥ |",
  "S04n380:135": "ṣaṣṭiyojanasāhasrasamucchritā mahattarāḥ ||",
  "S04n380:136": "sarve'pi śataśṛṃgāste saptaratnamayojjvalāḥ |",
  "S04n380:137": "teṣāṃ pārśveṣu sarveṣu te ekabhūmikādayaḥ |",
  "S04n380:138": "boddhisatvā mahāsatvā dhyātvā tiṣṭhanti yoginaḥ |",
  "S04n380:139": "gandharvāṇāṃ ca sāhasrakoṭilakṣaśatānyapi ||",
  "S04n380:140": "ratnamayavimāneṣu saṃramante mahotsavaiḥ |",
  "S04n380:141": "saṃgītitūryasaṃvādyairmahāyānavratotsavaiḥ ||",
  "S04n380:142": "triratnabhajanaṃ kṛtvā saṃcarante jagaddhite ||",
  "S04n380:143": "tato viśramya sarve te vimāneṣu samāśritāḥ | 208",
  "S04n380:145": "kṛtvā saddharmasāṃkathyaṃ saṃvasante pramoditāḥ ||",
  "S04n380:146": "tataste caṃkramasthāne puṣkariṇyo vai śubhāmbubhiḥ |",
  "S04n380:147": "aṣṭāṃgaguṇasampannaiḥ pūrṇāyāśca saroruhaiḥ ||",
  "S04n380:148": "padmotpalādipuṣpaiśca channāyāstaṭamandire |",
  "S04n380:149": "maṇḍitahemarupyādiratnālaṃkārabhūṣaṇaiḥ ||",
  "S04n380:150": "bhūṣite kalpavṛkṣaiśca suvarṇarupyapatrakaiḥ |",
  "S04n380:151": "pravālalohitastambaiḥ sarvālaṃkāralamvitaiḥ |",
  "S04n380:152": "caṃkramya tatra te rātro sarve dhyātvā samāhitāḥ |",
  "S04n380:153": "ṣaḍgatibhavasaṃcāraniḥspṛhā nirvṛtīcchikāḥ ||",
  "S04n380:154": "niḥkleśā vimalātmānaścaturbrahmavihāriṇaḥ |",
  "S04n380:155": "mahāyānavratotsāhaḥ sukhaṃ bhuktvā samāśritāḥ |",
  "S04n380:156": "evaṃ te sakalā nityaṃ catussaṃdhyaṃ samāhitāḥ ||",
  "S04n380:157": "triratnārādhanaṃ kṛtvā bhajanto nivasantyapi ||",
  "S04n380:158": "evamasya jagadbhartuḥ kāyo dharmaguṇāśrayaḥ |",
  "S04n380:159": "tato'sau trijagannātho dharmakāyo virājate ||",
  "S04n380:160": "tato'nyatra vile lomnā vajramukhābhidhe punaḥ |",
  "S04n380:161": "aneke parvatāḥ santi lakṣakoṭīsahasrakāḥ ||",
  "S04n380:162": "keciddhemamayā kecidraupyavajramayā api |",
  "S04n380:163": "kecinnīlamayāḥ kecitpadmarāgamayā api ||",
  "S04n380:164": "kecinmaṇinmayāḥ kecidaśmagarbhamayāstathā |",
  "S04n380:165": "vaiḍūryāḥ sfāṭikāścāpi saptaratnamayā api ||",
  "S04n380:166": "teṣu sarveṣu bhūbhṛtsu kalpavṛkṣā mahocchrayāḥ |",
  "S04n380:167": "vidrumapādapāścāpi candanataravo'pi ca ||",
  "S04n380:168": "sarve saugandhivṛkṣāśca sarve puṣpamahīruhāḥ |",
  "S04n380:169": "sarvartufalavṛkṣāśca vidyate pariśobhitāḥ ||",
  "S04n380:170": "puṣkariṇīsahasrāni divyāmṛtabharāṇyapi |",
  "S04n380:171": "padmotpalādisaugandhipuṣpapūrṇāni santi ca ||",
  "S04n380:172": "vimānānyapi cānekasāhasrāṇi hi santyapi | 209",
  "S04n380:174": "suvarṇarupyadivyādiratnamayāni santi ca ||",
  "S04n380:175": "teṣu divyavimāneṣu kinnarāṇāṃ sudharmiṇām |",
  "S04n380:176": "lakṣaśatasahasrāṇi vasanti surasotsavaiḥ ||",
  "S04n380:177": "te sarve kinnarā divyāratnalaṃkārabhūṣitāḥ |",
  "S04n380:178": "bhavacārabhayodvignāścaturbrahmavihāriṇaḥ ||",
  "S04n380:179": "pradātāraḥ śubhācārāḥ dayātmano mahāśayāḥ |",
  "S04n380:180": "yogadhānasamādhānāḥ śuddhaprajñāvicakṣaṇāḥ ||",
  "S04n380:181": "sarve teṣu vimāneṣu viśrāntā vijitendriyāḥ |",
  "S04n380:182": "triratnabhajanaṃ kṛtvā saṃcarante jagaddhite ||",
  "S04n380:183": "tataḥ sarve'pi te teṣu vimāneṣu samāśritāḥ |",
  "S04n380:184": "sarvapāramitādharmasāṃkathyaṃ saṃprakurvate ||",
  "S04n380:185": "tataste caṃkramasthāne kūṭāgāramanorame |",
  "S04n380:186": "adhastāt kalpavṛkṣāṇāṃ hemarupyapalāśinām ||",
  "S04n380:187": "pravārarakṣadaṇḍānāṃ sarvālaṃkāralambinām |",
  "S04n380:188": "caṃkramya tatra te sarve viśramya samupāśritāḥ ||",
  "S04n380:189": "ṣaḍgatibhavasaṃcāranānāduḥkhānubhāvinaḥ |",
  "S04n380:190": "bhavacāranirutsāhāḥ saddharmābhiratāśayāḥ ||",
  "S04n380:191": "triratnasmṛtimādhāya saṃtiṣṭhantei samāhitāḥ |",
  "S04n380:192": "tada teṣāṃ ca sarveṣāṃ prādurbhūtāni sarvataḥ ||",
  "S04n380:193": "saratnadravyabhogyāni sarvopakaraṇānyapi ||",
  "S04n380:194": "evaṃ te kinnarāḥ sarve saddharmaśrīsukhānvitāḥ |",
  "S04n380:195": "triratnabhajanaṃ kṛtvā tiṣṭhante bodhimānasāḥ |||",
  "S04n380:196": "evaṃ tasya jagadbhartuḥ kāyo mahadvṝṣāśrayaḥ |",
  "S04n380:197": "tenāsau trijagannātho dharmakāye'bhirājate ||",
  "S04n380:198": "tato'nyasmin vile lomnaḥ sūryaprabhātkidhe punaḥ |",
  "S04n380:199": "kanakaparvatāḥ santi dvādaśaśatalakṣakāḥ ||",
  "S04n380:200": "tadaikaikasya śṛṃgāni daśaśataśatāni ca ||",
  "S04n380:201": "tatraikaikasya pārśvāni daśalakṣaśatāni ca | 210",
  "S04n380:203": "tatraikaikatra pārśvāṇi saptaratnamayojjvalaḥ ||",
  "S04n380:204": "udyānāni vicitrāṇi maṇḍitāni suradrumaiḥ ||",
  "S04n380:205": "puṣkariṇyo'pyanekāśca svaṣṭāṃgaguṇasaṃyutaiḥ |",
  "S04n380:206": "jalaiḥ padmādipuṣpaiśca paripūrṇāḥ sugandhibhiḥ ||",
  "S04n380:207": "kūṭāgārāṇi lakṣāṇi hemaratnamayāni ca |",
  "S04n380:208": "vicitradivyaratnādimaṇḍanālaṃkṛtāanyapi ||",
  "S04n380:209": "teṣāṃ madhye mahāratnaṃ sāradakosidho mahān |",
  "S04n380:210": "cintāmaṇirjagadbhadravāṃccitārthābhipūrakaḥ ||",
  "S04n380:211": "teṣu sarveṣvasaṃkhyeyā bodhisattvā samāśritāḥ |",
  "S04n380:212": "triratnabhajanaṃ kṛtvā nivasanti samāhitāḥ ||",
  "S04n380:213": "yadā te bodhisattvāstaṃ cintāmaṇimupasthitāḥ |",
  "S04n380:214": "sambhyarcya yathākāmaṃ prārthayanti jagaddhite ||",
  "S04n380:215": "tadā teṣāṃ sa sarvārthaṃ pūrayati yathepsitam ||",
  "S04n380:216": "evaṃ śrīsukhasaṃpannāḥ saṃtiṣṭhante jinātmajāḥ ||",
  "S04n380:217": "yadā tatra pratiṣṭhāste bodhisattvāḥ śubhāśayāḥ |",
  "S04n380:218": "prajalpante mahāvidyāmanusmṛtvā ṣaḍakṣarīm ||",
  "S04n380:219": "tadā paśyanti te sarve sukhāvatyāṃ samāśritam |",
  "S04n380:220": "amitābhaṃ jinaṃ taṃ ca sarvalokādhipaṃ prabhum ||",
  "S04n380:221": "sarvān buddhāṃśca paśyanti sarvakṣatrasamāaśritān |",
  "S04n380:222": "bodhisattvān samāsattvān sarvāṃśca sadguṇākarān ||",
  "S04n380:223": "evaṃ sarvān jinān tṛptān bodhisatvāṃśca te mudā |",
  "S04n380:224": "sarve tenāpi niṣkramya caṃkramante yathepsite ||",
  "S04n380:225": "kecidratnamayodyāne puṣkariṇītaṭeṣvapi |",
  "S04n380:226": "kecitparvatapārśveṣu kalpavṛkṣataleṣvapi ||",
  "S04n380:227": "tatra paryaṃkamābhujya pariśuddhatrimaṇḍalāḥ |",
  "S04n380:228": "ṛjukāyāḥ smṛtimanto dhyātvā tiṣṭhanti yoginaḥ ||",
  "S04n380:229": "evaṃ tasya jagadbhartuḥ kāya sarvavṛṣāśrayaḥ |",
  "S04n380:230": "tenāyaṃ trijagannātho dharmakāyo virājate || 211",
  "S04n380:232": "tato'nyasmin vile lomna indrarājābhidhe punaḥ |",
  "S04n380:233": "nagāśītisahasrāṇi hemaratnamayāni ca ||",
  "S04n380:234": "teṣvavaivarttikā dhīra bodhisattvāḥ samāśritāḥ ||",
  "S04n380:235": "mahāsattvā mahābhijñā koṭilakṣasahasrakāḥ ||",
  "S04n380:236": "tatra madhye samudbhūtaṃ cintāmaṇiṃ mahattaram |",
  "S04n380:237": "taṃ te sarve samabhyarcya prārthayanti prārthayanti yadepsitam ||",
  "S04n380:238": "tadā teṣāmabhiprāyaṃ sarveṣāmapi vāṃchitam |",
  "S04n380:239": "asau cintāmaṇiḥ sarvaṃ saṃpūrayati sarvadā ||",
  "S04n380:240": "teṣāṃ na vidyate kiṃcidduḥkhaṃ kadāpi bhāvikam |",
  "S04n380:241": "bādhyante nāpi te sarve kleśai rogādibhiḥ sadā ||",
  "S04n380:242": "sadāpi te mahāsattvāścaturbrahmavihāriṇaḥ |",
  "S04n380:243": "triratnārādhanaṃ kṛtvā saṃcarante jagaddhite ||",
  "S04n380:244": "evaṃ tatra mahābhijñāḥ bodhicaryāvivartikāḥ |",
  "S04n380:245": "saṃbodhinihitātmānaḥ saṃtiṣṭhante samāhitāḥ ||",
  "S04n380:246": "tato'nyasmin vile lomno mahauṣadhyabhidhe ca punaḥ |",
  "S04n380:247": "navanavetisāhasraparvatāstatra santyapi ||",
  "S04n380:248": "keciddhemamayā rupyamayā vajramayā api |",
  "S04n380:249": "indranīlamayāścāpi padmarāgamayā api ||",
  "S04n380:250": "marakatamayāścāpi kecicca sfaṭikā api |",
  "S04n380:251": "sarvaratnamayāścāpi vidyamte tatra bhūdharāḥ ||",
  "S04n380:252": "tatrānekasahāsrāṇi prathamabodhicāriṇām |",
  "S04n380:253": "triratnabhajanaṃ kṛtvā saṃcarante jagaddhite ||",
  "S04n380:254": "te sarve'pi na bādhyante kleśairduḥkhaiḥ kadācana |",
  "S04n380:255": "bhadraśrīguṇasaṃpattisamanvitā nirādhayaḥ ||",
  "S04n380:256": "suśīlā vimalātmānaścaturbrahmavihāriṇaḥ |",
  "S04n380:257": "saṃbodhipraṇidhiṃ kṛtvā saṃcarante susaṃvare ||",
  "S04n380:258": "teṣu parvataśṛṃgeṣu pārśveṣu ca samantataḥ |",
  "S04n380:259": "gandharvāṇāṃ sahasrāṇi nivasanti bahūni ca || 212",
  "S04n380:261": "sarve'pi te mahāyānacaryāvratasamāhiatāḥ |",
  "S04n380:262": "pariśuddhāśayā dhīrāḥ saṃbodhinihitāśayāḥ ||",
  "S04n380:263": "satataṃ dharmasaṃgītisaṃpravṛttimahotsavaiḥ |",
  "S04n380:264": "lokeśasmṛtimādhāya pravartante sadā śubhe ||",
  "S04n380:265": "etaddharmamahotsāhaṃ sarve te bodhicāriṇaḥ |",
  "S04n380:266": "trividhamokṣāṇi saṃcintya bhāvayanti sunirvṛtim ||",
  "S04n380:267": "tataste bhavasaṃcāre sukhaduḥkhādibhāvinaḥ |",
  "S04n380:268": "saṃbodhipraṇidhiṃ kṛtvā saṃtiṣṭhante samādhiṣu ||",
  "S04n380:269": "tato'nyasmin vile lomnaścitrarājo'bhidhe punaḥ |",
  "S04n380:270": "pratyekabuddhakoṭīnāṃ niyutāni śatāni ca ||",
  "S04n380:271": "saptaratnamayogānāṃ pārśveṣu gahvareṣvapi |",
  "S04n380:272": "dhyātvā smṛtimupasthāpya saṃtiṣṭhante samādhiṣu ||",
  "S04n380:273": "sarve'pi te mahābhijñā maharddhikā vicakṣaṇāḥ |",
  "S04n380:274": "vividhaprātihāryāṇi darśayanti viyadgatāḥ ||",
  "S04n380:275": "tataste saptaratnāṃgasānuṣu samupāśritāḥ |",
  "S04n380:276": "vividhadharmasāṃkathyaṃ kṛtvā tiṣṭhanti moditāḥ ||",
  "S04n380:277": "tataste kalpavṛkṣāṇāṃ chāyāsu samupāśritāḥ |",
  "S04n380:278": "samādhinihitātmāanaḥ saṃtiṣṭhante samāhitāḥ ||",
  "S04n380:279": "tataste kalpavṛkṣebhyaḥ prārthayitvā samādarāt |",
  "S04n380:280": "saratnadravyabhogyāni bhuktvārthibhyo dadanti ca ||",
  "S04n380:281": "evaṃ tatra mahābhijñāḥ pratyekasugatāḥ sthitāḥ ||",
  "S04n380:282": "dhyātvā sattvahitaṃ kṛtvā saṃcarante samantataḥ ||",
  "S04n380:283": "evamanyeṣu sarveṣu lomnāṃ ca vivareṣvapi |",
  "S04n380:284": "brahmādayo munīndrāśca śakrādayo'pi cāmarāḥ ||",
  "S04n380:285": "gandharvāḥ kinnarāḥ siddhāḥ sādhyā rudrā gaṇādhipāḥ |",
  "S04n380:286": "bhairavā mātṛkāḥ sarvā mahākālagaṇā api ||",
  "S04n380:287": "bhūtāḥ pretāḥ piśācāśca kumbhāṇḍā rākṣasādayaḥ |",
  "S04n380:288": "nāgāśca garuḍā daityāḥ svasvadharmānucāriṇaḥ || 213",
  "S04n380:290": "brahmaṇā vaiṣṇavāḥ śaivā yogino brahmacāriṇaḥ |",
  "S04n380:291": "nirgranthāastīrthikāścāpi yatayaśca tapasvinaḥ ||",
  "S04n380:292": "rājānaḥ kṣatriyā vaiśyāḥ śūdrāḥ sarve ca mānavāḥ |",
  "S04n380:293": "evaṃ ca prāṇinaḥ sarve yāvanto bhavacāriṇaḥ ||",
  "S04n380:294": "svasvakulavratācārasaṃratā dharmacāriṇaḥ |",
  "S04n380:295": "sarve tasya jagadbhartuḥ sarvalomavilāśritāḥ ||",
  "S04n380:296": "yadā te taṃ jagannāthaṃ dhyātvā smṛtvā samādarat |",
  "S04n380:297": "triratnaṃ praṇayanto'pi saṃbhajante samāhitāḥ ||",
  "S04n380:298": "tadā teṣāmabhiprāyadharmaśrīguṇasādhanam |",
  "S04n380:299": "sarveṣāmapi tatsarvaṃ saṃsidhyate yathepsitam ||",
  "S04n380:300": "evaṃ tasya jagacchāstuḥ kāyassarvavṛṣālayaḥ |",
  "S04n380:301": "tenāsau trijagannātho dharmarājo virajate ||",
  "S04n380:302": "tadagre vivare lomnāṃ dhvajāgre sarvepaścime |",
  "S04n380:303": "aśītyagasahasrāṇi santi ratnamayānyapi ||",
  "S04n380:304": "vidyante kalpavṛkṣāṇāṃ koṭilakṣaśatāni ca |",
  "S04n380:305": "candanāgurusaugandhipuṣpafaladrumā api ||",
  "S04n380:306": "sarvā vajramayī bhūmīścandrakāntiprabhāsamāḥ |",
  "S04n380:307": "kūṭāgārasahasrānāṃ koṭīniyutaśatāni ca ||",
  "S04n380:308": "teṣu sarveṣu sauvarṇasaptaratnamayeṣu ca |",
  "S04n380:309": "sopānādīni sauvarṇasaptaratnamayānyapi ||",
  "S04n380:310": "kūṭāgāreṣu sarveṣu teṣu tathāgatāḥ sthitāḥ |",
  "S04n380:311": "saṃbodhisādhanaṃ dharmaṃ nirdiśanti jagaddhite ||",
  "S04n380:312": "evaṃ te sugatāḥ sarve jambūdvīpe nṛiṇāmapi |",
  "S04n380:313": "sarvāḥ pāramitāścāpi nirdiśanti sadāpi ca ||",
  "S04n380:314": "evaṃ te sarvadā kāle vividhāṃ dharmadeśanām |",
  "S04n380:315": "kṛtvā sattvahitārthena saṃtiṣṭhante samāhitāḥ ||",
  "S04n380:316": "evaṃ tasya jagacchāstuḥ kāyaḥ sarvavṛṣāśrayaḥ |",
  "S04n380:317": "tenāsau trijagacchāstā dharmakāyo virājate || 214",
  "S04n380:319": "atha sarvanīvaraṇaviṣkambhī sa jinātmajaḥ |",
  "S04n380:320": "bhagavantaṃ munīndraṃ taṃ samālokyaivamabravīt |",
  "S04n380:321": "bhagavan punaranyāni lomavivarāṇi santyapi |",
  "S04n380:322": "tāni sarvāṇi me śāstaḥ samupadeṣṭumarhasi ||",
  "S04n380:323": "iti taduktamākarṇya bhagavān sa munīśvaraḥ ||",
  "S04n380:324": "viṣkambhinaṃ tamālokya punarevaṃ samādiśat ||",
  "S04n380:325": "kulaputra na vidyante tato'tikramya dakṣiṇe |",
  "S04n380:326": "pādāṃguṣṭhe jagadbharturbhramanti caturabdhayaḥ ||",
  "S04n380:327": "tadaṃguṣṭhādviniṣkramya yadā patati vāḍave |",
  "S04n380:328": "tadā tadudakaṃ sarvaṃ bhasmatvamadhiyāsyati ||",
  "S04n380:329": "evaṃ tasya jagadbhartuḥ sarvadharmālayā tanuḥ |",
  "S04n380:330": "tenāyaṃ trijagadbhartā dharmārājo'bhirājate ||",
  "S04n380:331": "atha sarvanīvaraṇaviṣkambhī sa jinātmajaḥ |",
  "S04n380:332": "bhagavantaṃ munīndraṃ taṃ samālokyaivamabravīt ||",
  "S04n380:333": "bhagavan bhagatādiṣṭaṃ mahātmyaṃ trijagatprabhoḥ |",
  "S04n380:334": "śrutvāhaṃ paramāścaryaṃ prāpto'smi khalu sāmpratam ||",
  "S04n380:335": "tacchrutvā bhagavāṃcchāstā śākyasiṃho jagadguruḥ |",
  "S04n380:336": "viṣkambhinaṃ tamālokya papracchaivaṃ samādarāt ||",
  "S04n380:337": "kulaputra kimarthaṃ tvam paramāścaryaṃ prāptavān |",
  "S04n380:338": "etatsatyaṃ mamāgre'tra vaktumarhati sarvathā ||",
  "S04n380:339": "ityādiṣṭaṃ munīndreṇa niśamya sa jinātmajaḥ |",
  "S04n380:340": "viṣkambhī bhagavantaṃ samālokyaivamabravīt ||",
  "S04n380:341": "yadasau bhagavānnāthaḥ sarvadharmasamāśrayaḥ |",
  "S04n380:342": "traidhātuko'dhipālendro dharmarājo'bhirājate ||",
  "S04n380:343": "yadasya śaraṇaṃ gatvā śraddhayā samupasthitāḥ |",
  "S04n380:344": "dhyātvā smṛtvāpi nāmāpi samuccārya bhajanti ye ||",
  "S04n380:345": "tadā teṣāmabhiprāyaṃ saddharmaguṇasādhane |",
  "S04n380:346": "bhadraśrīsukhasaṃpattirapi sarvaiva sidhyate || 215",
  "S04n380:348": "dhanyāste sukhitāḥ sarve yasya traidhatukaprabhoḥ |",
  "S04n380:349": "saddharmaguṇāsāṃkathyaṃ śṛṇvanti śraddhayā mudā ||",
  "S04n380:350": "ye cāpyasya guṇāśaṃsākāraṇḍavyūhasūtrakam |",
  "S04n380:351": "likhellikhāpayedvāpi paṭhecca pāṭhayedapi ||",
  "S04n380:352": "śrutvā ca manasā nityaṃ bhāvayet sarvadādarāt |",
  "S04n380:353": "vistareṇa tadarthaṃ ca parebhyaḥ samupādiśet ||",
  "S04n380:354": "so'pi dhanyo mahāsattvo bodhisattvaḥ guṇāśayaḥ |",
  "S04n380:355": "niṣpāpaḥ pariśuddhātmā pariśuddhendriyo bhavet ||",
  "S04n380:356": "nāpi sa bādhyate kleśairduḥkhaiśca bhavacārikaiḥ |",
  "S04n380:357": "na vāpi jāyate hīnakuleṣu durgatiṣvapi ||",
  "S04n380:358": "tasya kāye jvarāścāṣṭau rogāḥ kuṣṭhādayo'pi ca |",
  "S04n380:359": "vividhā vyādhayaḥ sarve jāyeranna kadācana ||",
  "S04n380:360": "na ca hīnendriyaścāsau nāpi duḥstho durāśayaḥ |",
  "S04n380:361": "balavān paripuṣṭāṃgaḥ śuddhendriyaḥ sukhī sudhīḥ ||",
  "S04n380:362": "saddharmasādhanotsāhī saṃbuddhaguṇalālasaḥ |",
  "S04n380:363": "triratnabhajanaṃ kṛtvā saṃcareta jagaddhite ||",
  "S04n380:364": "etatpuṇyaviśuddhātmā pariśuddhendriyaḥ kṛtī |",
  "S04n380:365": "trividhāṃ bodhimāsādya saṃbuddhapadamāpnuyuḥ ||",
  "S04n380:366": "iti tena samākhyātaṃ śrutvā sa bhagavān mudā |",
  "S04n380:367": "viṣambhinaṃ tamālokya punarevaṃ samādiśat ||",
  "S04n380:368": "sādhu sādhu mahāsattva tvamīdṛkpratībhānavān |",
  "S04n380:369": "yallokeśaguṇodbhāvamāhātyamanubhāṣase ||",
  "S04n380:370": "ityādiṣṭaṃ munīndreṇa śrutvā sa sugatātmajaḥ |",
  "S04n380:371": "pramodito munīndraṃ taṃ samālokyaivamabravīt ||",
  "S04n380:372": "bhagavan yadahaṃ bhāṣe lokeśaguṇasatkathām |",
  "S04n380:373": "etallokasabhāmadhye tadbhavato'nubhāvataḥ ||",
  "S04n380:374": "yadāhaṃ bhagavannatra lokeśasukṛtotkathām |",
  "S04n380:375": "bhāṣāmīme tadā sarve lokāḥ śraddhārpitāśayāḥ || 216",
  "S04n380:377": "tadanuśaṃsanaṃ śrutvā sarbe'pīme sabhāśritāḥ |",
  "S04n380:378": "brahmendrāsuranāgendrapramukhā anumoditāḥ ||",
  "S04n380:379": "asya trailokanāthasya sadā śaraṇa āsthitāḥ |",
  "S04n380:380": "dhyātvāpyārādhituṃ nityaṃ samabhīcchanti sāmpratam ||",
  "S04n380:381": "iti tena samākhyāte bhagavān sa munīśvaraḥ |",
  "S04n380:382": "viṣkambhinaṃ taṃ samālokya punareva samādiśat ||",
  "S04n380:383": "sādhu sādhu sudhioiro'si yattvamatra punaḥ punaḥ |",
  "S04n380:384": "protsāhayannimāṃllokān sarvān karoṣi bodhitān ||",
  "S04n380:385": "tadahaṃ te prasanno'smi yatsvayaṃ me sabhāśritāḥ |",
  "S04n380:386": "sarve'sya trijagadbhartuḥ dharmaṃ protsāhya nanditāḥ ||",
  "S04n380:387": "ityādiṣṭaṃ munīndreṇa viṣkambhī so'bhinanditaḥ |",
  "S04n380:388": "bhagavantaṃ tamānamya prārthayadevamādarāt ||",
  "S04n380:389": "bhagavaṃstrijagadbhartustāni lomavilānmyaham |",
  "S04n380:390": "draṣṭumicchami tacchāstaḥ sandarśayitumarhati ||",
  "S04n380:391": "iti saṃprārthite tena viṣkambhinā sa sarvavit |",
  "S04n380:392": "bhagavāṃstaṃ mahāsattvaṃ samālokyaivamādiśat ||",
  "S04n380:393": "agrāhyā kulaputrastre lomavilā jagatprabhoḥ |",
  "S04n380:394": "asaṃspṛśyā asaṃdṛśyā yathākāśastathā kila ||",
  "S04n380:395": "teṣu samantabhadrādyā bodhisattvā jinātmajāḥ |",
  "S04n380:396": "sarve dvādaśa varṣāṇi saṃbhramante samantataḥ ||",
  "S04n380:397": "sarvaṃ tenaiva dṛṣṭāni tāni lomavilāni hi |",
  "S04n380:398": "buddhairapi na dṛśyante teṣveva saṃsthitairapi ||",
  "S04n380:399": "kimanyairbodhisattvaistauirarhadbhirbrahmacāribhiḥ |",
  "S04n380:400": "yogibhirṛṣibhiścāpi dṛśyante naiva kenacit ||",
  "S04n380:401": "ityādiṣṭaṃ munīndreṇa śrutvā sa sugatātmajaḥ |",
  "S04n380:402": "viṣkambhī bhagavantaṃ ca samālokyaivamabravīt ||",
  "S04n380:403": "ye ca samantabhadreṇa dṛśyante bhramatāpi na |",
  "S04n380:404": "yāni buddhairna dṛśyante tatraiva saṃsthitairapi || 217",
  "S04n380:406": "bhagavaṃstāni saṃdraṣṭuṃ śaknuyāṃ kathameva hi |",
  "S04n380:407": "hā me janma niḥsāraṃ yanna dṛṣṭo sa jagatprabhuḥ ||",
  "S04n380:408": "iti tenoditaṃ śrutvā bhagavān sa munīśvaraḥ |",
  "S04n380:409": "viṣkambhinaṃ samālokya punarevaṃ samādiśat ||",
  "S04n380:410": "mayāpi kulaputrāsya lomavilāni yatnataḥ |",
  "S04n380:411": "cirāt saṃvīkṣamāṇena dṛśyante tāni sarvataḥ ||",
  "S04n380:412": "kulaputra sa lokeśo māyāvī sūkṣmarupakaḥ |",
  "S04n380:413": "arupyadṛśyamāṇye'pi nirākāro niraṃjanaḥ ||",
  "S04n380:414": "atha rupī maharupo viśvarupo mahākṛtiḥ |",
  "S04n380:415": "ekādaśaśiraskaṃśca śatasahasrahastakaḥ ||",
  "S04n380:416": "koṭiśatasahasrākṣo divyarupaḥ surupakaḥ |",
  "S04n380:417": "mahāyogī mahāprājñaḥ paramārthayogapālakaḥ ||",
  "S04n380:418": "sucetano mahābhijño bodhisattvo jagatprabhuḥ |",
  "S04n380:419": "kulīnastrijagadbhartā sarvadharmādhipeśvaraḥ ||",
  "S04n380:420": "sarvasattvasamuddhartā saṃsārodadhitārakaḥ |",
  "S04n380:421": "mahāsattvo mahāyānadharmaśāstā jagadguruḥ ||",
  "S04n380:422": "traidhātukajagannātho dharmadhātusvarupaddhṛk |",
  "S04n380:423": "sarvajñastrigunādhāro niḥkleśo vimalendriyaḥ ||",
  "S04n380:424": "arhan saṃbodhimārgasthaḥ sarvasattvahitārthabhṛt ||",
  "S04n380:425": "sarveṣu bhadradharmeṣu chāyābhūto nirākulaḥ |",
  "S04n380:426": "saṃbodhidharmasaṃbhārapūrakaḥ śrīguṇākaraḥ ||",
  "S04n380:427": "brahmacārī viśuddhātmā sarvalokaśubhaṃkaraḥ |",
  "S04n380:428": "sarvapāramitādhartā sarvasaṃghādhipeścaraḥ ||",
  "S04n380:429": "evaṃ śrīmānmahāsattva āryāvalokiteśvaraḥ |",
  "S04n380:430": "bodhisattva mahābhijñaḥ sarvasamādhibhṛdvaraḥ ||",
  "S04n380:431": "kenāpi dṛśyate nāsau sarvadharmamayāśrayaḥ |",
  "S04n380:432": "acintyo hyasamīkṣo'pi sarvanirmāṇarupadhṛk ||",
  "S04n380:433": "sarvasattvān samālokya durgatitaḥ prayatnataḥ | 218",
  "S04n380:435": "samuddhṛtya śubhe dharme yojayati prabodhayan ||",
  "S04n380:436": "durdāntānapi saṃpaśyan prātihāryāṇi darśayan |",
  "S04n380:437": "bodhayitvā prayatnena yojayati susaṃvare ||",
  "S04n380:438": "bodhisattvān mahāsattvāṃśca paripācayan |",
  "S04n380:439": "bodhimārge pratiṣṭhāpya pālayatyātmajāniva ||",
  "S04n380:440": "evaṃ sa trijagannātho jagatsarvaṃ prabodhayan |",
  "S04n380:441": "bodhimārge pratiṣṭhāpya saṃprayāyāt sukhāvatīm ||",
  "S04n380:442": "sukhāvatyāṃ munīndrasya śaraṇe samupasthitaḥ |",
  "S04n380:443": "sadānuśāsanam dhṛtvāa saṃcarante jagaddhite ||",
  "S04n380:444": "tasyāmitābhanāathasya pītpā dharmāmṛtaṃ sadā |",
  "S04n380:445": "sarvasattvahitādhānaṃ vrataṃ dhṛtvādhitiṣṭhati ||",
  "S04n380:446": "ityādiṣṭaṃ munīndreṇa niśamya sa jinātmajaḥ |",
  "S04n380:447": "viṣkambhī bhagavantaṃ ca samālokayaivamabravīt ||",
  "S04n380:448": "bhagavaṃstaṃ jagannāthamāryāvalokiteśvaram |",
  "S04n380:449": "kenopāyena paśyeyamahaṃ kutra kadā katham ||",
  "S04n380:450": "bhagavan sa jagannātho yenopāyena dīkṣyate |",
  "S04n380:451": "tadupāyaṃ samādeṣṭumarhati me bhavān guruḥ ||",
  "S04n380:452": "iti saṃprārthite tena bhagavān sarvavijjinaḥ |",
  "S04n380:453": "viṣkambhinaṃ samālokya punarevaṃ samādiśat ||",
  "S04n380:454": "kulaputra sa lokeśaḥ sattvānuddhṛtya sarvataḥ |",
  "S04n380:455": "prathamamatra samāgaccheta sabhāyāṃ mama darśane ||",
  "S04n380:456": "iti śāstrā samādiṣṭaṃ śrutvā sa sugatātmajaḥ |",
  "S04n380:457": "viṣkambhī bhagavantaṃ ca samālokyaivabravīt ||",
  "S04n380:458": "anujānāamyahaṃ śāsta yatsa nātha ihāvrajet |",
  "S04n380:459": "kadehāsau jagannātha āgacchettata samādiśa ||",
  "S04n380:460": "iti taduktamākarṇya bhagavāṃstaṃ jinātmajam |",
  "S04n380:461": "viṣkambhinaṃ samālokya punarevaṃ samādiśat ||",
  "S04n380:462": "kulaputra samālokya punarevaṃ samādiśat ||",
  "S04n380:463": "kulaputra yadā sarvasattvo bodhipathāsthitaḥ | 219",
  "S04n380:465": "bhavati sa mahāsattvaḥ prathamamāsarediha ||",
  "S04n380:466": "iti śāstroditaṃ śrutvā viṣkambhī sa viṣāditaḥ |",
  "S04n380:467": "kapolaṃ svakale dhṛtvā manasaivaṃ vyacintayat ||",
  "S04n380:468": "hā mayā kiṃ kṛtaṃ pāpaṃ yadasya tribhavaprabhoḥ |",
  "S04n380:469": "sarvadharmādhināthasya darśanaṃ prāpsyate na hi ||",
  "S04n380:470": "kiṃ mamānena kāyena suciraṃ jīvitena ca |",
  "S04n380:471": "vinā sandarśanenātra lokeśsya jagadguroḥ ||",
  "S04n380:472": "kadāhaṃ tasya nāthasya dṛṣṭvā mukhasudhākaram ||",
  "S04n380:473": "kleśatāpahataṃ lapsye prahlādanaṃ mahatsukham ||",
  "S04n380:474": "kadāsya caraṇāmbhoje śaraṇe samupasthitaḥ |",
  "S04n380:475": "praṇatvā śrīguṇaṃ lapsye sarvasattvahitārthadam ||",
  "S04n380:476": "kadāsya bhajanaṃ kṛtvā pītvā dharmāmṛtaṃ sadā |",
  "S04n380:477": "mahānandasukhotsāhaiḥ saṃcareyaṃ jagaddhite ||",
  "S04n380:478": "kadāsya śāsanaṃ dhṛtvā kṛtvā sarvahitaṃ sadā |",
  "S04n380:479": "saṃbodhiśrīsukhaṃ prāptuṃ saṃgaccheyaṃ sukhāvatīm ||",
  "S04n380:480": "kadā gatvā sukhāvatyāmamitābhaṃ munīśvaram |",
  "S04n380:481": "samīkṣya samupāśritya bhajeyaṃ sarvadā mudā ||",
  "S04n380:482": "tatsaddharmāmṛtaṃ pītvā kṛtvā dharmamayaṃ jagat |",
  "S04n380:483": "saṃbuddhapadamāsādya yāsyāmi nirvṛtiṃ kadā ||",
  "S04n380:484": "ityevaṃ manasā dhyātvā viṣkambhī sa puro gataḥ |",
  "S04n380:485": "bhagavantaṃ punarnatvā prārthayadevāmādarāt ||",
  "S04n380:486": "bhagavan sa jagadbhartā kadeha samupāsaret |",
  "S04n380:487": "draṣṭumicchāmi taṃ nāthaṃ sarvathāhaṃ kuhāpi hi ||",
  "S04n380:488": "yenopāyena nātho'sau yathā saṃdrakṣyate mayā |",
  "S04n380:489": "tadupāyaṃ tathā mahyaṃ samupādeṣṭumarhatti ||",
  "S04n380:490": "iti tatprārthitaṃ śrutvā bhagavān vihasannapi |",
  "S04n380:491": "viṣkambhinaṃ samālokya punareva samādiśat ||",
  "S04n380:492": "kulaputrāgataḥ kālo lokeśasya na sāmpratam | 220",
  "S04n380:494": "samaye'sau mahābhijño hyavaśyamācarediha ||",
  "S04n380:495": "durlabhaṃ kulaputrāsya darśanaṃ tribhave prabhoḥ |",
  "S04n380:496": "kadācitkenacitkāle kathaṃcillabhate khalu ||",
  "S04n380:497": "yadasau sarvalokeśaḥ sārvadharmādhipaḥ prabhuḥ |",
  "S04n380:498": "saddharmaguṇasaṃbhartābhadraśrisaṃpadāśrayaḥ ||",
  "S04n380:499": "sarveṣāmapi sattvānāṃ ṣaḍgatibhavacāriṇām |",
  "S04n380:500": "trātā bhartā pitā mātā sanmitraṃ sadgururgatiḥ ||",
  "S04n380:501": "śaraṇyaṃ parāyaṇaṃ dvīpaḥ suhṛdbandhurhitārthadaḥ |",
  "S04n380:502": "bhavodadhisamuddhartā kleśāgniśamanāmṛtaḥ ||",
  "S04n380:503": "sarvamāranihantāpi sarvaduṣṭabhayāpahā |",
  "S04n380:504": "saṃbodhimārgasaṃdeṣṭā nirvṛtipadadeśakaḥ ||",
  "S04n380:505": "evamasau maheśākhyaḥ sarvalookādhipeśvaraḥ |",
  "S04n380:506": "bodhisattvādhipaḥ śāstā sarvasaṃghavināyakaḥ ||",
  "S04n380:507": "saṃsāre tasya saddharmaśravaṇaṃ cāpi durlabham |",
  "S04n380:508": "nāmāpi grahaṇaṃ cāpi smaraṇaṃ cāpi durlabham ||",
  "S04n380:509": "ye tasya śaraṇe sthitvā dhyātvā smṛtvāpi sarvadā |",
  "S04n380:510": "abhidhānaṃ samuccārya saṃbhajante samāhitāḥ ||",
  "S04n380:511": "etatpuṇyānubhovena sarve te vimalendriyāḥ |",
  "S04n380:512": "niḥkleśā vimalātmāno bhavanti bodhicāriṇaḥ ||",
  "S04n380:513": "tataste bhadritācārāścaturhmavihāriṇaḥ |",
  "S04n380:514": "poṣadhaṃ saṃvaraṃ dhṛtvā saṃcarama samāhitāḥ ||",
  "S04n380:515": "etatpuṇyānubhāvena pariśuddhatrimaṇḍalāḥ |",
  "S04n380:516": "triratnabhajanotsāhaiḥ saṃcareran jagaddhite ||",
  "S04n380:517": "tataste syurmahāsattvā bodhisattvā jinātmajāḥ |",
  "S04n380:518": "ṣaḍakṣarīṃ mahāvidyāṃ vidyārājñīṃ samāpnuyuḥ ||",
  "S04n380:519": "yadā ṣaḍakṣarī vidyāṃ saṃprāpya ye jinātmajāḥ |",
  "S04n380:520": "dhyātvā smṛtvā samuccārya japanti śraddhayā sadā ||",
  "S04n380:521": "tadā tasya jagadbhartuḥ sarvadharmamayāśraye | 221",
  "S04n380:523": "lomavileṣu jāyeran sarve te sugatātmajāḥ ||",
  "S04n380:524": "tatastenaiva saṃsāare saṃsareyuḥ kadācana |",
  "S04n380:525": "tasyaiva lomarandhreṣu jātā bhrameyurābhavam ||",
  "S04n380:526": "tatraiva saṃbhavantaste saṃbodhijñānasādhanam |",
  "S04n380:527": "bodhicaryāvrataṃ dhṛtvā saṃtiṣṭheran samāhitāḥ ||",
  "S04n380:528": "tatraiva saṃsthitāte'pi vinā duṣkaracaryayā |",
  "S04n380:529": "sukhena prāpya saṃbodhiṃ nirvṛtipadamāpnuyuḥ ||",
  "S04n380:530": "iti śāstra samādiṣṭaṃ śrutvā sa sugatātmajaḥ |",
  "S04n380:531": "viṣkambhī munīrājaṃ taṃ samālokyaivamabravīt ||",
  "S04n380:532": "bhagavan prāptumicchāmi vidyāṃ ṣaḍakṣarīm |",
  "S04n380:533": "tadbhavān ma imāṃ vidyaqaṃ samarcayitumarhati ||",
  "S04n380:534": "iti tatprārthitaṃ śrutvā bhagavān sa munīśvaraḥ |",
  "S04n380:535": "viṣkambhinaṃ tamālokya punarevaṃ samādiśat ||",
  "S04n380:536": "durlabhāṃ kulaputremāṃ vidyārājñīṃ ṣaḍakṣarīm |",
  "S04n380:537": "buddhā api na jānanti prāgevānye jinātmajāḥ ||",
  "S04n380:538": "ityādiṣṭaṃ munīndreṇa viṣkambhī sa viṣāditaḥ |",
  "S04n380:539": "bhagavantaṃ samālokya punarevaṃ nyavedayat ||",
  "S04n380:540": "yadbhagavanna jānanti sarve buddhā jinātmajāḥ |",
  "S04n380:541": "tatkuto'hamimāṃ vidyāṃ prāpsyāmi tadupādiśa ||",
  "S04n380:542": "iti taduktamākarṇya bhagavān sarvavijjinaḥ |",
  "S04n380:543": "viṣkambhinaṃ samālokya punarevaṃ samādiśat ||",
  "S04n380:544": "vidyeyaṃ kulaputrāsya lokeśasya jagatprabhoḥ |",
  "S04n380:545": "paramahṛdayaṃ hīti sarvabuddhairnigadyate ||",
  "S04n380:546": "tadiyaṃ durlabhā vidyā sarvavidyāvināyakāḥ |",
  "S04n380:547": "jānāti ya imāṃ vidyāṃ paramārthaṃ sa vetti hi ||",
  "S04n380:548": "ityādiṣṭe munīndreṇa viṣkambhī ca jinātmajaḥ |",
  "S04n380:549": "bhagavantaṃ samālokya papracchaivaṃ samādarāt ||",
  "S04n380:550": "bhagavan sa mahāsattvo vidyate'pi bhavālaye | 222",
  "S04n380:552": "jānīta ya imāṃ vidyāṃ taṃ darśayitumarhati ||",
  "S04n380:553": "iti saṃprārthite tena bhagavāṃstaṃ mahāmatim |",
  "S04n380:554": "viṣkambhinaṃ samālokya punarevaṃ samādiśat ||",
  "S04n380:555": "jānīte kulaputrātra kaścitteṣāṃ ṣaḍakṣarīm |",
  "S04n380:556": "mahāvidyāṃ maheśākhyāṃ sarvatraidhātukeṣvapi ||",
  "S04n380:557": "eṣā mahattarī vidyā sarvayogāstamodhalā |",
  "S04n380:558": "yannāpi jñāyate buddhaiḥ sarvairapi jinātmajaiḥ ||",
  "S04n380:559": "enāṃ vidyāṃ samicchantaḥ sarvabuddhā jinā api |",
  "S04n380:560": "bhramanti bodhisattvāśca daśadikṣu samantataḥ ||",
  "S04n380:561": "kutaścillabhyate naiva buddhaistaistu gatairapi |",
  "S04n380:562": "bodhisattvaiśca taiḥ sarvairevameṣā sudurlabhā ||",
  "S04n380:563": "kenacillabhyate'pyeṣā bhramatā sucirādiha |",
  "S04n380:564": "bahupuṇyānubhāvena lokeśvaraprasādataḥ ||",
  "S04n380:565": "dhanyāste bahupuṇyoghā bodhiśrīguṇalābhinaḥ |",
  "S04n380:566": "satataṃ ye japantyenaṃ lokeśahṛdayaṃ mudā ||",
  "S04n380:567": "japati yo yadā yatra vidyāmenāṃ ṣaḍakṣarīm |",
  "S04n380:568": "tadā tasyāntike buddhāḥ sarve'pyurupāśritāḥ ||",
  "S04n380:569": "bodhisattvāśca sarve'pi mahāsattvā maharddhikāḥ |",
  "S04n380:570": "rakṣeyustaṃ mahāsattvaṃ sametya samupasthitāḥ ||",
  "S04n380:571": "ṣaḍvapāramitāḥ sarvāḥ tasya dvārasamāśritāḥ |",
  "S04n380:572": "saṃbodhisādhanopāyasiddhiṃ dadyurjagaddhite ||",
  "S04n380:573": "dvātriṃśadeva putrāśca sarve saparivārakāḥ |",
  "S04n380:574": "jalpakaṃ taṃ samālokya rakṣeyurvipadāśritāḥ ||",
  "S04n380:575": "catvāraśca mahārājāḥ sasainyasacivānutāḥ |",
  "S04n380:576": "tasya rakṣāṃ prakuryuste daśadikṣu vyavasthitāḥ ||",
  "S04n380:577": "sarve nāgādhipāścāpi dharaṇīsamupāśritāḥ |",
  "S04n380:578": "tasya rakṣāvidhānārthaṃ dṛṣṭvā dadyurmahāmaṇim ||",
  "S04n380:579": "bhaumā yakṣāśca sarve'pi āśritāḥ saṃprasāditāḥ | 223",
  "S04n380:581": "tasya rakṣā prakurvanti saṃcareran samantataḥ ||",
  "S04n380:582": "buddhāśca bahavastasya kāyalomavilāśritāḥ |",
  "S04n380:583": "sādhukāraṃ pradatvaivaṃ varṇayeyuḥ prasāditāḥ ||",
  "S04n380:584": "dhanyastvaṃ kulaputrāsi yadīdṛgcchrīguṇākaram |",
  "S04n380:585": "cintāmaṇiaṃ mahāratnaṃ prāptavān sādhu sanmate ||",
  "S04n380:586": "saptavaṃśāśca te sarve pariśuddhatrimaṇḍalāḥ |",
  "S04n380:587": "niḥkleśā vimalātmāno labheyurnirvṛteḥ padam ||",
  "S04n380:588": "tava kukṣi sthitāścāpi sarve prāṇigaṇāḥ khalu |",
  "S04n380:589": "bodhisattvā mahāsatvā bhaveyuśca nirvartikāḥ ||",
  "S04n380:590": "evaṃ tasyāḥ ṣaḍakṣaryā vidyāyāḥ puṇyamuttamam |",
  "S04n380:591": "aprameyamasaṃkhyeyamiti prāhurmunīśvarāḥ ||",
  "S04n380:592": "yaścādārādimāṃ vidyāmahārājñīṃ ṣadakṣarīm |",
  "S04n380:593": "mūrdhni kaṇṭhe bhuje vāpi badhvā dadhyāt samāhitaḥ ||",
  "S04n380:594": "sa sarvapāpanirmuktaḥ pariśuddhatrimaṇḍalaḥ |",
  "S04n380:595": "niḥkleśaṃ pariśuddhātmā vajrakāyo bhaved dhruvam ||",
  "S04n380:596": "buddhadhātumaṇistūpa iva dharmamayāśrayaḥ |",
  "S04n380:597": "saṃbodhijñānasadratnarāśiśrīsadguṇāśrayaḥ ||",
  "S04n380:598": "tathāgataguṇadhāraḥ saddharmaguṇasāgaraḥ |",
  "S04n380:599": "boddhisatvo mahāsattvo mahāsamṛddhimān ||",
  "S04n380:600": "yaścāpīmāṃ mahāvidyāṃ gṛhītvā vidhito mudā |",
  "S04n380:601": "śrīmallokeśvaraṃ dhyātvā japennityaṃ samāhitaḥ ||",
  "S04n380:602": "sa sarvapātakairmuktaḥ pariśuddhatrimaṇḍalaḥ |",
  "S04n380:603": "bhavet saddharmadigdhīmānakṣayapratibhānavān ||",
  "S04n380:604": "sarvadharmādhipaḥ śāstā jñānarāśisamṛddhimān |",
  "S04n380:605": "bhavedbhadrasamācārī caturbrahmavihārikaḥ ||",
  "S04n380:606": "sarvavidyādhirājendraścakravartī guṇākaraḥ |",
  "S04n380:607": "ṣaṭkapāramitāṃ nityaṃ saṃpūrayeddine dine ||",
  "S04n380:608": "ye ca tasya samucchvāsaiḥ spṛśyante te'pi nirmalāḥ | 224",
  "S04n380:610": "bodhisattvā mahāsattvā bhaveyuravivartikāḥ ||",
  "S04n380:611": "ye cāpi tasya vastrāṇi spṛśanti te'pi nirmalāḥ |",
  "S04n380:612": "bodhisattvāḥ sudhīrāḥ syuścaramabhavikāḥ khalu ||",
  "S04n380:613": "ye cāpi japamānaṃ taṃ paśyanti te'pi nirmalāḥ |",
  "S04n380:614": "caramabhavikāḥ sarve bhaveyuḥ sugatātmajāḥ ||",
  "S04n380:615": "pakṣiṇaḥ paśavo vāpi sarve'pi prāṇinaśca ye |",
  "S04n380:616": "paśyanti japamānaṃ taṃ te syussarve jinātmajāḥ ||",
  "S04n380:617": "evametanmahāvidyājapamānasya sanmateḥ |",
  "S04n380:618": "puṇyaśrīguṇasaṃpattisaṃcodanāditā jinaiḥ ||",
  "S04n380:619": "iti śāstrā smādiṣṭaṃ niśamya sa jinātmajaḥ |",
  "S04n380:620": "viṣkambhī bhagavantaṃ ca samālokyaivamabravīt ||",
  "S04n380:621": "bhagavan prāptumicchāmi mahāvidyāṃ ṣaḍakṣarīm |",
  "S04n380:622": "tatkutaḥ kathamāpsyāmi bhavānadeṣṭumarhati ||",
  "S04n380:623": "yo mee dadyādimāṃ vidyāṃ sarvāvidyādhipeśvarīm |",
  "S04n380:624": "sarvayogaguśreṇīṃ sarvadhyānaguṇārthadām ||",
  "S04n380:625": "saṃbodhijñānasaṃbhartrīṃ nirvāṇamārgadarsanīm |",
  "S04n380:626": "kleśavidyāyatanīṃ bhadrāṃ saddharmavirājatīm ||",
  "S04n380:627": "ṣaḍgatibhavasaṃcārakleśasukhāgniśāminīm |",
  "S04n380:628": "bodhisaṃbhārasaṃbhartrīṃ sarvajñajñānadāyinīm ||",
  "S04n380:629": "tasmādahaṃ caturdvīpān saptaratnābhipūritān |",
  "S04n380:630": "saṃpradātuṃ samicchāmi satyametanmayoditam ||",
  "S04n380:631": "sa hi mātādhimātā me pitā saṃsāradarśakaḥ |",
  "S04n380:632": "mitrāṇāmapi sanmitraṃ guruṇāmapi sadguruḥ ||",
  "S04n380:633": "tasyāhaṃ śāsanaṃ dhṛtvā śaraṇe sarvadāśritaḥ |",
  "S04n380:634": "nirvikalpaḥ samādhānaḥ saṃcareyaṃ mudā sarvataḥ ||",
  "S04n380:635": "iti me bhagavan vakyaṃ satyamevānyathā na hi |",
  "S04n380:636": "tatra māṃ preṣayitvāśu yatrāsau sadguruḥ sthitaḥ ||",
  "S04n380:637": "daśadikṣvapi sarvatra traidhātubhuvaneṣvapi | 225",
  "S04n380:639": "yatrāsau saṃsthitaḥ śāstā tatrāpi gantumutsahe ||",
  "S04n380:640": "iti me khedatā citte kāye'pi vidyate na hi |",
  "S04n380:641": "sarvaṃ bhavān vijānīte tadarthe me prasīdatu ||",
  "S04n380:642": "bhavāneva jagacchāsta sarvadharmahitārthabhṛt |",
  "S04n380:643": "tanme'nugrahaṃ kṛtvā pūrayatu manoratham ||",
  "S04n380:644": "etattenoditaṃ śrutvā bhagavān sarvasārthadik |",
  "S04n380:645": "viṣkambhinaṃ samālokya punarevaṃ samādiśat ||",
  "S04n380:646": "kulaputrāhamapyasyā vidyāyāḥ karaṇe purā |",
  "S04n380:647": "lokadhātuṣu sarvatra paryabhraman samutsukaḥ ||",
  "S04n380:648": "buddhakṣetreṣu sarveṣu suciraṃ bhramatā mayā |",
  "S04n380:649": "na labdheyaṃ mahāvidyā sakāśāt kasyacinmuneḥ ||",
  "S04n380:650": "tato ratnottamākhyāyāṃ lokadhātau mudā caran ||",
  "S04n380:651": "tatraratnottamākhyasya saṃbuddhasya puro vrajan |",
  "S04n380:652": "tasya ratnottamasyāgre sāṃjaliḥ samupācaran ||",
  "S04n380:653": "pādau natvāśruliptāsyaḥ saṃvīkṣyaivaṃ nyavedayan ||",
  "S04n380:654": "bhagavannahamāyāmi bhavatāṃ śaraṇe'dhunā |",
  "S04n380:655": "tanme'rhati bhavān dātuṃ mahāvidyāṃ ṣaḍakṣarīm ||",
  "S04n380:656": "iti mayoditaṃ śrutvā ratnottamaḥ sa sarvavit |",
  "S04n380:657": "saṃbuddho'śruviliptāsyaṃ māṃ paśnnevamādiśat ||",
  "S04n380:658": "kulaputrāśru mā muṃca yadarthe tvamihāgataḥ |",
  "S04n380:659": "naitanme vidyate nūnaṃ tadanye prārthayerhi taṃ ||",
  "S04n380:660": "yadi te'sti samīcchā hi prāptuṃ vidyāṃ ṣaḍakṣarīm |",
  "S04n380:661": "gaccha padmottamākhyāyāṃ lokadhātau mahāmate ||",
  "S04n380:662": "tatra padmottamo nāma tathāgato munīśvaraḥ |",
  "S04n380:663": "saddharmaṃ samupādiśya viharati jagaddhite ||",
  "S04n380:664": "sa evemāṃ vijānīte mahāvidyāṃ ṣaḍakṣarīm ||",
  "S04n380:665": "tadenāṃ taṃ samārādhya prārthayasva munīśvaram |",
  "S04n380:666": "sa te śāstā mahābhijñaḥ sarvadharmādhipo jinaḥ | 226",
  "S04n380:668": "dadyādenāṃ mahāvidyāṃ ṣaḍakṣarīṃ jagaddhite ||",
  "S04n380:669": "iti tena samādiṣṭaṃ niśamyāhaṃ prasāditaḥ |",
  "S04n380:670": "tataḥ padmottamākhyāyāṃ lokdhātau mudācaram ||",
  "S04n380:671": "tatra padmottamaṃ nāma saṃbuddha taṃ sabhāśritam |",
  "S04n380:672": "dūrato'haṃ samālokya sahasā samupācaram ||",
  "S04n380:673": "tatra gatvā purastasya padmottamasya sadguroḥ |",
  "S04n380:674": "pādābje sāṃjalirnnatvā prārthayamevamādarāt ||",
  "S04n380:675": "bhagavan sarvalokeṣu buddhakṣetreṣvahaṃ bhraman |",
  "S04n380:676": "ṣaḍakṣarīṃ mahāvidyāṃ prāptukāma ihācare ||",
  "S04n380:677": "yasyāḥ smṛtimātrena pariśuddhatrimaṇḍalāḥ |",
  "S04n380:678": "labheyurdurlabhāṃ bodhiṃ tasyā arthe'hamāvraje ||",
  "S04n380:679": "yadarthe'hamasaṃkhyeyālokadhāturbhramanniha |",
  "S04n380:680": "bhavaccharaṇamāyāmi tatsāfalyaṃ karotu me ||",
  "S04n380:681": "iti tenoditaṃ śrutvā padmottamaḥ sa sarvavit |",
  "S04n380:682": "subuddho māṃ parikliṣṭaṃ samālokyaivamādiśat ||",
  "S04n380:683": "dhanyo'si kulaputrastvaṃ yadarthe'khinnamānasaḥ |",
  "S04n380:684": "buddhakṣetreṣu sarveṣu bhramanniha samāgataḥ ||",
  "S04n380:685": "tadarthaṃ te mahāsatva pūrayāmi jagaddhite |",
  "S04n380:686": "tatpuṇyaguṇamāhātmyaṃ vakṣye śṛṇu samāhitam ||",
  "S04n380:687": "tadyathā kulaputrāsyā vidyāyāḥ puṇyamuttamam |",
  "S04n380:688": "apreyamasaṃkhyeyamityākhyātaṃ munīśvaraiḥ ||",
  "S04n380:689": "sarvasthāṇurajaḥkṛtvā tatsaṃkhyātuṃ praśakyate |",
  "S04n380:690": "ṣaḍakṣarīmahāmantrajapapuṇyaṃ na śakyate ||",
  "S04n380:691": "sarvābdhibālukānāṃ ca saṃkhyākartuṃ praśakyate |",
  "S04n380:692": "sarvabhūtalasaṃjātavrīhisaṃkhyā ca vidyate ||",
  "S04n380:693": "sarvasamudratoyānāṃ bindusaṃkhyā ca vidyate |",
  "S04n380:694": "sarvanadījalānāṃ ca bindusaṃkhyāpi vidyate ||",
  "S04n380:695": "sarvabhūtṛṇavṛkṣāṇāṃ patrasaṃkhyā ca vidyate | 227",
  "S04n380:697": "sarveṣāmapi jantūnāṃ lomasaṃkhyā ca vidyate |",
  "S04n380:698": "sadāvṛṣṭijalānāṃ ca bindusaṃkhyāpi vidyate ||",
  "S04n380:699": "sarvasattvā bhaveyuśca daśabhūmipratiṣṭhitāḥ |",
  "S04n380:700": "yāvatteṣāṃ mahatpuṇyaṃ tato'pyetanmahattaram ||",
  "S04n380:701": "sarveṣu puṇyatīrtheṣu sarveṣvapi ca parvasu |",
  "S04n380:702": "snānadānajapuṇyānāmetajjāvadvṛṣaṃ mahat ||",
  "S04n380:703": "sarve satvā bhaveyuśca ye tapobrahmacāriṇaḥ |",
  "S04n380:704": "tān sarvān samabhyarcya bhojayeyurthāvidhi ||",
  "S04n380:705": "yāvatteṣāṃ mahatpuṇyaṃ bhadraśrīguṇasaṃpadam |",
  "S04n380:706": "tato'pyabhyadhikaṃ puṇyaṃ ṣaḍakṣarījapodbhavam ||",
  "S04n380:707": "sarve sattvā bhaveyuśca pratyekasugatā api |",
  "S04n380:708": "yaścaitān sugatān sarvān satkārairvidhinārcayet ||",
  "S04n380:709": "tasya yāvanmahatpuṇyaṃ saddharmaśrīguṇārthadam |",
  "S04n380:710": "tato'pyabhyadhiokaṃ puṇyaṃ ṣaḍakṣarījapodbhavam ||",
  "S04n380:711": "yaścāpi sugatān satkārairvidhinārcayet |",
  "S04n380:712": "tato'pyabhyadhikaṃ puṇyaṃ ṣaḍakṣarījapodbhavam ||",
  "S04n380:713": "evaṃ mahattaraṃ puṇyaṃ ṣaḍakṣarījapotthitam |",
  "S04n380:714": "sarvairapi hi sarvajñaiḥ pramātuṃ naiva śakyate ||",
  "S04n380:715": "kathamaprameyaikena pramātuṃ śakyate'khilam |",
  "S04n380:716": "evaṃ mahattaraṃ puṇyaṃ ṣaḍakṣarījapodbhavam ||",
  "S04n380:717": "iti sarvairjinaiḥ khyātaṃ niśamyāhaṃ pramoditaḥ |",
  "S04n380:718": "etāṃ ṣaḍakṣarīṃ vidyāṃ prāptumaicchan jagaddhite ||",
  "S04n380:719": "eṣo hi paramo dharmaḥ saṃbodhidharmasādhanaḥ |",
  "S04n380:720": "sūkṣmo'nāgato'vyakto lokeśahṛdayaṃ varam ||",
  "S04n380:721": "sarvāḥ pāramitāḥ sarvatīrthasnānavratādikam |",
  "S04n380:722": "sarvametanmahāvidyāmantrasaṃprāptikāraṇam ||",
  "S04n380:723": "yadā hyetanmahāvidyāmantrasiddhiravāpyate |",
  "S04n380:724": "tadā sarvamahāvidyāsiddhiśrīguṇamāpnuyāt || 228",
  "S04n380:726": "evametanmahopāyakuśālaṃ trijagaddhite |",
  "S04n380:727": "lokeśasya jagadbharturhṛdayamantramuttamam ||",
  "S04n380:728": "evametanmahāvidyāmantraṃ saṃbodhisādhanam |",
  "S04n380:729": "asaṃkhyeyaṃ mahatpuṇyamityākhyātaṃ munīścaraiḥ ||",
  "S04n380:730": "etāṃ ṣaḍakṣarī mahāvidyāṃ saṃprāptikāraṇe |",
  "S04n380:731": "ahamapi purā sarvabuddhakṣetreṣvapi bhraman |",
  "S04n380:732": "sarveṣāmapi buddhānāṃ śaraṇe samupāśritaḥ ||",
  "S04n380:733": "satkārairvidhānābhyarcya saṃprārthayamimāṃ varām ||",
  "S04n380:734": "kutrāpyetāṃ mahāvidyāṃ saṃbodhijñānasādhanīm |",
  "S04n380:735": "kasyacit sugatasyāpi nādhyagacchan sakāśataḥ ||",
  "S04n380:736": "tato'pyahamimāḥ vidyāṃ samadhigantumutsukaḥ |",
  "S04n380:737": "lokadhātau sukhāvatyāṃ prāgacchan saṃpramoditaḥ ||",
  "S04n380:738": "tatrāmitābhamālokya dūrato'haṃ sabhāśritam |",
  "S04n380:739": "sāṃjaliḥ praṇatiṃ kṛtvā dūrataḥ samupācaran ||",
  "S04n380:740": "tasya śāsturmunīndrasya natvā pādāmbuje pure |",
  "S04n380:741": "galadaśruviliptāsyaḥ saṃpaśyansamupāśrayam ||",
  "S04n380:742": "taddṛṣṭvā sa bhagavāṃcchāstā sarvajño māmupāśritam |",
  "S04n380:743": "jānan mano'bhilāṣaṃ me samālokyaivamadiśat ||",
  "S04n380:744": "kutraputra ṣadakṣarīṃ vidyāmicchannihāgataḥ |",
  "S04n380:745": "tvaṃ kimetanmamāgre'tra pravadaināṃ yadīcchasi |",
  "S04n380:746": "ityādiṣṭaṃ jinendreṇa niśamyāhaṃ prasāditaḥ ||",
  "S04n380:747": "bhūyaḥ pādāmbuje tasya praṇatvaivaṃ nyavedayam ||",
  "S04n380:748": "bhagavannemicchāmi mahāvidyāṃ ṣaḍakṣarīm |",
  "S04n380:749": "tadbhavānme manovāṃchāṃ saṃpūrayitumarhati ||",
  "S04n380:750": "bhagavan yadahaṃ sarvalokādhātuṣu sarvataḥ ||",
  "S04n380:751": "bhramanniha samāgacche prāptuṃ vidyāṃ ṣaḍakṣarīm ||",
  "S04n380:752": "sarveṣāmapi buddhānāṃ buddhakṣetreṣu sarvataḥ |",
  "S04n380:753": "bhramito'hamimāṃ vidyāṃ samanveṣasamutsukaḥ || 229",
  "S04n380:755": "sarveṣāmapi vuddhānāṃ śaraṇe samupāśritaḥ |",
  "S04n380:756": "satkārairvidhinārādhya prābhajan śraddhayā mudā ||",
  "S04n380:757": "ekasyāpi munīndrasya sakāśāt kasyacinmayā |",
  "S04n380:758": "labdhā neyaṃ mahāvidyā ṣaḍakṣarī śrutāpi na ||",
  "S04n380:759": "bhagavanstadbhavaṃcchāstā māṃ śaraṇaṃ samāgatam |",
  "S04n380:760": "saṃpaśyan putravaddharme niyojayitumarhati ||",
  "S04n380:761": "bhagavan bhava me trātā bhartā gatiḥ parāyaṇaḥ |",
  "S04n380:762": "bandhurmitra suhṛcchāstā gururnātho hitārthabhṛt ||",
  "S04n380:763": "dehi me bhagavan dharmadṛṣṭiṃ sarvārthadarśanīm |",
  "S04n380:764": "śamaya me mahatkleśaṃ vahnitāpaṃ sudhāṃśuvat ||",
  "S04n380:765": "darśaya bodhimārgaṃ me sambuddhapuracāraṇam |",
  "S04n380:766": "dehi dharmanidhānaṃ me saddharmaśrīsukhārthadam ||",
  "S04n380:767": "sthāpaya māṃ śubhe dharme saṃpreraya sunirvṛtim ||",
  "S04n380:768": "ityevaṃ bahudhāsau saṃpārthyamāno mayā muhuḥ |",
  "S04n380:769": "amitābho jinendro'pi lokeśvaraṃ vyalokayat ||",
  "S04n380:770": "taddṛṣṭvāsau māhasattvo lokeśvaraḥ samutthitaḥ |",
  "S04n380:771": "sāṃjaliḥ dharmarājaṃ taṃ pranatvaivamabhāsata ||",
  "S04n380:772": "bhagavan kimabhiprāyaṃ bhagatāṃ yatsamādiśa |",
  "S04n380:773": "bhavadājñāṃ vahan mūrdhni kuryāmeva samādiśa ||",
  "S04n380:774": "ityukte lokanāthena bhagavān so'mitaprabhaḥ |",
  "S04n380:775": "lokeśvaraṃ mahābhijñaṃ samālokyaivamādiśat ||",
  "S04n380:776": "pasya tvaṃ kulaputremaṃ padmottamaṃ munīśvaram |",
  "S04n380:777": "ṣaḍakṣarīṃ mahāvidyāṃ prāptumiha samāgatam ||",
  "S04n380:778": "yo'yaṃ śāstā munīndro'pi saṃbuddho'pi tathāgataḥ |",
  "S04n380:779": "jagatsattvahitādhānīṃ vidyāmicchannihāgataḥ ||",
  "S04n380:780": "taddehi kulaputrāsmai sarvasattvaśubhārthine |",
  "S04n380:781": "śraddhābhaktiprasannāya mahārājñīṃ jagaddhiote ||",
  "S04n380:782": "ityādiṣṭe munīndreṇa lokeśvaro jagatprabhuḥ |",
  "S04n380:783": "abhitābhaṃ jinendraṃ taṃ samalokyaivamabravīt || 230",
  "S04n380:785": "bhagavan kathamatrāsmai vinā maṇḍaladarśanam |",
  "S04n380:786": "anabhiṣicya dāsyāmi vidyāmimāṃ ṣaḍakṣarīm ||",
  "S04n380:787": "deyā neyaṃ mahāvidyā hyanabhiṣiktāya bhikṣave |",
  "S04n380:788": "vītarāgāya duṣṭāya tīrthikāya durātmane ||",
  "S04n380:789": "deyā hīyaṃ mahāvidyā bhadraśrīguṇasādhanī |",
  "S04n380:790": "susattvāya prasannāya mahāyānavratārthine ||",
  "S04n380:791": "bodhisattvāya vijñāya sarvasattvahitepsave |",
  "S04n380:792": "śraddhāabhaktiprasannāya saddharmaguṇasādhane ||",
  "S04n380:793": "sarvasattvahitādhāne bodhicaryāvratodyate |",
  "S04n380:794": "asthāne bhagavannasmai sugatāyārhate'pi hi ||",
  "S04n380:795": "dayā cedabhiṣiṃcainaṃ darśayitvāpi maṇḍalam |",
  "S04n380:796": "tato'smai suprasannāya dāsyāmi bhavadājñayā ||",
  "S04n380:797": "iti niveditaṃ tena lokeśena niśamya saḥ |",
  "S04n380:798": "amitābho munīndrastaṃ lokeśamevamabravīt ||",
  "S04n380:799": "kulaputra mayākhyātaṃ vidyādānavidhānaṃ tam |",
  "S04n380:800": "nānāvidhiṃ samākhyātaṃ sarvairapi munīśvaraiḥ ||",
  "S04n380:801": "nailacūrṇaiḥ padmarāgacūrṇairmārakatairapi |",
  "S04n380:802": "sauvarṇai rupyakaiścūrṇairvartanmaṇḍalaṃ guruḥ ||",
  "S04n380:803": "tathā śaktau puṣpacūrṇairgandhacūrṇaiḥ suraṃgakaiḥ |",
  "S04n380:804": "vidhāya maṇḍalaṃ tīrtheṃ vābhiṣekaṃ pradāpayet ||",
  "S04n380:805": "yadyetāni na vidyante deśabhramaṇacāriṇaḥ |",
  "S04n380:806": "sthānapadānvitasyāpi daridrasyāpi sanmateḥ ||",
  "S04n380:807": "ācāryo manasā dhyātvā mudrālakṣaṇamaṇḍalam |",
  "S04n380:808": "tīrthaśaṃkhābhiṣekaṃ vā datvā vidyāṃ samarpayet ||",
  "S04n380:809": "ityanena vidhānena kulaputra subhāvine |",
  "S04n380:810": "asmai śraddhālave deyā mahāvidyā ṣaḍakṣarī ||",
  "S04n380:811": "iti śāstramitābhena samādiṣṭaṃ niśamya saḥ |",
  "S04n380:812": "mudito'haṃ samutthāya lokeśasya purogataḥ || 231",
  "S04n380:814": "pādābje praṇatiṃ kṛtvā kṛtāṃjaliputo mudā |",
  "S04n380:815": "lokeśvaraṃ tamālokya prārthayamevamādarāt ||",
  "S04n380:816": "bhagavan bhagatāmatra śaraṇe'haṃ samāgataḥ |",
  "S04n380:817": "dadasva me mahāvidyāṃ ṣaḍakṣarīṃ jagaddhite ||",
  "S04n380:818": "yayāhaṃ sakalān sattvān samuddhṛtya bhavodadheḥ |",
  "S04n380:819": "bodhimārge samāyujya prāpayeyaṃ sunirvṛtim ||",
  "S04n380:820": "tanme bhavān jagatsarvaṃ sattvaṃ saṃbuddhapadavāṃchine |",
  "S04n380:821": "saṃbodhisādhinīṃ sarvavidyeśāṃ dātumarhati ||",
  "S04n380:822": "mayaivaṃ prārthyamāṇo'sau lokeśvaro vinoditaḥ |",
  "S04n380:823": "saṃprādānme mahāvidyāṃ ṣaḍakṣarīmudāharan ||",
  "S04n380:824": "agre praṇavamasyānte maṇirasya saroruham |",
  "S04n380:825": "hadbījamiti siddheyaṃ ṣaḍakṣarīti viśrutā ||",
  "S04n380:826": "saṃpradattāṃ samādāya mahāvidyāmahaṃ mudā |",
  "S04n380:827": "prādāttasmai jagacchāstre muktāmālāṃ sa dakṣiṇām ||",
  "S04n380:828": "gṛhītvā tāṃ jagadbhartā muktāmālāṃ sa dakṣiṇām |",
  "S04n380:829": "saṃbuddhāyāmitābhāya samupānāmayattatpuraḥ ||",
  "S04n380:830": "amitābho munīndro'pi tāṃ mālāṃ pratigṛhya ca |",
  "S04n380:831": "mama puraṃ upasthāpya prādādbhaktiprasāditaḥ ||",
  "S04n380:832": "tatpradattāṃ samādāya tāṃ ca mālāṃ prabodhitaḥ |",
  "S04n380:833": "tatra śrāvakasaṃghebhya upahṛtya samarpayan ||",
  "S04n380:834": "tatra etanmahanmantraṃ śāstrā diṣṭaṃ yathā tathā |",
  "S04n380:835": "saśrīlokeśvaraṃ dhyātvā prajapanti samāhitāḥ ||",
  "S04n380:836": "tadā vighnagaṇāḥ sarve duṣṭā māragaṇā api |",
  "S04n380:837": "saṃtrāsavihvalātmānaḥ palāyante digantataḥ ||",
  "S04n380:838": "cacāla vasudhā sābdhi ṣaḍavidhā saśilātoyāḥ |",
  "S04n380:839": "papāta puṣpavṛṣṭiśca sarvatrābhūcchubhotsavam ||",
  "S04n380:840": "tato'haṃ śrīmataḥ śāsturlokeśasya jagatprabhoḥ |",
  "S04n380:841": "labdhānujñaḥ praṇatvāṃghrīṃ muditaḥ svāśramaṃ yayau || 232",
  "S04n380:843": "itthaṃ mayātikaṣṭena bhramatā sarvabhūmiṣu |",
  "S04n380:844": "amitābhānubhāvena prāptā lokeśvarādiyam ||",
  "S04n380:845": "durlabhā kulaputreyaṃ mahāvidyā ṣaḍakṣarī |",
  "S04n380:846": "na labdhā sugataissarvaiḥ kaiścillabdhā jinairapi ||",
  "S04n380:847": "ityādiṣṭaṃ munīndreṇa padmottamena matpuraḥ |",
  "S04n380:848": "śruttameva mayāpyetanmahopāyaṃ jagaddhite ||",
  "S04n380:849": "ityādiṣṭaṃ munīndreṇa niśamya sa jinātmajaḥ |",
  "S04n380:850": "viṣkambhī bhagavantaṃ ca saṃpaśyannevamabravīt ||",
  "S04n380:851": "bhagavan kutra lapsye'haṃ kathaṃ kasyāntikādimām |",
  "S04n380:852": "jagadbhadrakarīṃ vidyāṃ tanme ādeṣṭumarhati ||",
  "S04n380:853": "dhanyāste vimalātmānaḥ puṇyavantaḥ subhāginaḥ |",
  "S04n380:854": "japanti ya imāṃ vidyāṃ śṛṇvanti bhāvayantyapi ||",
  "S04n380:855": "dadhata ye ca bhāsanti manasā cintayantyapi |",
  "S04n380:856": "te'pi sarve mahāsattvā bhadraśrīsadguṇāśrayāḥ ||",
  "S04n380:857": "athāsau bhagavān paśyan viṣkambhinaṃ mahāmatim ||",
  "S04n380:858": "evamete mahāsatvā bhaveyurhīiti prādiśat ||",
  "S04n380:859": "yaścāpi kulaputremāṃ vidyāṃ saṃbodhisādhanīm |",
  "S04n380:860": "likhāpayellikheccāpi likhitāṃ dhārayedapi ||",
  "S04n380:861": "caturaśītisāhasradharmaskamdhāni tena hi |",
  "S04n380:862": "likhāpitāni bhavantyeva likhitāni dhṛtāni ca ||",
  "S04n380:863": "sarveṣāṃ yaśca buddhānāṃ dhāturatnābhigarbhitān |",
  "S04n380:864": "hemaratnamayān stūpān kṛtvā nityaṃ bhajanmudā ||",
  "S04n380:865": "yāvatteṣāṃ mahatpuṇyaṃ bahutarato'dhikam |",
  "S04n380:866": "vidyārājñāḥ ṣaḍakṣaryā ekākṣarasya yatfalam ||",
  "S04n380:867": "yo mudā śraddhayā nityaṃ japedimāṃ ṣadakṣarīm |",
  "S04n380:868": "saṃbodhisādhanīṃ vidyāṃ bhadraśrīsadguiṇākarīm ||",
  "S04n380:869": "so'cintyaśrīrmahābhijñaḥ sarvapāramitāprabhuḥ |",
  "S04n380:870": "sarvāśca dhāraṇīḥ sarvān samādhīṃśca labhedapi || 233",
  "S04n380:872": "sarvavidyādhipaḥ śāstā sarvadharmādhipaḥ prabhuḥ |",
  "S04n380:873": "arhanmāravijetāa ca bhavet sarvahitārthabhṛt ||",
  "S04n380:874": "ityādiṣṭaṃ munīndreṇa niśamya sa pramoditaḥ |",
  "S04n380:875": "viṣkambhī bodhisattvastaṃ niśamya sa pramoditaḥ |",
  "S04n380:876": "viṣkambhī bodhisattvastaṃ munīndramevamabravīt ||",
  "S04n380:877": "bhagavan kutra gaccheyaṃ yatrāstīyaṃ ṣaḍakṣarī |",
  "S04n380:878": "tatrāhaṃ bhavatā śāstrā preṣaṇīyo hi sarvathā ||",
  "S04n380:879": "evaṃ taduktamākarṇya bhagavān sa munīśvaraḥ |",
  "S04n380:880": "viṣkambhinaṃ tamālokya punarevaṃ samādiśat ||",
  "S04n380:881": "kulaputraika evāsti jānāti yaḥ ṣaḍakṣarīm |",
  "S04n380:882": "vārāṇasyāṃ nagaryāṃ sa saṃtiṣṭhate japan sadā ||",
  "S04n380:883": "svayaṃ dhṛtvā parebhyo'pi samupādiśya sādaram |",
  "S04n380:884": "dhyānasamādhimuktātmā viharati jagaddhite ||",
  "S04n380:885": "etacchāstrā samādiṣṭaṃ niśamya sa pramodhitaḥ |",
  "S04n380:886": "viṣkambhī bodhisattvastaṃ śāstāramevamabravīt ||",
  "S04n380:887": "bhagavanstatra yāsyāmi yatra śāstā sa tiṣṭhate |",
  "S04n380:888": "vārāṇasyāṃ mahāpuryāmapi taṃ draṣṭumutsahe ||",
  "S04n380:889": "taṃ samutsukamālokya bhagavān sa munīśvaraḥ |",
  "S04n380:890": "viṣkambhinaṃ mahāsattvaṃ paśyannevaṃ samādiśat ||",
  "S04n380:891": "gaccha tvaṃ kulaputremāṃ mahāvidyāṃ yadīcchasi |",
  "S04n380:892": "vārāṇasyāṃ mahāpuryāṃ sthitaṃ taṃ sadguruṃ bhaje ||",
  "S04n380:893": "sa śāstā suviśuddhātmā dharmabhāṇaka āatmavit |",
  "S04n380:894": "saṃbuddhavanmahābhijñaḥ puṇyarāśiścaranniva ||",
  "S04n380:895": "dharmadhātumayastūpaścaranniva śubhāśrayaḥ |",
  "S04n380:896": "bhūtavādī śubhācārī sarvasattvahitārthabhṛt ||",
  "S04n380:897": "cintāmaṇiriva śrīmān sarvārthasiddhasaṃpradaḥ |",
  "S04n380:898": "dharmarājo jagadbhartā jagaduddhāraṇaprabhuḥ ||",
  "S04n380:899": "yadi dṛṣṭvā tamātmajñaṃ nindaṃstvavicārataḥ |",
  "S04n380:900": "gaṃgeva sarvatīrthānāṃ kṣetrāṇāṃ bodhimaṇḍavat || 234",
  "S04n380:902": "draṣṭavyaḥ sa tvayā naiva kulaputra tadanyathā |",
  "S04n380:903": "vicikitsā na kartavyā dṛṣṭvā taṃ dharmabhāṇakam |",
  "S04n380:904": "yogācāraṃ mahātmānaṃ pariśuddhatrimaṇḍalam ||",
  "S04n380:905": "yadi dṛṣṭvā tamātmajñaṃ nindastvamavicārataḥ |",
  "S04n380:906": "cyutvā hi buddhabhūmestvamapāyeṣu patedapi ||",
  "S04n380:907": "sa hi yogaviśuddhātmā nirvikalpo jitendriyaḥ |",
  "S04n380:908": "anācāro malālipto hyaśucicīvarāvṛtaḥ ||",
  "S04n380:909": "anīryāpathasaṃvṛtto gṛhāśramasamāśrayaḥ |",
  "S04n380:910": "śaktibhāryāsamāpannā duhitṛputrāvānapi ||",
  "S04n380:911": "tathāpi sa mahābhijñaḥ ṣaḍakṣarīviśuddhavit |",
  "S04n380:912": "samantabhadravadyogī vandanīyasvayādarāt ||",
  "S04n380:913": "iti bhagavatādiṣṭaṃ niśamya sa prabodhitaḥ |",
  "S04n380:914": "viṣkambhī bhagavantaṃ ca samālokyaivamabravīt ||",
  "S04n380:915": "bhagavan bhavatā śāstrā yathājñaptaṃ tathā khalu |",
  "S04n380:916": "kṛtvā taccharaṇe sthitvā bhajeyaṃ taṃ samādarāt ||",
  "S04n380:917": "bhagavanstatra gacchāmi prāptuṃ vidyāṃ ṣaḍakṣarīm |",
  "S04n380:918": "tadanujñāṃ bhavān mahyaṃ sāmprataṃ dātumarhati ||",
  "S04n380:919": "tataḥ sa bhagavānsatasmai bodhisattvāya saddhiye |",
  "S04n380:920": "gaccha sidhyatvabhiprāyamityanujñāśiṣaṃ dadau ||",
  "S04n380:921": "prāptānujñā munīndrasya viṣkambhī sa pramoditaḥ |",
  "S04n380:922": "pādābje sāṃjalirnatvā tataḥ saṃprasthito'carat ||",
  "S04n380:923": "anekairbodhisattvaissa yatirbrahmavihāribhiḥ |",
  "S04n380:924": "bhikṣubhiḥ śrāvakaiḥ sadbhicailakaicāpyupāsakaiḥ ||",
  "S04n380:925": "gṛhasthairvratibhirviprapramukhaiḥ paurikairjanaiḥ |",
  "S04n380:926": "vaṇigbhiḥ sārthavāhaiśca śreṣṭhibhiśca mahājanaiḥ ||",
  "S04n380:927": "sārdhaṃ pūjopahārādipuṣpāṇi vividhānyapi |",
  "S04n380:928": "sarvartujāni sarvāṇi jalajasthalajānyapi ||",
  "S04n380:929": "sugandhadravyāṇi sarvāṇi dhūpāni surabhīni ca | 235",
  "S04n380:931": "sarvālaṃkāravastūni vastrāṇi vividhāni ca ||",
  "S04n380:932": "dhvajacchatravitānāni patākāvyaṃjanāni ca |",
  "S04n380:933": "cāmarāṇi samuddīptaratnadīpānmuruṇi ca ||",
  "S04n380:934": "dhātudravyāṇi sarvāṇi ratnāni sakalāni ca |",
  "S04n380:935": "auṣadhādīni sarvāṇi bhogyāni surasāni ca ||",
  "S04n380:936": "evamanyāni vastūni sarvopakaraṇānyapi |",
  "S04n380:937": "samādāya mahotsāhaiḥ vārāṇasiṃ yayau ||",
  "S04n380:938": "tatra prāptaḥ sa viṣkambhī dṛṣṭvā taṃ dharmabhāṇakam |",
  "S04n380:939": "dūrataḥ sāṃjalirnatvā muditaḥ samupāsarat ||",
  "S04n380:940": "tatra sa mudito dharmabhāṇakasya puro gataḥ |",
  "S04n380:941": "pādābje sāṃjalirnatvā samālokyaivamabravīt ||",
  "S04n380:942": "bhadanta kauśala kaścidbhavatāmindriyeṣvapi |",
  "S04n380:943": "sarvaparigrahāṇāṃ ca sabandhusuhṛdāmapi ||",
  "S04n380:944": "yadarthe bhavatāṃ śāsta śaraṇe'hamihāvrajam |",
  "S04n380:945": "tadbhavānapi jānīyāt tadarthe me prasīdatu ||",
  "S04n380:946": "iti vijñapya tasyāgre śāstuḥ sa sugatātmajaḥ |",
  "S04n380:947": "viṣkambhī suprannātmā pūjāṃ cakre yathākramam ||",
  "S04n380:948": "yathāvidhi samabhyarcya sarvapūjopahāradūṣyādiśuddharuciracīvaraiḥ |",
  "S04n380:949": "dhvajacchatravitānaiśca patākāvyaṃjanādibhiḥ |",
  "S04n380:950": "alaṃkṛtya mahotsāhaṃ cakre sagītavādanaiḥ ||",
  "S04n380:951": "tatastasya puraḥ sarvadravyopakaraṇānyapi |",
  "S04n380:952": "sadhāturatnajātāni bhogyāni cauṣadhīrapi ||",
  "S04n380:953": "sarvāṇyetānyupasthāpya purataḥ samakalpayet |",
  "S04n380:954": "tato'ṣṭāṃgaiḥ praṇāmāni pradakṣiṇāni cākarot ||",
  "S04n380:955": "tataḥ sa prāṃjalirbhūtvā śāstāraṃ dharmabhāṇakam |",
  "S04n380:956": "samīkṣya suprasannāsyaḥ prārthayadevamādarāt ||",
  "S04n380:957": "bhadanta sadguro śāstā dharmaśrīguṇasāgarāḥ |",
  "S04n380:958": "tadbhavān me manovāṃchāṃ saṃpūrayitumarhati || 235",
  "S04n380:960": "śṛṇvanti ye sadā dharmaṃ bhavataḥ samupāśritāḥ |",
  "S04n380:961": "devā apyasurāścāpi yakṣagandharvakinnarāḥ ||",
  "S04n380:962": "garuḍā api nāgāśca vidyādharādayo'pi ca |",
  "S04n380:963": "kumbhāṇḍā rākṣasāścāpi bhūtapretapiśācakāḥ ||",
  "S04n380:964": "siddhāḥ sādhyā grahāstārāḥ sarvāścāpyapsarogaṇāḥ |",
  "S04n380:965": "sarvalokādhipāścāpi brāhmaṇāśca maharṣayaḥ ||",
  "S04n380:966": "yatino yoginaścāpi bhikṣavo brahmacāriṇaḥ ||",
  "S04n380:967": "bhikṣuṇyaścailakāścāpi vratinaścāpyupāsakāḥ ||",
  "S04n380:968": "tīrthikāścāpi śaivāśca vaiṣṇavāśca tapasvinaḥ |",
  "S04n380:969": "rājānaḥ kṣatriyā vaiśyāḥ śreṣṭhino'pi mahājanāḥ ||",
  "S04n380:970": "paurikāḥ sārthavāhāśca vaṇijaḥ śilpino'pi ca |",
  "S04n380:971": "evamanye'pi lokāśca sarve te vimalāśayāḥ ||",
  "S04n380:972": "puṇyavanto mahāsattvā bhadraśrīsadguṇāśrayāḥ |",
  "S04n380:973": "bodhisattvā mahābhijñā bhaveyurbodhilābhinaḥ ||",
  "S04n380:974": "bhajanti bhavatāṃ ye ca śaraṇe samupasthitāḥ |",
  "S04n380:975": "te sarve vimalātmānaḥ bhaveturbodhilāabhinaḥ ||",
  "S04n380:976": "bhavaddarśanamātreṇa sarvāṇi pātakānyapi |",
  "S04n380:977": "niravaśeṣe vinaṣṭāni kṣiṇuyurdāruṇānyapi ||",
  "S04n380:978": "jānante tava saṃbuddhāḥ sarve'pi daśadik sthitāḥ |",
  "S04n380:979": "bodhisattvāśca sarve'pi sarve'rhanto'pi yoginaḥ ||",
  "S04n380:980": "brahmaśakrādayo devāḥ sarvalokādhipā api |",
  "S04n380:981": "mahatpuṇyābhivāṃchanto bhajanti sarvataḥ sadā ||",
  "S04n380:982": "dhanyāste puruṣāḥ sarve saddharmaśrīguṇalābhinaḥ |",
  "S04n380:983": "ye te dharmāmṛtaṃ pītvā bhajanti samupasthitāḥ ||",
  "S04n380:984": "puṇyakṣetramahābhūmiriyaṃ vārāṇasī bhuvi ||",
  "S04n380:985": "bhavatpādarajoliptā bhavatyatipavitritā ||",
  "S04n380:986": "tadbhadanta bhavāṃcchāstā kṛpayā māṃ vilokayan |",
  "S04n380:987": "puṇyāmṛtena saṃsicaṃ saṃvibhṛtāṃ svaputravat || 237",
  "S04n380:989": "iti tenoditaṃ śrutvā sa sudhīrdharmabhāṇakaḥ |",
  "S04n380:990": "viṣkambhinaṃ mahāsattvaṃ taṃ paścannevamabravīt ||",
  "S04n380:991": "kaukṛtyaṃ kulaputrātra motpādaya mamāgrataḥ |",
  "S04n380:992": "kimicchasi bhave kleśaṃ saddharmasukhasādhanam ||",
  "S04n380:993": "kati mārṣāḥ kila kleśāḥ saṃsāra aupabhāgikāḥ ||",
  "S04n380:994": "naimittikāḥ prajotpatteḥ saddharmaguṇasādhanāḥ ||",
  "S04n380:995": "ye cāpīyaṃ mahāvidyāṃ saṃjānante ṣaḍakṣarīm |",
  "S04n380:996": "saṃlipyante na tea kleśaiḥ saṃsāradharmacāriṇaḥ ||",
  "S04n380:997": "yathā jāmbunadaṃ hema malairnāsandhyate kvacit |",
  "S04n380:998": "yasya kāyagatā ceyaṃ mahāvidyā ṣaḍakṣarī ||",
  "S04n380:999": "saṃsāre sarato'pyasya kāye kleśairna lipyate |",
  "S04n380:1000": "iti tena samādiṣṭaṃ niśamya sa vinoditaḥ |",
  "S04n380:1001": "viṣkambhī prārthayadevaṃ natvainaṃ dharmabhāṇakam ||",
  "S04n380:1002": "dadasva dharmacakṣurme naṣṭamārgasya sadguro |",
  "S04n380:1003": "saṃtarpaya jagadbharta dharmāmṛtarasena mām ||",
  "S04n380:1004": "saṃbodhikalpavṛkṣasya bījaṃ ropaya me tarau |",
  "S04n380:1005": "saddharmaguṇaratnānāṃ kuru me kāryamālayam ||",
  "S04n380:1006": "bhadraśrīsukhasaṃpattivasatiṃ kuru me tanau |",
  "S04n380:1007": "abhedyakuśalādhāraṃ supratiṣṭha vṛṣāśrayam ||",
  "S04n380:1008": "kuru māṃ nirmalātmānaṃ pariśuddhatrimaṇḍalam |",
  "S04n380:1009": "dadasva me mahāvidyāṃ saṃbodhijñānasādhanīm ||",
  "S04n380:1010": "saddharmaśrīguṇādhārīṃ ṣaḍakṣarīṃ jagaddhite ||",
  "S04n380:1011": "yayāhaṃ kṣipramāsādya saṃbodhijñānasanmaṇim |",
  "S04n380:1012": "uddhareyaṃ jagallokaṃ sāṃsāramahadambudheḥ ||",
  "S04n380:1013": "pravartayeyamālokaṃ dharmacakraṃ bhavālaye |",
  "S04n380:1014": "mocayeyaṃ jagatsarvaṃ ṣaḍgatikleśabandhanāt ||",
  "S04n380:1015": "śrāvayeyaṃ jagatsarvaṃ saṃbuddhānāṃ subhāṣitān |",
  "S04n380:1016": "cārayeyaṃ jagalloke mahāyānaṃ vratottamam || 238",
  "S04n380:1018": "sthāpayeyaṃ jagatsarvaṃ bodhimārge'bhibodhayan |",
  "S04n380:1019": "tadbhavānme kṛpāsindho mahāvidyāṃ ṣaḍakṣarīm ||",
  "S04n380:1020": "saṃbodhijñānasaṃbhartā prayacchatu jagaddhite |",
  "S04n380:1021": "datvā me śrīmatīmenāṃ mahāvidyāṃ ṣaḍakṣarīm ||",
  "S04n380:1022": "trātā nātho guruḥ śāstā sanmitraṃ sadguṇārthabhṛt |",
  "S04n380:1023": "gatirbandhuḥ suhṛtsvāmi prabhuḥ pitā parāyaṇaḥ ||",
  "S04n380:1024": "dvīpaparāyaṇo bhartā śaraṇyaṃ bhavatāṃ mama ||",
  "S04n380:1025": "iti saṃprārthite tena śrutvā sa dharmabhāṇakaḥ |",
  "S04n380:1026": "viṣkambhinaṃ mahāsatvaṃ tamālokyaivamabravīt ||",
  "S04n380:1027": "durlabhaṃ kulaputredaṃ sarvavidyāmahatpadam |",
  "S04n380:1028": "abhedyaṃ sarvamārāṇāṃ vajrasāramanuttaram ||",
  "S04n380:1029": "sarvakleśāgnisaṃtāpapraśāntikaraṇaṃ mahat |",
  "S04n380:1030": "bhadraśrīguṇasaddharmasamṛddhisukhasādhanam ||",
  "S04n380:1031": "sarvasattvahitādhānaṃ bodhisaṃbhārapūraṇam |",
  "S04n380:1032": "sarvadharmottamodāraṃ sarvāpāyaviśodhanam ||",
  "S04n380:1033": "akṣayajñānasampattivimuktipadasādhanam |",
  "S04n380:1034": "daśapāramitādharmasārasaṃbodhisādhanam ||",
  "S04n380:1035": "sarvadevādilokaiśca samabhikāṃkṣitaṃ padam |",
  "S04n380:1036": "sarvadharmapadasthānaṃ praveśanapadaṃ mahat ||",
  "S04n380:1037": "ye ca svasvakulesthānāaṃ devatānāṃ yathāvidhi |",
  "S04n380:1038": "abhiṣekaṃ samādāya caranti sadvrataṃ sadā ||",
  "S04n380:1039": "kecittīrthe samāśritya saddharmamokṣavāṃchinaḥ |",
  "S04n380:1040": "dhyātvā mantrāṇi jalpanto bhaktyārādhayanti tān ||",
  "S04n380:1041": "kecid girāśaraṇye'pi guhāyāṃ nirjane vane |",
  "S04n380:1042": "puṇyakṣetre gṛhe ranme pīṭhe pretālaye'pi ca ||",
  "S04n380:1043": "keciccaityavihāre ca sabhāgāre ca maṇḍape |",
  "S04n380:1044": "udyāne vṝkṣamūle ca śivādisuramandire ||",
  "S04n380:1045": "kecinmahodadhestīre nadītire sarastaṭe |",
  "S04n380:1046": "evamanyatra satkṣetre samāśritāḥ samāhitāḥ || 239",
  "S04n380:1048": "svasvakuleṣṭadevānāṃ śaraṇe samupasthitāḥ |",
  "S04n380:1049": "dhyātvārādhya samabhyarca prārthayanti sunirvṛtim ||",
  "S04n380:1050": "sunirvṛtiṃ na te yānti kṛtvāpi duṣkaraṃ tapaḥ |",
  "S04n380:1051": "svasvakuleṣṭevānāmālayameva yānti te ||",
  "S04n380:1052": "ye ca santo mahāsattvā bodhisattvāḥ śubhārthinaḥ |",
  "S04n380:1053": "triratnabhajanaṃ kṛtvā dadata dānamādarāt ||",
  "S04n380:1054": "etatpuṇyābhiliptāste bhaveyurvilāśayāḥ |",
  "S04n380:1055": "śuddhaśīlasamācārāḥ saṃcareran susaṃvaram ||",
  "S04n380:1056": "etatpuṇyānuliptāste pariśuddhatrimaṇḍalāḥ",
  "S04n380:1057": "kṣāntivrataṃ samādhāya saṃcareran jagaddhite ||",
  "S04n380:1058": "etatpuṇyābhiyuktāste saddharmasādhanodyatāḥ |",
  "S04n380:1059": "mahāvīrye samutsāhaṃ kuryurbhavārthasādhanam ||",
  "S04n380:1060": "etatpuṇyavimuktāste niḥkleśā vijitendriyāḥ |",
  "S04n380:1061": "yogadhyānasamādhānāḥ saṃtiṣṭheran samāhitāḥ ||",
  "S04n380:1062": "etatpuṇyāmṛtavyāptā arhantaste niraṃjanāḥ |",
  "S04n380:1063": "saṃbodhipraṇidhiṃ dhṛtvā vareyurbauddhasaṃvaram ||",
  "S04n380:1064": "etatpuṇyāṃśudīptāste caturbravihāriṇaḥ |",
  "S04n380:1065": "prajñāratnaṃ samāsādya saṃcareran susaṃvṛtau ||",
  "S04n380:1066": "etatpuṇyānubhāvaiste sarvopāyavicakṣaṇāḥ |",
  "S04n380:1067": "sarvasattvahitādhānīṃ careyurbhadracārikām ||",
  "S04n380:1068": "etatpuṇyasamṛddhāste yathecchārupacāriṇaḥ |",
  "S04n380:1069": "sarvahitārthasaṃbhāraṃ pūrayeyurjagaddhite ||",
  "S04n380:1070": "etatpuṇyasamuddīptā mahābhijñā guṇākarāḥ |",
  "S04n380:1071": "bodhimārge jagatsarvaṃ sthāpayeyuḥ prayatnataḥ ||",
  "S04n380:1072": "etatpuṇyamayāṃgāste paramārthajñānamuttamam |",
  "S04n380:1073": "prāpya mārān vinirjitya saṃbodhiṃ samavāpnuyuḥ ||",
  "S04n380:1074": "tataste sugatā buddhāṃ jagatsatvaṃ susaṃvṛtau |",
  "S04n380:1075": "bodhayitvā pratiṣṭhāpya saṃprayāyuḥ sunirvṛtim || 240",
  "S04n380:1077": "evaṃ cireṇa buddhāste caranto bodhicārikāḥ |",
  "S04n380:1078": "daśapāramitāḥ sarvāḥ pūrayitvā yathākramam ||",
  "S04n380:1079": "jitvā māragaṇān sarvāṃścaturbrahmavihāriṇaḥ |",
  "S04n380:1080": "paramajñānamāsādya saṃbodhiṃ prāpya nirvṛtāḥ ||",
  "S04n380:1081": "evaṃ duṣkaramarmāṇi kṛtvā sarvajinā api |",
  "S04n380:1082": "cirāt saṃbodhimāsādya saṃprāyātāḥ sunirvṛtim ||",
  "S04n380:1083": "ya imāṃ śrīmahatsarvavidyeśvarīṃ ṣaḍakṣarīm |",
  "S04n380:1084": "dhyātvā lokeśvaraṃ nityaṃ japati bodhimānasaḥ ||",
  "S04n380:1085": "sa tatkṣaṇādviśuddhātmā pariśuddhatrimaṇḍalaḥ |",
  "S04n380:1086": "bhadraśrīsukhasaṃpannaḥ saṃprayāyāt sukhāvatīm ||",
  "S04n380:1087": "tatra prāpto'mitābhasya muneḥ śaraṇaniśritaḥ |",
  "S04n380:1088": "bodhidharmāmṛtaṃ pītvā bodhisattvavrataṃ caret ||",
  "S04n380:1089": "tataḥ saṃvṛtiśuddhātmā sarvasattvahitotsukaḥ |",
  "S04n380:1090": "kṛtī pāramitāḥ sarvāḥ saṃpūrayan yathāakramam ||",
  "S04n380:1091": "saṃvṛtidharmasaṃbhāraṃ pūrayanti jitendriyāḥ |",
  "S04n380:1092": "samādhisadguṇādhārā jitvā māragaṇānapi ||",
  "S04n380:1093": "paramārthaṃ samāsādya saṃbodhiṃ samavāpnuyāt |",
  "S04n380:1094": "tato buddhapadaṃ prāpya kṛtvā dharmamayaṃ jagat ||",
  "S04n380:1095": "nirvikalpo viśuddhātmā saṃprayāyāt sunirvṛtim |",
  "S04n380:1096": "sarvayogā mahāvidyāḥ paramārthāptikāraṇāḥ ||",
  "S04n380:1097": "eṣā vidyā mahādharmasaṃbodhijñāmasādhanī |",
  "S04n380:1098": "yathā hi taṇḍulasiddhaṃ saṃsāradharmapālanam ||",
  "S04n380:1099": "evameṣā mahāvidyā sarvasaddharmapālinī |",
  "S04n380:1100": "sarvalokā sumedinyāmurvarāyāṃ prayatnataḥ ||",
  "S04n380:1101": "kṛṣitvā dhānyamāropya saṃpālayanti sādaram |",
  "S04n380:1102": "tadaṃkure samudbhūte nadībhinnarahāmbubhiḥ ||",
  "S04n380:1103": "meghadhārāmbubhiḥ samyak sfālyamānaṃ pravardhite |",
  "S04n380:1104": "tatastatpariniṣpannaṃ chivā khale mahītale || 241",
  "S04n380:1106": "mardayitvā gṛhe nītvā saṃśoṣya bhāsvadātapaiḥ |",
  "S04n380:1107": "tatastaṃ muśalenāpi bhedayitvā samādarāt ||",
  "S04n380:1108": "tadbuṣāṇi parityajya samālontyeva taṇḍulam |",
  "S04n380:1109": "tadeva taṇḍulaṃ siddhaṃ sarvasaṃsārapālanam ||",
  "S04n380:1110": "saddharmaprāptisaṃbhārapuraṇaṃ bodhisādhanam |",
  "S04n380:1111": "tathā sarvamahāyogāḥ sarvāḥ pāramitā api ||",
  "S04n380:1112": "sarvā vidyāśca mantrāṇi saddharmaprāptisiddhaye |",
  "S04n380:1113": "sarveṣāṃ yogavidyānāṃ mantrāṇāmapi sattamam ||",
  "S04n380:1114": "siddhametanmahāvidyāmantraṃ sambodhisādhanam |",
  "S04n380:1115": "evameva mahāvidyā sarvadharmārthasādhanī ||",
  "S04n380:1116": "mahatpuṇyairvinā naiva labhyā kenāpi saddiyā |",
  "S04n380:1117": "sukṣetre vyāruhenneva taṇḍulaṃ vituṣaṃ kvacit ||",
  "S04n380:1118": "niṣpuṇyaiḥ labhyate naiṣā mahāvidyā kathaṃcana |",
  "S04n380:1119": "yāvanna labhyate hyeṣā vidyā sarvārthasādhanī ||",
  "S04n380:1120": "tāvat puṇyāni sarvāṇi saṃsādhayet prayatnataḥ |",
  "S04n380:1121": "yadaiṣā labhyate vidyāṃ tadā puṇyanirādaraḥ ||",
  "S04n380:1122": "etāmeva mahāvidyāṃ dhyātvā lokeśvaraṃ japet |",
  "S04n380:1123": "yadeyaṃ sidhyate vidyā sarvasaṃbhārasādhanī ||",
  "S04n380:1124": "tadā saddharmakāryāṇi sādhayet svecchayānayā |",
  "S04n380:1125": "eṣā hi taṇḍulākārā saṃsāradharmasādhanī ||",
  "S04n380:1126": "sarvadharmāstuṣākārāa etadvidyāptikāraṇāḥ |",
  "S04n380:1127": "evaṃ mahattarīmenāṃ vidyārājñāṃ ṣaḍakṣarīm ||",
  "S04n380:1128": "dhyātvā pāramitāḥ sarvāḥ praṇamante sadādarāt |",
  "S04n380:1129": "saṃbuddhāṃ api sarve'tha bodhisattvā jinātmajāḥ ||",
  "S04n380:1130": "arhanto vītakleśāśca dhyātvemāṃ praṇamantyapi |",
  "S04n380:1131": "sarve'pīndrādayo devāḥ brahmādayo maharṣayaḥ ||",
  "S04n380:1132": "sūryādayo grahāḥ sarve candrāditārakā api |",
  "S04n380:1133": "sarvasiddhāśca sādhyāśca vasavaścāpsarogaṇāḥ || 242",
  "S04n380:1135": "sarve'pi tridaśendrāśca sarvavidyādharā api |",
  "S04n380:1136": "viṣṇubrahmādilokendrāḥ kumbhāṇḍāśca yamādayaḥ ||",
  "S04n380:1137": "sarve'pi rākṣasendrāśca varuṇādayo'pyahīśvarāḥ |",
  "S04n380:1138": "sarve'pi garuḍendrāśca sarve'pi pavanādhipāḥ ||",
  "S04n380:1139": "sarve śrīdādiyakṣendrāḥ sarve'pīśādiyogiṇaḥ ||",
  "S04n380:1140": "gandharvakinnarendrāśca sarvalokādhipā api ||",
  "S04n380:1141": "sadā nityāmimāṃ vidyāṃ vidyārājñīṃ ṣaḍakṣarīm |",
  "S04n380:1142": "dhyātvā smṛtvā praṇatvāpi saṃbhajante samādarāt ||",
  "S04n380:1143": "ye yepyasyāḥ susiddhāyāḥ vidyārājñāṃ samādarāt |",
  "S04n380:1144": "dhyātvā smṛtvā praṇatvāpī prabhajante sadāniśam ||",
  "S04n380:1145": "te tea sarve viśuddhāṃgāḥ vimuktasarvapātakāḥ |",
  "S04n380:1146": "niḥkleśā vimalātmānaḥ saṃprayāyuḥ sukhāvatīm ||",
  "S04n380:1147": "tatrāmitaruceḥ śāstuḥ śaraṇe samupāśritāḥ |",
  "S04n380:1148": "sadā dharmāmṛtaṃ pītvā saṃcareran jagaddhite ||",
  "S04n380:1149": "evaṃ te ca jagallokaṃ hitaṃ kṛtvā pramoditāḥ |",
  "S04n380:1150": "bodhisattvā mahābhijñā bhaveyurdharmarājikāḥ ||",
  "S04n380:1151": "tataste vimalātmānaḥ pariśuddhatrimaṇḍalāḥ |",
  "S04n380:1152": "arhanto bodhimāsādya sambuddhapadamāpnuyuḥ ||",
  "S04n380:1153": "evaṃ mahattarī vidyā prasiddheyaṃ ṣaḍakṣarī |",
  "S04n380:1154": "yasyā anusmṛtimātreṇa sarve naṣṭā hi pāpakāḥ ||",
  "S04n380:1155": "ya enāṃ japate nityaṃ tasya yaḥ cīvaraṃ spṛśet |",
  "S04n380:1156": "so'pi bhavenmahāsattvo bodhisattvo vivartikaḥ ||",
  "S04n380:1157": "yaścainaṃ pūjayedbhaktyā tena sarve'rcitā jināḥ |",
  "S04n380:1158": "sasaṃghā api satkārairbhavanti pūjitāḥ sadā ||",
  "S04n380:1159": "evaṃ mahattarī sarvabhadraśrīsadguṇārthadā |",
  "S04n380:1160": "ṣadakṣarīti vikhyātā sarvatra bhuvaneṣvapi ||",
  "S04n380:1161": "buddhānāṃ jananī mātā prajñāpāramitāpi sā |",
  "S04n380:1162": "sāṃjaliṃ praṇatiṃ dhṛtvā bhajatyenāṃ śubhaṃkarīm || 243",
  "S04n380:1164": "ata eṣā mahāvidyā saṃsāradharmasādhanī |",
  "S04n380:1165": "munīndrairbodhisattvaiśca sarvadevaiśca vanditā ||",
  "S04n380:1166": "asyā nāmasaṃbhāraṃ grahaṇamapi durlabham |",
  "S04n380:1167": "smaraṇaṃ śravaṇaṃ cāpi vinā puṇyairna labhyate ||",
  "S04n380:1168": "iti tena samādiṣṭaṃ śrutvā sa saṃpramoditaḥ |",
  "S04n380:1169": "viṣkambhī sāṃjaliḥ prārthya natvaivaṃ dharmabhāṇakam ||",
  "S04n380:1170": "bhadanta sadguro śāstaḥ śaraṇe te'hamāgataḥ |",
  "S04n380:1171": "tadbhavān me mahāvidyāṃ pradadātu jagaddhite |||",
  "S04n380:1172": "iti saṃprārthitastena paśyan sa dharmabhāṇakaḥ |",
  "S04n380:1173": "smṛtvā lokeśvaraṃ dhyātvā tasthau taddānacintayā ||",
  "S04n380:1174": "tadākāśānmahacchabdo niścacāra manoharaḥ |",
  "S04n380:1175": "dadasvāsmai jagallokahitārthapuṇyavāṃchinaḥ ||",
  "S04n380:1176": "yo'yaṃ dhīro mahāsattvo bodhisattvo jinātmajaḥ |",
  "S04n380:1177": "sarvasattvahitāni vidyāmicchan samāgataḥ ||",
  "S04n380:1178": "śraddhābhaktiprasannātmā saṃ bodhijñānalālasaḥ |",
  "S04n380:1179": "tatprasiddhā mahāvidyā deyāsmai dīyatāmiti ||",
  "S04n380:1180": "tanniścaran mahāśabdaṃ śrutvā sa dharmabhāṇakaḥ |",
  "S04n380:1181": "kuto'yaṃ carate śabda iti dhyātvā vyavasthitaḥ ||",
  "S04n380:1182": "bhūyo'pyeyaṃ mahāśabdo niścacāra vihāyasaḥ |",
  "S04n380:1183": "deyāsmai suprasannāya saṃbodhijñānasādhine ||",
  "S04n380:1184": "sarvasattvahitārthāya saddharmaśrīguṇārthine |",
  "S04n380:1185": "bodhisattvāya dhīrāya śraddhayā dīyatāmiti ||",
  "S04n380:1186": "niścarantaṃ suśabdaṃ taṃ śrutvā sa dharmabhāṇakaḥ |",
  "S04n380:1187": "kuto'yaṃ carate śabda iti dhyātvā vyalokayet ||",
  "S04n380:1188": "samīkṣya sarvato dikṣu dhimān sa saṃvilokayan |",
  "S04n380:1189": "vismayāpannacittaḥ khe saṃpaśyan saṃdadarśa tam ||",
  "S04n380:1190": "śaratpūrṇendudīptābhaṃ jaṭāmitābhaśobhitam |",
  "S04n380:1191": "padmahastaṃ mahāsattvamārvalokiteśvaram || 244",
  "S04n380:1193": "dṛṣṭvā taṃ khe kajālīnaṃ bodhisattvaṃ jinātmajam |",
  "S04n380:1194": "bhadraśrīsadguṇādhāraṃ saṃbodhidharmabhāskaram ||",
  "S04n380:1195": "saṃpaśyan samutthāya sānandavismitāśayaḥ |",
  "S04n380:1196": "aṣṭāṃgaiḥ praṇatiṃ kṛtvā tasthau dhyātvā kṛtāṃjaliḥ ||",
  "S04n380:1197": "tamevaṃ saṃsthitaṃ dharmabhāṇakaṃ niścarendriyam |",
  "S04n380:1198": "sa trailokeśvaraḥ paśyan samāmantryaivamādiśat ||",
  "S04n380:1199": "kulaputrāyamudyogī saṃbodhijñānasādhane |",
  "S04n380:1200": "asmai daiyā mahāvidyā pradiyatāṃ ṣaḍakṣarī ||",
  "S04n380:1201": "iti tena jagacchāstrā samādiṣṭaṃ niśamya saḥ |",
  "S04n380:1202": "dharmabhāṇakaḥ ālokya natvainamabravīt ||",
  "S04n380:1203": "bhagavannātha dharmendra bhavadājñāṃ śiro vahan ||",
  "S04n380:1204": "dadātvasmai mahāvidyāṃ tadbhavān saṃprasīdatu ||",
  "S04n380:1205": "iti vijñapya lokeśaṃ tataḥ sa dharmabhāṇakaḥ |",
  "S04n380:1206": "viṣkambhinaṃ samāmantrya saṃpaśnnevamabravīt ||",
  "S04n380:1207": "kulaputra jagacchāstā dattājñā me prasīdataḥ |",
  "S04n380:1208": "dadyāmahaṃ mahāvidyāṃ gṛhāṇemāṃ ṣaḍakṣarīm ||",
  "S04n380:1209": "ityādiśya sa dharmiṣṭho vidhināsmai mahātmane |",
  "S04n380:1210": "saviśuddhimudāhṛtya prādādvidyāṃ ṣaḍakṣarīm ||",
  "S04n380:1211": "praṇavamaṇikajahṛdbījamiti ṣaḍakṣaram |",
  "S04n380:1212": "siddhametanmahāvidyā ṣadakṣarīti viśrutā ||",
  "S04n380:1213": "tatpradattāmimāṃ vidyāṃ vidyādhīṇāṃ ṣaḍakṣarī |",
  "S04n380:1214": "viṣkambhī sāṃjalirnatvā saṃprāgrahītpramoditaḥ ||",
  "S04n380:1215": "tatkṣaṇe sācalā sābdhiścacāla ṣaḍ vidhā mahī |",
  "S04n380:1216": "papāta puṣpavṛṣṭiśca sarvato'pyacaracchubham ||",
  "S04n380:1217": "tadvidyā dattamātre'pi viṣkambhī sa samṛddhimān |",
  "S04n380:1218": "anekadharmasaṃbhārasamādhiprāptavānabhūt |",
  "S04n380:1219": "tataḥ sa suprasannāatmā śatre tasmai sadakṣiṇām |",
  "S04n380:1220": "caturdvīpāṃ saptaratnaparipūrṇāṃ dadau mudā || 245",
  "S04n380:1222": "tāṃ dṛṣṭvā sa mahābhijño dharmiṣṭho dharmabhāṇakaḥ |",
  "S04n380:1223": "viṣkambhinaṃ mahāsattvaṃ taṃ samālokyaivamabravīt ||",
  "S04n380:1224": "kulaputra tvamāryo'si nānāryaḥ sugatātmajaḥ |",
  "S04n380:1225": "vaineyo bodhisattvastat gṛhṇīyāṃ dakṣiṇāṃ na te ||",
  "S04n380:1226": "etā ekākṣarasyāpi paryāptā na tu dakṣiṇā |",
  "S04n380:1227": "prāgeva ṣaḍakṣarāṇāṃ gṛhṇiyāṃ te tathāpi na ||",
  "S04n380:1228": "tacchrutvā sa mahābhijño viṣkambhī tasya sadguroḥ |",
  "S04n380:1229": "mahārghyamūlyaśuddhābhaṃ muktāhāramupāharat ||",
  "S04n380:1230": "tamupanāmitaṃ paśyan gṛhītvā dharmabhāṇakaḥ |",
  "S04n380:1231": "tasmai pratyarpayitvā sa paśyaṃstaṃ caivamabravīt ||",
  "S04n380:1232": "kulaputra munīndrasya śākyamunerjagadguroḥ |",
  "S04n380:1233": "enaṃ puna upāsthāpya madvacasā vadernamaḥ ||",
  "S04n380:1234": "iti śāstrā samādiṣṭaṃ niśamya sa vinoditaḥ |",
  "S04n380:1235": "viṣkambhinaṃ suprasannaṃ samālokyaivamabravīt ||",
  "S04n380:1236": "bhavatā yadyathādiṣṭaṃ tattathāhaṃ karomi hi |",
  "S04n380:1237": "iti vijñapya taṃ muktāhāraṃ natvā samādade ||",
  "S04n380:1238": "tataḥ sa suprasannātmā viṣkambhī tasya sadguroḥ |",
  "S04n380:1239": "pādāabje sāṃjalirnatvā saṃprasthito'caranmudā ||",
  "S04n380:1240": "sārdhaṃ sarvaiḥ sadā yaistaiḥ pratilabdhamanepsitaḥ |",
  "S04n380:1241": "sumaṃgalamahotsāhaṃ jetodyānamupācarat ||",
  "S04n380:1242": "tatra sa dūrataḥ paśyan bhagavantaṃ sabhāśritam |",
  "S04n380:1243": "sāṃjaliḥ praṇatiṃ kṛtvā sahasā samupāsarat ||",
  "S04n380:1244": "tatra samupāsṛtya śāstustasya jagadguroḥ |",
  "S04n380:1245": "pādābjaṃ sāṃjalirnatvā saṃpaśyan samupāśrayat |",
  "S04n380:1246": "tatra sa bhagavān paśyan viṣkambhinaṃ samāgatam |",
  "S04n380:1247": "suprasannamukhāmbhojaṃ samālokyaivamādiśat ||",
  "S04n380:1248": "svāgataṃ kulaputraihi kaścitte kauśalaṃ tanau |",
  "S04n380:1249": "vāṃchitārthaṃ samāsādya samāyāsi prasīdataḥ || 246",
  "S04n380:1251": "ityādiṣṭe munīndreṇa viṣkambhī saṃprasāditaḥ |",
  "S04n380:1252": "bhagavantaṃ jagannāthaṃ paśyannevaṃ nyavedayat ||",
  "S04n380:1253": "bhagavan labdhavānasmi bhavatkṛpānubhāvataḥ |",
  "S04n380:1254": "saṃbodhisādhanīṃ vidyāṃ bhadraśrīsadguṇārthadām ||",
  "S04n380:1255": "adya me safalaṃ janma buddhaputro'smi sāmpratam |",
  "S04n380:1256": "prāksaṃbodhisanmārgo bhadraśrīmān jagaddhite ||",
  "S04n380:1257": "bhagavan yadbhavāṃcchāstā sarvarmahitārthabhṛt |",
  "S04n380:1258": "yathāśu bodhimāpnuyām tathā māṃ prottumarhati ||",
  "S04n380:1259": "iti tenoditam śrutvā bhagavān sa munīśvaraḥ |",
  "S04n380:1260": "viṣkambhinaṃ samālokya punarevaṃ samādiśat ||",
  "S04n380:1261": "dhanyastvaṃ kulaputro'si bodhisattvo jinātmajaḥ |",
  "S04n380:1262": "sarvasattvahitādhānī mahavidyāsamāptavān ||",
  "S04n380:1263": "bhūyo'pyahaṃ mahāvidyāṃ saptasaptatikoṭibhiḥ |",
  "S04n380:1264": "saṃbuddhairbhāṣitā yā tāṃ dāsyāmi te jagaddhite ||",
  "S04n380:1265": "ya etāṃ dhāraṇīṃ vidyāṃ sarvapātakanāśanīm |",
  "S04n380:1266": "bhadraśrīsadguṇādhārāṃ saṃboddhapadasādhanīm ||",
  "S04n380:1267": "samādāya sucittena smṛtvā dhyātvā samāhitaḥ |",
  "S04n380:1268": "saṃbodhipraṇidhiṃ dhṛtvā paṭhati sarvadādarāt ||",
  "S04n380:1269": "sa sarvapāpanirmuktaḥ pariśuddhendriyaḥ sudhīḥ ||",
  "S04n380:1270": "niḥklepariśuddhātmā bodhisattvo bhavet kṛtī ||",
  "S04n380:1271": "sarvairapi munīndraissa samālokya sadāniśam |",
  "S04n380:1272": "duṣṭamārabhyebhyo'pi saṃrakṣyate svaputravat ||",
  "S04n380:1273": "sarvavighnagaṇānāṃ syāt pradhṛṣyaḥ sa vīryavān |",
  "S04n380:1274": "mahāsattvo mahotsāhī saddharmaguṇasādhane ||",
  "S04n380:1275": "saṃbuddhajananī devī praġyāpāramitāpi tam |",
  "S04n380:1276": "boddhisattvaṃ mahāsattvaṃ paśyantī samavat sadā ||",
  "S04n380:1277": "lokeśvaro'pi saṃpaśyanstaṃ śrībhadraguṇāśrayam |",
  "S04n380:1278": "sarvatra sarvadā rakṣedyojayan bodhisaṃvare || 247",
  "S04n380:1280": "tataḥ sa triguṇābhijño bodhicaryāvrataṃ dadhan |",
  "S04n380:1281": "sarvaṃ saṃbodhisaṃbhāraṃ saṃpūrayan yathākramam ||",
  "S04n380:1282": "tataḥ sa suviśuddhātmā niḥkleśo vimalendriyaḥ |",
  "S04n380:1283": "arhan mārān vinirjitya trividhāṃ bodhimāpnuyāt ||",
  "S04n380:1284": "tataḥ sa trijagacchāstā kṛtvā dharmamayaṃ jagat |",
  "S04n380:1285": "sarvaṃ bodhivrate yujya samāpnuyāt sunirvṛtim ||",
  "S04n380:1286": "evaṃ mahattarī vidyāṃ saṃbuddhapadasādhanī |",
  "S04n380:1287": "eṣā tvayā sadā dhāryā paṭhanīyā jagaddhite ||",
  "S04n380:1288": "ye cāpyetanmahāvidyāpāṭhabhāṣaṇasusvaram |",
  "S04n380:1289": "śrutvānumodamānāstaṃ natvā bhajanti sādaram ||",
  "S04n380:1290": "te'pi sarve vikalmāṣāḥ pariśuddhatrimaṇḍalāḥ |",
  "S04n380:1291": "triratnabhajanodyukttā bhajeyuḥ sugatātmājāḥ ||",
  "S04n380:1292": "tataste bodhisaṃbhāraṃ pūrayitvā yathākramam |",
  "S04n380:1293": "trividhāṃ bodhimāsādya saṃbuddhāpadamāpnuyuḥ ||",
  "S04n380:1294": "evaṃ sarvairjagannāthairiyaṃ vidyāṃ mahattarī |",
  "S04n380:1295": "dhṛtvā saṃpāṭhitā nityaṃ deśitā ca jagaddhite ||",
  "S04n380:1296": "iti matvā tvayāpyeṣā vidyā saṃbodhisādhanī |",
  "S04n380:1297": "bhadraśrīdharmasaṃbhartrī paṭhitavyā jagaddhite ||",
  "S04n380:1298": "ityādiśya munīndro'sau bhagavāṃstrijagadguruḥ |",
  "S04n380:1299": "viṣkambhine sudhīrāya bodhisattvāya saddhiye ||",
  "S04n380:1300": "āa oṃ cale cūle cunde svāhetyetannavākṣaram |",
  "S04n380:1301": "dhāraṇīṃ paramāṃ vidyāṃ prādāt svayamudāharan ||",
  "S04n380:1302": "śāstrā svayaṃ pradattaṃ tāṃ mahāvidyāṃ navākṣarīm |",
  "S04n380:1303": "viṣkambhī sāṃjalirnatvā samādāyāpaṭhanmudā ||",
  "S04n380:1304": "dhṛtvā viṣkambhinā śāstuḥ pāṭhemānā guroḥ puraḥ |",
  "S04n380:1305": "saṃsiddhā sā mahāvidyā babhūva trijagaddhite ||",
  "S04n380:1306": "etadvidyānubhāvena viṣkambhī sa viśuddhadṛk |",
  "S04n380:1307": "lokeśvarasya prādrākṣīt sarvalomavilānyapi || 248",
  "S04n380:1309": "tāni dṛṣṭvā sa viṣkambhī saharṣavismayānvitaḥ |",
  "S04n380:1310": "aho citraṃ mahāmāyā saṃdṛśyate mayādhunā ||",
  "S04n380:1311": "dharmakāye jagadbhartuḥ sarvāṇi bhuvanānyapi |",
  "S04n380:1312": "iti dhyātvā samādhāaya saṃtasthe niścalendriyaḥ ||",
  "S04n380:1313": "tataḥ sa suprasannātmā viṣkambhī saṃprabodhitaḥ |",
  "S04n380:1314": "bhagavantaṃ praṇatvā ca sāṃjalirevamabravīt ||",
  "S04n380:1315": "bhagavaṃstrijagadbhartuḥ sarvadharmāśraye'dhunā ||",
  "S04n380:1316": "lomavileṣu paśyāmi sarvāṇi bhuvanātmani ||",
  "S04n380:1317": "kati santi tanau tasya sarvadharmādhipassya hi |",
  "S04n380:1318": "lomavileṣu lokāstān sarvān darśayitumarhati ||",
  "S04n380:1319": "iti saṃprārthite te viṣkambhinā sa sarvavit |",
  "S04n380:1320": "bhagavānstaṃ mahāsattvaṃ saṃpaśyannevamādiśat ||",
  "S04n380:1321": "kulaputre vijānīhi sarvatraidhātukānyapi |",
  "S04n380:1322": "bhuvanāni jagadbhartuḥ santi dharmamayāśraye ||",
  "S04n380:1323": "tenāsau trijagannātho sarvadharmamayāśrayaḥ |",
  "S04n380:1324": "sarvadharmādhipaḥ śāstā sarvalokādhipeśvaraḥ ||",
  "S04n380:1325": "evamasau maheśākhyo dharmaśrīsadguṇāśrayaḥ |",
  "S04n380:1326": "bodhisattvo mahābhijño dharmarājo'bhirājate ||",
  "S04n380:1327": "tattasya śaraṇe sthitvā dhyātvā smṛtvā samāhitaḥ |",
  "S04n380:1328": "nāmāpi samudāhṛtya bhajitumarhati sarvadā ||",
  "S04n380:1329": "ye tasya śaraṇe sthitvā dhyātvā smṛtvāpi sarvadā |",
  "S04n380:1330": "nāmāpi ca samuccārya prabhajante samāhitāḥ ||",
  "S04n380:1331": "durgatiṃ te na gacchanti yānti sadgatimeva hi |",
  "S04n380:1332": "bhadraśrīguṇasaṃpannāścareyuḥ poṣadhaṃ sadā ||",
  "S04n380:1333": "tatpuṇyapariśuddhāste niḥklevimalendriyāḥ |",
  "S04n380:1334": "bodhicaryāvrataṃ dhṛtvā saṃcareran jagaddhite ||",
  "S04n380:1335": "tataste sadguṇādhārāḥ kṛtvā sarvasubhadrakam |",
  "S04n380:1336": "triratnasmṛtimādhāya prānte preyuḥ sukhāvatīm || 249",
  "S04n380:1338": "tatra gatvāmitābhasya śaraṇe samupāśritāḥ |",
  "S04n380:1339": "sadā dharmāmṛtaṃ pītvā saṃcareran mahāvratam ||",
  "S04n380:1340": "tataḥ te syurmahāsattva bodhisattvā guṇākarāḥ |",
  "S04n380:1341": "sarvaṃ saṃbodhisaṃbhāraṃ pūrayitvā yathākramam ||",
  "S04n380:1342": "sarvasattvahitādhānasaṃbodhisādhanodyatāḥ |",
  "S04n380:1343": "arhanto vimalātmānaścaturbrahmavihāriṇaḥ ||",
  "S04n380:1344": "jitvā māragaṇān duṣṭān mahābhijñāḥ subhadrikāḥ |",
  "S04n380:1345": "trividhāmbodhimāsādya sambuddhapadamāpnuyuḥ ||",
  "S04n380:1346": "ityādiṣṭaṃ munīndreṇa śrutvā te tatsabhāśritāḥ |",
  "S04n380:1347": "sarve devādayo lokāḥ prābhyanandan prabodhitāḥ ||",
  "S04n380:1348": "tataḥ sarvanīvaraṇaviṣkambhī saṃprasāditaḥ |",
  "S04n380:1349": "bhagavantaṃ samālokya punarevamabhāṣata ||",
  "S04n380:1350": "bhagavanstrijagannātho lokeaśvaro jinātmajaḥ |",
  "S04n380:1351": "nādyāpīha samāyāti kadāgacchettadādiśa ||",
  "S04n380:1352": "iti tenoditaṃ śrutvā bhagavān sa munīśvaraḥ |",
  "S04n380:1353": "viṣkambhinaṃ mahāsattvaṃ samālokyaivamādiśat ||",
  "S04n380:1354": "kulaputra sa lokeśo bodhisattvo jagatprabhuḥ |",
  "S04n380:1355": "vyākaraṇaṃ maheśāya dātumihādhunā caret ||",
  "S04n380:1356": "mamāpi darśanaṃ kartuṃ darśayitumimāḥ sabhāḥ |",
  "S04n380:1357": "sarvāṃcchubhe pratiṣṭhāpya prathamamiha prāvrajet ||",
  "S04n380:1358": "ityādiṣṭaṃ munīndreṇa niśamya sa prabodhitaḥ |",
  "S04n380:1359": "viṣkambhī sa samālokya tasthau saṃharṣitāśayaḥ ||",
  "S04n380:1360": "tasminnavasare tatra vihāre jetakāśrame |",
  "S04n380:1361": "nānāvarṇāḥ supuṇyābhā avabhāsyātyarocayan ||",
  "S04n380:1362": "tatrodyāne mahākalpavṛkṣāḥ samīhitārthadāḥ |",
  "S04n380:1363": "sarvartupuṣpavṛkṣāśca sarvafaladrumā api ||",
  "S04n380:1364": "aṣṭāṃgaguṇaśuddhāmbuparipūrṇāḥ sarovarāḥ |",
  "S04n380:1365": "padmādikajapuṣpādyāḥ prādurbhūtā manoramāḥ || 250",
  "S04n380:1367": "tadraśmisaṃparispṛṣṭāḥ sarvalokāḥ sabhāśritāḥ |",
  "S04n380:1368": "mahādbhutasukhāpanno babhūvurnanditāśayāḥ ||",
  "S04n380:1369": "tatsubhadranimittāni prādurbhūtāni sarvataḥ |",
  "S04n380:1370": "sarovaradrumādīni dṛṣṭvā tasthuḥ savismayāḥ ||",
  "S04n380:1371": "tān samīkṣya sa viṣkambhī saharṣavismayānvitaḥ |",
  "S04n380:1372": "bhagavantaṃ praṇamyaivaṃ paopraccha sāṃjaliḥ punaḥ ||",
  "S04n380:1373": "bhagavan kuta āayātā ime puṇyasuraśmayaḥ |",
  "S04n380:1374": "nānāvarṇāḥ subhadrābhā eatadādeṣṭumarhatī ||",
  "S04n380:1375": "iti saṃprārthite tena viṣkambhinā sa sarvavit |",
  "S04n380:1376": "bhagavānstaṃ sabhāṃ cāpi samālokyaivamādiśat ||",
  "S04n380:1377": "yo'sau traidhātukādhiśa āryāvalokiteśvaraḥ |",
  "S04n380:1378": "bodhisattvo samāsattva ihāgantuṃ samīhate ||",
  "S04n380:1379": "tenamāsya supuṇyābhā samutsṛjya samantataḥ |",
  "S04n380:1380": "bhāsayitvā vihāre'tra śobhayituṃ samīritāḥ ||",
  "S04n380:1381": "idānīṃ sa jagannāthaḥ sarvān sattvān bhavodadheḥ |",
  "S04n380:1382": "uddhṛtya bodhisanmārge pratiṣṭhāpyeha prācaret ||",
  "S04n380:1383": "tasminnavasare tatra vihāre saṃprabhāsayan |",
  "S04n380:1384": "samāgatya sa lokeśaḥ praviveśāvalokayan ||",
  "S04n380:1385": "taṃ samāgatamālokya bhagavan saṃprasāditaḥ |",
  "S04n380:1386": "svāgatamehi bhadraṃ te kaccidityabhyapṛcchata ||",
  "S04n380:1387": "iti pṛṣṭe munīndreṇa dṛṣṭvāvalokiteśvaraḥ |",
  "S04n380:1388": "bhagavannāgato'smīti nivedya samupāsarat ||",
  "S04n380:1389": "tatra tasya munīndrasya divyasuvarṇavārijam |",
  "S04n380:1390": "purataḥ samupasthāpya pādābje praṇatiṃ vyadhāt ||",
  "S04n380:1391": "tataḥ sa trijagannāthastasya śāsturjagadguroḥ |",
  "S04n380:1392": "vāmapārśve samāśritya paśyannevaṃ nyavedayan ||",
  "S04n380:1393": "bhagavannamitābhena bhagavatemamambujam |",
  "S04n380:1394": "prahitaṃ bhavatām sarvakauśalyaṃ cāpi pṛcchati || 251",
  "S04n380:1396": "tatsauvarṇāṃgamālokya bhagavān saṃpramoditaḥ |",
  "S04n380:1397": "gṛhītvā vāmapārśve saṃnidhāyaivaṃ samādiśat ||",
  "S04n380:1398": "dhanyastvaṃ kulaputrāsi samuddhṛtya bhavodadheḥ |",
  "S04n380:1399": "bodhimārge tvayā sattvāḥ kiyantaḥ saṃniyojitāḥ ||",
  "S04n380:1400": "iti pṛṣṭe munīndreaṇa lokaeśvaro jinātmajaḥ |",
  "S04n380:1401": "bhagavantaṃ sabhāṃ cāpi paśyannevaṃ nyavedayat ||",
  "S04n380:1402": "bhagavanstatprajānīte bhavān sarvaṃ bhavālaye |",
  "S04n380:1403": "yatsattvāḥ samuddhṛtya saṃvṛtau yojitā mayā ||",
  "S04n380:1404": "etattaduktamākarṇya bhagavān saṃpramoditaḥ |",
  "S04n380:1405": "lokeśvaraṃ mahābhijñaṃ saṃpaśyannvevamādiśat ||",
  "S04n380:1406": "sādhu sādhu mahāsattva sarvatraidhātukādhipaḥ |",
  "S04n380:1407": "tvameva sarvasattvānāṃ trātā nātho hitārthabhṛt ||",
  "S04n380:1408": "yattvayā sarvalokeṣu vyavalokya bhavodadheḥ |",
  "S04n380:1409": "sarvasattvāḥ samuddhṛtya boddhimārge niyojitāḥ ||",
  "S04n380:1410": "tenāsi tvaṃ mahāsattvaḥ sarvatraidhātukādhipaḥ |",
  "S04n380:1411": "lokeśvaro jagadgartā lokanātho jagatprabhuḥ ||",
  "S04n380:1412": "siddhāni sarvakāryāṇi yathābhivāṃchitānyapi |",
  "S04n380:1413": "jayatu te sadā sarvasattvoddhāraṇasaṃvaram ||",
  "S04n380:1414": "sarve'pi duṣṭamārāste prabhāspṛṭāḥ śubhāśayāḥ |",
  "S04n380:1415": "śaraṇe samupāsṛtya bhavantu bodhicāriṇaḥ ||",
  "S04n380:1416": "sarveṣāmapi sattvānāṃ tvannāmasmṛtibhāvinām |",
  "S04n380:1417": "sarvatrāpi sadā bhadraṃ bhavantu nirupadravam ||",
  "S04n380:1418": "ityevaṃ bahudhā tasmai lokeśāya mahātmane |",
  "S04n380:1419": "siddhāśiṣaṃ pradatvāsau bhagavān maunamādadhe ||",
  "S04n380:1420": "tasminnavasare tatra maheśvaraḥ samāgataḥ |",
  "S04n380:1421": "bhagavantaṃ samālokya purastāt samupācarat ||",
  "S04n380:1422": "bhagavato munīndrakya pustāt samupācarat ||",
  "S04n380:1423": "bhagavato munīndrasya śaraṇe samupāśritaḥ |",
  "S04n380:1424": "pādābje praṇatiṃ kṛtvā saṃpārthyaivaṃ kṛtāṃjaliḥ || 252",
  "S04n380:1426": "bhagavan sarvavicchāstarbhavaccharanamāvraje |",
  "S04n380:1427": "tadbhavānme mahāyānasaṃvaraṃ dātumarhati ||",
  "S04n380:1428": "etatsaṃprārthitaṃ tena maheśvareṇa sādaram |",
  "S04n380:1429": "śrutvā sa bhagavānenam maheśamevamādiśat ||",
  "S04n380:1430": "gaccha tvaṃ kulaputreśaṃ prātharyemaṃ jagatprabhum |",
  "S04n380:1431": "ayaṃ lokeśvaro dadyādvrataṃ te bodhisādhanam ||",
  "S04n380:1432": "ityādiṣṭaṃ sa munīndreṇa śrutvā maheśvaro mudā |",
  "S04n380:1433": "lokeśasya puro gatvā pādābje praṇatiṃ vyadhāt ||",
  "S04n380:1434": "tato maheśvarastasya lokeśasya puraḥ sthitaḥ |",
  "S04n380:1435": "sadguṇatathyasaṃvādaistuṣya caivam kṛtāṃjaliḥ ||",
  "S04n380:1436": "name'haṃ bhagavaṃcchāstre'valokiteśvarāya te |",
  "S04n380:1437": "padmabhṛte maheśāya suprahlādanakarāya ca ||",
  "S04n380:1438": "padmāsanāya padmaśrīparivṛtasumūrtaye |",
  "S04n380:1439": "saṃśubhapadmahastāya jagadāśvāsadāyine ||",
  "S04n380:1440": "pṛthivīvaranetrāya saṃśuddhapaṃcacakṣuṣe |",
  "S04n380:1441": "jinaratnakirīṭāya cintāmaṇivibhūṣite ||",
  "S04n380:1442": "ityevaṃ sa maheśānaṃ sthutvā taṃ śrīguṇākaram |",
  "S04n380:1443": "tatpādābje punarnatvā paśyanneva samāśrayat ||",
  "S04n380:1444": "tamevaṃ saṃsthitaṃ dṛṣṭvā āryāvalokiteśvaraḥ |",
  "S04n380:1445": "suprasannamukhāmbhojaṃ saṃpaśyannevamādiśat ||",
  "S04n380:1446": "maheśa kimabhiprāyaṃ tava citte'bhirocate |",
  "S04n380:1447": "tadaham pūrayeyaṃ hi tadvadasva mamāgrataḥ ||",
  "S04n380:1448": "ityādiṣṭaṃ jagadbhartrā niśamya sa maheśvaraḥ |",
  "S04n380:1449": "saṃharṣitaḥ punarnatvā saṃprāthyaivaṃ kṛtāṃjaliḥ ||",
  "S04n380:1450": "bhagavan sarvavicchāstarbodhiṃ me vāṃchate manaḥ |",
  "S04n380:1451": "tanme dadasva sambodhivyākaraṇaṃ jagaddhite |",
  "S04n380:1452": "iti tatprārthitaṃ śrutvā lokeśvaro jagatprabhuḥ |",
  "S04n380:1453": "tamīśānaṃ samāmantrya saṃpaśyannevamādiśat || 253",
  "S04n380:1455": "dhanyo'si tvaṃ maheśāna yatsaṃbodhimabhīcchasi |",
  "S04n380:1456": "tadahaṃ te pradāsyāmi saṃbodhisādhanaṃ vratam ||",
  "S04n380:1457": "tadādau śraddhayā nityaṃ saṃbodhinihitāśayaḥ |",
  "S04n380:1458": "triratnabhajanaṃ kṛtvā dadyā arthiṃ samīpsitam ||",
  "S04n380:1459": "tataḥ śuddhasamācāraḥ pariśuddhatrimaṇḍalaḥ |",
  "S04n380:1460": "aṣṭāṃgācārasaṃpannaṃ poṣadhaṃ vratamācare ||",
  "S04n380:1461": "tato dhairyaṃ samālambya caturbrahmavihārikaḥ |",
  "S04n380:1462": "svaparātmasamādhānaṃ kṣāntivrataṃ samācareḥ ||",
  "S04n380:1463": "tataḥ puṇyamahotsāhaṃ dhṛtvā saddharmasādhanam |",
  "S04n380:1464": "sarvān duṣṭagaṇām jitvā saṃvṛtivratamācareḥ ||",
  "S04n380:1465": "tataḥ kleśān vinirjitya saṃsāre ratiniḥspṛhaḥ |",
  "S04n380:1466": "dhyātvādioiśvarasaṃbuddhaṃ dhyānavrataṃ samācareḥ ||",
  "S04n380:1467": "tataḥ saddharmaśāstrābdhāvavagāhya jagaddhite |",
  "S04n380:1468": "prajñāratnaṃ samāsādya mahāyānavrataṃ careḥ ||",
  "S04n380:1469": "tataḥ samādhiguṇāpāyaṃ sarvasattvābhibodhanam |",
  "S04n380:1470": "saddharmasādhanaṃ ratnaṃ dhṛtvā kuryājjagaddhitam ||",
  "S04n380:1471": "tataḥ śrīdhāraṇīdyāsiddhisādhanatatparaḥ |",
  "S04n380:1472": "sambodhipraṇidhiṃ dhṛtvā saṃcarethā jagaddhite ||",
  "S04n380:1473": "tataḥ śrīguṇasaṃpanno bhadracaryāsamāhitaḥ |",
  "S04n380:1474": "sarvasattvān vaśe sthāpya dharmarājo balī bhaveḥ ||",
  "S04n380:1475": "tato māragaṇān jitvā niḥkleśo vimalendriyaḥ |",
  "S04n380:1476": "arhansambodhimāsādya daśabhūmiśvaro bhaveḥ ||",
  "S04n380:1477": "tatastvaṃ syā mahābhijñastathāgato munīśvaraḥ |",
  "S04n380:1478": "sarvavidyadhipaḥ śāstā jagannātho vināyakaḥ ||",
  "S04n380:1479": "bhasmeśvara iti khyātaḥ sarvatraidhātukeśvaraḥ |",
  "S04n380:1480": "sarvadharmādhirājendraḥ saṃbuddhaḥ sugato bhaveḥ ||",
  "S04n380:1481": "lokadhātau vivṛtāyāṃ buddhakṣetram bhavettava |",
  "S04n380:1482": "tatastvaṃ bhagavān sarvaṃ kṛtvā dharmamayaṃ jagat || 254",
  "S04n380:1484": "saṃprāpya saugataṃ kāryaṃ sambuddhālayamāpnuyāḥ ||",
  "S04n380:1485": "ityādiṣṭaṃ jagadbhartrā niśamua sa maheśvaraḥ |",
  "S04n380:1486": "muditastaṃ jagannāthaṃ natvā caikāntamāśrayat ||",
  "S04n380:1487": "athomāpi mahādevī lokeśasya puro gatā |",
  "S04n380:1488": "pādābje prāṃjalirnatvā stotramevaṃ vyadhānmudā ||",
  "S04n380:1489": "name'haṃ bhagavaṃcchāstre'valokiteśvarāya te |",
  "S04n380:1490": "maheśāya jagadbhartre prāṇadāya mahātmane ||",
  "S04n380:1491": "pṛthivīdharanetrāya śubhapadmadharāya ca |",
  "S04n380:1492": "padmaśrīparivṛtāya sucetanakarāya ca ||",
  "S04n380:1493": "dharmadharāya nāthāya daśabhūmīśvarāya ca |",
  "S04n380:1494": "sunirvṛtimayānasaṃprasthitāy sarvadā ||",
  "S04n380:1495": "ityumā sā mahādevī saṃtuṣṭā taṃ jinātmajam |",
  "S04n380:1496": "lokeśvaraṃ punarnatvā saṃprārthyaivaṃ kṛtāṃjaliḥ ||",
  "S04n380:1497": "bhagavan māṃ samālokya strībhāvāt parimocaya |",
  "S04n380:1498": "kalimalādhivāsācca garbhāvāsācca mocaya ||",
  "S04n380:1499": "kleśaparigrahodvīceḥ samuddhṛtya bhavodadheḥ |",
  "S04n380:1500": "bodhimārge pratiṣṭhāpya prāpaya saugatīṃ gatim ||",
  "S04n380:1501": "iti tayā mahādevyā saṃprārthitaṃ niśamya saḥ |",
  "S04n380:1502": "lokeśvara umādevīṃ samālokyaivamādiśat ||",
  "S04n380:1503": "bhagini tvaṃ mahādevi nirvṛtiṃ yadi vāṃchasi |",
  "S04n380:1504": "triratnabhajanaṃ kṛtvā pracereḥ poṣadhaṃ vratam ||",
  "S04n380:1505": "tatassaṃśuddhapuṇyāptā pariśuddhatrimaṇḍalā |",
  "S04n380:1506": "bhadraśrīguṇasampannā prānte yāyāḥ sukhāvatīm ||",
  "S04n380:1507": "tatrāmitābhanāthasya śaraṇe samupāśritā |",
  "S04n380:1508": "sadā dharmāmṛtaṃ pītpā samupāśritā |",
  "S04n380:1509": "sadā dharmāmṛtaṃ pītpā saṃbodhivratamāpnuyāḥ ||",
  "S04n380:1510": "tataḥ pāramitāḥ sarvāḥ purayitvā yathākramam |",
  "S04n380:1511": "jagadbhartā jaganātho daśabhūmīśvaro bhaveḥ ||",
  "S04n380:1512": "tataḥ saṃbodhimāsādya tathāgato munīśvaraḥ | 255",
  "S04n380:1514": "umeśvara iti khyātaḥ saṃbuddho bhagavān jinaḥ |",
  "S04n380:1515": "sarvavidyādhipaḥ śāstā sarvadharmādhipeśvaraḥ ||",
  "S04n380:1516": "dharmarājo jagannāthaḥ saddharmaśrīguṇākaraḥ |",
  "S04n380:1517": "sarvasattvādhirājo'rhansarvatraidhātuke prabhuḥ ||",
  "S04n380:1518": "mārajetā mahābhijño vināyako bhaviṣyasi |",
  "S04n380:1519": "himavaddakṣiṇe pārśve buddhakṣetraṃ bhavettava ||",
  "S04n380:1520": "ete'pi tīrthikāḥ sarve bhaveyuḥ śrāvakāstava |",
  "S04n380:1521": "ityādiṣṭo jagacchāstrā lokeśena niśamya sā |",
  "S04n380:1522": "umā devī praharṣantī tatraikānte samāśrayat ||",
  "S04n380:1523": "atha sa bhagavān sarvān sabhālokān samīkṣya tam |",
  "S04n380:1524": "viṣkambhinaṃ ca saṃpaśyan samāmantraivamādiśat ||",
  "S04n380:1525": "dṛṣyatāṃ kulaputromā devī saṃbodhikāminī |",
  "S04n380:1526": "saṃbodhau vyākṛtānena lokeśena jagaddhite ||",
  "S04n380:1527": "yūyamapyasya sacchāstuḥ śaraṇe samupāśritāḥ |",
  "S04n380:1528": "saṃbodhipraṇidhiṃ dhṛtvā bhajadhvaṃ sarvadādarāt ||",
  "S04n380:1529": "etatpuṇyānubhāvena pariśuddhatrimaṇḍalāḥ |",
  "S04n380:1530": "boddhisattvā mahāsattvā bhaveta śrīguṇākarā ||",
  "S04n380:1531": "tataḥ sarvatra sattvānāṃ kṛtvā bhadravṛṣotsavam |",
  "S04n380:1532": "dharmaśrīsukhasaṃpannāḥ prānte predhvaṃ sukhāvatīm ||",
  "S04n380:1533": "tatra gatvāmitābhasya muneḥ śaraṇamāśritāḥ |",
  "S04n380:1534": "sadā dharmāmṛtaṃ pītvā saṃcaradhvaṃ jagaddhite ||",
  "S04n380:1535": "tataḥ bodhisaṃbhāraṃ pūrayitvā yathākramam |",
  "S04n380:1536": "trividhāṃ bodhimāsādya saṃbuddhapadameṣyatha ||",
  "S04n380:1537": "etadbhagavatādiṣṭaṃ niśamya te sabhāśritāḥ |",
  "S04n380:1538": "viṣkambhipramukhāḥ sarve lokāḥ saṃmoditāśayāḥ ||",
  "S04n380:1539": "utpāaya samupāsṛtya lokeśasya jagatprabhoḥ |",
  "S04n380:1540": "pādābje prāṃjaliṃ kṛtvā praṇemire yathākramam ||",
  "S04n380:1541": "sarveṣāmapi teṣāḥ sa lokanāthaḥ śiraḥ spṛśan | 256",
  "S04n380:1543": "bodhisiddhāśiṣaṃ datvā cetāṃsi prābhyanandayat ||",
  "S04n380:1544": "tataḥ śrījagannātha āryāvalokiteśvaraḥ |",
  "S04n380:1545": "bhagavantaṃ munīndraṃ taṃ samālokyaivamabravīt ||",
  "S04n380:1546": "bhagavan gantumicchami sukhāvatyāṃ nijāśrame |",
  "S04n380:1547": "tadanujñāṃ pradatvā me'bhinandayatu mānasam ||",
  "S04n380:1548": "iti saṃprārthite tena lokeśena sa sarvavit |",
  "S04n380:1549": "divyaratnāmbujaṃ tasmai datvaivaṃ ca samādiśat ||",
  "S04n380:1550": "gaccha tvaṃ kulaputremaṃ padmaṃ śāsturmahāmuneḥ |",
  "S04n380:1551": "upahṛtya puraḥ pṛcchaḥ kauśalyaṃ madgirā nameḥ ||",
  "S04n380:1552": "tatheti prativijñapya lokeśvaro jinātmajaḥ |",
  "S04n380:1553": "bhagavantaṃ praṇatvā ca sabhāṃ samīkṣya prācarat ||",
  "S04n380:1554": "tataḥ saṃprasthito lokanāthaḥ sa puṇyaraśmibhiḥ |",
  "S04n380:1555": "saṃbhāsayan jagallokaṃ sarat sukhāvatīṃ yayau ||",
  "S04n380:1556": "tataḥ sa samupāsṛtya śāsturamitarociṣaḥ |",
  "S04n380:1557": "pādābje sāṃjalirnatvā tatpadmaṃ samupāharat ||",
  "S04n380:1558": "samīkṣya taṃ samāyātaṃ lokeśvaraṃ sa sarvavit |",
  "S04n380:1559": "amitābho jagacchāstā sampaśyannevamādiśat ||",
  "S04n380:1560": "ehi samāgato'si tvam kulaputreha saṃśraya |",
  "S04n380:1561": "siddhāni sarvakāryāṇi kaccittavāpi kauśalam ||",
  "S04n380:1562": "kiyanto hi tvayā sattvā samuddhṛtāḥ kutaḥ kutaḥ |",
  "S04n380:1563": "darśito bhagavāṃcchāstā śākyasiṃhaḥ munīśvaraḥ ||",
  "S04n380:1564": "iti pṛṣte'mitābhena lokeśvaraḥ sa sāṃjaliḥ |",
  "S04n380:1565": "śāsturagre svavṛttāntaṃ sarvamevaṃ nyavedayat ||",
  "S04n380:1566": "bhagavan sarvalokeṣu sarveṣu narakeṣvapi |",
  "S04n380:1567": "nimagnān prāṇinaḥ sarvān samālokya prayatnataḥ ||",
  "S04n380:1568": "samuddhṛtya prasannāṃstān bodhayitvā vinodatan |",
  "S04n380:1569": "bodhimārge pratiṣṭhāpya prācārayan jagaddhite ||",
  "S04n380:1570": "evaṃ tān sakalān sattvān kṛtvā saṃbodhisādhinaḥ | 257",
  "S04n380:1572": "jetodyāne vihārasthaṃ saṃbuddhaṃ draṣṭumācaram ||",
  "S04n380:1573": "tatrāviṣṭo'hamālokya taṃ munīndrasabhāśritam |",
  "S04n380:1574": "sarvāvatīṃ sabhāṃ tān ca saśrāvakajinātmajān ||",
  "S04n380:1575": "purataḥ samupāsṛtya śākyamunerjadguroḥ |",
  "S04n380:1576": "padmaṃ pura upasthāpya vanditvā samupāśrayam ||",
  "S04n380:1577": "tatra bhagavatāmagre saṃpreṣito maheśvaraḥ |",
  "S04n380:1578": "sa mayā vyākṛto bodhau somāpi vyākṛtā tathā ||",
  "S04n380:1579": "tathā sarve'pi lokāśca tatsabhāsamupāśritāḥ |",
  "S04n380:1580": "vinodya bodhisaṃbhāravrate niyojitā mayā ||",
  "S04n380:1581": "tatastasya munīndrasya prāpyānujñāṃ pramoditaḥ |",
  "S04n380:1582": "bhavatāṃ darśanaṃ kartuṃ samutsuko'hamāvraje ||",
  "S04n380:1583": "bhavatāṃ prahitaṃ tena bhagavatā savandanam |",
  "S04n380:1584": "idaṃ ratmayaṃ padmaṃ kauśalyaṃ cāpi pṛcchyate ||",
  "S04n380:1585": "etyanniveditaṃ tena lokeśena niśamya saḥ |",
  "S04n380:1586": "amitabho jagacchāstā prābhyanandat pramoditaḥ ||",
  "S04n380:1587": "tataḥ so'mitaprabhastaṃ lokeśvaraṃ samīkṣya ca |",
  "S04n380:1588": "sādhu dhanyo'si satputra ityārādhyābhyanandayet ||",
  "S04n380:1589": "ityevaṃ sa jagannātho mahābhijño jinātmajaḥ |",
  "S04n380:1590": "sarvasattvahitādhānaṃ vrataṃ dhṛtvā samācaret ||",
  "S04n380:1591": " ||iti sarvasattvoddharaṇasaṃbodhimārgasthāpanamaheśvaromādevī-saṃbodhivyākaraṇopadeśaprakaraṇaṃ samāptam ||"
}