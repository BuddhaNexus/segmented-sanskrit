{
  "SA14n1223:0": "XXX",
  "SA14n1223:1": "sadāpraruditaparivarto nāma triṃśattamaḥ |",
  "SA14n1223:2": "aṣṭābhirabhisamayairbhagavatī nirdiṣṭā |",
  "SA14n1223:3": "sā yathā veditavyā tannoktam |",
  "SA14n1223:4": "atastabhdagavān vica(va)",
  "SA14n1223:5": "kṣurāha punaraparamityādinā |",
  "SA14n1223:6": "paryeṣṭavyeti icchateḥ prayogaḥ |",
  "SA14n1223:7": "paryeṣitā paryeṣamāṇeneti |",
  "SA14n1223:8": "eṣṛ ityasya bhauvādikasya prayogaḥ |",
  "SA14n1223:9": "kāyaklamathādimanasikārāṇāṃ pratiṣedho vīryātiśayārthaḥ |",
  "SA14n1223:10": "mā ca kvacidityādinā vikṣepapratiṣedhaḥ |",
  "SA14n1223:11": "mā praṇidhā iti mā niveśaya |",
  "SA14n1223:12": "kvacita ityuddeśaḥ |",
  "SA14n1223:13": "adhyātmaṃ bahirdhā veti nirdeśaḥ |",
  "SA14n1223:14": "adhiśabdo'dhikaraṇārthaḥ |",
  "SA14n1223:15": "tato vitarkyārthe'vyayībhāvaḥ |",
  "SA14n1223:16": "ana ityac samāsāntaḥ ṭilopaḥ |",
  "SA14n1223:17": "bahirdheti bahirityarthaḥ |",
  "SA14n1223:18": "mā gā iti sambandhaḥ |",
  "SA14n1223:19": "māṅi luṅ, iṇo gā luṅi,",
  "SA14n1223:20": "gātisthetyādinā sico luk |",
  "SA14n1223:21": "na māṅyoga ityaḍāgamapratiṣedhaḥ |",
  "SA14n1223:22": "vāmena dakṣiṇeneti pārśveneti bhāvaḥ |",
  "SA14n1223:23": "pūrveṇetyādinā diśāṃ nirdeśaḥ |",
  "SA14n1223:24": "anuvidiśamiti vidiśām |",
  "SA14n1223:25": "anuśabdo vīpsāyām |",
  "SA14n1223:26": "vidiśi vidiśītyanuvidiśam |",
  "SA14n1223:27": "avyayībhāve śaratprabhṛtibhya ityac samāsāntaḥ |",
  "SA14n1223:28": "tathā ca kulaputretyādinā atattvamanasikārāṇāṃ pratiṣedhaḥ |",
  "SA14n1223:29": "nātmato na satkāyata iti |",
  "SA14n1223:30": "sīdatīti sat |",
  "SA14n1223:31": "rāśitvātkāyaḥ |",
  "SA14n1223:32": "anityo rūpādirāśiḥ satkāya ityucyate |",
  "SA14n1223:33": "satkāye pudgalaḥ prajñapyate |",
  "SA14n1223:34": "ataśca nātmato na satkāyataścalasīti |",
  "SA14n1223:35": "na dravyasatā pudgalarūpeṇa nāpi prajñaptisatā |",
  "SA14n1223:36": "ubhayoranupalambhādityarthaḥ |",
  "SA14n1223:37": "na rūpataścetyādi |",
  "SA14n1223:38": "nāpi rūpādibhiḥ skandhaiḥ |",
  "SA14n1223:39": "dharmāṇāmapyanupalabdheriti bhāvaḥ |",
  "SA14n1223:40": "ataścalatīti ebhiścalati |",
  "SA14n1223:41": "eṣāṃ samāropeṇa vitiṣṭhat iti nivartate |",
  "SA14n1223:42": "śeṣaṃ sugamam |",
  "SA14n1223:43": "vaiśabdo'vadhāraṇe |",
  "SA14n1223:44": "evamevetyarthaḥ |",
  "SA14n1223:45": "ālokamiti mokṣamārgasya deśanām |",
  "SA14n1223:46": "samudānetukāma iti |",
  "SA14n1223:47": "ātmani samyagutpādayitukāmaḥ |",
  "SA14n1223:48": "adhimuktimiti |",
  "SA14n1223:49": "evamevaitadityavadhāraṇam |",
  "SA14n1223:50": "kva? sarvadharmeṣu |",
  "SA14n1223:51": "kīdṛśeṣu ? śūnyānimittāpraṇihiteṣu |",
  "SA14n1223:52": "yathāpratibhāsamarthābhāvācchūnyeṣu |",
  "SA14n1223:53": "tasya ca pratibhāsasya bhrāntinimittasya prakṛtinirodhādanimitteṣu |",
  "SA14n1223:54": "ataśca bhrāntimātratayā dṛṣṭe traidhātuke praṇidhānābhāvādapraṇihiteṣu |",
  "SA14n1223:55": "śūnyatāśabdaḥ kvacitpaṭhyate |",
  "SA14n1223:56": "tatra svārthe tal |",
  "SA14n1223:57": "nimittaparivarjitenetyuddeśaḥ |",
  "SA14n1223:58": "bhrāntinimittayorvastvabhiniveśastadiha nimittam |",
  "SA14n1223:59": "tatparivarjitena bhāvaparivarjitena sattvadṛṣṭiparivarjitena ceti nirdeśaḥ |",
  "SA14n1223:60": "bhāvo dharmadṛṣṭi sattvadṛṣṭirātmadṛṣṭiḥ |",
  "SA14n1223:61": "tābhyāṃ parivarjitenetyarthaḥ |",
  "SA14n1223:62": "yānītyādi |",
  "SA14n1223:63": "yāni dharma deśayantīti sambandhaḥ |",
  "SA14n1223:64": "śūnyānimittāpraṇihitāḥ pūrvavat |",
  "SA14n1223:65": "niḥsvabhāvasya notpādo na jātirna nirodhaḥ |",
  "SA14n1223:66": "yasya notpādanirodhau so'bhāvaḥ |",
  "SA14n1223:67": "tasmād anutpādā ajātā anirodhā abhāvāḥ sarvadharmā ityevaṃ yāni dharmaṃ deśayanti tāni kalyāṇamitrāṇi |",
  "SA14n1223:68": "arthādgamyate tadviparītaṃ dharma yāni deśayanti tāni pāpamitrāṇi |",
  "SA14n1223:69": "pratipadyamāno anutiṣṭhan |",
  "SA14n1223:70": "kṛtajña śrutajñānāt |",
  "SA14n1223:71": "kṛtavedī śrutaphalajñānāt |",
  "SA14n1223:72": "paritulayamāneneti cintayatā |",
  "SA14n1223:73": "lokāmiṣaṃ annapānavastrādi |",
  "SA14n1223:74": "tena pratisaṃyuktā tadabhilāṣiṇī |",
  "SA14n1223:75": "anubaddhavyo'nugantavyaḥ |",
  "SA14n1223:76": "asti hīti |",
  "SA14n1223:77": "asti khalvetat |",
  "SA14n1223:78": "sevitumityādeḥ padatrayasya paribhoktumityarthaḥ |",
  "SA14n1223:79": "abhibhūyeti nirdoṣīkṛtya |",
  "SA14n1223:80": "sattvavinayeneti sattvānāṃ cittarakṣārtham |",
  "SA14n1223:81": "parigrahamupādāyeti parigrahārtham |",
  "SA14n1223:82": "saṅgastṛṣṇā |",
  "SA14n1223:83": "ārambaṇamupalambhaḥ |",
  "SA14n1223:84": "bhūtanaya paramārthaprabhedaḥ |",
  "SA14n1223:85": "saṃkleśābhāvād asaṃkleśāḥ |",
  "SA14n1223:86": "vyavadānābhāvād avyavadānāḥ |",
  "SA14n1223:87": "niḥsattvādipadaiḥ pudgalanairātmyamāha |",
  "SA14n1223:88": "māyopamādipadairdharmanairātmyam |",
  "SA14n1223:89": "prativāṇiḥ prativacanam |",
  "SA14n1223:90": "aniviṇṇamakhinnam |",
  "SA14n1223:91": "anuśāsanī upadeśaḥ |",
  "SA14n1223:92": "auṇādiko'nirdharaṇīvat |",
  "SA14n1223:93": "rudan aśrupātena |",
  "SA14n1223:94": "krandan dīnasvaraiḥ |",
  "SA14n1223:95": "śocan utkaṇṭhamānaḥ |",
  "SA14n1223:96": "paridevamāno vilapan anubaddha iti samanvitaḥ |",
  "SA14n1223:97": "kvacillyapaḥ pāṭhaḥ |",
  "SA14n1223:98": "tasyāpi pūrvādikkarma |",
  "SA14n1223:99": "anuparikṣiptā pariveṣṭitā |",
  "SA14n1223:100": "parikhāḥ khātayaḥ |",
  "SA14n1223:101": "ṛddhā dhanasampattyā |",
  "SA14n1223:102": "sphītā gṛhodyānādiśobhayā |",
  "SA14n1223:103": "kṣemā nirupadravatvāt |",
  "SA14n1223:104": "subhikṣā sulabhānnapānatvāt |",
  "SA14n1223:105": "ākīrṇo vistīrṇaḥ |",
  "SA14n1223:106": "bahu nānāvidho janaḥ parivāro yeṣāṃ te tathā |",
  "SA14n1223:107": "tādṛśā manuṣyā yasyāṃ sā tathā |",
  "SA14n1223:108": "antarasyāntare āpaṇaḥ krayavikrayasthānam |",
  "SA14n1223:109": "tasmin vithīśatāni |",
  "SA14n1223:110": "taiḥ pañcabhiḥ nirviddhā niḥśeṣaṃ viddhā |",
  "SA14n1223:111": "vithīnāmā prakārāntamubhayato gamanāt |",
  "SA14n1223:112": "ālekhyena vicitrāṇi ca tāni citrāṇi cādbhūtatvāt |",
  "SA14n1223:113": "sadṛśāni ca purānurūpatvāt |",
  "SA14n1223:114": "taiḥ anutpīḍamasaṃbādhaṃ janayugyayānānāṃ saṃkramasthānāni saṃbhūya gamanasthānāni vistīrṇarathyāḥ |",
  "SA14n1223:115": "teṣāṃ sthāpitāni sthāpanāni |",
  "SA14n1223:116": "bhāve ktaḥ |",
  "SA14n1223:117": "taiḥ sumāpitā suracitā |",
  "SA14n1223:118": "tatra janaḥ padikādilokāḥ |",
  "SA14n1223:119": "yugyāni vāhanāni |",
  "SA14n1223:120": "yānāni rathāḥ |",
  "SA14n1223:121": "anantaratvātparasparatulyatvācca samasamaiḥ |",
  "SA14n1223:122": "khoḍakaśīrṣāṇi kramaśīrṣāṇi |",
  "SA14n1223:123": "upodgatānīti prākārādativistīrṇāt kiñcinnirgatyodgatāni |",
  "SA14n1223:124": "pramāṇavantīti pṛthūni tuṅgāni ca |",
  "SA14n1223:125": "nānāvicitrarityanyathānyathā vicitraiḥ |",
  "SA14n1223:126": "sarvataśca khoḍakavṛkṣānnirgatā vṛkṣāntaram |",
  "SA14n1223:127": "yathābhavati tathāvasaktam |",
  "SA14n1223:128": "sarvamasyāmastīti sarvāvanī |",
  "SA14n1223:129": "kiṅkiṇījāleneti catuṣprākārakhoḍakavṛkṣāvasaktamaṇisūtracatuṣṭayāvavaddhānekamaṇisūtravalambinā |",
  "SA14n1223:130": "valguḥ |",
  "SA14n1223:131": "śrotrasukhatvāt |",
  "SA14n1223:132": "rañjanīyo manoharatvāt |",
  "SA14n1223:133": "pañcāṅgāni vīṇāvaṃśādīni |",
  "SA14n1223:134": "gandharvā gāyanāḥ |",
  "SA14n1223:135": "krīḍanti śrotreṇa,",
  "SA14n1223:136": "ramante manasā,",
  "SA14n1223:137": "paricārayanti kāyavākparispandaiḥ |",
  "SA14n1223:138": "parikhāḥ khātayaḥ |",
  "SA14n1223:139": "anusārivārivāhinya iti vātādyanusāriṇā jalapravāheṇa yuktāḥ |",
  "SA14n1223:140": "padmaṃ raktakamalam |",
  "SA14n1223:141": "puṇḍarīkaṃ sitapadmam |",
  "SA14n1223:142": "abhijātābhijātariti praṇītapraṇītaiḥ |",
  "SA14n1223:143": "sugandhaśabdaḥ surabhiparyāyaḥ |",
  "SA14n1223:144": "tatpuṣkariṇīnāmityudyānapuṣkariṇīnāṃ pramāṇam |",
  "SA14n1223:145": "samantāditi sarvapārśveṣu |",
  "SA14n1223:146": "krośaḥ krośa iti vīpsā |",
  "SA14n1223:147": "nīlādipadāni prāgvyākhyātāni |",
  "SA14n1223:148": "upanikūjitā buddhanetrī prajñāpāramitā |",
  "SA14n1223:149": "tasyā citrīkāraḥ paraḥ prasādaḥ |",
  "SA14n1223:150": "tenānugataṃ sugatebhyaḥ śrutacittaṃ yeṣāṃ te tathā |",
  "SA14n1223:151": "teṣāṃ madhye śrṛṅgāṭakasyeti sambandhaḥ |",
  "SA14n1223:152": "samantāditi pratipārśvam |",
  "SA14n1223:153": "gṛhaparibhoga iti gṛhasya pariveṣṭaḥ |",
  "SA14n1223:154": "kimarthamityāha |",
  "SA14n1223:155": "upabhogaribhogāyeti |",
  "SA14n1223:156": "upabhogaḥ phalapuṣpādīnām |",
  "SA14n1223:157": "paribhogaḥ sākalyena bhogo vanavihārādinā |",
  "SA14n1223:158": "vivaraṃ sandhiḥ |",
  "SA14n1223:159": "tasminnantaraṃ avakāśaḥ |",
  "SA14n1223:160": "samarpitaḥ saṅgamitaḥ |",
  "SA14n1223:161": "tairavakāśaguṇaiḥ |",
  "SA14n1223:162": "sarvendriyāṇāmanugrahaḥ samanvaṅgaḥ |",
  "SA14n1223:163": "tadyogāt samanvaṅgī krīḍati vācā |",
  "SA14n1223:164": "ramate manasā |",
  "SA14n1223:165": "paricārayati kāyena |",
  "SA14n1223:166": "tāvatkālamiti parimitakālam |",
  "SA14n1223:167": "tata iti krīḍādikālādūrdhvam |",
  "SA14n1223:168": "trikālamiti prāṇhamadhyānhāparānheṣu |",
  "SA14n1223:169": "āsanasya viśeṣaṇaṃ suvarṇapādakamityādi |",
  "SA14n1223:170": "ardhakrośamuccastveneti yāvat |",
  "SA14n1223:171": "tūlikayā vā āstīrṇaṃ goṇikayā vā garbholikācīnāṃśukapratyāstaraṇam |",
  "SA14n1223:172": "upari sā asyeti uparigarbholikama |",
  "SA14n1223:173": "kāśikavastraṃ vārāṇaseyakaṃ divyaṃ vā |",
  "SA14n1223:174": "tat pratyāstaraṇamasyeti tathoktam |",
  "SA14n1223:175": "samaṃ yathā bhavati na viṣamaṃ tathā dhārayanti pramāṇavabhdiḥ stambhaiḥ |",
  "SA14n1223:176": "sahitāḥ samagrāḥ |",
  "SA14n1223:177": "niratāḥ sāvadhānāḥ |",
  "SA14n1223:178": "kathamityāha |",
  "SA14n1223:179": "kimayaṃ saṃsthita iti |",
  "SA14n1223:180": "kuta ityāha |",
  "SA14n1223:181": "susaṃsthitetyādi |",
  "SA14n1223:182": "muktāvicitritaṃ paryanteṣu hārārddhahārāṇāṃ pralambanāt,",
  "SA14n1223:183": "madhye ca sthūlamuktākalāpasya |",
  "SA14n1223:184": "abhyavakiranti purastāt |",
  "SA14n1223:185": "prakaranti triṣu pārśveṣu |",
  "SA14n1223:186": "saṃpravikiranti punaścaturṣvapi pārśveṣu |",
  "SA14n1223:187": "dharmāśayaviśuddhyeti dharme yā teṣāṃ śraddhācchandayoḥ śuddhiḥ |",
  "SA14n1223:188": "dharmāya gauravaṃ kalyāṇamitratvāt |",
  "SA14n1223:189": "sanniśrayatā bhājanatā |",
  "SA14n1223:190": "śraddhārhe yā śraddhadhānatā tayā |",
  "SA14n1223:191": "vinipāto durgatigamanam |",
  "SA14n1223:192": "aviṣṭitaṃ avicchinnam |",
  "SA14n1223:193": "tuṣṭa iti prītaḥ |",
  "SA14n1223:194": "udagra iti tayā prītyā unnatapūrvakāyaḥ |",
  "SA14n1223:195": "tadekatānatvāt āttamanaskaḥ |",
  "SA14n1223:196": "prīterutkarṣāt pramuditaḥ |",
  "SA14n1223:197": "prītisahagataḥ prasādaḥ prītisaumanasyam |",
  "SA14n1223:198": "tajjātamasyeti tathoktaḥ |",
  "SA14n1223:199": "tasya śrṛṇoti smeti sambandhavivakṣayā'pādāne ṣaṣṭhī |",
  "SA14n1223:200": "sarvadharmeṣvaniśritasaṃjñāmiti |",
  "SA14n1223:201": "yathaitarhi me dharmodgatadeśanayā pratibhāsaḥ sanidhā(dā)",
  "SA14n1223:202": "namanāśritaḥ |",
  "SA14n1223:203": "evaṃ hetuniyamamanāśritāḥ sarvadharmā ityenāṃ saṃjñāmatyantasamāhitām |",
  "SA14n1223:204": "asyāḥ saṃjñāyāḥ prabhāvātkimabhūdityāha |",
  "SA14n1223:205": "tasyetyādi |",
  "SA14n1223:206": "samādhaya eva mukhāni mahopāyatvāt |",
  "SA14n1223:207": "sarvadharmāṇāṃ svabhāvāḥ svalakṣaṇāni |",
  "SA14n1223:208": "teṣāṃ vyavalokano draṣṭā |",
  "SA14n1223:209": "teṣāṃ anupalabdhirasattāniścayaḥ |",
  "SA14n1223:210": "sarvadharmāṇāṃ nirnānātvaṃ samatā svalakṣaṇānāmabhāvāt |",
  "SA14n1223:211": "tadālambanaḥ samādhistathoktaḥ |",
  "SA14n1223:212": "sā ca samatā tathatā |",
  "SA14n1223:213": "tayā nirvikārānsarvadharmān paśyatīti sarvadhamanirvikāradarśī |",
  "SA14n1223:214": "evaṃ yāvatsarvatathāgatadarśī samādhirveditavyaḥ |",
  "SA14n1223:215": "eṣu samādhiṣviti krameṇa sarveṣu sthitaḥ san |",
  "SA14n1223:216": "daśadiśo'sminniti daśadiglokaḥ sarvalokadhātava ityarthaḥ |",
  "SA14n1223:217": "tatra buddhān bhagavato'prameyāsaṃkhyeyān paśyati sma |",
  "SA14n1223:218": "naikasmin kāle'nekastathāgata ekasyaiva sarvasattvārthakriyāsu śakteriti cet |",
  "SA14n1223:219": "nityameka eva buddhastasyaivānantamāyuradhiṣṭhātuṃ śakteriti kinneṣyate ?",
  "SA14n1223:220": "hetubalādanyepi bhavantīti cet |",
  "SA14n1223:221": "hetubalādeva tarhi yugapadananteṣu lokadhātuṣvanantāstathāgatā jāyanta iti ko virodhaḥ ?",
  "SA14n1223:222": "yathā buddhau cakravartinau sakṛdekatra caturdvīpake lokadhātau notpadyete niḥsapatnakarmakāritvāt tathā tathāgatau trisāhasre lokadhātāviti mahārathaiḥ kṣuṇṇametat |",
  "SA14n1223:223": "garti gatā iti |",
  "SA14n1223:224": "gatirapratidyātaḥ |",
  "SA14n1223:225": "tāṃ prāptāḥ |",
  "SA14n1223:226": "śikṣāpita iti śikṣāṃ prāpitaḥ |",
  "SA14n1223:227": "tatkṛtamiti |",
  "SA14n1223:228": "yadeva tena purva kṛtam |",
  "SA14n1223:229": "dhārayitavyaṃ cetasi na vismartavyam |",
  "SA14n1223:230": "celaṃ vastram |",
  "SA14n1223:231": "tasya uṇḍukaḥ śiraśāṭaka ityarthaḥ |",
  "SA14n1223:232": "utkaṇṭhā śokaḥ |",
  "SA14n1223:233": "paritasanaṃ duḥkhāsikā |",
  "SA14n1223:234": "kāṣṭhāgatā prītiḥ prema |",
  "SA14n1223:235": "guṇavatsu cetaso'kāluṣyaṃ prasādaḥ |",
  "SA14n1223:236": "tadguṇeṣu vismayaḥ citrīkāraḥ |",
  "SA14n1223:237": "arbhyahaṇaṃ gauravam |",
  "SA14n1223:238": "katamaṃ śabdamityata āha |",
  "SA14n1223:239": "ghoṣamityādi |",
  "SA14n1223:240": "katamaṃ bhoṣamiṃtyāha |",
  "SA14n1223:241": "kaḥ pureṣeṇetyādi |",
  "SA14n1223:242": "atikrāmayiṣyatīti mitāṃ hrasvo na bhavati |",
  "SA14n1223:243": "“vā cittavirāge“ ityato vāśabdānuvṛttervyavasthitavibhāṣā |",
  "SA14n1223:244": "vijñānācca |",
  "SA14n1223:245": "atiśabdaścātra apaśabdārthe vartate |",
  "SA14n1223:246": "ataḥ pañcamī yuktā bhavati |",
  "SA14n1223:247": "yannuśabdastasmādarthe |",
  "SA14n1223:248": "paryutthāpayāmāseti vyagrīkṛtavān |",
  "SA14n1223:249": "yatheti yataḥ |",
  "SA14n1223:250": "asthimajjayāśceti |",
  "SA14n1223:251": "majjanśabdasya liṅgavyatyayena striyāṃ ḍāp sīmāvat |",
  "SA14n1223:252": "kalyacitta iti tenaiva harṣeṇa karmaṇyacittaḥ |",
  "SA14n1223:253": "tataśca dviguṇībhūtaharṣatvāt pramuditacittaḥ |",
  "SA14n1223:254": "guṇajātiḥ manuṣyasāmānyo guṇaḥ |",
  "SA14n1223:255": "viśeṣastu manuṣyātikrānto guṇaḥ |",
  "SA14n1223:256": "kṣamante ceti svayaṃ kartavyatayāpi rocanāt |",
  "SA14n1223:257": "viṣayiteti śaktiḥ |",
  "SA14n1223:258": "viditābhiprāya āha |",
  "SA14n1223:259": "alpotsuka ityādi |",
  "SA14n1223:260": "utsuka autsukyam |",
  "SA14n1223:261": "yattat kṣaṇaṃ lavamapi tat |",
  "SA14n1223:262": "tanmuhūrtamapi tat |",
  "SA14n1223:263": "trayāṇāmupādānaṃ tu śrotṛṇāṃ śraddhabhedāt |",
  "SA14n1223:264": "niṣpratibhāna ityuddeśaḥ |",
  "SA14n1223:265": "sadāpraruditasyetyādinirdeśaḥ |",
  "SA14n1223:266": "uttara iti uttaranimiuttam |",
  "SA14n1223:267": "apratipadyamāno'labhamānaḥ |",
  "SA14n1223:268": "daddhvamiti dad dāne |",
  "SA14n1223:269": "vādyaprakṛtayo vādyaprakārāḥ |",
  "SA14n1223:270": "prabhūtāḥ prakārabāhulyāt |",
  "SA14n1223:271": "vipulāḥ pratiprakāramānantyāt |",
  "SA14n1223:272": "bhogā arthāḥ |",
  "SA14n1223:273": "sarvalokaviśiṣṭā iti sarvalokātikrāntāḥ |",
  "SA14n1223:274": "upariṣṭānmūrdhna iti upari śirasaḥ |",
  "SA14n1223:275": "prātiṣṭhata iti praśabdaḥ praterarthe |",
  "SA14n1223:276": "vihāyasītyantarikṣe |",
  "SA14n1223:277": "prāñco'ñjalayaḥ prāñjalayaḥ |",
  "SA14n1223:278": "sphuṭa iti prāptaḥ |",
  "SA14n1223:279": "sahadarśanāditi darśanātkāraṇāddarśanena sahaivaityarthaḥ ||",
  "SA14n1223:280": "sadāpraruditopalakṣitaḥ parivartastatparivartaḥ ||",
  "SA14n1223:281": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ triśattamaḥ parivartaḥ ||"
}