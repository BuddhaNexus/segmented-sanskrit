{
  "SA20n1304:0": "dvādaśo vargaḥ",
  "SA20n1304:1": "puṇyaparigrahaḥ",
  "SA20n1304:2": "1 | bodhisattvasyālakṣaṇacittamācaritasyāpi cittaṃ na karmamu pratiṣṭhitaṃ bhavati |",
  "SA20n1304:3": "karmalakṣaṇāni jānannapi karoti karmāṇi |",
  "SA20n1304:4": "kuśalamūlamācarituṃ bodhimamisamboddhuṃ na parityajati saṃskṛtam |",
  "SA20n1304:5": "satvārthaṃ caranmahākaruṇāṃ nādhitiṣṭhatyasaṃskṛtam |",
  "SA20n1304:6": "sarvabuddhasamyakprajñārthaṃ na parityajati jātimaraṇaṃ nirvāpayitumaparyantānsattvānanupadhinirvāṇadhātau nādhitiṣṭhati nirvāṇamityucyate bodhisattvasya mahāsattvasya gambhīraṃ cittamabhisamboddhamanuttarāṃ samyaksambodhim ||",
  "SA20n1304:7": "2 | buddhaputrā bodhisattvaḥ paripūrati daśa dharmānna ca pratyāvartate'nuttarāyāḥ samyaksambodheḥ |",
  "SA20n1304:8": "katame daśa |",
  "SA20n1304:9": "pathamaṃ bodhisattvo gambhīramutpādayati bodhicittaṃ sattvānapi śikṣayatyutpādayituṃ cittam |",
  "SA20n1304:10": "dvitīyaṃ nityamabhinandantathāgataṃ priyadānena pūjayati gambhīraṃ cavaropayati kuśalamūlam |",
  "SA20n1304:11": "tṛtīyaṃ dharmāngaveṣayituṃ gauravacittena pūjayati dharmagurūndharmaḥ śrṛṇvanna ca pariśrāgyati |",
  "SA20n1304:12": "caturthaṃ paśyanbhikṣusaṃghaṃ bhinnaṃ dvidhāvibhaktaṃ paramparaṃ vivadamānaṃ bhaṇḍanaṃ kurvāṇaṃ gavepayatyupāyaṃ saṃgamayati ca |",
  "SA20n1304:13": "pañcamaṃ paśyannāṣṭre vardhamānānyaśubhāni kṣīyamāṇānbuddhadharmāndeśayati tathā vācayati yāvadekāmapi gāthāṃ yenānucchinno bhavati dharmaḥ |",
  "SA20n1304:14": "ekacittaṃ paripālayati dharmaṃ na ca gaṇayati kāyajīvitam |",
  "SA20n1304:15": "ṣaṣṭhaṃ paritrāyate sattvānpaśyanmītānduḥkhitāndadāti cābhayam |",
  "SA20n1304:16": "saptamaṃ janayati caryotsāhaṃ gaveṣayati caivaṃ mahāyāanaṃ vaipulyamatigambhīraṃ sūtradharmaṃ bodhisattvapiṭakam |",
  "SA20n1304:17": "aṣṭamaṃ labdhvemāndharmāndhārayati vācayati paryavāpnotiyathābhāṣitamācarati yathābhāṣitamavatiṣṭhate |",
  "SA20n1304:18": "navamaṃ dharmamadhitiṣṭhannutsāhayati bahutarasattvānpraveṣṭuṃ dharme |",
  "SA20n1304:19": "daśamaṃ dharme praveśya prakāśayansaṃdarśayaṃllābhaprāmodyavavodhayati sattvān |",
  "SA20n1304:20": "bodhisattvaḥ paripūryemāndāśadharmānanuttarāyā bodhe rna pratinivartate ||",
  "SA20n1304:21": "3 | bodhisattvenācaritavyamevamidaṃsūtram |",
  "SA20n1304:22": "acintyaṃ khalvevaṃvidhaṃ sūtraṃ yajjanayati sarvamahāmaitrīkaruṇābījam |",
  "SA20n1304:23": "idaṃ sūtraṃ cittamutpādayituṃ nayati cāvabodhayati ca baddhasattvān |",
  "SA20n1304:24": "idaṃ sūtramutpādahetu rbodhimabhisaṃprasthitānām |",
  "SA20n1304:25": "ida sūtraṃ paripūrakaṃ sarvabodhisattvānāmakṣomyacaryāyāḥ |",
  "SA20n1304:26": "idaṃ sūtramatītānāgatapratyutpannabuddhairanuparigṛhītam |",
  "SA20n1304:27": "kulaputrāḥ kuladuhitaraścetkāmayante saṃgrahītumanuttarāṃ bodhi deśayitavyamevaṃ rūpaṃ sūtraṃ |",
  "SA20n1304:28": "jaṃbūdvīpe'nucchedāya [buddhadharmāṇāṃ] aprayeyā aparyantāḥ sattvāḥ śrṛṇvantvidaṃ sūtram |",
  "SA20n1304:29": "kulaputrāḥ kuladuhitaraścecchṛṇvantīdaṃ sūtraṃ labhante 'cintyamatītīkṣṇaṃ mahāprajñāvyūhamaprameyaṃ ca puṇyafalavipākam |",
  "SA20n1304:30": "tat kasya hetoḥ |",
  "SA20n1304:31": "idaṃ sūtraṃ vivṛṇotyaprameyaṃ supariśuddhaṃ prajñānennaṃ karoti buddhavijaṃ nirantaramanucchinnam |",
  "SA20n1304:32": "paripālayati sattvānaprameyaduḥkhaduḥkhitān |",
  "SA20n1304:33": "avabhāsayati sarvamavidyāmohāndhakāram |",
  "SA20n1304:34": "bhinatti caturo mārānmārakarmāṇi ca |",
  "SA20n1304:35": "nāśāyati sarva tīrthikāṇāṃ mithyādṭaṣṭim |",
  "SA20n1304:36": "nirvāpayati sarvaṃ kleśamahājvanalam |",
  "SA20n1304:37": "apanayati [avidyā-] pratyayajanitānsaṃskārān |",
  "SA20n1304:38": "chinatti lobhaṃ mātsaryaṃ śīlabhedaṃ dveṣaṃ kausīdyaṃ vikṣepaṃ mūḍhatāṃ (ca)",
  "SA20n1304:39": "ṣaḍ guruvyādhīn |",
  "SA20n1304:40": "apanayati karmāvaraṇaṃ vipakāvaraṇaṃ kleśāvaraṇaṃ dṭaṣṭyāvaraṇamavidyāvaraṇaṃ jñānāvaraṇaṃbhāvānāvaraṇaṃ |",
  "SA20n1304:41": "saṃkṣepata ucyate |",
  "SA20n1304:42": "idaṃ sūtraṃ nirvāpayati niravaśeṣaṃ sarvākuśaladharmān |",
  "SA20n1304:43": "samedhayati sarvakuśaladharmāgniskandham |",
  "SA20n1304:44": "kulaputrāḥ kuladuhitaraścetsūtramidaṃ śrutvārocayantyanumodayantyāścaryacittamutpādayanti jñātavyaṃ taiḥ pūjitā aprameyā buddhāḥ |",
  "SA20n1304:45": "gambhīramavaropitaṃ kuśalamūlam |",
  "SA20n1304:46": "tatkasya hetoḥ asya sūtrasya triṣvadhvasu buddhairācaritatvādyaḥ khalu (mārgā-)",
  "SA20n1304:47": "vacaraḥ śrṛṇoti cedaṃ sūtraṃ svātmānaṃ dhanyaṃ manyate |",
  "SA20n1304:48": "labhate ca mahākuśalalābham |",
  "SA20n1304:49": "yaḥ kaścillikhatīdaṃ vācayatīdaṃ sūtraṃ jñātavyaṃ sa puruṣaḥ prāpnotyaprameyamaparyantaṃ puṇyafalavipākam |",
  "SA20n1304:50": "tatkasya hetoḥ |",
  "SA20n1304:51": "asya sūtrasyāparyantā lambanatvādaprama yamahāpraṇidhānotpādakatvātsarvasattvānugrāhakatvādanuttarasambodhiniṣpādakatvāllabdhaḥ puṇyafalavipāko'pyevayameyaḥ |",
  "SA20n1304:52": "yadi kaścidavabudhyārthaṃ tathācarati yathā sarvabuddhairasaṃkhyeyeṣu kalpeṣvakṣayaprajñayā bhāṣitaṃ tasya puṇyafalavipāko'pyakṣayo bhavati |",
  "SA20n1304:53": "yasminpradeśe dharmaśāstā deśayatīdaṃ sūtraṃ jñātavyaṃ tasminpradeśe stūpaḥ kārayitavyaḥ |",
  "SA20n1304:54": "kasmāt |",
  "SA20n1304:55": "samyagdharmasya tatra janitatvāt |",
  "SA20n1304:56": "edaṃ sūtraṃ yasmindeśe nagarai grāme vihāre kuṭayāṃ vā bhavati jñātavyaṃ tatra bhavati [3 tathāgatasya ] dharmakāyaḥ |",
  "SA20n1304:57": "yadi puruṣaḥ pūjayati gandhapuṣpaiḥ saṃgītena vitānena camaracchatrairgītaiḥ stautrairnamaskāraiḥ jñātavyaṃ sa puruṣa buddhabījaṃ bahulikaroti ki punarvaktavyaṃ yo niravaśeṣaṃ gṛhṇati dhārayati sūtramidam |",
  "SA20n1304:58": "sa puruṣaḥ pūrayati puṇyaprajñāniṣpattimanāgate'dhvani labhate vyākaraṇaṃ prāpnityanuttarāṃ samyaksambodhim ||",
  "SA20n1304:59": "( iti bodhicittotpādasūtraśāstre puṇyaparigraho nāma dvādaśo vargaḥ || )",
  "SA20n1304:60": "pariniṣṭhitaṃ bodhicittotpādasūtraśāstram ||"
}