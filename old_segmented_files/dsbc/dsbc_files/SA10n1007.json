{
  "SA10n1007:0": "pañcamaḥ paricchedaḥ",
  "SA10n1007:1": "yogācāratattvaviniścayāvatāraḥ",
  "SA10n1007:2": "anye pracakṣate dhīrāḥ svanītāvabhimāninaḥ |",
  "SA10n1007:3": "tattvāmṛtāvatāro hi yogācāraiḥ sudeśitaḥ ||1 ||",
  "SA10n1007:4": "dvayābhāvasya sadbhāvādabhāvād vā dvayasya ca |",
  "SA10n1007:5": "sadādibuddhiviṣayaḥ paramārtho mataḥ kila ||2 ||",
  "SA10n1007:6": "abhāvabhāvo nairātmyaṃ tathatā ca tathāsthitiḥ |",
  "SA10n1007:7": "nirvikalpamatigrāhyaṃ tasyaivādhigamaḥpunaḥ ||3 ||",
  "SA10n1007:8": "upalabdhiṃ samāśritya nopalabdhiḥ prajāyate |",
  "SA10n1007:9": "nopalabdhiṃ samāśritya nopalabdhiḥ prajāyate ||4 ||",
  "SA10n1007:10": "kalpitānupalabdheśca paratantrasya cāgrahāt |",
  "SA10n1007:11": "svabhāvaṃ pariniṣpannamīkṣante tattvadarśinaḥ ||5 ||",
  "SA10n1007:12": "prajñapteḥ sanimittatvādanyathā dvayanāśataḥ |",
  "SA10n1007:13": "saṃkleśasyopalabdheśca paratantrāstitā matā ||6 ||",
  "SA10n1007:14": "prajñāpāramitānītiriyaṃ sarvajñatāptaye |",
  "SA10n1007:15": "na tūtpādanirodhādipratiṣedhaparāyaṇā ||7 ||",
  "SA10n1007:16": "atrocyate pramāṇaṃ naḥ sarvaṃ tathāgataṃ vacaḥ |",
  "SA10n1007:17": "āptopadeśaprāmāṇyād bhadro hi pratipadyate ||8 ||",
  "SA10n1007:18": "nāgamāntarasaṃdigdhaviparyastamatiḥ paraḥ |",
  "SA10n1007:19": "tasmāt tatpratipattyarthaṃ tanmṛgyo yuktimannayaḥ ||9 ||",
  "SA10n1007:20": "dvayābhāvasya bhāvo hi virodhitvānna yujyate |",
  "SA10n1007:21": "khapuṣpābhāvasattā vā na vā tadbhāvakalpanā ||10 ||",
  "SA10n1007:22": "tattvataḥ kalpitābhāvāt tadabhedo mato yadi |",
  "SA10n1007:23": "lakṣyalakṣavyavasthāyāṃ tattulyatvādanuttaram ||11 ||",
  "SA10n1007:24": "svarūpātyāgitā yāsya sā cet tadbhāva iṣyate |",
  "SA10n1007:25": "tacca bhāvo'",
  "SA10n1007:26": "ta evāsau svarūpaṃ na jahāti cet ||12 ||",
  "SA10n1007:27": "abhāvālambanaṃ jñānamevaṃ syāt tattvadarśinām |",
  "SA10n1007:28": "na cāsau dharmanairātmyamasadbuddhernimittataḥ ||13 ||",
  "SA10n1007:29": "abhāvālambanā buddhiravikalpā yadīṣyate |",
  "SA10n1007:30": "nanvevamavikalpāpi rūpabuddhiḥ satī bhavet ||14 ||",
  "SA10n1007:31": "grāhyābhāsatayā caiṣā yadi bhūtā na rūpadhīḥ |",
  "SA10n1007:32": "hetuḥ syād vyabhicāryaivaṃ pratijñā cāvahīyate ||15 ||",
  "SA10n1007:33": "savikalpā ca bodhiḥ syācchāstuḥ sālambanāpi vā |",
  "SA10n1007:34": "nirvikalpāpi dhīrna syāt svabhāvālambikā satī ||16 ||",
  "SA10n1007:35": "cittamātropalambhena rūpādyagrahaṇaṃ na ca |",
  "SA10n1007:36": "abhyupetapratītibhyāṃ pratijñā bādhyate yataḥ ||17 ||",
  "SA10n1007:37": "nāpi rūpādivijñānaṃ vinārtheneti yujyate |",
  "SA10n1007:38": "tathābhāsodayād yadvat svapne rūpādibuddhayaḥ ||18 ||",
  "SA10n1007:39": "yasmāt svapnādivijñānaṃ dharmālambanamiṣyate |",
  "SA10n1007:40": "dṛṣṭāntanyūnatā hyevaṃ vastuno'",
  "SA10n1007:41": "pyapavāditā ||19 ||",
  "SA10n1007:42": "viṣayābhāsatā cet syāccittasyālambanaṃ matā |",
  "SA10n1007:43": "viṣayābhāsatāṃ projjhya cittātmānyo'",
  "SA10n1007:44": "sti kīdṛśaḥ ||20 ||",
  "SA10n1007:45": "neṣṭā sphaṭikavat tasya dvayābhātānyanibhodayāt |",
  "SA10n1007:46": "upādānāt tatra jāto yato na sphaṭikakṣaṇaḥ ||21 ||",
  "SA10n1007:47": "tadapāye'nyathotpatterbhrāntatā tanmatermatā |",
  "SA10n1007:48": "śaktyabhedānna dvayābhatā viṣayābhāvatātmavat ||22 ||",
  "SA10n1007:49": "svaparābhāsatā neṣṭā cetasaḥ pratibimbavat |",
  "SA10n1007:50": "sahakārānukāritvāt tasmād dvyābhāsatāsatī ||23 ||",
  "SA10n1007:51": "pramāṇaphalatābhāvādiṣṭā dvyābhāsateti cet |",
  "SA10n1007:52": "anyathāpi hi tatsiddhestatklṛptirapi neṣyate ||24 ||",
  "SA10n1007:53": "bibhratā jāyamānena jñānena viṣayābhatām |",
  "SA10n1007:54": "pramīyate prameyaṃ yat pramāṇaṃ tena tanmatam ||25 ||",
  "SA10n1007:55": "tannirvṛttau ca dṛṣṭatvāt tannirvṛttiḥ phalaṃ matam |",
  "SA10n1007:56": "anirdeśyasvarūpasya tathaivādhigamo yataḥ ||26 ||",
  "SA10n1007:57": "cittasvabhāvo bāhyo'",
  "SA10n1007:58": "rtho yadi sādhyo vivakṣitaḥ |",
  "SA10n1007:59": "vijñānaviṣayatvena tadyathā samanantaraḥ ||27 ||",
  "SA10n1007:60": "pratyekaṃ caitasairhetoḥ syādevaṃ vyabhicāritā |",
  "SA10n1007:61": "sūtreṣu cittamātroktiḥ kartṛbhoktṛniṣedhataḥ ||28 ||",
  "SA10n1007:62": "vikalpitārthaśūnyaṃ ca vijñānaṃ yadi sādhyate |",
  "SA10n1007:63": "akalpitārthasadbhāvānna syādarthanirākriyā ||29 ||",
  "SA10n1007:64": "svapnabuddhisvabhāvenākalpitābhāvasaṃśayaḥ |",
  "SA10n1007:65": "na nirālambanāpīṣṭā dṛṣṭāntasyāprasiddhitaḥ ||30 ||",
  "SA10n1007:66": "atha syād viṣayo hyekaḥ samūho vā bhaved dhiyaḥ |",
  "SA10n1007:67": "yuktyā parīkṣyamāṇastu sa dvidhāpi na yujyate ||31 ||",
  "SA10n1007:68": "tatrānurūpamekaṃ tu rūpabuddherna gocaraḥ |",
  "SA10n1007:69": "atadābhatayā yadvadakṣarūpaṃ na gocaraḥ ||32 ||",
  "SA10n1007:70": "anekamapi cittasya naiva tadgocaraṃ matam |",
  "SA10n1007:71": "rūpaṃ hi paramāṇūnāmadravyatvād dvicandravat ||33 ||",
  "SA10n1007:72": "tatrāsaṃcitarūupasya cittagocaratā yadi |",
  "SA10n1007:73": "prasādhyate pareṇāpi siddhireva prasādhyate ||34 ||",
  "SA10n1007:74": "atha saṃcitarūpasya hetorevamasiddhatā |",
  "SA10n1007:75": "rūpāntarairupakṛtaistannirbhāsodayād dhiyaḥ ||35 ||",
  "SA10n1007:76": "tasyālambanatā ceṣṭā tadābhamatihetutaḥ |",
  "SA10n1007:77": "rāgavad bādhyate tasmāt pratijñā te'numānataḥ ||36 ||",
  "SA10n1007:78": "yadyanālambanā sādhyā svabījādudayād dhiyaḥ |",
  "SA10n1007:79": "manodhīvadakalpatvāt syāt te sālambanā nanu ||37 ||",
  "SA10n1007:80": "anālambānumānād vā na dhītvādinirākriyā |",
  "SA10n1007:81": "samūhasyāpratijñānāt tanniṣedho na bādhakaḥ ||38 ||",
  "SA10n1007:82": "asatyapi ca bāhye'",
  "SA10n1007:83": "rthe dvayamanyonyahetukam |",
  "SA10n1007:84": "śaktirviṣayarūpaṃ ca tannivṛttiḥ kuto matā ||39 ||",
  "SA10n1007:85": "āryatvādavikalpatvādaheyā nirvikalpadhīḥ |",
  "SA10n1007:86": "tadutpādāt kuto mokṣastadbījānupaghātataḥ ||40 ||",
  "SA10n1007:87": "dvayapravṛttau saṃjñāyā viśvābhāsaṃ prajāyate |",
  "SA10n1007:88": "viśvaṃ tadābhatā yāsya tadutpādaḥ svabījataḥ ||41 ||",
  "SA10n1007:89": "layaḥ śaktyarpaṇāt tasya svātmanyevānyato'pi vā |",
  "SA10n1007:90": "nanu vijñānaparyāyādātmaivāyaṃ nirūpitaḥ ||42 ||",
  "SA10n1007:91": "dvaitaṃ māyopamaṃ matvā kṣuṇṇaṃ cāśāntyanātma tad |",
  "SA10n1007:92": "advaitaṃ cākṣayaṃ bhūtamamṛtaṃ paramaṃ padam ||43 ||",
  "SA10n1007:93": "sāmānyābhāvatastatra kalpanāvinivṛttitaḥ |",
  "SA10n1007:94": "nirvikalpadhiyālambya muktyabhedo'pi vidyate ||44 ||",
  "SA10n1007:95": "cittamātraprasiddhyarthaṃ na cittād vyatirekiṇaḥ |",
  "SA10n1007:96": "caittā vābhyupagantavyā na vā vijñaptimātratā ||45 ||",
  "SA10n1007:97": "vedanādisamūhe vā cittaprajñaptiriṣyatām |",
  "SA10n1007:98": "tathā parāṇuvādaḥ syād svanītityāgitāpi ca ||46 ||",
  "SA10n1007:99": "saṃkleśavyavadānācced dravyasaccittamiṣyate |",
  "SA10n1007:100": "vedanāditathotpādāt tatprasiddhe na bādhakam ||47 ||",
  "SA10n1007:101": "yathā parṇādisaṃtānaḥ śālūkabahuśaktitaḥ |",
  "SA10n1007:102": "tathādravyasataścittāccitrāḥ saṃtativṛttayaḥ ||48 ||",
  "SA10n1007:103": "pratipakṣādanutpattirutpattiḥ kāraṇe sati |",
  "SA10n1007:104": "adravyatvānna cātreṣṭā citrotpādādikalpanā ||49 ||",
  "SA10n1007:105": "na tadālambya nirmokṣo nāpi noparatirdhiyaḥ |",
  "SA10n1007:106": "saṃvṛtyā tattvato vāpi nātmavittulyatāstyataḥ ||50 ||",
  "SA10n1007:107": "svabhāvato'",
  "SA10n1007:108": "pyajātatvādadravyatvād vināśataḥ |",
  "SA10n1007:109": "rūpādiśūnyaṃ māyāvadityabhyāsādasaṅgitā ||51 ||",
  "SA10n1007:110": "sadbhāve'pi ca rūpāderyathābhūtāvabodhataḥ |",
  "SA10n1007:111": "vyāvartate hyasadgrāhastadabhāve na kiṃ tadā ||52 ||",
  "SA10n1007:112": "naiva dravyavikalpaśca cittacaitasagocaraḥ |",
  "SA10n1007:113": "pratiṣiddhe'",
  "SA10n1007:114": "pi rūpādau na pravartitumarhati ||53 ||",
  "SA10n1007:115": "tānnirāsāya cediṣṭo vidhyantaraparigrahaḥ |",
  "SA10n1007:116": "prakṣālanāddhi paṅkasya dūrādasparśanaṃ varam ||54 ||",
  "SA10n1007:117": "neṣṭo bhujagavaccāsan saṃkalpaḥ kalpitatvataḥ |",
  "SA10n1007:118": "rajjvātmanā hyanekāntāt pratītirapi bādhikā ||55 ||",
  "SA10n1007:119": "tadaṃśadṛṣṭerna bhrāntiranekāṃśā hi sā yataḥ |",
  "SA10n1007:120": "sarvathārthaniṣedhāt te syācca vastvapavāditā ||56 ||",
  "SA10n1007:121": "tadasattve'",
  "SA10n1007:122": "pi saṃkleśo na nāmno'",
  "SA10n1007:123": "rthapravṛttitaḥ |",
  "SA10n1007:124": "abhilāpāparokṣāṇāṃ tiraścāṃ kleśadarśanāt ||57 ||",
  "SA10n1007:125": "rūpābhilāpasāpekṣarūpadhījanmato na ca |",
  "SA10n1007:126": "rūpaṃ rūpasvabhāvena śūnyaṃ kalpayituṃ kṣamam ||58 ||",
  "SA10n1007:127": "arūpātmavyavacchinnavastvābhamatigocaraḥ |",
  "SA10n1007:128": "rūpasyātmā tadastitvādayuktā rūpaśūnyatā ||59 ||",
  "SA10n1007:129": "sāmānyamabhilāpyaṃ hi sāmānyaṃ na ca kiṃcana |",
  "SA10n1007:130": "nābhilāpyātmaśūnyatvamevamapyupapadyate ||60 ||",
  "SA10n1007:131": "vācyaṃ sāmānyavadvastu tadābhamatihetutaḥ |",
  "SA10n1007:132": "tasya tenātmanā sattvānna yuktānabhilāpyatā ||61 ||",
  "SA10n1007:133": "vijātīyena śūnyatvaṃ tulyadhīvṛttihetutaḥ |",
  "SA10n1007:134": "sāmānyāt tulyajātīye sāmānyamiti niścitam ||62 ||",
  "SA10n1007:135": "nāśrayasyāgrahe grāhyaṃ saṃkhyāvat tadgrahe grahāt |",
  "SA10n1007:136": "tadvat kalpyamato vastu vācyaṃ neṣṭaṃ pṛthag bhavet ||63 ||",
  "SA10n1007:137": "abhedasattvādravyābhyāmekato'",
  "SA10n1007:138": "nekavṛttyapi |",
  "SA10n1007:139": "tadvināśe'vināśācca nānyasmin tanmatirna ca ||64 ||",
  "SA10n1007:140": "anīlānutpalābhinnarūpeṇāvyavadhānaṃtaḥ |",
  "SA10n1007:141": "sāmānādhikaraṇyaṃ hi dvayorekārthavṛttitaḥ ||65 ||",
  "SA10n1007:142": "nānyāpoho'nyasāmānyamanyadharmād viśeṣavat |",
  "SA10n1007:143": "nābhāvasyāviśeṣatvād dhībhedaḥ kambalādiṣu ||66 ||",
  "SA10n1007:144": "vastvagrahe grahāccāsya neṣṭā kalpyatvavācyate |",
  "SA10n1007:145": "taddvāreṇānyavācyatve tadvācyatvādi hīyate ||67 ||",
  "SA10n1007:146": "tadanyabhinnarūpasya vastuno'",
  "SA10n1007:147": "nabhilāpyatā |",
  "SA10n1007:148": "na yuktaiva manoyuktā yogācāranayāditi ||68 ||",
  "SA10n1007:149": "abhilāpātmaśūnyatvād bhāvānāṃ niḥsvabhāvatā |",
  "SA10n1007:150": "tenaiva cāpyanutpādādanutpannāniruddhatā ||69 ||",
  "SA10n1007:151": "yato'bhilāpavad vastu na tathā kathyate yathā |",
  "SA10n1007:152": "avastukatvaṃ dharmāṇāṃmityādi bahu coditam ||70 ||",
  "SA10n1007:153": "paratantrāstitoktau ca saṃvṛtyā siddhasādhanam |",
  "SA10n1007:154": "tattvataścenna dṛṣṭānto hetoścāpi viruddhatā ||71 ||",
  "SA10n1007:155": "utpattiniḥsvabhāvatvaṃ sadbhūtājātito yadi |",
  "SA10n1007:156": "nānutpādanirodhādipratiṣedhasamarthanam ||72 ||",
  "SA10n1007:157": "pratyayairjāyate yo hi tamajātaṃ jagau muniḥ |",
  "SA10n1007:158": "svabhāvatastadutpādaniṣedhāt paramārthataḥ ||73 ||",
  "SA10n1007:159": "abhūtatvācca dharmāṇāṃ tatsvasāmānyagocaraḥ |",
  "SA10n1007:160": "saṃvṛtyā na virudhyante citradhīśabdavṛttayaḥ ||74 ||",
  "SA10n1007:161": "yena yena hi nāmnā vai yo yo dharmo'",
  "SA10n1007:162": "bhilapyate |",
  "SA10n1007:163": "na sa saṃvidyate tatra dharmāṇāṃ sā ca dharmatā ||75 ||",
  "SA10n1007:164": "atha pratyayasaṃbhūtasvabhāve neṣṭasādhanam |",
  "SA10n1007:165": "utpattiḥ pāratantryāccenmāyāvannanvabhūtatā ||76 ||",
  "SA10n1007:166": "paratantrāgrahaścāpi svabhāvājātito mataḥ |",
  "SA10n1007:167": "jātasya paramārthena mithyākhyānaṃ na yujyate ||77 ||",
  "SA10n1007:168": "yathā khyānti tathā santi tadābhāsātmanā yataḥ |",
  "SA10n1007:169": "yathā khyānti tathā sattvād dharmā māyopamāḥ katham ||78 ||",
  "SA10n1007:170": "sadbhūtenātmanājāteranutpannāniruddhatā |",
  "SA10n1007:171": "avastutvāsvabhāvatve tathāpyadravyasattvataḥ ||79 ||",
  "SA10n1007:172": "vijñaptimātratulyatvāt prajñapternāsti duṣṭatā |",
  "SA10n1007:173": "heyaprahātryasadbhāvāt kasyeṣṭaṃ nirvidādi sat ||80 ||",
  "SA10n1007:174": "vikalpoparamānmuktiradravyatve'pi sā yataḥ |",
  "SA10n1007:175": "dravyasattve'",
  "SA10n1007:176": "pyajātatvānnāto'",
  "SA10n1007:177": "nyā kalpaneṣyate ||81 ||",
  "SA10n1007:178": "prajñapterapyasadbhāvo vastvabhāve bhavet sati |",
  "SA10n1007:179": "taddṛṣṭirnāstiko'",
  "SA10n1007:180": "kathyaḥ sa hyasaṃvāsya eva ca ||82 ||",
  "SA10n1007:181": "svayamāpāyikatve'",
  "SA10n1007:182": "sau pareṣāṃ ca vipādakaḥ |",
  "SA10n1007:183": "iti dveṣāmiṣodgāro'",
  "SA10n1007:184": "bhimānājīrṇasūcakaḥ ||83 ||",
  "SA10n1007:185": "asadbhūtasvabhāvatvād bālasaṃmohahetutaḥ |",
  "SA10n1007:186": "abhūtvābhavanād vāpi dharmā māyopamā matāḥ ||84 ||",
  "SA10n1007:187": "nākāśasamatā yuktā nirvikalpasya vastunaḥ |",
  "SA10n1007:188": "nānāsaṃjñāvikalpānāmavakāśaprabhāvanāt ||85 ||",
  "SA10n1007:189": "jāte nānabhilapyatvaṃ pratikṣepāt puroditāt |",
  "SA10n1007:190": "satyapyanabhilāpitve saṃvṛtau tattvavibhramaḥ ||86 ||",
  "SA10n1007:191": "tattve'nyatattvasadbhāvād yadīṣṭaṃ tattvadarśanam |",
  "SA10n1007:192": "ghaṭe'pi dvighaṭābhāvāt kiṃ neṣṭaṃ tattvadarśanam ||87 ||",
  "SA10n1007:193": "na nīticchidraguptyarthaṃ tatsaṃkleśaviśuddhite |",
  "SA10n1007:194": "syātāṃ te kanakādīnāṃ pratyayānuvidhānataḥ ||88 ||",
  "SA10n1007:195": "yathākṣuśuddhyaśuddhibhyāṃ khyāti khaṃ samalāmalam |",
  "SA10n1007:196": "viśuddhaṃ ca sadākāśaṃ dharmāṇāṃ dharmatā tathā ||89 ||",
  "SA10n1007:197": "tatkliṣṭatvādidhībhrāntiḥ kartṛdharmo na karmaṇaḥ |",
  "SA10n1007:198": "na tadālambanā śuddhistattvaṃ nālambyamiṣyate ||90 ||",
  "SA10n1007:199": "dravyasattve ca tattvasya pūrvavad doṣasaṃplavaḥ |",
  "SA10n1007:200": "lokottarāvikalpā ca tadbuddhirna matā vyayāt ||91 ||",
  "SA10n1007:201": "tāvat satimirā buddhiryāvajjñeyānukāriṇī |",
  "SA10n1007:202": "yāvadutpadyate jñānaṃ tāvajjñeyānukāritā ||92 ||",
  "SA10n1007:203": "svātmanīvāsidhārāyāḥ jñānāvṛtterasaṃbhavāt |",
  "SA10n1007:204": "svasaṃvṛttiniṣedhācca na syāt sarvajñatā sakṛt ||93 ||",
  "SA10n1007:205": "prāgvajjātipratikṣepādajātādravyasattvataḥ |",
  "SA10n1007:206": "nirvikalpāryadhīgrāhyo'",
  "SA10n1007:207": "nabhilapyaśca sarvathā ||94 ||",
  "SA10n1007:208": "bhāvābhāvasya bhāvo'",
  "SA10n1007:209": "pi svabhāvaḥ pāramārthikaḥ |",
  "SA10n1007:210": "samāropāpavādāntamuktiste vidyate katham ||95 ||",
  "SA10n1007:211": "na bhāvastattvato'",
  "SA10n1007:212": "jāternābhāvastadabhāvataḥ",
  "SA10n1007:213": "bhāvābhāvadvayāpetamiṣṭaṃ tattvamato'dvayam ||96 ||",
  "SA10n1007:214": "nirālambo na śāstā syāt tathatālambanatvataḥ |",
  "SA10n1007:215": "na cāpi samatā bodhistattvasvābhāsabhedataḥ ||97 ||",
  "SA10n1007:216": "tathatālambanā yā dhīḥ kuto'",
  "SA10n1007:217": "nāhitaśaktikā |",
  "SA10n1007:218": "khapuṣpābhā na dhīryuktā yathānāhitaśaktitā ||98 ||",
  "SA10n1007:219": "naikatvānyatvamuktaṃ vastattvaṃ svanayaguptitaḥ |",
  "SA10n1007:220": "adravyānupalabhyatvād yuktaṃ nastak yathoditam ||99 ||",
  "SA10n1007:221": "ajāternirviśeṣatvāt khatulyaṃ cāpyalipyataḥ |",
  "SA10n1007:222": "atyantānabhilāpyaṃ ca sarvathāpyagrahād dhiyā ||100 ||",
  "SA10n1007:223": "vigatotpādatimirā matirlokottarā matā |",
  "SA10n1007:224": "lokāduttāraṇārthena lokātikramato'pi vā ||101 ||",
  "SA10n1007:225": "nirvikalpā nirālambā nirnimittā ca sā tayā |",
  "SA10n1007:226": "abodhasamatābodhāt svānyadharmatayā sakṛt ||102 ||",
  "SA10n1007:227": "anutpādo hi dharmāṇāṃ dharmanairātmyamucyate |",
  "SA10n1007:228": "na kalpanākalaṅkāṅkasaṃbhavastatra pūrvavat ||103 ||",
  "SA10n1007:229": "tattvasyātarkagamyatvāt tadbodho nānumānataḥ |",
  "SA10n1007:230": "nātastarkeṇa dharmāṇāṃ gamyate dharmateti cet ||104 ||",
  "SA10n1007:231": "ihānumānānnirdoṣādāgamānuvidhāyinaḥ |",
  "SA10n1007:232": "kalpitāśeṣavividhavikalpaughanirākṛteḥ ||105 ||",
  "SA10n1007:233": "sakalajñeyayāthātmyamākāśasamacetasaḥ |",
  "SA10n1007:234": "jñānena nirvikalpena buddhāḥ paśyantyadarśanāt ||106 ||",
  "SA10n1007:235": "ato'numānaviṣayaṃ na tattvaṃ pratipadyate |",
  "SA10n1007:236": "tattvajñānavipakṣo yastasya tena nirākriyā ||107 ||",
  "SA10n1007:237": "āgamāntarabhedena bhedāyātāsu buddhiṣu |",
  "SA10n1007:238": "abhede'pyāgamasyānyaḥ kaḥ parīkṣākṣamo bidhiḥ ||108 ||",
  "SA10n1007:239": "pratijñāmātrakā neṣṭā pratipakṣanirākriyā |",
  "SA10n1007:240": "aniṣiddhe vipakṣe ca nirvikalpā matiḥ kutaḥ ||109 ||",
  "SA10n1007:241": "satyadvayamataścoktaṃ muninā tattvadarśinā |",
  "SA10n1007:242": "vyavahāraṃ samāśritya tattvārthādhigamo yataḥ ||110 ||",
  "SA10n1007:243": "sālambanatvād vitathā tathatālambanādapi |",
  "SA10n1007:244": "svapnādidhīvat tadgrāhyaṃ nātastattvaṃ ca yujyate ||111 ||",
  "SA10n1007:245": "agrāhyo'nabhilāpyaśca dhīpracāravivarjitaḥ |",
  "SA10n1007:246": "dharma ukto munīndreṇa sa caivaṃ sati bādhyate ||112 ||",
  "SA10n1007:247": "ato yuktāgamopetaṃ tattvaṃ yat prāgudāhṛtam |",
  "SA10n1007:248": "parīkṣyamāṇaṃ yuktyaivaṃ tadevāvyāhataṃ sthitam ||113 ||",
  "SA10n1007:249": "kha cig phun po'",
  "SA10n1007:250": "i ljon sin chags /",
  "SA10n1007:251": "kha cig rnam ses rgya la thogs //",
  "SA10n1007:252": "yan dag rntha'",
  "SA10n1007:253": "yi gyan sar yan /",
  "SA10n1007:254": "ma lhun rgyal ba'",
  "SA10n1007:255": "i thugs sras rol //14//",
  "SA10n1007:256": "yogācāratattvaviniścayo nāma pañcamaḥ paricchedaḥd vitathā tathatālambanādapi |",
  "SA10n1007:257": "svapnādidhīvat tadgrāhyaṃ nātastattvaṃ ca yujyate ||111 ||",
  "SA10n1007:258": "agrāhyo'nabhilāpyaśca dhīpracāravivarjitaḥ |",
  "SA10n1007:259": "dharma ukto munīndreṇa sa caivaṃ sati bādhyate ||112 ||",
  "SA10n1007:260": "ato yuktāgamopetaṃ tattvaṃ yat prāgudāhṛtam |",
  "SA10n1007:261": "parīkṣyamāṇaṃ yuktyaivaṃ tadevāvyāhataṃ sthitam ||113 ||",
  "SA10n1007:262": "kha cig phun po'",
  "SA10n1007:263": "i ljon sin chags /",
  "SA10n1007:264": "kha c"
}