{
  "SA19n1284:0": "āryaśālistambakakārikā",
  "SA19n1284:1": "āryamañjuśriye namaḥ",
  "SA19n1284:2": "anantācintyaguṇyaṃ hi sambuddhaṃ karuṇātmakam |",
  "SA19n1284:3": "praṇipatya pravakṣyāmi śālistambakakārikām |1 ||",
  "SA19n1284:4": "munī rājagṛhasyaiva gṛdhranāmakaparvate |",
  "SA19n1284:5": "bhikṣūṇāṃ bodhisattvānāṃ saṃghaiḥ sārdhaṃ vyavasthitaḥ ||2 ||",
  "SA19n1284:6": "hetupratyayasaṃbhūtaṃ śālistambaṃ vilokya ca |",
  "SA19n1284:7": "hetupratyayajaṃ tadvad dvādaśāṅkakramodgatam ||3 ||",
  "SA19n1284:8": "pratītyamiti yaḥ praśyet dharmaṃ buddhaṃ ca paśyati |",
  "SA19n1284:9": "ityuktvā nāyakā bhikṣūn tūṣṇībhāvamavasthitaḥ ||4 ||",
  "SA19n1284:10": "bhikṣuḥ śārisutraḥ śrutvā gatvā maitreyasannidhau |",
  "SA19n1284:11": "tathāgato'dya maitreya uktyarthaṃ na vibhajya ca ||5 ||",
  "SA19n1284:12": "tūṣṇīṃ bhāve sthitaścātra tadartho gamyate katham |",
  "SA19n1284:13": "kiṃ pratītyaṃ ca ko dharmo buddho'pi katamastathā ||6 ||",
  "SA19n1284:14": "pratītyaṃ tu kathaṃ dṛṣṭvā dharma buddhaṃ ca paśyati |",
  "SA19n1284:15": "sandeho me'tra brūhīti ūce śārisuto'jitam ||7 ||",
  "SA19n1284:16": "bhāvātmikā hi maitrī syāt maitreyo'brūt nirṇayam |",
  "SA19n1284:17": "dvādaśāṅgamavidyādi maraṇāntaṃ yathākramam ||8 ||",
  "SA19n1284:18": "tasmāttarhibhavantyeva duḥkhaskandhā hi kevalam |",
  "SA19n1284:19": "dharmaścāṣṭāṅgiko mārgaḥ phalaṃ nirvāṇamucyate ||9 ||",
  "SA19n1284:20": "sarvasyādhigamādevaṃ dharmajaṃ buddhameva ca |",
  "SA19n1284:21": "tathoktamāryaṃ duṣṭatvāt yaḥ paśyati sa paśyati ||10 ||",
  "SA19n1284:22": "prāṇādirahitād yaśca vyupaśāntyantasaṃyutam |",
  "SA19n1284:23": "pratītyaṃ dharmabuddhau ca śuddhabuddhayā vi paśyati ||11 ||",
  "SA19n1284:24": "pratītyalakṣaṇaṃ tāvat sahetvādipadānvitam |",
  "SA19n1284:25": "buddhotpādo bhavenno vā sthiteyaṃ dharmatā yataḥ ||12 ||",
  "SA19n1284:26": "bāhya ādhyātmikaścāpi dvividho hetupratyayaḥ |",
  "SA19n1284:27": "bāhyo hetustu bījādiḥ pratyayaḥ ṣaḍvidho mataḥ || 13 ||",
  "SA19n1284:28": "bījāṅkuraprakāṇḍādiḥ phale yadvat pravartate |",
  "SA19n1284:29": "pratyayastu pṛthivyādikālānto hi yathākramam ||14 ||",
  "SA19n1284:30": "dhāraṇaṃ snehanaṃ pāko dhānyavṛddhiranāvṛtiḥ |",
  "SA19n1284:31": "pariṇāmastathā teṣāṃ kāryaṃ tadvat pravartate ||15 ||",
  "SA19n1284:32": "no cet pratyayasāmagrī bīje bhūte'pi nāṅkuraḥ |",
  "SA19n1284:33": "bījābhāve tu satyeva pratyayabhāvo'pi tādṛśaḥ ||16 ||",
  "SA19n1284:34": "hetavaḥ pratyayāstadvad ātmagrāhādivarjitā |",
  "SA19n1284:35": "hetupratyayasamagryā na naśyet karmaṇaḥ phalam ||17 ||",
  "SA19n1284:36": "na svato parato nāpi na dvayoḥ kartṛkālataḥ |",
  "SA19n1284:37": "īśvarādikṛtaṃ naivaṃ svabhāvānnāpyahetutaḥ ||18 ||",
  "SA19n1284:38": "hetupratyayayorvṛttirbhāsate'nādikālataḥ ||",
  "SA19n1284:39": "pañcabhirhetubhirbāhyaḥ pratītyotpāda iṣyate ||19 ||",
  "SA19n1284:40": "śāśvatato na coccedān na saṃkranteḥ parīttataḥ |",
  "SA19n1284:41": "hertormahāphalāvāptiḥ sadṛśānuprabodhataḥ ||20 ||",
  "SA19n1284:42": "aṅkuro bījavaneṣṭo nirheturno'ṅkurodbhavaḥ |",
  "SA19n1284:43": "samo nirodha utpādastulonnāmāvanāmavat ||21 ||",
  "SA19n1284:44": "tathaivādhyātmikasyāpi hetuśca pratyayo dvidhā |",
  "SA19n1284:45": "ādiheturavidyā'sya mṛtyurantyo yathākramam ||22 ||",
  "SA19n1284:46": "samajanmakleśakarmātmā dvādaśāṅkastrikāṇḍakaḥ |",
  "SA19n1284:47": "hetupratyayasambhūtaḥ kartetyādivivarjitaḥ ||23 ||",
  "SA19n1284:48": "avidyā yadi nādau syādante mṛtyurna saṃbhaved |",
  "SA19n1284:49": "tebhyo bhinno na kutrāpi hyātmātmīyaśca vidyate ||24 ||",
  "SA19n1284:50": "avidyāsaṃbhavādādāvante mṛtyuśca bhāsate |",
  "SA19n1284:51": "hetorādhyātmikasyaivaṃ pratyayāḥ ṣaḍprakārakaḥ ||25 ||",
  "SA19n1284:52": "pratyayo'dhyātmikastvante vijñānaṃ cādike dharā |",
  "SA19n1284:53": "kāṭhinyaṃ saṃgrahaḥ pākaḥ śvāsavṛddhiranāvṛtiḥ ||26 ||",
  "SA19n1284:54": "jñānarūpānuvṛttiśca pañcavijñānasaṃyutam |",
  "SA19n1284:55": "tasmāt kliṣṭaṃ manaścāpi hīme'dhyātmikapratyayāḥ ||27 ||",
  "SA19n1284:56": "dhātūnāṃ sannipātādvai śarīrotpāda iṣyate |",
  "SA19n1284:57": "ātmātmīyavikalpānāmutpādastairna manyate ||28 ||",
  "SA19n1284:58": "teṣu satsu samutpādasteṣvasatsu na saṃbhavaḥ |",
  "SA19n1284:59": "naivātmādimayāste hi nāpyanyaccāpi kiñcana ||29 ||",
  "SA19n1284:60": "yaikapiṇḍādisaṃjñā sā'vidyātribhavachādikā |",
  "SA19n1284:61": "rāgo dveṣaśca mohādiḥ pravṛttāḥ santyavidyayā ||30 ||",
  "SA19n1284:62": "tataḥ saṃskṛtabhāvānāṃ jñaptirvijñānasaṃbhavā |",
  "SA19n1284:63": "vijñānena sahodbhūtāścatuskandhā arūpiṇaḥ ||31 ||",
  "SA19n1284:64": "nāmarūpamupādāya cendriyāyatanodbhavaḥ |",
  "SA19n1284:65": "viṣayenriyavijñānasaṃghātāt sparśasambhavaḥ ||32 ||",
  "SA19n1284:66": "vedanā sparśajā jñeyā tṛṣṇā ca vedanodgatā |",
  "SA19n1284:67": "tṛṣṇāvṛddhirupādānam upādānodgato bhavaḥ ||33 ||",
  "SA19n1284:68": "skandhotpādo bhavājjātirjāterevaṃ jarāpi ca |",
  "SA19n1284:69": "skandhābhāvo jarāyā yaḥ sa mṛtyuścetyudīryate ||34 ||",
  "SA19n1284:70": "mūḍhe tu maraṇācchokaḥ satṛṣṇe dāha āntaraḥ |",
  "SA19n1284:71": "śokataścāpalāpo yo daurmanasyaṃ sa ucyate ||35 ||",
  "SA19n1284:72": "daurmanasyasamudbhūtaṃ pañcavijñānakāyikam |",
  "SA19n1284:73": "āsātaduḥkhamityuktaṃ kāyasaukhyavighātakam ||36 ||",
  "SA19n1284:74": "duḥkhaṃ manasikārākhyaṃ manasastūpadhātakam |",
  "SA19n1284:75": "daurmanasyaṃ ca tajjñeyamanyopakleśahetukram ||37 ||",
  "SA19n1284:76": "tamo'bhijñānāmarūpāyatasparśavittarṣataḥ |",
  "SA19n1284:77": "tṛṣṇādānabhavotpāda pākanāśaviśokataḥ ||38 ||",
  "SA19n1284:78": "vacanādikāyasaṃpīḍācittadurmānasāstathā |",
  "SA19n1284:79": "kleśādanvarthakaṃ nāma yathākramamudīritam ||39 ||",
  "SA19n1284:80": "punastattvaparijñānādavidyādeśca yathākramam |",
  "SA19n1284:81": "pūrvapūrvebhya utpādo'pyākhyātaścottarottaraḥ ||40 ||",
  "SA19n1284:82": "dvādaśāṅgautripravṛttī nityocchedau hyanādijau |",
  "SA19n1284:83": "pravṛtterjaladhārāvad vartate'nādikālataḥ ||41 ||",
  "SA19n1284:84": "tathāpyete tu catvāraḥ saṃghātakarahetavaḥ |",
  "SA19n1284:85": "avidyā ca tṛṣā karma vijñānaṃ kramaśo matāḥ ||42 ||",
  "SA19n1284:86": "hetorvijñānabījaṃ hi karmakṣetramudīritam |",
  "SA19n1284:87": "prathamaḥ ca tṛṣā prokte hetuḥ kleśasvabhāvataḥ ||43 ||",
  "SA19n1284:88": "karmakleśāstuvijñānabījatvena vyavasthitāḥ |",
  "SA19n1284:89": "karma vijñānabījasya kṣetrakāryaṃ karoti ca ||44 ||",
  "SA19n1284:90": "vijñānanāmakaṃ bījaṃ tṛṣṇayā snihyate param |",
  "SA19n1284:91": "vijñānabījaṃ cāvidyā kirati snehanena vai ||45 ||",
  "SA19n1284:92": "karma tṛṣṇā tathāvidyā kṣetraṃsneho'vakīrṇanam |",
  "SA19n1284:93": "vijñāne na karomīdaṃ na vijñānamito matam ||46 ||",
  "SA19n1284:94": "tathā'pi bījavijñāneṃ karmakleśapratiṣṭhite |",
  "SA19n1284:95": "vijñānaṃ bījamityuktaṃ kīrṇe'vidyāsvavaskare ||47 ||",
  "SA19n1284:96": "tṛṣṇājalena saṃsikte hetuto nāmarūpayoḥ |",
  "SA19n1284:97": "aṅkurotpādabhāso hi na svaparobhayāditaḥ ||48 ||",
  "SA19n1284:98": "nāmarūpamidaṃjātaṃ piturmātuḥsamāgamāt |",
  "SA19n1284:99": "avirodhādṛtoścāpi kiñcidāsvādavedhitam ||49 ||",
  "SA19n1284:100": "bījavijñānamityuktaṃ mātṛgarbhe kramāccayaḥ |",
  "SA19n1284:101": "nāmarūpāṅkurotpādastvavaikalyācca pratyayaiḥ ||50 ||",
  "SA19n1284:102": "avirodhatvāccahetūnāṃ māyānairātmyanigrahe |",
  "SA19n1284:103": "utpādo'pi na saṃbhāvyaḥ cakṣurvijñānamapyataḥ ||51 ||",
  "SA19n1284:104": "pañcabhirhetubhirjātaṃ cakṣūrūpāvabhāsanaiḥ |",
  "SA19n1284:105": "nabhastajjamanaskāraiḥ pañcavaikalyatastathā ||52 ||",
  "SA19n1284:106": "cakṣurvijñānamudbhūtaṃ mayā te janitā iti |",
  "SA19n1284:107": "vikalpo na yathodeti śrotrajñānādikākhilam ||53 ||",
  "SA19n1284:108": "utpādasya kramaścaivaṃ hetupratyayasaṅgrahāt |",
  "SA19n1284:109": "kartrādīnāṃ ca vaikalyād ahaṅkāraviyogataḥ ||54 ||",
  "SA19n1284:110": "utpādo'pi yathāpūrva tatha cāpi pratītyajam |",
  "SA19n1284:111": "hetumatsaṃvijānīyād asmāllokāt paraṃ nahi ||55 ||",
  "SA19n1284:112": "kaściddhamaḥ kvacid gantā hetupratyayatastathā |",
  "SA19n1284:113": "karmaṇaḥ phalamabhyeti,",
  "SA19n1284:114": "yathā darśe viśodhite ||56 ||",
  "SA19n1284:115": "dṛśyante mukhabimbāni darpaṇe'pi ca bimbakam |",
  "SA19n1284:116": "saṃkrāmitaṃ bhavetraiva tadanyonyāvikalpanam ||57 ||",
  "SA19n1284:117": "kartṛkriyāvihīnaṃ tat tathotpādāvabhāsanam |",
  "SA19n1284:118": "pūrvavṛddhikramācca syād dūrasthaścandramā yathā ||58 ||",
  "SA19n1284:119": "parīttodakapātrānte dṛśyate na ca krāmati |",
  "SA19n1284:120": "asti kriyā ca karmāpi tathā cāsmāccyutirna hi ||59 ||",
  "SA19n1284:121": "janmābhāso'pyasaṃlloke nopādānaṃ vinā'nalaḥ |",
  "SA19n1284:122": "jvalet sakala ujjvālo hīnopādānahānitaḥ ||60 ||",
  "SA19n1284:123": "skandhatvapratisandhiḥsyāt,",
  "SA19n1284:124": "santi te kalpanātmakāḥ |",
  "SA19n1284:125": "bāhyaṃ karma kriyā heturadhyātmaparatantrataḥ ||61 ||",
  "SA19n1284:126": "pañcavijñānasaṃbhavāḥparamārtho'vicāryataḥ |",
  "SA19n1284:127": "pariniṣpanna ākhyātaḥsahetupratyayodbhavaḥ ||62 ||",
  "SA19n1284:128": "sarvadā dvividho jñeyaḥ kartrādirahitastathā |",
  "SA19n1284:129": "tucchaśūnyāditiḥsāraḥprajñayaivaṃ ya īkṣitaḥ ||63 ||",
  "SA19n1284:130": "kiṃ kathaṃ vā kuto kena kalpavādādihānitaḥ |",
  "SA19n1284:131": "udacandrasya yathā bimbaṃ tataḥ kaścicca na cyutaḥ ||64 ||",
  "SA19n1284:132": "loke janmāpi cābhāti yathā pādapasaṅgataḥ |",
  "SA19n1284:133": "vahnistrotaḥ pravṛtiḥsyād hetuvaikalpatastathā ||65 ||",
  "SA19n1284:134": "nānupravartate hyagnitadvatsaṃkleśabījake |",
  "SA19n1284:135": "dagdhe jñānāgninā hetorabhāvānnaphalaṃ tathā ||66 ||",
  "SA19n1284:136": "kriyā karmāpi naivāstianantācintyaguṇyakam |",
  "SA19n1284:137": "śāntadharmātmakaṃ kāyamādimadhyāntavarjitam ||67 ||",
  "SA19n1284:138": "jñātvā prāpnoti buddhatvaṃ ya evaṃ tathatākṣamaḥ |",
  "SA19n1284:139": "tasmai vyākriyate nūnaṃ maitreyastu svayaṃ tathā ||68 ||",
  "SA19n1284:140": "uvāca śāriputrāya śālistambopamā kṛtā |",
  "SA19n1284:141": "śāriputrastu tacchruttvā devasaṃghānumoditaḥ ||69 ||",
  "SA19n1284:142": "saṃstuto dhṛtasāraśca gatvotthāya praharṣitaḥ |",
  "SA19n1284:143": "ākhyātavāṃśca bhiksubhyaḥ ||70 ||",
  "SA19n1284:144": "āryānāgārjunaviracitā āryaśālistambakasūtrakārikā samāptā |",
  "SA19n1284:145": "bhāvatīyopādhyāyena dharmaśrībhadreṇa mahāsaṃśodhakalokacakṣussādhumati jñāna kumārā bhyām cānūditaḥ |",
  "SA19n1284:146": "paścāt śrīkuṭīrakṣitena saṃśodhya nirṇītaḥ ||"
}