{
  "S06n606:0": "15",
  "S06n606:1": "129. yo ādikarma sthitu bhūmiya bodhisattvo",
  "S06n606:2": "adhyāśayena vara prasthita buddhabodhim |",
  "S06n606:3": "tehī suśiṣyagurugauravasaṃprayukto",
  "S06n606:4": "kalyāṇamitra sada sevayitavya vijñaiḥ ||1 ||",
  "S06n606:5": "130. kiṃ kāraṇaṃ tatu guṇāgamu paṇḍitānāṃ",
  "S06n606:6": "prajñāya pāramita te anuśāsayanti |",
  "S06n606:7": "evaṃ jino bhaṇati sarvaguṇāgradhārī",
  "S06n606:8": "kalyāṇamitramupaniśrita buddhadharmāḥ ||2 ||",
  "S06n606:9": "131. dānaṃ ca śīlamapi kṣānti tathaiva vīryaṃ",
  "S06n606:10": "dhyānāni prajña pariṇāmayitavya bodhau |",
  "S06n606:11": "na ca bodhiskandha vimṛśitva parāmṛśeyā",
  "S06n606:12": "ye ādikarmika na deśayitavya evam ||3 ||",
  "S06n606:13": "132. evaṃ caranta guṇasāgara vādicandrāḥ",
  "S06n606:14": "trāṇā bhavanti jagatī śaraṇā ca lenā |",
  "S06n606:15": "gati buddhi dvīpa pariṇāyaka arthakāmāḥ",
  "S06n606:16": "pradyota ulka varadharmakathī akṣobhyāḥ ||4 ||",
  "S06n606:17": "133. saṃnāhu duṣkarū mahāyaśu saṃnahantī",
  "S06n606:18": "na ca skandhadhātu na ca āyatanaiḥ sanaddhāḥ |",
  "S06n606:19": "tribhi yānasaṃjñavigatā aparigṛhītā",
  "S06n606:20": "avivartikā acalitāśca akopyadharmāḥ ||5 ||",
  "S06n606:21": "134. te eva dharmasamudāgata niṣprapañcā",
  "S06n606:22": "kāṅkṣāvilekhavimatīvigatārthayuktāḥ |",
  "S06n606:23": "prajñāya pāramita śrutva na sīdayanti",
  "S06n606:24": "aparapraṇeya avivartiya veditavyāḥ ||6 ||",
  "S06n606:25": "135. gambhīra dharma ayu durdṛśu nāyakānāṃ",
  "S06n606:26": "na ca kenacīdadhigato na ca prāpuṇanti |",
  "S06n606:27": "etārthu bodhimadhigamya hitānukampī",
  "S06n606:28": "alpotsuko ka imu jñāsyati sattvakāyo ||7 ||",
  "S06n606:29": "136. sattvaśca ālayarato viṣayābhilāṣī",
  "S06n606:30": "sthita agrahe abudha yo mahaandhabhūto |",
  "S06n606:31": "dharmo anālayu anāgrahu prāpitavyo",
  "S06n606:32": "lokena sārdha ayu vigrahu prādubhūto ||8 ||",
  "S06n606:33": "bhagavatyāṃ ratnaguṇasaṃcayagāthāyāṃ devaparivarto nāma pañcadaśamaḥ ||"
}