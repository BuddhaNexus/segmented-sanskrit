{
  "SA08n995:0": "36) stutivargaḥ",
  "SA08n995:1": "buddha-stutiḥ",
  "SA08n995:2": "samasattvāgravedāya sarvasattveṣu bandhave |",
  "SA08n995:3": "sanmārgasārthavāhāya bhavabandhanabhedine ||1 ||",
  "SA08n995:4": "(nā)nādṛṣṭivibhedāya sarvasaṃśayamocine |",
  "SA08n995:5": "samyagdṛṣṭiniveśāya namaḥ sañjñānacakṣuṣe ||2 ||",
  "SA08n995:6": "sarvasaṅkaṭabhedāya tridoṣamalaśodhine |",
  "SA08n995:7": "namo nakṣatrabhūtāya sarvabījaphaloruhe ||3 ||",
  "SA08n995:8": "sarvaprajñākarāgrāya sarvadhyānāgravedine |",
  "SA08n995:9": "sarvaratnottamāryāya namo'lānāgradarśine ||4 ||",
  "SA08n995:10": "iyaṃ sā lokanāśasya viprayuktasya tāpinaḥ |",
  "SA08n995:11": "pratimā dṛśyate śāntā mokṣamudghāṭyakārikā ||5 ||",
  "SA08n995:12": "samarcatīmāṃ nityaṃ (yaḥ)",
  "SA08n995:13": "puruṣaḥ śāntamānasaḥ |",
  "SA08n995:14": "sa mucyate bhavabhayānnivṛttiṃ cādhigacchati ||6 ||",
  "SA08n995:15": "etacchāntapadaṃ ramyametannaiṣṭhikamucyate |",
  "SA08n995:16": "yadayaṃ bhāṣate dharma nirvāṇapuradeśikaḥ ||7 ||",
  "SA08n995:17": "asya vākyaṃ samālambya puruṣādhīnavikramāḥ |",
  "SA08n995:18": "ākarṣanti padaṃ nityaṃ yadanantasukhāvaham ||8 ||",
  "SA08n995:19": "etat pūrva samāruhaya puruṣāstattvacintakāḥ |",
  "SA08n995:20": "trilokaughārṇavaṃ ghoraṃ taranti bhavasāgaram ||9 ||",
  "SA08n995:21": "ayaṃ sa cakṣurlokasya samantāddhi vicakṣuṣaḥ |",
  "SA08n995:22": "ayaṃ jyotiḥ paraṃ jyotiryajjyotiḥkāṣṭhasambhavam ||10 ||",
  "SA08n995:23": "kalpāntaṃ prāṇināṃ citte nṛṇāṃ rāgādibhirmalaiḥ |",
  "SA08n995:24": "jñānatoyena mahatā śodhayatyeva vāṅnṛpaḥ ||11 ||",
  "SA08n995:25": "yanna dṛṣṭaṃ padaṃ sarvaistīrthikairjñānapāṇibhiḥ |",
  "SA08n995:26": "tatpadaṃ vimalairvākyaistvayā nṛṇāṃ pradarśitam ||12 ||",
  "SA08n995:27": "pramādaparamo'nātho jano'yaṃ tāritastvayā |",
  "SA08n995:28": "tīrṇaḥ pāragato nāthastārayatyaghanāśanāt ||13 ||",
  "SA08n995:29": "hitārtha sarvajagatastvamevaiko vyavasthitaḥ |",
  "SA08n995:30": "ahitānāṃ hitāyaiva tvameva puruṣottamaḥ ||14 ||",
  "SA08n995:31": "anādimati saṃsāre nṛṇāṃ kleśāpahārakaiḥ |",
  "SA08n995:32": "tvayā viśodhito vākyaistamaḥ sūryodaye yathā ||15 ||",
  "SA08n995:33": "akṣayaḥ sarvadharmāṇāṃ jñānalokakaro mahān |",
  "SA08n995:34": "tvamevaiko jagannātha lokottaraguṇārṇavaḥ ||16 ||",
  "SA08n995:35": " ||iti stutivargaḥ ṣaṭtriṃśaḥ ||",
  "SA08n995:36": "puṇya-deva-sukhairmitra-rāja-stutibhiranvitāḥ |",
  "SA08n995:37": "saddharmasmṛtivaipulyai gṛhīto'yaṃ samuccayaḥ ||",
  "SA08n995:38": " ||iti caturtham udānam ||",
  "SA08n995:39": "ye ca dharmā hetubhavā teṣāṃ tathāgato'vadat |",
  "SA08n995:40": "teṣāṃ ca yo nirodhaścaivaṃvādīmahāśramaṇaḥ ||",
  "SA08n995:41": "puṇyamavāptamantrakleśaṃ",
  "SA08n995:42": "vibhidyājanavalāśrīkam |",
  "SA08n995:43": "yāvajjagadvyākulaṃ tarkaniṣṭhaiḥ",
  "SA08n995:44": "samākulaṃ vetti satyavacanaiḥ ||",
  "SA08n995:45": "vaipulyamahāgambhīrodadhisūtravarād bhikṣu(ṇā)",
  "SA08n995:46": "avalokitasiṃhenoddhṛtamiti |",
  "SA08n995:47": "mohā'śivādirahitasya vākyavidyasya vipulārjanasya 'dharmasamuccayo' nāma",
  "SA08n995:48": "dharmaparyāyaḥ samāptaḥ |",
  "SA08n995:49": " ||iti śubham ||"
}