{
  "SA08n961:0": "(2) dharmopadeśavargaḥ",
  "SA08n961:1": "guruḥ kīdṛgbhavet?",
  "SA08n961:2": "yo hi deśayate dharma kṣemaṃ nirvāṇagāminam |",
  "SA08n961:3": "sa sarvabandhanacchettā gururbhavati dehinām ||1 ||",
  "SA08n961:4": "chittvā mohamayaṃ pāśaṃ yo hi deśayate śivam |",
  "SA08n961:5": "sanmārgadeśakaḥ prokto durmārgavinivārakaḥ ||2 ||",
  "SA08n961:6": "dharmasya pravaratvam",
  "SA08n961:7": "yena dharmeṇa manujāstaranti bhavasāgaram |",
  "SA08n961:8": "saddharmaprabaraḥ prokto na dharmo laukiko hi saḥ ||3 ||",
  "SA08n961:9": "kṣetrāṇīmāni catvāri vidyante yasya dehinaḥ |",
  "SA08n961:10": "tasyedaṃ saphalaṃ janma kathitaṃ mārgadeśakaiḥ ||4 ||",
  "SA08n961:11": "sakalendriyatāṃ prāpya labdhvā buddhasya śāsanam |",
  "SA08n961:12": "yo na dharmarato martyaḥ sa paścādanutapyate ||5 ||",
  "SA08n961:13": "yamasāyujyam",
  "SA08n961:14": "vyāsaktamanasāṃ nityaṃ nityaṃ kāmagaveṣiṇām |",
  "SA08n961:15": "putradāraprasaktānāmantako'bhyeti dehinām ||6 ||",
  "SA08n961:16": "cittasya vaśīkaraṇam",
  "SA08n961:17": "saṅkalpadoṣamanasaṃ taistairdoṣaiḥ samākulam |",
  "SA08n961:18": "cittaṃ nayatyupāyena cittabaddhā hi dehinaḥ ||7 ||",
  "SA08n961:19": "durdamasyāticaṇḍasya siddhiprepsorviśeṣataḥ |",
  "SA08n961:20": "na cittasya vaśaṃ gacchet śatrubhūtaṃ hi tannṛṇām ||8 ||",
  "SA08n961:21": "saśrutena sudiṣṭena bhāvitenāpyanekaśaḥ |",
  "SA08n961:22": "dharmeṇa śāmyate cittaṃ jālineva yathā hayaḥ ||9 ||",
  "SA08n961:23": "saddharmaśravaṇaphalam",
  "SA08n961:24": "saddharmaśravaṇaṃ kṛtvā pāpād viramate pumān |",
  "SA08n961:25": "śreyase pratipattiṃ ca nityamevopapadyate ||10 ||",
  "SA08n961:26": "saddharmaśravaṇaṃ kṛtvā manaḥ prahalādamṛcchati |",
  "SA08n961:27": "kuśalaṃ cāsya sumahat sandhāne sampratīkṣate ||11 ||",
  "SA08n961:28": "śrutvā bhavati dharmātmā śrutvā pāpaṃ na kurvate |",
  "SA08n961:29": "śrutvā karmaphalaṃ jñātvā nirvāṇamadhigacchati ||12 ||",
  "SA08n961:30": "śrutvā vedayate dharma śrutvā buddhaḥ prasīdati |",
  "SA08n961:31": "śrutvā dharmaṃ vimokṣāya yatate paṇḍito naraḥ ||13 ||",
  "SA08n961:32": "dharmalakṣaṇatattvajñaḥ śrutvā bhavati mānavaḥ |",
  "SA08n961:33": "tasmācchrutvā prayatnena buddhiḥ kāryā prayatnataḥ ||14 ||",
  "SA08n961:34": "śrutvā saṃsāravimukhāṃ kathāṃ sugatadeśitām |",
  "SA08n961:35": "prahāya tṛṣṇāṃ vividhāṃ prayāti padamavyayam ||15 ||",
  "SA08n961:36": "caturvidhāṃ pratyayitāṃ dharmāṇāṃ codamavyayau |",
  "SA08n961:37": "śrutvā tāṃ jñāyate sarvā pumān śraddhāvibhāvitaḥ ||16 ||",
  "SA08n961:38": "skandhāyatanadhātūnāṃ yadetallakṣaṇadvayam |",
  "SA08n961:39": "śrutvā tajjñāyate sarva tasmāt dharmaparo bhavet ||17 ||",
  "SA08n961:40": "prabalā ye trayo doṣāḥ sarvasaṃsārabandhanāḥ |",
  "SA08n961:41": "te praṇaśyantyaśeṣeṇa saddharmaśravaṇena vai ||18 ||",
  "SA08n961:42": "pravṛtterlakṣaṇaṃ kṛtsnaṃ nivṛtteścāpyaśeṣataḥ |",
  "SA08n961:43": "śrutimāṃstat prajānāti tasmācchrutamanuttamam ||19 ||",
  "SA08n961:44": "mṛtyukālopapannasya vedanārtasya dehinaḥ |",
  "SA08n961:45": "na vyathā śrutamālambya svalpāpi hṛdi jāyate ||20 ||",
  "SA08n961:46": "samyagjñānena ye dagdhāḥ kleśavṛkṣāḥ samantataḥ |",
  "SA08n961:47": "na teṣāmudbhavo bhūyaḥ kadācidupalabhyate |21 ||",
  "SA08n961:48": "apramādavidagdhaṃ hi śrutaṃ sarva sukhodayam |",
  "SA08n961:49": "śreyasaśva śrutaṃ mūlaṃ tasmācchrutaparo bhavet ||22 ||",
  "SA08n961:50": "saddharmaśravaṇaṃ śrutvā vṛddhāṃścopāsya paṇḍitaḥ |",
  "SA08n961:51": "prayātyanuttamaṃ sthānaṃ jarāmaraṇavarjitam ||23 ||",
  "SA08n961:52": "dharmeṇa vartate śrutvā duḥkhānmucyeta vai yathā |",
  "SA08n961:53": "śrutvā bhavati maitryātmā tasmācchreyaḥ paraṃ śrutam ||24 ||",
  "SA08n961:54": "kāyavāṅmanasāṃ buddhiḥ śrutvā bhavati dehinām |",
  "SA08n961:55": "tasmāt sadbuddhikāmo yastena śrotavyamādarāt ||25 ||",
  "SA08n961:56": "śrutvā bhāvaṃ samāśritya dṛḍhavīryaparākramam |",
  "SA08n961:57": "taranti puruṣāstūrṇa tribhava vipulaṃ mahat ||26 ||",
  "SA08n961:58": "śrutvā yaḥ puruṣaḥ sarvairdhanavānabhijāyate |",
  "SA08n961:59": "aśrutārthadhanairyuktaṃ daridraṃ prāhustaṃ budhāḥ |27 ||",
  "SA08n961:60": "saddharmanāśaphalam",
  "SA08n961:61": "saddharmadhananaṣṭasya guruṇā varjitasya ca |",
  "SA08n961:62": "viphalaṃ jīvitaṃ ceṣṭaṃ pāpairupahatasya ca ||28 ||",
  "SA08n961:63": "pramādādīnāmaniṣṭaphalasādhanatvam",
  "SA08n961:64": "pramādinaḥ kusīdastha pāpamitrasya dehinaḥ |",
  "SA08n961:65": "jīvitaṃ niṣphalaṃ dṛṣṭaṃ bījamuptaṃ yathosare ||29 ||",
  "SA08n961:66": "śāstraprāmāṇyam",
  "SA08n961:67": "śrutadṛṣṭivinirmuktamarthamāhurvicakṣaṇāḥ |",
  "SA08n961:68": "na cakṣurbhyāṃ vinirmuktamarthamityabhidhīyate ||30 ||",
  "SA08n961:69": "dharmasevanāgrahaḥ",
  "SA08n961:70": "yo hi dharma parityajya adharmamanutiṣṭhati |",
  "SA08n961:71": "sa bhaiṣajyaṃ parityajya vyādhimevopasevate ||31 ||",
  "SA08n961:72": "sevatāṃ sevatāṃ puṃsāṃ dharmo bhavatyanekaśaḥ |",
  "SA08n961:73": "varṣāṇāṃ samavāyena yathodyānaṃ pravardhate ||32 ||",
  "SA08n961:74": "iha vajrāsane bhūmirna saṃsāre'nyathā bhavet |",
  "SA08n961:75": "bodhicittasamutthānaṃ bodhiprāptistathottamā ||33 ||",
  "SA08n961:76": "dharmacārī praśāntātmā kāyotthāyī samāhitaḥ |",
  "SA08n961:77": "avaśyaṃ śubhabhāgīsyāt sa pramādena vañcitaḥ ||34 ||",
  "SA08n961:78": "jñānasevanāgrahaḥ",
  "SA08n961:79": "tasmājjñānaguṇānmatvā jñānaṃ seveta paṇḍitaḥ |",
  "SA08n961:80": "nahyajñānena saṃyuktaṃ pumān kaścit pratibhavet ||35 ||",
  "SA08n961:81": "dharmānusāriṇī śraddhā",
  "SA08n961:82": "dharmānusāriṇī śraddhā yathā yāti sukhāvahā |",
  "SA08n961:83": "sātidurgatisanyaktā vyasaneṣu mahad balam ||36 ||",
  "SA08n961:84": "pradīpakalpā tamasi vyādhitānāmivauṣadham |",
  "SA08n961:85": "arthānāṃ netra bhūtā sā daridrāṇāṃ mahadbalam ||37 ||",
  "SA08n961:86": "bhavādyairhriyamāṇānāṃ pūrvabhūtā sukhāvahā |",
  "SA08n961:87": "pramādamadamattānāṃ sā pramādavighātikā ||38 ||",
  "SA08n961:88": "śāntapadaprāpteḥ phalam",
  "SA08n961:89": "sa hi yattatpadaṃ śāntaṃ nirvāṇamunibhirvṛtam |",
  "SA08n961:90": "tat prāpayatyakhedena samyagjñānapuraḥsaram ||39 ||",
  "SA08n961:91": " ||iti dharmopadeśavargaḥ dvitīyaḥ ||"
}