{
  "SA20n1345:0": "ṣaṣṭho'dhikāraḥ",
  "SA20n1345:1": "paramārthalakṣaṇavibhāge ślokaḥ |",
  "SA20n1345:2": "na sanna cāsanna tathā na cānyathā na jāyate vyeti na cāvahīyate |",
  "SA20n1345:3": "na vardhate nāpi viśudhyate punarviśudhyate tatparamārthalakṣaṇam ||1 ||",
  "SA20n1345:4": "na cātmadṛṣṭiḥ svayamātmalakṣaṇā na cāpi duḥsaṃsthitatā vilakṣaṇā |",
  "SA20n1345:5": "dvayānna cānyad bhrama eṣata[tū]ditastataśca mokṣo bhramamātrasaṃkṣayaḥ ||2 ||",
  "SA20n1345:6": "kathaṃ jano vibhramamātramāśritaḥ paraiti duḥkhaprakṛtiṃ na saṃtatām |",
  "SA20n1345:7": "avedako vedaka eva duḥkhito na duḥkhito dharmamayo na tanmayaḥ ||3 ||",
  "SA20n1345:8": "pratītyabhāvaprabhave kathaṃ janaḥ samakṣavṛttiḥ śrayate'nyakāritam |",
  "SA20n1345:9": "tamaḥ prakāraḥ katamo'yamīdṛśo yato'vipaśyansadasannirīkṣate ||4 ||",
  "SA20n1345:10": "ta cāntaraṃ kiṃcana vidyate 'nayoḥ sadarthavṛttyā śamajanmanoriha |",
  "SA20n1345:11": "tathāpi janmakṣayato vidhīyate śamasya lābhaḥ śubhakarmakāriṇām ||5 ||",
  "SA20n1345:12": "saṃbhṛtya saṃbhāramanantapāraṃ jñānasya puṇyasya ca bodhisattvaḥ |",
  "SA20n1345:13": "dharmeṣu cintāsuviniśri[ści]tatvājjalpānvayāmarthagatiṃ paraiti ||6 ||",
  "SA20n1345:14": "arthānsa vijñāya ca jalpamātrān saṃtiṣṭhate tannibhacittamātre |",
  "SA20n1345:15": "pratyakṣatāmeti ca dharmadhātustasmādviyuktodvayalakṣaṇena ||7 ||",
  "SA20n1345:16": "nāstīti cittātparametya buddhyā",
  "SA20n1345:17": "cittasya nāstitvamupaiti tasmāt |",
  "SA20n1345:18": "dvayasya nāstitvamupetya dhīmān",
  "SA20n1345:19": "saṃtiṣṭhate 'tadgatidharmaghātau ||8 ||",
  "SA20n1345:20": "akalpanājñānabalena dhīmataḥ",
  "SA20n1345:21": "samānuyātena samantataḥ sadā |",
  "SA20n1345:22": "tadāśrayo gahvaradoṣasaṃcayo",
  "SA20n1345:23": "mahagadeneva viṣaṃ nirasyate ||9 ||",
  "SA20n1345:24": "munivihitasudharmasuvyavastho matimupadhāya samūladharmadhātau |",
  "SA20n1345:25": "smṛtima[ga]timavagamya kalpamātrāṃ vrajati guṇārṇavapāramāśudhīraḥ ||10 ||",
  "SA20n1345:26": " || mahāyānasūtrālaṃkāre tatvādhikāraḥ ṣaṣṭhaḥ ||"
}