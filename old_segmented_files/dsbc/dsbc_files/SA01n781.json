{
  "SA01n781:0": "daśamo binduḥ",
  "SA01n781:1": "anāsravapudgalāḥ",
  "SA01n781:2": "1 | dhyānavidhiṣu paurviko bhavati cittasyaikāyatanapratisaṃyogaḥ |",
  "SA01n781:3": "śīrṣe vā lalāṭe vā bhruvorantare vā nāsāgre vā hṛdaye vā cittamekāśrayaniṣṭhaṃ vidheyaṃ |",
  "SA01n781:4": "gacchantī smṛtiḥ pratyāneyā ekāyatane pratyavasthāpyā |",
  "SA01n781:5": "yathā vānaraḥ grīvāyāṃ baddhāstaṃbhena vinibaddhaḥ paritaḥ staṃbhaṃ carannapi na labhate gantuṃ gatvā punarantatastiṣṭhati |",
  "SA01n781:6": "idaṃ cittaṃ tathā |",
  "SA01n781:7": "gacchadapyevaṃ cittaṃ dharmavinibaddhaṃ na punargacchati |",
  "SA01n781:8": "gatvā punarantatastiṣṭhati ||",
  "SA01n781:9": "2 | krameṇa pratyavekṣate kāyaṃ vedanāṃ cittaṃ dharmān ityavataran dharmamanaḥsthitau suvinītaikāgracittasya pāramārthikaprajñādhigamaḥ |",
  "SA01n781:10": "pratyavekṣate sarve saṃskārāḥ satyalakṣaṇāḥ sotpādanirodhā ityanityāḥ |",
  "SA01n781:11": "vipannicaya iti duḥkhāḥ |",
  "SA01n781:12": "antarapudgalā iti śūnyāḥ |",
  "SA01n781:13": "avaśā ityanātmanaḥ |",
  "SA01n781:14": "tato labhate ūṣmadharmaṃ cittotthāpitaṃ |",
  "SA01n781:15": "yathā mathanātkāṣṭheṣvanalotpāda stathā buddhadharmeṣu pariśuddhakuśalamūlaśraddhotpādaḥ ||",
  "SA01n781:16": "3 | caturbhiḥ pratyayaiḥ paśyati ṣoḍaśākārān |",
  "SA01n781:17": "caturbhikāraiḥ paśyati duḥkhasatyaṃ |",
  "SA01n781:18": "hetupratyayotpannamadhruvamityanityaṃ |",
  "SA01n781:19": "anityabalaṃ naśvaramiti duḥkhaṃ |",
  "SA01n781:20": "apudgalamiti śūnyaṃ |",
  "SA01n781:21": "avaśamityanātmakaṃ |",
  "SA01n781:22": "caturbhirākāraiḥ paśyati samudayasatyaṃ |",
  "SA01n781:23": "sadṛśaphalotpāda iti hetuḥ |",
  "SA01n781:24": "jātimaraṇāviccheda iti samudayaḥ |",
  "SA01n781:25": "anirodha iti prabhavaḥ |",
  "SA01n781:26": "asadṛśānvaya iti pratyayaḥ |",
  "SA01n781:27": "caturbhirākāraiḥ paśyati nirodhasatyaṃ |",
  "SA01n781:28": "sarvaduḥkhavighāta iti nirodhaḥ |",
  "SA01n781:29": "sarvasaṃyojanāgniviraha iti śāntaḥ |",
  "SA01n781:30": "sarvadharmātigama iti praṇītaḥ |",
  "SA01n781:31": "sarvadharmātikrama iti niḥsaraṇaṃ |",
  "SA01n781:32": "caturbhikāraiḥ paśyati mārgasatyaṃ |",
  "SA01n781:33": "nirvāṇaprāpaka iti mārgaḥ |",
  "SA01n781:34": "aviparyasta iti nyāyaḥ |",
  "SA01n781:35": "āryapudgalācarita iti pratipattiḥ |",
  "SA01n781:36": "lokakleśahāpaka iti nairyāṇikaḥ |",
  "SA01n781:37": "paśyan ṣoḍaśākārakuśaladharmān nityamātāpī viharati vīryavānityūṣmadharmaḥ ||",
  "SA01n781:38": "4 | etasmādūṣmataḥ kuśalamūlaṃ saṃpravṛddhamucyate mūrdhā kuśalamūlaṃ |",
  "SA01n781:39": "śraddadhāti triratnaṃ śraddadhāti paṃcopādānaskaṃdhā anityā duḥkhā śūnyā anātmana ityevaṃ pratītya catuḥsatyaṣoḍaśākārānūṣmadharmottaratvāducyate mūrdhā udvṛddha iti |",
  "SA01n781:40": "5 | satyakṣāṃtimanugato mūrdhā nāma kṣāntikuśalamūlaṃ |",
  "SA01n781:41": "trividha eṣa (mūrdhā) |",
  "SA01n781:42": "adhimātraḥ |",
  "SA01n781:43": "madhyaḥ | mṛduśca ||",
  "SA01n781:44": "6 | catuḥsatyavipaśyanāmupādāya paśyati ṣoḍaśākārān satyamanusaran saṃpravardhayati kuśalamūlamityucyate laukikāgradharma iti |",
  "SA01n781:45": "ekāgracittakāle cittacaitasikadharmā ucyante laukikāgrakuśalamūlamiti |",
  "SA01n781:46": "kaścidāha |",
  "SA01n781:47": "laukikāgradharmo hi śraddhādīni paṃcendriyāṇi |",
  "SA01n781:48": "paramārthatastu ekāgracittakāle cittacaitasikā dharmā laukikāgrakuśalamūlamiti ||",
  "SA01n781:49": "7 | nirvāṇadvārodghāṭanapratibala iti pṛthagjanadharmeṣvagraḥ pratītya prathamasatyadarśanaṃ caturākāraṃ anityaṃ duḥkhaṃ śūnyaṃ anātmakaṃ |",
  "SA01n781:50": "tatkasya hetoḥ |",
  "SA01n781:51": "prathamamanāsravacittaṃ pratītya bhavati duḥkhasatyaṃ |",
  "SA01n781:52": "laukikāgradharmo'pyevaṃ ||",
  "SA01n781:53": "8 | ṣaḍdhyānabhūmayaḥ |",
  "SA01n781:54": "asamāpatti (=ānāgamya)",
  "SA01n781:55": "dhyānaṃ antaradhyānaṃ (rūpa-)",
  "SA01n781:56": "dhyānacatuṣṭayaṃ kṣāntiḥ (kuśalamūlaṃ)",
  "SA01n781:57": "mūrdhā (kuśalamūlaṃ)",
  "SA01n781:58": "ūṣmā kuśalamūlaṃ ca ||",
  "SA01n781:59": "9 | ṣaḍmūmiṣu laukikāgradharmā krameṇa jāyate'",
  "SA01n781:60": "nāsravapudgalaḥ - ityucyate duḥkhadharmakṣāntiḥ |",
  "SA01n781:61": "adṛṣṭapūrvasya prathamadarśane kṣamatvāducyate kṣāntiḥ |",
  "SA01n781:62": "eṣā ādikṣāntirucyate ānantaryamārgaḥ |",
  "SA01n781:63": "krameṇa duḥkhadharmajñānaṃ jāyate satyato jñāyate duḥkhalakṣaṇaṃ |",
  "SA01n781:64": "duḥkhadharmajñānaṃ vimokṣamārgaḥ ||",
  "SA01n781:65": "10 | ete dve citte kāmadhātupratisaṃyuktaduḥkhālaṃbane |",
  "SA01n781:66": "ānantaryamārgo'",
  "SA01n781:67": "nvayakṣāntiḥ vimuktimārgo'",
  "SA01n781:68": "nvaya(kṣānti)",
  "SA01n781:69": "jñānaṃ ceti dve citte rūpārūpyadhātupratisaṃyuktaduḥkhālaṃbane |",
  "SA01n781:70": "nirodhamārgasatyānyapyevaṃ ||",
  "SA01n781:71": "etatsamyagdharmadarśanam ||",
  "SA01n781:72": "11 | ṣoḍaśapariśuddhacittebhyaḥ paṃcadaśacitteṣu tīkṣṇendriya ucyate dharmānusārī |",
  "SA01n781:73": "mṛdvindriya ucyate śraddhānusārī |",
  "SA01n781:74": "etau dvau pudgalau aparikṣīṇe kāmadhātusaṃyojane prathamaphalapratipannakau |",
  "SA01n781:75": "ṣaḍvidhakāmadhātusaṃyojanaprahāṇe dvitīyaphalapratipannakau |",
  "SA01n781:76": "navavidhasaṃyojanaprahāṇe tu tṛtīyaphalapratipannakau ||",
  "SA01n781:77": "phalapratipannako (nāma)",
  "SA01n781:78": "chandopalabdhapaṃcadaśacitta(kṣaṇa)",
  "SA01n781:79": "cārī pudgalaḥ phalāntaścārī pudgalaśca ||",
  "SA01n781:80": "etau dvau dharmānusāriśraddhānusāripudgalau prāptaṣoḍaśacittakṣaṇau phalasthau bhavataḥ ||",
  "SA01n781:81": "12 | etau dvau pudgalau pūrvamaprahīṇasaṃyojanau paripūrṇa ṣoḍaśacittakṣaṇau srotaāpannau |",
  "SA01n781:82": "prahīṇeṣu ṣaḍvidhasaṃyojaneṣu paripūrṇaṣoḍaśacittakṣaṇau sakṛdāgāminau |",
  "SA01n781:83": "prahīṇeṣu navavidhasaṃyojaneṣu anāgāminau prāptatṛtīyaphalau ||",
  "SA01n781:84": "13 | aṣṭāśītisaṃyojanaprahāṇe pudgalaḥ anāsravaśīlakuśalamūlasiddha ityucyate srotaāpannaḥ |",
  "SA01n781:85": "tīkṣṇendriya prāptaphalo nāma dṛṣṭiprāptaḥ |",
  "SA01n781:86": "mṛdvidriyaḥ prāptaphalo nāma śraddhādhimuktaḥ |",
  "SA01n781:87": "etau dvau pudgalau kāmadhātupratisaṃyuktabhāvanāheyasaṃyojanānāmaprahāṇe saptakṛdbhavaparamau |",
  "SA01n781:88": "prahīṇa trividha(bhāvanāheyasaṃyojanaḥ)",
  "SA01n781:89": "kulaṃkulo nāma trijātimaraṇaḥ |",
  "SA01n781:90": "aṣṭāṃgikamārgajalasrotasi nirvāṇābhimukhe madhyacārīti srotaāpannaḥ |",
  "SA01n781:91": "14 | prahīṇaṣaḍvidhasaṃyojana ucyate sakṛdāgāmī |",
  "SA01n781:92": "prahīṇāṣṭavidhasaṃyojana ucyate ekavīciḥ |",
  "SA01n781:93": "kāmadevalokād manuṣyeṣūpapadya tataḥ parinirvātītyucyate ekavīciśca sakṛdāgāmī ca ||",
  "SA01n781:94": "15 | paṃcānāgāminaḥ |",
  "SA01n781:95": "antarāparinirvāyī upapadyaparinirvāyī sābhisaṃskāraparinirvāyī anabhisaṃskāraparinirvāyī ūrdhvaṃsrotāḥ |",
  "SA01n781:96": "akaniṣṭhago (bhavati)anāgāmī |",
  "SA01n781:97": "api ca rūpārūpyadhātūpapanno (bhavati)anāgāmī |",
  "SA01n781:98": "rūpārūpyadhātuduḥkhaprahāṇāt (tat eva)",
  "SA01n781:99": "labhate parinirvāṇaṃ na copapadyate'",
  "SA01n781:100": "dholoke ityucyate'nāgāmī ||",
  "SA01n781:101": "16 | kāmadhātau saṃyojanāni navavidhāni |",
  "SA01n781:102": "rūpārūpyadhātvorapi tathā |",
  "SA01n781:103": "etāni sarvāṇi saṃyojanāni dvābhyāṃ mārgābhyāṃ heyāni |",
  "SA01n781:104": "ānantaryamārgeṇa ca vimuktimārgeṇa ca |",
  "SA01n781:105": "pūrvamānantaryeṇa hānaṃ vimokṣeṇa niṣpādanaṃ |",
  "SA01n781:106": "tathāhi |",
  "SA01n781:107": "viṣanāgasya nālikāyāṃ (pūrvaṃ)",
  "SA01n781:108": "grahaṇaṃ tato mukhapidhānaṃ ||",
  "SA01n781:109": "17 | (mārgo dvividhaḥ) |",
  "SA01n781:110": "laukikamārgaḥ lokottaramārgaśca |",
  "SA01n781:111": "lokottaramārgeṇa prahīyante kāmadhāturūpārūpyadhātupratisaṃyuktasarvasaṃyojanāni |",
  "SA01n781:112": "laukikamārgeṇāpi hātuṃ śakyante ūrdhvadhātupratisaṃyuktāni saṃyojanāni ||",
  "SA01n781:113": "18 | aṣṭabhūmiṣu vairāgyāllabhate nirodhasamāpattimityucyate kāyasākṣī anāgāmī |",
  "SA01n781:114": "vimuktaścedarhaddharmamiva nirvāṇaṃ kāyena spṛśati paṃcāvarabhāgīyānāṃ saṃyojanānāṃ prahāṇe prāpnotyanāgāmitvaṃ |",
  "SA01n781:115": "paṃcordhvabhāgīyānāṃ saṃyojanānāṃ prahāṇe prāpnotyarhattvaṃ ||",
  "SA01n781:116": "19 | etadrūpārūpyadhātvoḥ saṃyojanabandhanānāṃ niravaśeṣahānamucyate cittasamatā vajropamasamādhiḥ |",
  "SA01n781:117": "krameṇa kṣayajñānaṃ jāyate ||",
  "SA01n781:118": "20 || etasmin kāle arhatphalaṃ bhavatyanuttaraṃ |",
  "SA01n781:119": "api sarvarāgyānantaryamārgaṃ paścimaśaikṣacittaṃ |",
  "SA01n781:120": "iti vajropamasamādhikrameṇa prathamamaśaikṣasya kṣayajñānaṃ jāyate prahīṇā me jātiḥ prāptaṃ mayārhatvaṃ kṣīṇā me sarvasaṃyojanakleśopakleśāḥ |",
  "SA01n781:121": "ityucyate arhan |",
  "SA01n781:122": "sarvadevamanuṣyeṣu pūjārha ityucyate arhan ||",
  "SA01n781:123": "21 | aśaṃkṣo navavidhaḥ |",
  "SA01n781:124": "parihāṇidharmā aparihāṇidharmā cetanādharmā anurakṣaṇadharmā sthitadharmā prativedhanadharmā akopyadharmā prajñāvimuktaḥ sarvavimuktaḥ ||",
  "SA01n781:125": "parihāṇidharmā katamaḥ |",
  "SA01n781:126": "mṛduprajñaḥ mṛduvīryaḥ paṃcasu parihāṇipūttaptaḥ jahāti mārgaphalamityucyate parihāṇidharmā ||",
  "SA01n781:127": "aparihāṇidharmā katamaḥ |",
  "SA01n781:128": "adhimātraprajñaḥ adhimātravīryaḥ paṃcasu parihāṇipvanuttaptaḥ na jahāti mārgaphalamityucyate aparihāṇidharmā ||",
  "SA01n781:129": "cetanādharmā katamaḥ mṛduprajñaḥ mṛduvīryaḥ sodyogaṃ paśyati kāyamaśucidūpitaṃ bhāvayati svayaṃ kāyanirodhamiti cetanadharmā ||",
  "SA01n781:130": "anurakṣaṇadharmā katamaḥ |",
  "SA01n781:131": "mṛduprajñaḥ mṛduvīryaḥ svayamanurakṣati kāyamiti anurakṣaṇadharmā ||",
  "SA01n781:132": "sthitadharmā katamaḥ |",
  "SA01n781:133": "madhyaprajñaḥ madhyavīryaḥ madhyamapratipadāyāmuttaptaḥ nopacayāpacayavāniti sthitadharmā ||",
  "SA01n781:134": "prativedhana dharmā katamaḥ |",
  "SA01n781:135": "mṛdvadhimātraprajñaḥ adhimātravīryaḥ labdhuṃ śaknotyakṣobhyakuśalamiti prativedhanadharmā ||",
  "SA01n781:136": "akopyadharmā katamaḥ |",
  "SA01n781:137": "adhimātrendriyaḥ adhimātrādhimātravīryaḥ āditaḥ prāpnotyakṣobhyakuśalamiti akopyadharmā ||",
  "SA01n781:138": "prajñāvimuktaḥ katamaḥ |",
  "SA01n781:139": "aprāptanirodhasamāpattiḥ prajñāvimuktaḥ ||",
  "SA01n781:140": "sarvavimuktaḥ katamaḥ |",
  "SA01n781:141": "prāptanirodhasamāpattiḥ sarvavimuktaḥ ||",
  "SA01n781:142": "22 | śraddhānusāriṇaḥ paṃcavidhā arhantaḥ kālavimuktā nāma |",
  "SA01n781:143": "eteṣāmarhatāṃ dvividhaṃ jñānaṃ bhavati kṣayajñānaṃ aśaikṣaṃ satyadarśanaṃ |",
  "SA01n781:144": "dharmānusārī ekavidho'",
  "SA01n781:145": "rhan bhavatyadhimātrendriyaḥ |",
  "SA01n781:146": "sa evocyate'",
  "SA01n781:147": "kālavimuktaḥ |",
  "SA01n781:148": "asyārhatastrividhaṃ jñānaṃ bhavati kṣayajñānaṃ anutpādajñānaṃ aśaikṣaṃ satyadarśanaṃ ca |",
  "SA01n781:149": "aṣṭāvarhantaḥ kālavimuktipriyāḥ bhavanti akopyadharmāṇaḥ ||",
  "SA01n781:150": "23 | saṃsiddhaḥ śraddhānusārī satyadarśanamārgapaṃcadaśacittakṣaṇeṣu anāsravanavendriyo nāma ājñāsyāmīndriyaḥ |",
  "SA01n781:151": "ṣoḍaśacittakṣaṇe labdhārhatphalo'",
  "SA01n781:152": "nāsravanavendriyo nāma ājñendriyaḥ |",
  "SA01n781:153": "navendriyaḥ aśaikṣadharmā nāma ājñātāvīndriyaḥ ||",
  "SA01n781:154": "24 | phalaprāptikāle nāsti mārgaprāptiḥ |",
  "SA01n781:155": "mārge prahīṇasaṃyojanasya dvividhaṃ niṣpadyate (phalaṃ)",
  "SA01n781:156": "saṃskṛtamasaṃskṛtaṃ ca |",
  "SA01n781:157": "mahāphalaprāptikāle sarvataḥ kṣīyate mūlaṃ dvaitaṃ prāpnotyekāmeva siddhiṃ |",
  "SA01n781:158": "navavidhāḥ (arhantaḥ)",
  "SA01n781:159": "prahīṇasaṃyojanānivṛtadharmāṇaḥ navame cittakṣaṇe prāpnuvanti sarvakṣayaṃ |",
  "SA01n781:160": "prativedhanadharmā arhan labhate'",
  "SA01n781:161": "kṣobhyakuśalaṃ nānyaḥ |",
  "SA01n781:162": "śraddhādhimuktaḥ śaikṣaḥ adhimātrendriyaḥ ucyate dṛṣṭiprāpto nānyaḥ |",
  "SA01n781:163": "satyadarśanamārge pratibhinnāni saṃyojanāni pratibhinnāścānāsravā dharmāḥ |",
  "SA01n781:164": "tasmātparyāyeṇa satyadarśanaṃ bhavati na yugapat |",
  "SA01n781:165": "ānantaryamārgadarśanabalena phalaprāptiḥ |",
  "SA01n781:166": "iti ha dvividhaṃ phalaṃ saṃskṛtaphalamasaṃskṛta phalaṃ ca ||",
  "SA01n781:167": "[ityabhidharmāmṛtaśāstre '",
  "SA01n781:168": "nāsravapudgalanirdeśo nāma daśamo binduḥ ||]"
}