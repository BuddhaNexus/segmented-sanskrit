{
  "SA01n755:0": "pañcamo'dhyāyaḥ |",
  "SA01n755:1": "prathamaḥ pādaḥ",
  "SA01n755:2": "[259] akāryapravaṇo loko duḥkhabhāgī ca yadvaśāt |",
  "SA01n755:3": "rāgādīn bhavasaṃbandhānkleśānvakṣyāmi tānaham ||",
  "SA01n755:4": "[260] svaśaktijakriyodbhūtairviśeṣaiste tu nāmabhiḥ |",
  "SA01n755:5": "āttasāmānyasaṃjñākāścodyante'nuśayādibhi[:] ||",
  "SA01n755:6": "[261] rāgapratighasaṃmohamānakāṅkṣākudṛṣṭayaḥ |",
  "SA01n755:7": "ṣaḍete'nuśayāḥ proktāḥ śreyodvāravibandhinaḥ ||",
  "SA01n755:8": "[262] rāgadvedhāt matāḥ sapta dṛṣṭibhedāddaśa smṛtāḥ |",
  "SA01n755:9": "bhūyo'ṣṭānavatirjñeyā dhātvākārādibhedataḥ ||",
  "SA01n755:10": "[263] kāmarāgo bhavākhyaśca dvidhāḥ rāgaḥ prabhidyate |",
  "SA01n755:11": "prāyo bahiṣpravṛttatvādantarvattyādibhedataḥ ||",
  "SA01n755:12": "[264] satkāyāntadvayagrāhau mithyādarśaṇa(na)meva ca |",
  "SA01n755:13": "dṛṣṭiśīlavratāmarśāvityetāḥ pañca dṛṣṭayaḥ ||",
  "SA01n755:14": "[265] daśeha duḥkhadṛggheyāḥ sapta hetvīkṣaṇakṣayāḥ |",
  "SA01n755:15": "saptāpavargadṛggheyāḥ aṣṭau mārgekṣaṇakṣayāḥ ||",
  "SA01n755:16": "[266] dṛṣṭiheyāvalambitvātsadākāraparigrahāt |",
  "SA01n755:17": "rāgādayastu catvāro jñeyā mārgadvayakṣayāḥ ||",
  "SA01n755:18": "[267] pratikalpavaśotpatterdṛṣṭikāṅkṣetu dṛkkṣaye |",
  "SA01n755:19": "rūpepyevaṃ tathā'rūpye pratighānuśayādṛte ||",
  "SA01n755:20": "[268] bhavāgre kṣāntiheyā ye dṛggheyā eva te matāḥ |",
  "SA01n755:21": "jñānavadhyāstu ye tasminnabhyāsenaiva tatkṣayaḥ ||",
  "SA01n755:22": "[269] ahaṃ mameti yā dṛṣṭirasau satkāyadṛk smṛtā |",
  "SA01n755:23": "taducchedadhruvagrāhau yau sāntargrāhadṛṅmatā ||",
  "SA01n755:24": "[270] phalahetvapavādo yaḥ sā mithyādṛṣṭirucyate |",
  "SA01n755:25": "jñeyo dṛṣṭiparāmarśaḥ hīnavastūttamagrahaḥ ||",
  "SA01n755:26": "[271] ahetāvapathe caiva taddhi śīlavratāvhayaḥ |",
  "SA01n755:27": "duḥkhabhrāntyapathādānāttaduṣṭyutsārya eva saṃ ||",
  "SA01n755:28": "[272] satkāyadṛṣṭyavacchedo dharmamātrekṣaṇādyataḥ |",
  "SA01n755:29": "duḥkhābhisamaye tacca taddṛggheyaiva so'pyataḥ ||",
  "SA01n755:30": "[273] dvayaṃ dṛṣṭiparāmārśādekaḥ satkāyadṛṣṭitaḥ |",
  "SA01n755:31": "antargrāhārdhamanyastu viparyāsaḥ prakalpyate ||",
  "SA01n755:32": "[274] nitīraṇasamāropaviparītapravṛttitaḥ |",
  "SA01n755:33": "viparyāsoktireṣveva dṛgvaṣā(śāt)",
  "SA01n755:34": "cittasaṃjñayoḥ ||",
  "SA01n755:35": "[275] sapta mānavidhāstribhyo nava mānavidhāstridhā |",
  "SA01n755:36": "tridhā'tyunnamanādibhyaḥ svotkarṣādyasti nāstitā ||",
  "SA01n755:37": "[276] va dhādiparyavasthānaṃ kaukṛtyamaśubhaṃ vidhāḥ |",
  "SA01n755:38": "vibhavecchā ca nāryasya jāyante hetvabhāvataḥ ||",
  "SA01n755:39": "[277] duḥkhātsamudayāccaiva sarvagānāṃ vyavasthitiḥ |",
  "SA01n755:40": "taddṛṣṭiheyajātināṃ sarvāsāṃ dvipadasthiteḥ ||",
  "SA01n755:41": "[278] kāṅkṣā pañca dṛśo'vidyā tadvyāmiśrā'tha kevalāḥ |",
  "SA01n755:42": "sapta sarvatragā duḥkhaddhenorebhyaścatuṣṭayam ||",
  "SA01n755:43": "[279] dravyato daśa caikaśca nāmnā sapta tu te matāḥ |",
  "SA01n755:44": "rāgapratighamānāstu paricchedapravartiṇaḥ (naḥ) ||",
  "SA01n755:45": "[280] prakārāntaravartitvātsakṛtsarvasvabhūgatiḥ |",
  "SA01n755:46": "dhātvantarāvalambitvātpūrvoktā eva sarvagāḥ ||",
  "SA01n755:47": "[281] navordhvadhātukāsteṣāmādyā dṛṣṭidvayādṛte |",
  "SA01n755:48": "teṣāṃ sahabhuvo dharmāḥ prāptivarjyāśca sarvagāḥ ||",
  "SA01n755:49": "[282] kāṅkṣāmithyādṛgābhyāṃ ca miśrā'vidyātha kevalā |",
  "SA01n755:50": "nirodhamārgadṛggheyāḥ ṣaḍete nirmalekṣiṇaḥ ||",
  "SA01n755:51": "[283] svabhūmereva nirvāṇaṃ mārgastha (rgaḥ ṣa)",
  "SA01n755:52": "nna(ṇṇa)",
  "SA01n755:53": "vabhūmikaḥ |",
  "SA01n755:54": "taddṛśyaviśa(ṣa)",
  "SA01n755:55": "yo'nyo'nyo hetutvāddhetubhāvataḥ ||",
  "SA01n755:56": "[284] na rāgaḥ śaktyahetutvānna dveṣo[']naparādhataḥ |",
  "SA01n755:57": "namāno'tipraśāntatvānna bhāvatvād dṛśo'parāḥ ||",
  "SA01n755:58": "[285] sarvago'nuśayaḥ kṛtsnāmanuśete svadhātugaḥ |",
  "SA01n755:59": "svāmālambanato bhūmiṃ svanikāyaṃ tvasarvagaḥ ||",
  "SA01n755:60": "[286] asvīkārādvipakṣatvānnordhvabhūmārgagocaraḥ |",
  "SA01n755:61": "saṃprayogini(ṇi)",
  "SA01n755:62": "tu svasminnahīne saṃprayogataḥ ||",
  "SA01n755:63": "[287] dhātrīvastramalanyāyaiḥ khacarāmbucarakramaiḥ |",
  "SA01n755:64": "ete'nuśerate yasmāttasmādanuśayāḥ smṛtāḥ ||",
  "SA01n755:65": "[288] svairiṣṭādibhinā (rā)",
  "SA01n755:66": "kāraiḥ paramāṇukṣaṇeṣvapi |",
  "SA01n755:67": "yato'nuśerate caiti(te)",
  "SA01n755:68": "tataścānuśayā matāḥ ||",
  "SA01n755:69": "abhidharmadīpe vibhāṣāprabhāyāṃ vṛttau pañcamasyādhyāyasya prathamaḥ pādaḥ ||",
  "SA01n755:70": "pañcamādhyāye",
  "SA01n755:71": "dvitīyapādaḥ |",
  "SA01n755:72": "[289] ādyaṃ dṛṣṭidvayaṃ kāme nivṛtāvyākṛtaṃ matam |",
  "SA01n755:73": "dhātudvaye tu sarve'pi nivṛtāvyākṛtā malāḥ ||",
  "SA01n755:74": "[290] kāmeṣvakuśalāḥ śeṣāḥ rāgadveṣatamāṃsyataḥ |",
  "SA01n755:75": "trīṇyevāśubhamūlāni pañcakāraṇayogataḥ ||",
  "SA01n755:76": "[291] avyākṛtadvayasyāpi trīṇi mūlāni tatsamāḥ |",
  "SA01n755:77": "avidyā dhīśca tṛṣṇā ca na kāṅkṣāmānadṛṣṭayaḥ |",
  "SA01n755:78": "[292] calatvādūrdhvavṛttitvādavyāpitvādyathākramam |",
  "SA01n755:79": "sūtrasyārthāparijñānādaheturdhyāyivodanāt ||",
  "SA01n755:80": "[293] praśnavyākaraṇānyākhyaccatvāri vadatāṃ varaḥ |",
  "SA01n755:81": "śiṣyānāṃ(ṇāṃ)",
  "SA01n755:82": "vādaśikṣārtha sthitīnāṃ ca catuṣṭayīm ||",
  "SA01n755:83": "[294] ekāṃśākhyaṃ vibhajyākhyaṃ pṛcchākhyaṃ sthāpyameva ca |",
  "SA01n755:84": "maraṇaprasavotkarṣajīvadravyānyatādivat ||",
  "SA01n755:85": "[295] sthānavāditvasaṃjñaikā parikalpāvhayā parā |",
  "SA01n755:86": "anyā pratipadākhyā'nyā jñānavāditvasaṃjñitā ||",
  "SA01n755:87": "[296] mānapratighasaṃrāgairvartamāno'jjhitakriyaiḥ |",
  "SA01n755:88": "jātā yatrāprahīṇāśca saṃyuktastatra vastuni ||",
  "SA01n755:89": "[297] ajātairmāṇa(na)",
  "SA01n755:90": "sairetaiḥ sarvatrānyaiḥ svakādhvikaiḥ |",
  "SA01n755:91": "sarvatrājaistathā śeṣaiḥ saṃyuktā skandhasantatiḥ ||",
  "SA01n755:92": "[298] dvayamevātra niṣpannaṃ tṛtīyaṃ tūpacārataḥ |",
  "SA01n755:93": "sadasaddhetuno(tā)",
  "SA01n755:94": "yasmānmadhyasthaiśca parigrahāt ||",
  "SA01n755:95": "[299] sarvamasti pradeśo'sti sarvaṃ nāstīti cāparaḥ |",
  "SA01n755:96": "avyākṛtāstivādīti catvāro vādinaḥ smṛtāḥ ||",
  "SA01n755:97": "[300] ebhyo yaḥ prathamo vādī bhajate sādhutāmalau |",
  "SA01n755:98": "tarkābhimāninastvanye yuktyāgamabahiṣkṛtāḥ ||",
  "SA01n755:99": "[301] icchatyadhvatrayaṃ yasmā[t] kṛtyataśca dhruvatrayam |",
  "SA01n755:100": "sarvāstivāda ityuktastasmādādyaścaturvidhaḥ ||",
  "SA01n755:101": "[302] bhā[vāṅkā']nyathikākhyau dvāva[va]sthā'nyathiko paraḥ |",
  "SA01n755:102": "anyathā'nyathikaścānyaḥ tṛtīyo yuktivādyataḥ ||",
  "SA01n755:103": "[303] kāritreṇādhvanāmepa vyavasthāmabhivāñchati |",
  "SA01n755:104": "tatkurvanvartamāno'dhvā kṛte'tīto'kṛte paraḥ ||",
  "SA01n755:105": "[304] buddhyā yasyekṣyate cinhaṃ tatsaṃjñeyaṃ caturvidham |",
  "SA01n755:106": "paramārthena saṃvṛttyā dvayenāpekṣayā'pi ca ||",
  "SA01n755:107": "[305] sadatītāsamutpannaṃ buddhoktervartamānavat |",
  "SA01n755:108": "dhīnāmagocaratvacca tatsattvaṃ vartamānabat ||",
  "SA01n755:109": "[306] nāsadālambanā buddhirāgamādupapattitaḥ |",
  "SA01n755:110": "anyāpekṣye'tha saṃbandhapratiṣedho'śvaśṛṅgayoḥ ||",
  "SA01n755:111": "[307] rūpādau vastuni kṣīṇe satyevotpadyate matiḥ |",
  "SA01n755:112": "sā jñānasyāsanākārā śāstustathānyacittavat ||",
  "SA01n755:113": "[308] harṣotpādabhayodvegasmṛtyutpatya(ttya)",
  "SA01n755:114": "ṅgabhāvataḥ |",
  "SA01n755:115": "sāṅgasya śaktyabhivyakteḥ sadīpaghaṭarūpavat ||",
  "SA01n755:116": "[309] janīhākartu sādhvatvātpañcabhāvavikāravat |",
  "SA01n755:117": "sataḥ kṛ(kri)",
  "SA01n755:118": "yāṅgatādṛṣṭervikārya prāpyakarmavat ||",
  "SA01n755:119": "[310] dvitīyaṃ janma jātasya vastuno nopapadyate ||",
  "SA01n755:120": "mukhyasattā guṇābhāvādgaunī(ṇī)",
  "SA01n755:121": "sattā na vidyate ||",
  "SA01n755:122": "[311] sādharmye sati tadvṛttervyāhāraṃ madhuroktivat |",
  "SA01n755:123": "āviṣṭaliṅgamukhyasya janmeṣṭaṃ dārakādivat |",
  "SA01n755:124": "[312] syātkhapuṣpaiḥ khamutphullaṃ syāñjaṭālaśca darduraḥ |",
  "SA01n755:125": "svabhāvo yadi bhāvanāṃ prāgabhūtvā samubhdavet ||",
  "SA01n755:126": "[313] sthitiśaktiparityaktāndharmānnāśānvitodayān |",
  "SA01n755:127": "vada somya kathaṃ yāti pratītyā vastu vastutām ||",
  "SA01n755:128": "[314] loke dṛṣṭaḥ satoreva parasparamanugrahaḥ |",
  "SA01n755:129": "tadvadevopaghāto'pi nāśvaśṛṅgāhivā(pā)dayoḥ ||",
  "SA01n755:130": "[315] yatpratītyasamutpannaṃ tatsvabhāvānna vidyate |",
  "SA01n755:131": "na vidyate svabhāvādyadvidyate tattato'nyathā ||",
  "SA01n755:132": "[316] prakurvanti daśāmātraṃ hetavo vastunaḥ sataḥ |",
  "SA01n755:133": "rājatvaṃ rājaputrasya sātmakasyaiva mantriṇaḥ ||",
  "SA01n755:134": "[317] dharmāṇāṃ sati sāmagrye sāmarthyamupajāyate |",
  "SA01n755:135": "citānāṃ paramānū(ṇū)",
  "SA01n755:136": "nāṃ yadvadātmopalambhane ||",
  "SA01n755:137": "[318] karmātītamasadyasya phalaṃ bhāvi karotyasat |",
  "SA01n755:138": "vyaktaṃ vandhyāsutastasya jāyate vyantarātmajāt ||",
  "SA01n755:139": "[319] nāmasallakṣaṇābhāvād dravyasatyāṅkasiddhitaḥ |",
  "SA01n755:140": "anāgatābhyatītasya nāsti prajñaptisatyatā ||",
  "SA01n755:141": "[320] ko vighnaḥ aṅgavaikalyam na tatsarvāstitā sadā |",
  "SA01n755:142": "tatkathaṃ śrūyatāṃ sadbhyaḥ durbodhā khalu dharmatā ||",
  "SA01n755:143": "[321] vartamānādhvasaṃpātāt sāmagryā'ṅgaparigrahāt |",
  "SA01n755:144": "labdhaśakteḥ phalākṣepaḥ kāritramabhidhīyate ||",
  "SA01n755:145": "[322] na vartamānatā rūpamatītājāna(ta)tā na ca |",
  "SA01n755:146": "yato'to nādhvasaṃcārād rūpātmānyathateṣyate ||",
  "SA01n755:147": "[323] avasthā jāyate kācidvidyamānasya vastunaḥ |",
  "SA01n755:148": "tathā śaktistathā velā tathā sattā tathā kriyā ||",
  "SA01n755:149": "[324] parikalpairjagadvyāptaṃ mūrkhacittānurañjibhiḥ |",
  "SA01n755:150": "yastu dvidvanmanogrāhī parikalpaḥ sa durlabhaḥ ||",
  "SA01n755:151": "[325] anyasarvatragairbaddhaḥ prahīṇe duḥkhadṛkkṣaye |",
  "SA01n755:152": "prahīṇe prākprakāre'pi śeṣaistadavalambibhiḥ ||",
  "SA01n755:153": "[326]dharmāḥ ṣoḍāṣa(śa)",
  "SA01n755:154": "vijñeyāḥ pratyekaṃ tribhavātmakāḥ |",
  "SA01n755:155": "pañcadhā nirmalāścaiva vijñānāni tathaiva ca ||",
  "SA01n755:156": "[327] dhātvāyatanasatyeṣu prakāreṣu ca lakṣayet |",
  "SA01n755:157": "dharmasaṃgrahavijñānajñānānuśayacoditaḥ ||",
  "SA01n755:158": "[328] saduḥkhahetudṛggheyāḥ kāmāptā bhāvanākṣayāḥ |",
  "SA01n755:159": "svakatrayaikarūpāptivirajāścittagocarāḥ ||",
  "SA01n755:160": "[329] atmīyādhastrayaikordhvanirmalānāṃ tu rūpajāḥ |",
  "SA01n755:161": "ārūpyāptāstridhātvāptatrikanirmalagocarāḥ ||",
  "SA01n755:162": "[330] sarve svādhikavijñeyāḥ samaniryāṇadṛkkṣayāḥ |",
  "SA01n755:163": "nikleśāstribhavāptāntyatrayanirmalagocarāḥ ||",
  "SA01n755:164": "[331] kāmāpta(ptaṃ)",
  "SA01n755:165": "pañcaviṣayo rūpāptaṃ tvaṣṭagocaraḥ |",
  "SA01n755:166": "ārupyāptaṃ daśānāṃ tu daśānāmeva cāmalam ||",
  "SA01n755:167": "[332] kāmāptamūrdhvadharmārthe vijñāne svabhuvastrayaḥ |",
  "SA01n755:168": "rūpāptā bhāvanāheyāḥ sarvagāścānuśerate ||",
  "SA01n755:169": "[333] catvāraḥ parivṛtte sve rūpāptāḥ khalvapi trayaḥ |",
  "SA01n755:170": "ārūpyāvacarāḥ sārdhaṃ sarvagairbhāvanākṣayāḥ ||",
  "SA01n755:171": "[334] tadvadeva dvitīye'pi pañcame'pi tathaiva ca |",
  "SA01n755:172": "sāsravālambanāḥ sve ca tṛtīye'pyanuśerate ||",
  "SA01n755:173": "[335] parivṛtte tu kāmāptāḥ saṃskṛtārthāvalambinaḥ |",
  "SA01n755:174": "śeṣaṃ pūrvavadākhyeyam caturthe'pi tṛtīyavat ||",
  "SA01n755:175": "[336] parivṛtte tu kāmāptāścatvāro'nyatra pūrvavat |",
  "SA01n755:176": "rūpāpte prathame'dhastāt trayaḥ sve khalvapi trayaḥ ||",
  "SA01n755:177": "[337] ārūpyāḥ sarvagāḥ sārdhaṃ bhāvanāpathasaṃkṣayai[:]",
  "SA01n755:178": "parivṛtte trayo'dhastāt catvāraśca svadhātutaḥ ||",
  "SA01n755:179": "[338] ārūpyāptāśca catvāro ṇi(ni)",
  "SA01n755:180": "kāyā anuśerate |",
  "SA01n755:181": "tadvadeva dvitīye'pi pañcame'pi tathaiva ca ||",
  "SA01n755:182": "[339] sāsravālambanāḥ sve ca tṛtīye'pyanu[śera]te |",
  "SA01n755:183": "parivṛte tu rūpāptāḥ saṃskṛtārthāvalambinaḥ ||",
  "SA01n755:184": "[340] anyattu pūrvavajjñeyaṃ caturthe'pi tṛtīyavat |",
  "SA01n755:185": "tṛtīyavatparāvṛtte ārūpyādye nibodhaye[t] ||",
  "SA01n755:186": "[341] sve trayaḥ kāmadhātvāptā rūpāptāśca trayastrayaḥ |",
  "SA01n755:187": "rūpāptavatparāvṛtte dvītīye pañcame tathā ||",
  "SA01n755:188": "[342] tṛtīye khalvapi sve ca sāsravārthāvalambinaḥ |",
  "SA01n755:189": "parāvṛtte svadhātvāptāḥ saṃskṛtārthāvalambinaḥ ||",
  "SA01n755:190": "[343] anyattvādyavadākhyeyaṃ caturthe'pi tṛtīyavat |",
  "SA01n755:191": "ādyavattu parāvṛtte vijñāne nirdiśed budhaḥ ||",
  "SA01n755:192": "[344] bhāvanāpathahātavyo nikāyaḥ sarvagaiḥ saha |",
  "SA01n755:193": "anuśete dvidhātvāpto vyārūpyāścakṣurindriye ||",
  "SA01n755:194": "[345] nikāyāḥ kāmarūpāptāścakṣurindriyagocare |",
  "SA01n755:195": "duḥkhahetudṛgabhyāsaprahātavyāstrayastrayaḥ ||",
  "SA01n755:196": "[346] ārūpyā bhāvanāheyāḥ sarvagāścānuśerate |",
  "SA01n755:197": "parivṛtte tu catvāraḥ samadṛkkṣayavarjitāḥ ||",
  "SA01n755:198": "[347] duḥkhendriye tu kāmāptaḥ svaireva saha sarvagaiḥ |",
  "SA01n755:199": "tadgocare tu vijñāne nikāyā anuśerate ||",
  "SA01n755:200": "[348] kāmāpannāstrayo rūpā[: ]",
  "SA01n755:201": " sarvagābhyāsasaṃkṣayāḥ |",
  "SA01n755:202": "paravṛtte tu catvāraḥ kāmāptā anuśerate ||",
  "SA01n755:203": "[349] trayo rūpabhavādantyābhdāvanāheyasarvagāḥ |",
  "SA01n755:204": "sakalā dviṣparāvṛtteścatvāraścānuśerate ||",
  "SA01n755:205": "[350] sukhendriye tadālambe citte tadgocare'pi ca |",
  "SA01n755:206": "kāmādyāptāḥ yathāyogaṃ sarvagāścānuśerate ||",
  "SA01n755:207": "[351] tridhātusaṃgṛhītāstu sakalā manaindriye |",
  "SA01n755:208": "tadālambini vijñāne sarvasaṃskṛtagocarāḥ ||",
  "SA01n755:209": "[352] saṃskṛtālambanā eva parivṛtte'nuśerate |",
  "SA01n755:210": "viśeṣo dviḥparāvṛttau vidyate'tra na kaścana ||",
  "SA01n755:211": "[353] duḥkhaṃ darśanaheyādeścittāccittāni kāminaḥ |",
  "SA01n755:212": "bhavatyanantaraṃ ṣaḍ vā tasyodardhvaṃ pañca pañca vā ||",
  "SA01n755:213": "[354] rūpadhātūpapannasya cittāni tu vinirdiśet |",
  "SA01n755:214": "ekaṃ vā pañca vā ṣaḍ vā sapta vā yadi vā daśa ||",
  "SA01n755:215": "[355] ārūpyadhātujātasya cittānīmāni lakṣayet |",
  "SA01n755:216": "svadhātukāni pañcaiva cyutikāle daśānyataḥ ||",
  "SA01n755:217": "[356] sācivyādanuśāyitvāccittaṃ sānuśayaṃ matam |",
  "SA01n755:218": "dvidhā vā kliṣṭamakliṣṭamekadhaivāpadiśyate ||",
  "SA01n755:219": "[357] mohātsatkāyadṛktasyā antagrāhekṣaṇaṃ tataḥ |",
  "SA01n755:220": "kāṅkṣāmithyekṣaṇaṃ tasyāḥ śīlāmarśastato dṛśaḥ ||",
  "SA01n755:221": "[358] rāgaḥ su(sva)",
  "SA01n755:222": "dṛśi mānaśva dveṣo'nyatra pratāyate |",
  "SA01n755:223": "jñeyaḥ pravṛttibāhulyādevameṣāmanukramaḥ ||",
  "SA01n755:224": "[359] sadasanmitrayogāttu tadvṛttyaniyamo mataḥ |",
  "SA01n755:225": "kleśa utpadyate kaścitsaṃpūrṇaiḥ kāraṇaistribhiḥ ||",
  "SA01n755:226": "abhidharmadīpe vibhāṣāprabhāyāṃ vṛttau",
  "SA01n755:227": "pañcamasyādhyāyasya dvitīyaḥ pādaḥ ||",
  "SA01n755:228": "pañcamādhyāye",
  "SA01n755:229": "tṛtīyapādaḥ |",
  "SA01n755:230": "[360] vyavidyāḥ sakalāḥ kleśāḥ kāme kāmāsravo mataḥ |",
  "SA01n755:231": "styānauddhatye ca hitvordhvaṃ samānatvādbhavāstravaḥ ||",
  "SA01n755:232": "[361] avidyā khyastu mūlatvādavidyā sārvadhātukī |",
  "SA01n755:233": "tathaughayogā dṛgvarjja tatpṛthaktvantu pāṭavāt ||",
  "SA01n755:234": "[362] sā'vidyā dve upādāne yathākto(ktau)",
  "SA01n755:235": "dve tu dṛṅmaye |",
  "SA01n755:236": "catasro'pyekamantyaikaṃ kumārgādisamāśrayāt ||",
  "SA01n755:237": "[363] śeṣāstraidhātukāstvantye sātmabhāvapravṛttitaḥ |",
  "SA01n755:238": "saṃyojanādibhiḥ śabdairdarśitāḥ pañcadhā punaḥ ||",
  "SA01n755:239": "[364] nava saṃyojanānyasminnīrṣyāmātsaryameva ca |",
  "SA01n755:240": "dravyāmarṣaṇasāmānyād dṛśaḥ saṃyojanadvayam ||",
  "SA01n755:241": "[365] śeṣānya(ṇya)",
  "SA01n755:242": "nuśayāḥ pañca pañcadhā pañcadhā punaḥ |",
  "SA01n755:243": "jagādāvarabhāgīyamūrdhvabhāgīyameva ca ||",
  "SA01n755:244": "[366] ādyantye dve dṛśau kāṃkṣā(kāṅkṣā)",
  "SA01n755:245": "kāmacchando dvireva yaḥ |",
  "SA01n755:246": "dvābhyāṃ kāmānatikrāntiḥ punarāṇa(na)",
  "SA01n755:247": "yanaṃ tribhiḥ ||",
  "SA01n755:248": "[367] dvyekadṛggheyakāryokterdṛṣṭiheyamukhagrahāt |",
  "SA01n755:249": "sarvadṛggheyabhāktve'pi trayametadudāhṛtam ||",
  "SA01n755:250": "[368] sarvānarthanidānatvānmārgapratyarthibhāvataḥ |",
  "SA01n755:251": "tathyohāvidhuratvācca trisaṃyojanadeśanā ||",
  "SA01n755:252": "[369] dvau rūpārūpajau rāgau mānamohoddhavāstrayaḥ |",
  "SA01n755:253": "trivedanānuśāyitvād dṛḍhatvādbandhanatrayam ||",
  "SA01n755:254": "[370] dvipakṣagranthanād granthāścatvāraḥ samudāhṛtāḥ |",
  "SA01n755:255": "abhidhyākhyāstathā dveṣaḥ parāmarśadvayaṃ tathā ||",
  "SA01n755:256": "[371] upakleśāstu vijñeyāḥ saṃrambhādyā yathoditāḥ |",
  "SA01n755:257": "sarve vā caitasāḥ kliṣṭāḥ saṃskāraskandhasaṃjñitāḥ ||",
  "SA01n755:258": "[372] mūlakleśamalāstvanye ṣaḍupakleśasaṃjñitāḥ ||",
  "SA01n755:259": "śāṭhyopanāhapradāśamāyāmadaviheṭhanāḥ ||",
  "SA01n755:260": "[373] mrarkṣyerṣyāhryanapatrāpyastyānamiddhoddhavakrudhaḥ |",
  "SA01n755:261": "mātsarya kukṛtatvaṃ ca daśadhā paryavasthitiḥ ||",
  "SA01n755:262": "[374] ebhyo'nunananiṣyandā āhrīkyauddhatatādayaḥ |",
  "SA01n755:263": "mrakṣānapatrapāstyānamiddhādya mohasaṃbhavāḥ ||",
  "SA01n755:264": "[375] kaukṛtyaṃ vicikitsotthaṃ krodhādyā dveṣasambhavāḥ |",
  "SA01n755:265": "pra[mā]dastambhamārdva (?)",
  "SA01n755:266": "kṣya māyāśāṭhyavijṛmbhikāḥ ||",
  "SA01n755:267": "[376] kāyaduṣṭhūlatādyāśca jñeyā vyāmiśrasambhavāḥ ||",
  "SA01n755:268": "pradāśo dṛkparāmarśaniṣyandaḥ śaṭhatā dṛśaḥ ||",
  "SA01n755:269": "[377] saumanasyena rāgasya saṃprayogaḥ sukhena ca |",
  "SA01n755:270": "dveṣasya daurmaṇa(na)",
  "SA01n755:271": "syena duḥkhena ca nigadyate ||",
  "SA01n755:272": "[378] sarvairmohasya vittibhyāṃ caitasībhyāmasaddṛśaḥ |",
  "SA01n755:273": "kāṅkṣā ca daurmaṇa(na)",
  "SA01n755:274": "syena śeṣāṇāṃ sumanastayā |",
  "SA01n755:275": "[379] upekṣayā tu sarveṣām kāmāptānāmayaṃ vidhiḥ |",
  "SA01n755:276": "ito'nyadhātujānāṃ tu pratibhūmyantaraṃ svakaiḥ ||",
  "SA01n755:277": "[380] īrṣyāyā daurmaṇa(na)",
  "SA01n755:278": "syeṇa(na)",
  "SA01n755:279": "kaukṛtyasya tathā krudhaḥ |",
  "SA01n755:280": "pradaṣṭeścopanaddheśca vihiṃsāyāstathaiva ca ||",
  "SA01n755:281": "[381] mātsarya daurmaṇa(na)",
  "SA01n755:282": "syena saumanasyena kasyacit |",
  "SA01n755:283": "dvābhyāṃ māyā tathā śāṭhyaṃ mrakṣo middhaṃ tathaiva ca ||",
  "SA01n755:284": "[382] madastu sumana[: ]",
  "SA01n755:285": "skandhasukhābhyāṃ saṃprayujyate |",
  "SA01n755:286": "āhrīkyamanapatrāpya(pyaṃ)",
  "SA01n755:287": "styānauddhatye ca pañcabhiḥ ||",
  "SA01n755:288": "[383] āhrīkyamanapatrāpyaṃ styānamiddhaṃ tathoddhavaḥ ||",
  "SA01n755:289": "..........[abhidharmadīpe vibhāṣāprabhāyāṃ vṛttau pañcamādhyāyasya tṛtīyaḥ pādaḥ ||]",
  "SA01n755:290": "..........[pañcamodhyāyaḥ samāptaḥ ||]"
}