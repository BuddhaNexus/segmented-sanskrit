{
  "SA05n908:0": "vajrayoginīpraṇāmaikaviśikā",
  "SA05n908:1": "om namaḥ śrīvajrayoginyai",
  "SA05n908:2": "evaṃkārasamāsīnā (ne)",
  "SA05n908:3": "sahajānandarūpiṇi |",
  "SA05n908:4": "prajñā(vi)jñānadehasthā (sthe)",
  "SA05n908:5": "namaste vajrayogini || 1 ||",
  "SA05n908:6": "vicitrādipramo(bhe)",
  "SA05n908:7": "dena caturānandadehade |",
  "SA05n908:8": "rāgapāramitāprāpte namaste vajrayogini || 2 ||",
  "SA05n908:9": "śaratpūrṇendusaṃkāśe sattvajāṣṭakayogaje |",
  "SA05n908:10": "varṇāgrabījasaṃbhūte namaste vajrayogini || 3 ||",
  "SA05n908:11": "bhāvābhāvadvayātīte ādyantamadhyavarjite |",
  "SA05n908:12": "svaparatvavinirmukte namaste vajrayogini || 4 ||",
  "SA05n908:13": "rāgārāgayormiśraṃ (śre)",
  "SA05n908:14": "saṃkalpatrayavarjitaṃ (te) |",
  "SA05n908:15": "mahāsukhasukhakāre namaste vajrayogini || 5 ||",
  "SA05n908:16": "sattvārthakaraṇairyukte jātasaṃbhogarūpiṇi |",
  "SA05n908:17": "karuṇāraktadehaste (sthe)",
  "SA05n908:18": "namaste vajrayogini || 6 ||",
  "SA05n908:19": "bhavanirvāṇamārūḍhe rūpākāravirājite |",
  "SA05n908:20": "kāyavākacittanetrāya (dye)",
  "SA05n908:21": "namaste vajrayogini || 7 ||",
  "SA05n908:22": "vāme kapālakhaṭvāṅge dakṣiṇe kartidhāriṇi |",
  "SA05n908:23": "śūnyatākaruṇāvāhi namaste vajrayogini || 8 ||",
  "SA05n908:24": "jinadurdāntabībhatsi (tse)",
  "SA05n908:25": "sarvamāraniṣūdini |",
  "SA05n908:26": "nirjitāśeṣasevāgre namaste vajrayogini || 9 ||",
  "SA05n908:27": "kalā(kalāpa)",
  "SA05n908:28": "saṃyukte śmaśānāṣṭanivāsini |",
  "SA05n908:29": "buddhanāṭarasairyukte namaste vajrayogini || 10 ||",
  "SA05n908:30": "sattvāśayavaśenaiva nirmitānekarūpiṇo (ṇi) |",
  "SA05n908:31": "śyāmapītasitābhāse namaste vajrayogini || 11 ||",
  "SA05n908:32": "pañcabuddhajanotpanne pañcayoginitāṃ gate |",
  "SA05n908:33": "tathā paramāṇusaṃkhyāte namaste vajrayogini || 12 ||",
  "SA05n908:34": "śaive śaktiriti khyāte tīrthe caṇḍīti kalpite |",
  "SA05n908:35": "vede vedeti prakhyāte namaste vajrayogini || 13 ||",
  "SA05n908:36": "kulākhye kubjikākhyāte ātmaveṣavatī mate |",
  "SA05n908:37": "viśvarūpe kriyākāre namaste vajrayogini || 14 ||",
  "SA05n908:38": "sattvadṛṣṭivirodhena gatā naiva vidhāyini |",
  "SA05n908:39": "sarvākāravaropete namaste vajrayogini || 15 ||",
  "SA05n908:40": "nairātmyadharmagambhīrayogadṛṣṭyaikagocare |",
  "SA05n908:41": "sadasatkalpanātīte namaste vajrayogini || 16 ||",
  "SA05n908:42": "śyāmapītādinirmukte varṇāvarṇavivarjite |",
  "SA05n908:43": "prajñāpāramitāmātarnamaste vajrayogini || 17 ||",
  "SA05n908:44": "nirvikalpe nirālambe niṣprapañce nirālaye |",
  "SA05n908:45": "viyadvayāpi(ni)",
  "SA05n908:46": "nairātmye namaste vajrayogini || 18 ||",
  "SA05n908:47": "sarvaratnavidāṃ pātre janani vajrayogini |",
  "SA05n908:48": "namaste vajravārāhi namaste vajrayogini || 19 ||",
  "SA05n908:49": "tvaṃ sadgurumukhakamalānnirgatā kāmarūpiṇī |",
  "SA05n908:50": "mahā'jñānavināśāya namaste vajrayogini || 20 ||",
  "SA05n908:51": "iti guṇayuktāyā māturvidhāyaikaviṃśikām |",
  "SA05n908:52": "puṇyaṃ yadavāptaṃ tena janāḥ santu(labhantu) pūrṇatvam || 21 ||",
  "SA05n908:53": "śrīvajrayoginīpraṇāmaikaviṃśikā samāptā |"
}