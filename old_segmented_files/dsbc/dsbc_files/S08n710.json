{
  "S08n710:0": "18 | madhyakaṣaṭka |",
  "S08n710:1": "catuṣkoṭivinirmmuktaṃ jñānavastu sadadvayam |",
  "S08n710:2": "kalpaśūnyamanālambyaṃ viduḥ sākāravādinaḥ ||1 ||",
  "S08n710:3": "svasambitte[ra]nucchedāt nīlādīnāmabhāsanād |",
  "S08n710:4": "nimittānāmanutpādāt madhyamāpratipat matā ||2 ||",
  "S08n710:5": "catuṣkoṭivinirmmuktaḥ prakāśālīkalakṣaṇaḥ |",
  "S08n710:6": "māyopamādvayaścaiṣa siddhānto mānasaṅgataḥ ||3 ||",
  "S08n710:7": "vastuśūnyā tu yā vittirnirākārā nirañjanā |",
  "S08n710:8": "madhyamā pratipat saiva tatpṛṣṭhe śuddhasambṛtiḥ ||4 ||",
  "S08n710:9": "prakāśo vā'prakāśo vā tattvato nopalabhyate |",
  "S08n710:10": "sarvvathā'jātarūpatvāt madhyamāmapare viduḥ ||5 ||",
  "S08n710:11": "catuṣkoṭivinirmmuktaḥ prakāśo devatātmakaḥ |",
  "S08n710:12": "śātādvayasvabhāvaśca pra[tī]tyotpādamātrakaḥ ||6 ||",
  "S08n710:13": " |ṃadhyakaṣaṭka samāptaḥ |",
  "S08n710:14": "kṛtiriyaṃ mahāpaṇḍitāvadhūtaśrīmadadvayavajrapādānāmiti ||"
}