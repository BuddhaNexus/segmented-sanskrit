{
  "SA01n777:0": "ṣaṣṭho binduḥ",
  "SA01n777:1": "saṃskārāḥ",
  "SA01n777:2": "1 | sarvasaṃskṛtadharmāḥ utpādavalahīnā anyapratyayabalena sahotpadyante |",
  "SA01n777:3": "caturlakṣaṇā hi sarvadharmāḥ |",
  "SA01n777:4": "(katamāni catvāri lakṣaṇāni) |",
  "SA01n777:5": "jātiḥ sthitiḥ jarā anityatā ||",
  "SA01n777:6": "2 | caturlakṣaṇā ścedanyalakṣaṇā api bhavitavyāḥ |",
  "SA01n777:7": "santi punar (anyāni)",
  "SA01n777:8": "catvāri (anu-)lakṣaṇāni |",
  "SA01n777:9": "teṣu lakṣaṇeṣu anyacaturlakṣaṇānāṃ sahotpādaḥ |",
  "SA01n777:10": "(katamāni tāni) |",
  "SA01n777:11": "jātijātiḥ sthitisthitiḥ jarājarā anityatā'nityatā ||",
  "SA01n777:12": "yadyevamanavasthā (-prasaṃgaḥ) |",
  "SA01n777:13": "(na) |",
  "SA01n777:14": "viparivartamānāḥ (saṃskṛtadharmāḥ)",
  "SA01n777:15": "svalakṣaṇā (eva)bhavanti ||",
  "SA01n777:16": "3 | sarvasaṃskāradharmā dvividhāḥ |",
  "SA01n777:17": "cittasaṃprayuktā ścittaviprayuktāḥ ||",
  "SA01n777:18": "katame cittasaṃprayuktāḥ |",
  "SA01n777:19": "vedanā saṃjñā cetanā sparśaḥ manaskāraḥ chandaḥ adhimuktiḥ śraddhā vīryaṃ smṛtiḥ samādhiḥ matiḥ vitarkaḥ vicāraḥ mithyāsaṃskāraḥ(=mithyākṛtyaṃ =mithyākarma)",
  "SA01n777:20": "amithyā saṃskāraḥ (=amithyākṛtyaṃ =samyakkarma)",
  "SA01n777:21": "kuśalamūlaṃ akuśalamūlaṃ avyākṛtamūlaṃ sarvakleśabandhanasaṃyojanāni sarvaprajñā - ityevaṃ vividhāścittasaṃprayuktā dharmā ucyante cittasaṃprayuktasaṃskārāḥ ||",
  "SA01n777:22": "4 | katame cittaviprayuktāḥ saṃskārāḥ |",
  "SA01n777:23": "prāptiḥ jātiḥ sthitiḥ jarā anityatā asaṃjñisamāpattiḥ nirodhasamāpattiḥ āsaṃjñikāyatanaṃ vividhā deśaprāptiḥ vastuprāptiḥ āyatanaprāptiḥ nāmakāyaḥ padakāyaḥ vyaṃjanakāyaḥ pṛthagjanatvam ityevaṃ vividhā dharmā ścittaviprayuktāḥ saṃskārāḥ ||",
  "SA01n777:24": "5 | (catvāraḥ pratyayāḥ) |",
  "SA01n777:25": "hetupratyayaḥ samantarapratyayaḥ ālaṃbanapratyayaḥ adhipatipratyayaḥ |",
  "SA01n777:26": "caturbhyaḥ pratyayebhyaḥ sarvasaṃskṛtadharmāṇāmutpādaḥ ||",
  "SA01n777:27": "6 | katamo hetupratyayaḥ |",
  "SA01n777:28": "paṃca hetavaḥ |",
  "SA01n777:29": "saṃprayuktaka(hetuḥ)",
  "SA01n777:30": "sahabhū sabhāga sarvatraga vipākahetu ritihetupratyayaḥ ||",
  "SA01n777:31": "katamaḥ samanantarapratyayaḥ |",
  "SA01n777:32": "sarvadharmeṣu cittacaitasikā dharmā niruddhā dharmā utpannā bhavanti samanantarapratyayāḥ ||",
  "SA01n777:33": "katama ālaṃbanapratyayaḥ |",
  "SA01n777:34": "kṣaṇālaṃbano hi cittacaitasikadharmotpādaḥ |",
  "SA01n777:35": "ityālaṃbanapratyayaḥ ||",
  "SA01n777:36": "katamo'dhipatipratyayaḥ |",
  "SA01n777:37": "sarvāṇi sahasraśo vastūni parasparamavyābādhakāni |",
  "SA01n777:38": "ityadhipatipratyayaḥ ||",
  "SA01n777:39": "7 | ṣaḍ hetavaḥ |",
  "SA01n777:40": "saṃprayuktakahetuḥ sahabhū sabhāga sarvatraga vipāka kāraṇahetuḥ ||",
  "SA01n777:41": "katamaḥ saṃprayuktakahetuḥ |",
  "SA01n777:42": "cittaṃ sarvacaitasikadharmahetuḥ sarvacaitasikaṃ dharmā ścittahetavaḥ |",
  "SA01n777:43": "iti saṃprayuktakahetuḥ ||",
  "SA01n777:44": "katamaḥ sahabhūhetuḥ |",
  "SA01n777:45": "sarvadharmā anyonyasahāyāḥ |",
  "SA01n777:46": "cittaṃ sarvacaitasikadharmahetuḥ |",
  "SA01n777:47": "sarvacaitasikadharmā ścittahetavaḥ |",
  "SA01n777:48": "sahotpādāni catvāri mahābhūtāni sahabhūhetukāni |",
  "SA01n777:49": "(caturmahābhūta)",
  "SA01n777:50": "kṛtaṃ rūpaṃ (sahabhūhetukaṃ) |",
  "SA01n777:51": "cittasaṃprayuktāḥ saṃskārāḥ cittacaittadharmāḥ cittaviprayuktāḥ saṃskārāḥ (sahabhū-)hetukāḥ ||",
  "SA01n777:52": "katamaḥ sabhāgahetuḥ |",
  "SA01n777:53": "pūrvajātaṃ kuśalaṃ paccājjātasya kuśalasya (sabhāgahetuḥ) |",
  "SA01n777:54": "pūrvajātamakuśalaṃ paścājjātasyākuśalasya (sabhāgahetuḥ) |",
  "SA01n777:55": "pūrvajātamavyākṛtaṃ paścājjātasyāvyākṛtasya (sabhāgahetuḥ) ||",
  "SA01n777:56": "katamaḥ sarvatragahetuḥ |",
  "SA01n777:57": "satkāyadṛṣṭiḥ ātmavikalpo nitya ātmeti sarvopādānaskandheṣu asti nitya ātmā asti sukhaṃ asti śucitā - evamādi |",
  "SA01n777:58": "iti sarvakleśotpādaḥ ||",
  "SA01n777:59": "katamo vipākahetuḥ |",
  "SA01n777:60": "kuśalā jātiḥ sukho vipākaḥ |",
  "SA01n777:61": "akuśalā jātiḥ duḥkho vipākaḥ ||",
  "SA01n777:62": "katamaḥ kāraṇahetuḥ |",
  "SA01n777:63": "sarvadharmā anyonyamapratighātakā na ca sthāpakā na ca sthitikāḥ (pratyuta kṣaṇaṃ kṣaṇaṃ viparivartamānā bhavanti kāraṇahetavaḥ) ||",
  "SA01n777:64": "8 | vipākacittarūpa bhavanti paṃca hetavaḥ vinā sarvatragahetuṃ |",
  "SA01n777:65": "evaṃ caittāḥ sarvakleśāḥ paṃcahetukā vyapahāya vipākahetuṃ |",
  "SA01n777:66": "vipākajarūpasya viprayuktasaṃskārāṇāṃ bhavanti catvāro hetavaḥ |",
  "SA01n777:67": "sthāpayitvā saṃprayuktahetu sarvatragahetuṃ |",
  "SA01n777:68": "kliṣṭarūpasya viprayuktasaṃskārāṇāṃ catvāro hetavaḥ antareṇa saṃprayuktakahetuṃ vipākahetuṃ |",
  "SA01n777:69": "anye'vaśiṣṭā ścittacaitasikadharmā ścaturhetukāḥ vinā vipākahetuṃ sarvatragahetuṃ |",
  "SA01n777:70": "avaśiṣṭānāmapareṣāṃ cittaviprayuktasaṃskārāṇāṃ dvau hetu trayo vā hetavaḥ vinā saṃprayuktasarvatraga-vipākahetūn sabhāgāpūrvahetyognyataraṃ vinā vā |",
  "SA01n777:71": "anāsravacittasaṃprayuktānāṃ dharmāṇāṃ bhavanti trayo hetavaḥ |",
  "SA01n777:72": "vihāya sabhāgahetu vipākahetuṃ sarvatragahetuṃ |",
  "SA01n777:73": "anāsravacittasya taccittajarūpasya taccitaviprayuktasaṃskārāṇāṃ dvau hetu sahabhūhetuḥ kāraṇaheścatu ||",
  "SA01n777:74": "9 | cittacaitasikadharmāṇāṃ catubhyaḥ pratyayebhya utpādaḥ |",
  "SA01n777:75": "āsaṃjñikasamāpatternirodhasamāpatteśca tribhyaḥ pratyayebhya utpādo'",
  "SA01n777:76": "ntareṇālaṃbanapratyayena |",
  "SA01n777:77": "cittaviprayuktasaṃskārāṇāṃ sarvarūpidharmāṇāṃ ca dvābhyāṃ pratyayābhyāmutpādaḥ vinā samanantarapratyayamālaṃbanapratyayaṃ ca |",
  "SA01n777:78": "na hi kasyaciddharmasya (kevalāt)",
  "SA01n777:79": "ekasmāt pratyayād utpādaḥ |",
  "SA01n777:80": "anyadharmabalād (hi bhavati)utpādaḥ ||",
  "SA01n777:81": "10 | eko dharmaḥ trikasaṃnipātajaḥ sparśaḥ |",
  "SA01n777:82": "(tena)saha jāyate vedanā ||",
  "SA01n777:83": "saṃjñā cetanā manaskāraḥ chandaḥ adhimuktiḥ śraddhā vīryaṃ smṛtiḥ samādhiḥ prajñā upekṣā ca cittasahotthānāḥ saha cittena saṃsiddhyante |",
  "SA01n777:84": "ityete dharmāḥ (sarva)",
  "SA01n777:85": "cittasādhāraṇāḥ ||",
  "SA01n777:86": "11 | tridharmasaṃnipātajaḥ sparśaḥ |",
  "SA01n777:87": "kāyacittānubhavo vedanā |",
  "SA01n777:88": "vijñāna viśeṣālaṃbanā saṃjñā |",
  "SA01n777:89": "(mānasaṃ)karma cetanā |",
  "SA01n777:90": "cittāvismaraṇaṃ manaskāraḥ |",
  "SA01n777:91": "kartukāmyatā cchandaḥ |",
  "SA01n777:92": "cittānāvaraṇamadhimuktiḥ |",
  "SA01n777:93": "(śraddhānaṃ)śraddhā |",
  "SA01n777:94": "vividhakṛtyodyogo vīryam |",
  "SA01n777:95": "pratyayadṛḍhatayā'",
  "SA01n777:96": "vismaraṇaṃ smṛtiḥ |",
  "SA01n777:97": "cittasyācāṃcalyaṃ samādhiḥ |",
  "SA01n777:98": "dharmavivekaḥ prajñā |",
  "SA01n777:99": "manaso'nāsaṃga upekṣā |",
  "SA01n777:100": "(sā hi)vastupratyayotthānā bhavati ||",
  "SA01n777:101": "12 | cittadharmasaṃprayogeṇa bhavati sarvadharmasiddhiḥ |",
  "SA01n777:102": "vedanā saṃjñā sparśaḥ cetanā manaskāraḥ chandaḥ adhimuktiḥ smṛtiḥ samādhiḥ prajñā-ityete daśa mahābhūmikā dharmāḥ |",
  "SA01n777:103": "tatkasya hetoḥ |",
  "SA01n777:104": "sarvacittasahotpādāt ||",
  "SA01n777:105": "13 | katamaḥ saṃprayogaḥ |",
  "SA01n777:106": "ekālaṃbane saṃskaraṇaṃ nopacayo nāpacaya iti saṃprayogaḥ ||",
  "SA01n777:107": "14 | daśa kleśamahābhūmikāḥ sarvākuśalacittasahajāḥ - āśraddhyaṃ kausīdyaṃ muṣitasmṛtitā cittavikṣepaḥ mohaḥ mithyāmanaskāraḥ mithyādhimuktiḥ auddhatyaṃ avidyā mithyāsaṃskāraḥ (=mithyākṛtyaṃ =mithyākarma ) ||",
  "SA01n777:108": "15 | katamadāśraddhyaṃ |",
  "SA01n777:109": "citasya dharme'navatāraḥ ||",
  "SA01n777:110": "katamat kausīdyaṃ |",
  "SA01n777:111": "kṛtyeṣu cittapariśrāntiḥ ||",
  "SA01n777:112": "katamā muṣitasmṛtitā |",
  "SA01n777:113": "vismaraṇaṃ ||",
  "SA01n777:114": "katamaścittavikṣepaḥ |",
  "SA01n777:115": "cittasyaikāgratā'bhāvaḥ ||",
  "SA01n777:116": "katamo mohaḥ |",
  "SA01n777:117": "vastuṣvanavabodhaḥ ||",
  "SA01n777:118": "katamo mithyāmanaskāraḥ |",
  "SA01n777:119": "mārgasyāsmaraṇaṃ ||",
  "SA01n777:120": "katamā mithyādhimuktiḥ |",
  "SA01n777:121": "viparyāsāparityāgaḥ ||",
  "SA01n777:122": "katamadauddhatyaṃ |",
  "SA01n777:123": "cittāsthairyaṃ ||",
  "SA01n777:124": "katamā avidyā |",
  "SA01n777:125": "traidhātukamajñānaṃ ||",
  "SA01n777:126": "katamo mithyāsaṃskāraḥ (=mithyākṛtyaṃ =mithyā karma ) |",
  "SA01n777:127": "kuśaladharmeṣvanavasthitiḥ ||",
  "SA01n777:128": "16 | daśa parittakleśabhūmikāḥ |",
  "SA01n777:129": "dveṣaḥ upanāhaḥ mrakṣaḥ pradāśaḥ māyā śāṭhyaṃ mātsaryaṃ īrṣyāṃ mānaḥ mahāmānaḥ ||",
  "SA01n777:130": "17 | katamo dveṣaḥ |",
  "SA01n777:131": "krodhena cittacalatā ||",
  "SA01n777:132": "katama upanāhaḥ |",
  "SA01n777:133": "manaso viṣaktā (=vairānubandhinī)sthitiḥ ||",
  "SA01n777:134": "katamo mrakṣaḥ |",
  "SA01n777:135": "pāpavastugopanaṃ ||",
  "SA01n777:136": "katamaḥ pradāśaḥ |",
  "SA01n777:137": "adharmavastugrahaṇe tvarā na ca parityāgaḥ ||",
  "SA01n777:138": "katamā māyā kāyavacanābhyāṃ janavaṃcanaṃ ||",
  "SA01n777:139": "katamat śāṭhyaṃ |",
  "SA01n777:140": "cetasaḥ kuṭilāgrahaḥ ||",
  "SA01n777:141": "katamad mātsaryaṃ |",
  "SA01n777:142": "cittasya snehabhayād (dānakarmaṇi)",
  "SA01n777:143": "apravṛttiḥ ||",
  "SA01n777:144": "katamā īrṣyā |",
  "SA01n777:145": "parasaṃpaddarśanādasahiṣṇutā ||",
  "SA01n777:146": "katamo mānaḥ |",
  "SA01n777:147": "adhameṣvātmotkarṣaḥ |",
  "SA01n777:148": "utkṛṣṭeṣvātmasamatā ||",
  "SA01n777:149": "katamo mahāmānaḥ |",
  "SA01n777:150": "sameṣu mahānahamiti |",
  "SA01n777:151": "mahatsu jyeṣṭho'hamiti ||",
  "SA01n777:152": "etā daśa kleśabhūmayo manovijñānasaṃprayuktā na tu paṃcavijñāna (-saṃprayuktāḥ)",
  "SA01n777:153": "bhavantīti parittabhūmayaḥ ||",
  "SA01n777:154": "18 | eteṣu sapta kleśāḥ kāmadhātupratisaṃyuktāḥ |",
  "SA01n777:155": "śāṭhyaṃ kāmadhātu (-pratisaṃyuktaṃ)",
  "SA01n777:156": "brahmaloka (-pratisaṃyuktaṃ)ca |",
  "SA01n777:157": "mānamahāmānau tridhātupratisaṃyuktau ||",
  "SA01n777:158": "19 | daśa kuśalamahābhūmikāḥ |",
  "SA01n777:159": "alobhaḥ adveṣaḥ śraddhā praśrabdhiḥ apramādaḥ vīryaṃ upekṣā avihiṃsā hrīḥ apatrapā ||",
  "SA01n777:160": "20 | katamo'lobhaḥ |",
  "SA01n777:161": "svaparakāyasaṃpattāvarāgo'",
  "SA01n777:162": "svārthaśca ||",
  "SA01n777:163": "katamo'dveṣaḥ |",
  "SA01n777:164": "sattvapakṣāsattvapakṣayoravyāpādacittotpādaḥ ||",
  "SA01n777:165": "katamā śraddhā |",
  "SA01n777:166": "jñāte yathābhūtavastuni cittasaṃprasādaḥ ||",
  "SA01n777:167": "katamā praśrabdhiḥ |",
  "SA01n777:168": "cittakuśalatā dauṣṭhulya- (=gurutva =styānamiddha)",
  "SA01n777:169": "parityāgena (cittasya)",
  "SA01n777:170": "laghubhūtatā śītībhūtatā ||",
  "SA01n777:171": "katamo'pramādaḥ |",
  "SA01n777:172": "cittasya kuśaladharmapratisaṃyogaḥ ||",
  "SA01n777:173": "katamad vīryaṃ |",
  "SA01n777:174": "kuśaladharmotsāhaḥ ||",
  "SA01n777:175": "katamā upekṣā |",
  "SA01n777:176": "sarvadharmeṣvapratiṣṭhā ||",
  "SA01n777:177": "katamā avihiṃsā |",
  "SA01n777:178": "sarvasattveṣu kāyavāgmanobhiranapakāraḥ ||",
  "SA01n777:179": "katamā hrīḥ |",
  "SA01n777:180": "ātmakṛtapāpakṛtye lajjā ||",
  "SA01n777:181": "katamā apatrapā |",
  "SA01n777:182": "lokeṣu akaraṇīyakaraṇe (lajjanā)apatrapā ||",
  "SA01n777:183": "ityete daśadharmāḥ sarvakuśalacittasaṃprayuktā bhavantītyucyante mahābhūmikāḥ ||",
  "SA01n777:184": "21 | trīṇyāyatanāni |",
  "SA01n777:185": "rāgāyatanaṃ arāgāyatanaṃ rāgārāgāyatanaṃ ca ||",
  "SA01n777:186": "rāgāyatane maithunakāmaḥ mātsaryaṃ lobhaḥ tṛṣṇā - ityevamādikleśānāmutpādaḥ |",
  "SA01n777:187": "arāgāyatane dveṣakalaherṣyādīnāṃ kleśānāmutpādaḥ |",
  "SA01n777:188": "rāgārāgāyatane'",
  "SA01n777:189": "vidyāmāhamadamānādayaḥ kleśā utpadyante ||",
  "SA01n777:190": "22 | sarvasaṃyojanakleśānāṃ triṣu viṣeṣu saṃgrahaḥ |",
  "SA01n777:191": "tatkasya hetoḥ |",
  "SA01n777:192": "teṣāṃ trayāṇāmakuśalamūlatvāt |",
  "SA01n777:193": "sarvasaṃyojanakleśānāṃ tribhiretairviṣairutpādaḥ |",
  "SA01n777:194": "etāni chindanti trīṇi kuśalamūlāni kleśāya vikṣepāya prabhavanti traidhātukānāṃ sattvānāmiti triviṣa - saṃgrahaḥ ||",
  "SA01n777:195": "[ityabhidharmāmṛtaśāstre saṃskāranirdeśo nāma ṣaṣṭho binduḥ ||]"
}