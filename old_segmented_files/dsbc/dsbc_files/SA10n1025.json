{
  "SA10n1025:0": "11",
  "SA10n1025:1": "pūrvāparakoṭiparīkṣā ekādaśamaṃ prakaraṇam |",
  "SA10n1025:2": "pūrvā prajñāyate koṭirnetyuvāca mahāmuniḥ |",
  "SA10n1025:3": "saṃsāro'navarāgro hi nāsyādirnāpi paścimam ||1 ||",
  "SA10n1025:4": "naivāgraṃ nāvaraṃ yasya tasya madhyaṃ kuto bhavet |",
  "SA10n1025:5": "tasmānnātropapadyante pūrvāparasahakramāḥ ||2 ||",
  "SA10n1025:6": "pūrvaṃ jātiryadi bhavejjarāmaraṇamuttaram |",
  "SA10n1025:7": "nirjarāmaraṇā jātirbhavejjāyeta cāmṛtaḥ ||3 ||",
  "SA10n1025:8": "paścājjātiryadi bhavejjarāmaraṇamāditaḥ |",
  "SA10n1025:9": "ahetukamajātasya syājjarāmaraṇaṃ katham ||4 ||",
  "SA10n1025:10": "na jarāmaraṇenaiva jātiśca saha yujyate |",
  "SA10n1025:11": "mriyeta jāyamānaśca syāccāhetukatobhayoḥ ||5 ||",
  "SA10n1025:12": "yatra na prabhavantyete pūrvāparasahakramāḥ |",
  "SA10n1025:13": "prapañcayanti tāṃ jātiṃ tajjarāmaraṇaṃ ca kim ||6 ||",
  "SA10n1025:14": "kāryaṃ ca kāraṇaṃ caiva lakṣyaṃ lakṣaṇameva ca |",
  "SA10n1025:15": "vedanā vedakaścaiva santyarthā ye ca kecana ||7 ||",
  "SA10n1025:16": "pūrvā na vidyate koṭiḥ saṃsārasya na kevalam |",
  "SA10n1025:17": "sarveṣāmapi bhāvānāṃ pūrvā koṭirna vidyate ||8 ||"
}