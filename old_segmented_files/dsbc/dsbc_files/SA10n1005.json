{
  "SA10n1005:0": "tṛtīyaḥ paricchedaḥ",
  "SA10n1005:1": "tattvajñānaiṣaṇā",
  "SA10n1005:2": "yasya jñānamayaṃ cakṣuścakṣustasyāsti netarat |",
  "SA10n1005:3": "yatastasmād bhaved dhīmāṃstattvajñānaiṣaṇāparaḥ ||1 ||",
  "SA10n1005:4": "paśyatyandho'",
  "SA10n1005:5": "pi matimān didṛkṣurviprakṛṣṭakān |",
  "SA10n1005:6": "sūkṣmavyavahitānarthāstrailokyāhatadarśanaḥ ||2 ||",
  "SA10n1005:7": "sahasreṇāpi netrāṇāmanetro buddhivarjitaḥ |",
  "SA10n1005:8": "svargāpavargasadbhūtamārgāmārgāsamīkṣaṇāt ||3 ||",
  "SA10n1005:9": "dṛṣṭādṛṣṭaviśiṣṭeṣṭaphalāśāviṣakaṇṭake |",
  "SA10n1005:10": "pravartate na dānādau prajñonmīlitalocanaḥ ||4 ||",
  "SA10n1005:11": "trimaṇḍalaviśuddhe hi dānādāvabhiyujyate |",
  "SA10n1005:12": "kāruṇyāt sarvavittvāya tatrāpyasthitamānasaḥ ||5 ||",
  "SA10n1005:13": "prajñāmṛtaṃ tṛptikaraṃ dīpo'",
  "SA10n1005:14": "pratihataprabhaḥ |",
  "SA10n1005:15": "mokṣaprāsādasopānaṃ kleśendhanahutāśanaḥ ||6 ||",
  "SA10n1005:16": "sā ca satyadvayāpekṣā dvividhābhimatā matiḥ |",
  "SA10n1005:17": "tathyasaṃvṛtibhūtārthapravivekānuguṇyataḥ ||7 ||",
  "SA10n1005:18": "dānādipuṇyajñānākhyasaṃbhāraparipūraṇe |",
  "SA10n1005:19": "taddhetuphalasaṃbandhalakṣaṇādiviniścaye ||8 ||",
  "SA10n1005:20": "mahāmaitrīkṛpābhyāsasattvasaṃgrahapācane |",
  "SA10n1005:21": "prajñā sāṃketikī jñeyā dvādaśāyatanāśrayā ||9 ||",
  "SA10n1005:22": "aśeṣakalpanājālapratiṣedhavidhāyinī |",
  "SA10n1005:23": "śāntapratyātmasaṃvedyanirvikalpanirakṣare ||10 ||",
  "SA10n1005:24": "vigataikatvanānātve tattve gagananirmale |",
  "SA10n1005:25": "apracārapracārā ca prajñā syāt pāramārthikī ||11 ||",
  "SA10n1005:26": "tattvaprāsādaśikharārohaṇaṃ na hi yujyate |",
  "SA10n1005:27": "tathyasaṃvṛtisopānamantareṇa yatastataḥ ||12 ||",
  "SA10n1005:28": "pūrvaṃ saṃvṛtisatyena praviviktamatirbhavet |",
  "SA10n1005:29": "tato dharmasvasāmānyalakṣaṇe suviniścitaḥ ||13 ||",
  "SA10n1005:30": "abhiyujyeta medhāvī samādhānāya cetasaḥ |",
  "SA10n1005:31": "tathā śrutamayajñāne tadanyajñānahetutaḥ ||14 ||",
  "SA10n1005:32": "na paśyati yathā vaktraṃ kaluṣapracale jale |",
  "SA10n1005:33": "tathāsamāhite citte tattvaṃ nivaraṇāvṛte ||15 ||",
  "SA10n1005:34": "nibadhyālambanastambhe smṛtirajjvā manogajam |",
  "SA10n1005:35": "unmārgacāriṇaṃ kuryāt prajñāṅkuśavaśaṃ śanaiḥ ||16 ||",
  "SA10n1005:36": "anityatāmanaskārairuddhataṃ śamamānayet |",
  "SA10n1005:37": "vipulālambanābhyāsāt saṃkṣiptaṃ vipulātmatām ||17 ||",
  "SA10n1005:38": "vikṣiptaṃ saṃharet kṣiptanimittādīnavekṣaṇāt |",
  "SA10n1005:39": "vīryānuśaṃsadarśitvāllīnamuttejayedapi ||18 ||",
  "SA10n1005:40": "rāgadveṣamohapaṅkamalīmasamasaṃyatam |",
  "SA10n1005:41": "kṣālayedaśubhāmaitrīpratītyotpādavāriṇā ||19 ||",
  "SA10n1005:42": "viviktamacalaṃ śāntamālambanaparāyaṇam |",
  "SA10n1005:43": "karmaṇyaṃ mṛdu ca jñātvā tatra samyagupekṣayet ||20 ||",
  "SA10n1005:44": "samāhitamatiḥ paścāt prajñayaivaṃ parīkṣayet |",
  "SA10n1005:45": "yo'yaṃ svabhāvo dharmāṇāṃ gṛhyeta vyavahārataḥ ||21 ||",
  "SA10n1005:46": "vicāryamāṇastu dhiyā kimayaṃ paramārthataḥ |",
  "SA10n1005:47": "yadi syāt tattvamevāyamato'",
  "SA10n1005:48": "nyaścet sa mṛgyate ||22 ||",
  "SA10n1005:49": "na pakṣapātasaṃtaptaḥ śāntimarhati ca kvacit |",
  "SA10n1005:50": "saṃskṛtāsaṃskṛtā dharmāḥ skandhāyatanadhātavaḥ ||23 ||",
  "SA10n1005:51": "kleśāvaraṇahānāya śrāvakāṇāṃ prakāśitāḥ |",
  "SA10n1005:52": "kleśajñeyāvṛtimalaprahāṇāya kṛpātmanām ||24 ||",
  "SA10n1005:53": "audārikatvāt prathamaṃ rūpaskandhaḥ parīkṣyate |",
  "SA10n1005:54": "tatrāpi pūrvaṃ bhūtāni yathoktādeva kāraṇāt ||25 ||",
  "SA10n1005:55": "atra bhūtasvabhāvaṃ hi norvyādi paramārthataḥ |",
  "SA10n1005:56": "kṛtakatvād yathā jñānaṃ hetumattvādito'pi vā ||26 ||",
  "SA10n1005:57": "kharasvabhāvā na mahī bhūtatvāt tadyathānilaḥ |",
  "SA10n1005:58": "dhāraṇaṃ na bhuvaḥ kāryaṃ kṛtakatvād yathāmbhasaḥ ||27 ||",
  "SA10n1005:59": "kharasvabhāvā yadyurvī tattvato'",
  "SA10n1005:60": "pyasatī matā |",
  "SA10n1005:61": "yoginastatra yujyete nonmajjananimajjane ||28 ||",
  "SA10n1005:62": "dhyāyināṃ dhyānasāmarthyānna yuktā dravatā kṣiteḥ |",
  "SA10n1005:63": "svabhāvasyānapāyitvānna vāsyāḥ kaṭhinātmatā ||29 ||",
  "SA10n1005:64": "evaṃ jalānilāgnīnāṃ na dravādisvabhāvatā |",
  "SA10n1005:65": "yujyate nāpi tatkāryaṃ saṃgrahavyūhapaktayaḥ ||30 ||",
  "SA10n1005:66": "na hi tulyaguṇā neṣṭāḥ saṃvṛtyā pavanādayaḥ |",
  "SA10n1005:67": "kāyendriyopalabhyatvād bhūtatvād vāpi bhūmivat ||31 ||",
  "SA10n1005:68": "dravyasanna pṛthivyādi sāmagryaṅgāgrahe'grahāt |",
  "SA10n1005:69": "yad yathoktaṃ na tad dṛṣṭaṃ dravyasat tadyathā vanam ||32 ||",
  "SA10n1005:70": "dravyasadviṣayā ceyaṃ na kṣityādimatirmatā |",
  "SA10n1005:71": "sakāraṇatvānnāśād vā tadyathā kānanādidhīḥ ||33 ||",
  "SA10n1005:72": "dravyābhidhāyako neṣṭo dhvaniḥ kṣityādivācakaḥ |",
  "SA10n1005:73": "śrāvaṇatvād yathā neṣṭo dhvaniḥ senādivācakaḥ ||34 ||",
  "SA10n1005:74": "nānaikāntikatā hetościttacaitasabuddhibhiḥ |",
  "SA10n1005:75": "jāyate sādhyatulyatvaṃ tadvattatpratiṣedhataḥ ||35 ||",
  "SA10n1005:76": "nārambhakā vanasyeṣṭāḥ palāśaspandanādayaḥ |",
  "SA10n1005:77": "hetumattvādihetubhyastadyathā caraṇādayaḥ ||36 ||",
  "SA10n1005:78": "palāśādibhirārabdho na vano'",
  "SA10n1005:79": "vayavī mataḥ |",
  "SA10n1005:80": "pratyekamasamāptatvāt teṣu yadvat karādibhiḥ ||37 ||",
  "SA10n1005:81": "ato dṛṣṭāntadoṣo'",
  "SA10n1005:82": "pi na pakṣa upapadyate |",
  "SA10n1005:83": "dvitīye'pi yathā nāsti tathedamabhidhīyate ||38 ||",
  "SA10n1005:84": "nānekāniyatadravyasaṃkhyāvṛttirvanadhvaniḥ |",
  "SA10n1005:85": "viśiṣṭabuddhihetutvād ghaṭakuṇḍādiśabdavat ||39 ||",
  "SA10n1005:86": "na cakṣurindriyagrāhyaṃ rūpaṃ hi paramārthataḥ |",
  "SA10n1005:87": "saṃghātatvād yathā śabdo bhautikatvāt tathāpi vā ||40 ||",
  "SA10n1005:88": "na cakṣuḥ prekṣate rūpaṃ bhautikatvāt svarūpavat |",
  "SA10n1005:89": "sukhādyutpattihetutvād vācyatvād vā rasādivat ||41 ||",
  "SA10n1005:90": "tathā na bhautikaṃ rūpamutpatterjvalanādivat |",
  "SA10n1005:91": "hetumattvādihetubhyaścittavad veti lakṣayet ||42 ||",
  "SA10n1005:92": "etena varṇasaṃsthānasaṃcitatvādilakṣaṇaḥ |",
  "SA10n1005:93": "sūkṣmaudārikabhedaśca yāvān rūpasya kalpitaḥ ||43 ||",
  "SA10n1005:94": "pratiṣiddho'",
  "SA10n1005:95": "vaboddhavyo yathāyogaprayogataḥ |",
  "SA10n1005:96": "śabdagandharasasparśapratiṣedhe'",
  "SA10n1005:97": "pyayaṃ nayaḥ ||44 ||",
  "SA10n1005:98": "na cakṣurindriyaṃ rūpamīkṣate paramārthataḥ |",
  "SA10n1005:99": "cittacaitasikānyatvāt tadyathā rasanendriyam ||45 ||",
  "SA10n1005:100": "na rūpamīkṣate cakṣurathavā paramārthataḥ |",
  "SA10n1005:101": "avijñānasvabhāve satyanutpattestvagādivat ||46 ||",
  "SA10n1005:102": "na varṇaviṣayo rūpaprasādaścakṣurindriyam |",
  "SA10n1005:103": "kṛtakatvādihetubhyo dṛṣṭāntāśca tvagādikāḥ ||47 ||",
  "SA10n1005:104": "na cakṣū rūpaviṣayaṃ svarūpāgrahaṇānmatam |",
  "SA10n1005:105": "śravaṇādīndriyaṃ yadvad rūpitvād vā rasādivat ||48 ||",
  "SA10n1005:106": "tadvad vācakṣuṣo draṣṭudarśanaṃ nānidarśanam |",
  "SA10n1005:107": "kathaṃ vādraṣṭṛrūpasya yujyate rūpadarśanam ||49 ||",
  "SA10n1005:108": "kathaṃ vādraṣṭṛrūpasya yujyate rūpadarśanam |",
  "SA10n1005:109": "draṣṭaiva ced bhavecchrotā śrotṛtvaṃ tasya kiṃkṛtam ||50 ||",
  "SA10n1005:110": "na cādeyaviśeṣatvādiṣṭe tajjñatvanityate |",
  "SA10n1005:111": "na caikatvaṃ dvirūpatvād dehāntaraśarīravat ||51 ||",
  "SA10n1005:112": "rūpopalabdhau karaṇaṃ neṣyate cakṣurindriyam |",
  "SA10n1005:113": "amanastve sati draṣṭuranyatvācchravaṇādivat ||52 ||",
  "SA10n1005:114": "na cāsya draṣṭṛtā yuktā cakṣurādivyapekṣaṇāt |",
  "SA10n1005:115": "manovat pariṇāmitvāt pratibimbodayāt tathā ||53 ||",
  "SA10n1005:116": "akṣāntareṇa vādṛṣṭermanovad draṣṭṛtā katham |",
  "SA10n1005:117": "manasastattvato neṣṭamātmavad rūpadarśanam ||54 ||",
  "SA10n1005:118": "adravyasattvāt sāmagryāstadvad vā nāsti darśanam |",
  "SA10n1005:119": "dharmāntarābhinirvṛtterghaṇṭāvat kartṛtāstu vā ||55 ||",
  "SA10n1005:120": "na cakṣū raśmivad yuktamakṣatvāditarākṣavat |",
  "SA10n1005:121": "naktaṃcarākṣyadhiṣṭhānaṃ dṛśyaṃ dṛśyaṃ na hīkṣaṇam ||56 ||",
  "SA10n1005:122": "na sukhādyātmakaṃ cakṣurvastutvāt tadyathā pumān |",
  "SA10n1005:123": "nāpi sarvagataṃ cakṣuḥ sattvāt tadgolakādivat ||57 ||",
  "SA10n1005:124": "athavāsarvagantrakṣi pārārthyāt tadyathā ghaṭaḥ |",
  "SA10n1005:125": "rūpopalabdhihetutvād yathā rūpaṃ tatheti vā ||58 ||",
  "SA10n1005:126": "na cakṣustejaḥsaṃyuktamindriyatvāt tvagādivat |",
  "SA10n1005:127": "tejo'dhikaṃ mahābhūtaprasādādyātmakaṃ na ca ||59 ||",
  "SA10n1005:128": "na prāptaviṣayaṃ cakṣurindriyatvād yathā manaḥ |",
  "SA10n1005:129": "rūpavat kāraṇatvād vā hetumattvāt tathāpi vā ||60 ||",
  "SA10n1005:130": "bāhyārthagrahaṇāt sākṣādatītānāgatāgrahāt |",
  "SA10n1005:131": "na prāptaviṣayagrāhi ghrāṇādīṣṭaṃ yathekṣaṇam ||61 ||",
  "SA10n1005:132": "sādhyatulyaniṣedhācca nānekāntastvagādibhiḥ |",
  "SA10n1005:133": "nayenānena boddhavyaṃ pratyuktaṃ śravaṇādyapi ||62 ||",
  "SA10n1005:134": "trayaṃ nāprāptaviṣayaṃ manaḥśrotrākṣilakṣaṇam |",
  "SA10n1005:135": "indriyatvād yathā ghrāṇaṃ cittahetutvato'pi vā ||63 ||",
  "SA10n1005:136": "darśanenaiva boddhavyā yathākathitavistarāt |",
  "SA10n1005:137": "śravaṇaghrāṇarasanatvagindriyanirākriyāḥ ||64 ||",
  "SA10n1005:138": "sgra dang dri dang ro dang reg /",
  "SA10n1005:139": "dgag pa'i tshul yang de yin te//",
  "SA10n1005:140": "mkhas pas gzu bo'",
  "SA10n1005:141": "i blo dag gis/",
  "SA10n1005:142": "ci rigs par ni shes par bya // 65 //",
  "SA10n1005:143": "na yuktā paramārthena vedanānubhavātmikā |",
  "SA10n1005:144": "vijñānasaṃprayuktatvāt tadanye caitasā yathā ||66 ||",
  "SA10n1005:145": "sukhānugrāhikā neṣṭā sparśajatvāt tadanyavat |",
  "SA10n1005:146": "yathoktahetorvijñeyā na duḥkhā pīḍanātmikā ||67 ||",
  "SA10n1005:147": "neṣṭāduḥkhāsukhā tadvat tṛṭphalatvād yathetarā |",
  "SA10n1005:148": "vivakṣitād vā vijñānasvabhāvapratiṣedhataḥ ||68 ||",
  "SA10n1005:149": "etena saṃjñā vyākhyātā saṃskārāścobhayātmakāḥ |",
  "SA10n1005:150": "mkhas pas gzu boi blo dag gis/",
  "SA10n1005:151": "ci rigs par ni shes par bya //69//",
  "SA10n1005:152": "na vastuprativijñaptisvabhāvaṃ tattvato manaḥ |",
  "SA10n1005:153": "sālambanatvāt saṃjñāvannāśitvād vā pradīpavat ||70 ||",
  "SA10n1005:154": "phung po lnga po rnam dpyad pai/",
  "SA10n1005:155": "sgrub paji skad bstan pa des //",
  "SA10n1005:156": "skandhaistu dhātavo jñeyā jñeyānyāyatanāni ca ||71 ||",
  "SA10n1005:157": "naibotpādādayo yuktāḥ saṃskṛtatvena lakṣaṇam |",
  "SA10n1005:158": "saṃskṛtatvāddhi lakṣyasya bodhyatvācca tadanyavat ||72 ||",
  "SA10n1005:159": "nāpi lakṣaṇasadbhāvād bhāvānāṃ sātmatā matā |",
  "SA10n1005:160": "viruddho'pi hi hetuḥ syādasiddhārtho'pi vā yataḥ ||73 ||",
  "SA10n1005:161": "kāṭhinyaṃ lakṣaṇaṃ mahyā na mahītvena yujyate |",
  "SA10n1005:162": "kāyavijñānahetutvādagnitve lakṣaṇaṃ katham ||74 ||",
  "SA10n1005:163": "blang gi mtshan nyid glang nyid kyis/",
  "SA10n1005:164": "nog dang lkog shal songs mi 'dod//",
  "SA10n1005:165": "khyad par can gyi blos brtag phyir /",
  "SA10n1005:166": "dper na bong bu'",
  "SA10n1005:167": "i mtshan nyid bshin //75//",
  "SA10n1005:168": "gcig na ji ltar mtshan nyid yin/",
  "SA10n1005:169": "des ni de nyid mi mtshon phyir//",
  "SA10n1005:170": "gshan na ji ltar mtshan nyid yin/",
  "SA10n1005:171": "gshan gyis gshan nyid mi msthon phyir //76//",
  "SA10n1005:172": "agate paramārthena na gatiḥ saṃpratīyate |",
  "SA10n1005:173": "adhvatvād gatyabhāvād vā tadanyasmin yathā gate ||77 ||",
  "SA10n1005:174": "gatāgatavinirmuktagamyamānānirūpaṇāt |",
  "SA10n1005:175": "na gamyamāne gamanaṃ jñāyate paramārthataḥ ||78 ||",
  "SA10n1005:176": "gatāgatatvāvācye'",
  "SA10n1005:177": "pi gamyamāne gatirna ca |",
  "SA10n1005:178": "adhvatvāt tadyathātīte yathā vānāgate'dhvani ||79 ||",
  "SA10n1005:179": "gatyasiddherna gantāsti nāgatirgacchatīṣyate |",
  "SA10n1005:180": "aganturna gatiryuktā gatyayogād yathā purā ||80 ||",
  "SA10n1005:181": "svato'rthāntarasaṃbandhe gantetīyaṃ matirmatā |",
  "SA10n1005:182": "daṇḍivannānvayābhāvād buddhiśabdānuvṛttitaḥ ||81 ||",
  "SA10n1005:183": "nirantaradigutpādisaṃskāraprasarāśrayā |",
  "SA10n1005:184": "jvālādivad gatibhrāntiḥ sāṃvṛtī sā na tattvataḥ ||82 ||",
  "SA10n1005:185": "adravyatvāt kalāpasya nirīhatvādathāpi vā |",
  "SA10n1005:186": "na gantṛkalpanā nyāyyā kāpilaiḥ paramārthataḥ ||83 ||",
  "SA10n1005:187": "dravyasan samudāyaścet samudāyyagrahe'grahāt |",
  "SA10n1005:188": "tadātmavadayuktaṃ tat teṣāmadravyasattvataḥ ||84 ||",
  "SA10n1005:189": "śeṣakriyāniṣedhe'",
  "SA10n1005:190": "pi digeṣā pratipāditā |",
  "SA10n1005:191": "saṃsāramokṣasadbhāvādiṣṭā cet sasvabhāvatā ||85 ||",
  "SA10n1005:192": "yathāvikalpitaṃ rūpaṃ yadaiṣāṃ nāvadhāryate |",
  "SA10n1005:193": "tadā nirūpya rūpāṇāṃ bandhamokṣau kutaḥ katham ||86 ||",
  "SA10n1005:194": "yujyete niḥsvabhāveṣu māyāsvapnopameṣu tu |",
  "SA10n1005:195": "svahetupratyayavaśād viśiṣṭeṣvātmalābhiṣu ||87 ||",
  "SA10n1005:196": "nāmarūpasya saṃsāro na yuktaḥ paramārthataḥ |",
  "SA10n1005:197": "saṃskṛtatvāt pṛthivyāderyathā bāhyasya neṣyate ||88 ||",
  "SA10n1005:198": "na mucyate nāmarūpaṃ kathaṃcit paramārthataḥ |",
  "SA10n1005:199": "utpattimattvānnāśād vā yathā bāhyaṃ jalādikam ||89 ||",
  "SA10n1005:200": "na pudgalaḥ saṃsarati mucyate na ca tattvataḥ |",
  "SA10n1005:201": "prajñapyatvād yathā veśma vācyatvād vāpi gandhavat ||90 ||",
  "SA10n1005:202": "niṣpudgalā vā saṃskārā hetumattvād yathā ghaṭaḥ |",
  "SA10n1005:203": "utpattimattvānnāśitvājjñeyatvād vāpi loṣṭavat ||91 ||",
  "SA10n1005:204": "dravyasannāpyavācyatvād gandhavat pudgalo mataḥ |",
  "SA10n1005:205": "śyāmagauratayāvācyavandhyāputreṇa saṃśayet ||92 ||",
  "SA10n1005:206": "evaṃ nirātmakāḥ skandhā nirjīvāḥ sattvavarjitāḥ |",
  "SA10n1005:207": "mkhas pas gzu bo'",
  "SA10n1005:208": "i blo dag gis/",
  "SA10n1005:209": "ci rigs par ni shes par bya //93//",
  "SA10n1005:210": "śarīrendriyasaṃghāto nirātmā tattvato mataḥ |",
  "SA10n1005:211": "hetumattvād yathā stambhaḥ pracayād vāpi nākuvat ||94 ||",
  "SA10n1005:212": "smaraṇapratyabhijñānajñānotpādādihetubhiḥ |",
  "SA10n1005:213": "ātmasattāpratijñāne hetūnāṃ syādasiddhatā ||95 ||",
  "SA10n1005:214": "sendriyaḥ sātmako deha ityevaṃ cet prasādhyate |",
  "SA10n1005:215": "asādhāraṇataivaṃ syād hetūnāmanvayādṛte ||96 ||",
  "SA10n1005:216": "ātmaśabdo yathārtho'",
  "SA10n1005:217": "yaṃ kvacit tadupacārataḥ |",
  "SA10n1005:218": "tadyathā siṃhaśabdaścennaivamātmā prasidhyati ||97 ||",
  "SA10n1005:219": "atha vijñānaviṣayo yathārtho'",
  "SA10n1005:220": "nyatra sādhyate |",
  "SA10n1005:221": "nityasarvagatatvādivirodhāt syād viruddhatā ||98 ||",
  "SA10n1005:222": "bandhamokṣāvato neṣṭau kasyacit paramārthataḥ |",
  "SA10n1005:223": "song dang ma song bgom pa yis/",
  "SA10n1005:224": "de dshin semsla lhag ma bshad//99//",
  "SA10n1005:225": "utpannaṃ hi yadā ceto vināśābhimukhaṃ tadā |",
  "SA10n1005:226": "rañjanaṃ kasya keneṣṭaṃ raktaṃ naṣṭaṃ na ceṣyate ||100 ||",
  "SA10n1005:227": "rajyate jāyamānaṃ cet tat kiṃ janmonmukhaṃ yadi |",
  "SA10n1005:228": "nirāśrayakriyāyogāt tadajātasya neṣyate ||101 ||",
  "SA10n1005:229": "skye bshin skyes dang ma skyes par /",
  "SA10n1005:230": "brjod pa min la'",
  "SA10n1005:231": "ang chags pa med//",
  "SA10n1005:232": "avācyamapyavācyatvāccittaṃ raktaṃ na rāgavat ||102 ||",
  "SA10n1005:233": "saktyākāreṇa cejjātaṃ cittaṃ raktamitīṣyate |",
  "SA10n1005:234": "raktasphaṭikadhīvat syāt tadbuddhiraktatā katham ||103 ||",
  "SA10n1005:235": "tadevaṃ rañjanābhāvāt sāṃvṛtī rāgakalpanā |",
  "SA10n1005:236": "'dod chags bshin du chos rnams kun /",
  "SA10n1005:237": "ci rigs par ni shes par bya //104//",
  "SA10n1005:238": "bhāvo dravyāśrayo yuktaḥ sa ca tasmānna bhidyate |",
  "SA10n1005:239": "rāgasyeva na te raktiścetaso'",
  "SA10n1005:240": "pi prasajyate ||105 ||",
  "SA10n1005:241": "na rāgasyānyatā yuktā raktasyāgrahaṇe'grahāt |",
  "SA10n1005:242": "raktātmavat pṛthaktve'",
  "SA10n1005:243": "pi nānyavat tena raktatā ||106 ||",
  "SA10n1005:244": "na vastuprativijñapte rāgād bhedo'",
  "SA10n1005:245": "sti cetasaḥ |",
  "SA10n1005:246": "ālambanāditulyatvānna cānyad bhedakāraṇam ||107 ||",
  "SA10n1005:247": "tasmāt samudayasyeṣṭa ekena samudāyinā |",
  "SA10n1005:248": "svotpattyapekṣo nirdeśo yathā kusumite tarau ||108 ||",
  "SA10n1005:249": "tatprahāṇānna nirvāṇaṃ yujyate tadayogataḥ |",
  "SA10n1005:250": "mya ngan 'das pa don dam du /",
  "SA10n1005:251": "dngos dan dngos med",
  "SA10n1005:252": "mtshan nyid min //109//",
  "SA10n1005:253": "bhāvo hi yadi nirvāṇaṃ bhāvatvāt saṃskṛtaṃ hi tat |",
  "SA10n1005:254": "saṃskṛtatvād vipakṣo'",
  "SA10n1005:255": "pi na saṃskṛtanirodhavat ||110 ||",
  "SA10n1005:256": "abhāvo yadyabhāvatvānnāśitvād yaḥ parāśrayāt |",
  "SA10n1005:257": "neṣṭaśca pratipakṣo'",
  "SA10n1005:258": "sau nāśitāvat parāśrayaḥ ||111 ||",
  "SA10n1005:259": "asaṃskṛto'pyayukto'",
  "SA10n1005:260": "sau pūrvoktapratiṣedhataḥ |",
  "SA10n1005:261": "citerviśeṣāḥ kaścāsya muktāt sāṃkhyaprakalpitāt ||112 ||",
  "SA10n1005:262": "svarasakṣayinaḥ kleśā vikalpāraṇisaṃbhavāḥ |",
  "SA10n1005:263": "teṣāmasaṃciteḥ keṣāṃ kṣayānmokṣo'",
  "SA10n1005:264": "stu te'kṣayaḥ ||113 ||",
  "SA10n1005:265": "ajātānāṃ tathāsattvāt kalpanāyāḥ samo nayaḥ |",
  "SA10n1005:266": "vada kasya kṣayānmokṣaḥ kṣayino'",
  "SA10n1005:267": "kṣayino'pi vā ||114 ||",
  "SA10n1005:268": "svabhāvaśūnyatābodhānnivṛttestanmaterapi |",
  "SA10n1005:269": "akṣayākṣayidharmatvaṃ prāpnotyaprāptiyogataḥ ||115 ||",
  "SA10n1005:270": "nātmakāmāḥ śrayantīmā yathābhūtaparīkṣakāḥ |",
  "SA10n1005:271": "kudṛṣṭyāmayadurgandhasaktodgārā girastataḥ ||116 ||",
  "SA10n1005:272": "na viparyāsasadbhāvāt sadbhāvastasya yujyate |",
  "SA10n1005:273": "rāgatulyavicāratvāt tatklṛptirapi sāṃvṛtī ||117 ||",
  "SA10n1005:274": "prāgeva cittacaittānāṃ svabhāvapratiṣedhataḥ |",
  "SA10n1005:275": "rāgo rāgasvabhāvena na ca yat tena rajyate ||118 ||",
  "SA10n1005:276": "etena dveṣamūḍhādi pratyuktaṃ pratibhāvayet |",
  "SA10n1005:277": "tataśca bandhanāsiddheracalā niḥsvabhāvatā ||119 ||",
  "SA10n1005:278": "neṣṭā mahyātmano'",
  "SA10n1005:279": "nanyā pṛthivī paramārthataḥ |",
  "SA10n1005:280": "hetumattvād yathā vāyurvastutvād vāpi bodhavat ||120 ||",
  "SA10n1005:281": "nānyat pṛthivyā salilaṃ gṛhyate paramārthataḥ |",
  "SA10n1005:282": "utpattimattvādurvyātmā yathorvyā na pṛthak tathā ||121 ||",
  "SA10n1005:283": "nāpi taddhvanidhībhedāt kṣityādīnāṃ matānyatā |",
  "SA10n1005:284": "kāryalakṣaṇabhedād vā sādhyadharmāsamanvayāt ||122 ||",
  "SA10n1005:285": "rūpasyātmetyabhede'",
  "SA10n1005:286": "pi vyapadeśācca saṃśayaḥ |",
  "SA10n1005:287": "parikalpyasya cāsiddherasiddhārtho bhavedasau ||123 ||",
  "SA10n1005:288": "śabdādibhedabhinne'",
  "SA10n1005:289": "pi tasmāt te vyabhicāriṇaḥ |",
  "SA10n1005:290": "viśeṣaṇābhidhāne'",
  "SA10n1005:291": "pi nivāryante virodhinā ||124 ||",
  "SA10n1005:292": "ubhayatvaṃ virodhānna yathāgneruṣṇaśītate |",
  "SA10n1005:293": "anyānanyatvapakṣoktaniṣedhād vā tadapyasat ||125 ||",
  "SA10n1005:294": "dvyātmakatve'",
  "SA10n1005:295": "pi sarvasya prasiddho'",
  "SA10n1005:296": "śo nidarśanam |",
  "SA10n1005:297": "dṛṣṭāntanyūnatā tasmānna paraṃ prati jāyate ||126 ||",
  "SA10n1005:298": "āpekṣikī ca tatsiddhirmanorathavikalpitā |",
  "SA10n1005:299": "dvayoranyatarasyāpi prāgasiddherna sidhyati ||127 ||",
  "SA10n1005:300": "sarveṣūbhayavādeṣu pratiṣedhe'",
  "SA10n1005:301": "pyayaṃ nayaḥ |",
  "SA10n1005:302": "evaṃ yathoktavidhinā niṣiddhā sasvabhāvatā ||128 ||",
  "SA10n1005:303": "ityete saṃskṛtā dharmāḥ sāhasena vicāritāḥ |",
  "SA10n1005:304": "asaṃskṛtā nirodhau dvāvākāśaṃ tathatā tathā ||129 ||",
  "SA10n1005:305": "pratisaṃkhyānirodho hi na bhāvaḥ paramārthataḥ |",
  "SA10n1005:306": "nityāvikṛtarūpatvād vandhyātanayamūrtivat ||130 ||",
  "SA10n1005:307": "ajātatvādabhedatvādakāryatvādathāpi vā |",
  "SA10n1005:308": "saṃskṛtāsaṃgrahād vāpi nirodhāsaṃbhavādapi ||131 ||",
  "SA10n1005:309": "yacca kāryaṃ mataṃ yasya na hi tat tasya kāraṇam |",
  "SA10n1005:310": "ajātatvādihetubhyo hastimastakaśṛṅgavat ||132 ||",
  "SA10n1005:311": "ajātakāraṇaṃ neṣṭaṃ kāryamityavasīyate |",
  "SA10n1005:312": "kāryatvāt tadyathā kṣudraṃ na khapuṣpādikāraṇam ||133 ||",
  "SA10n1005:313": "etena vyomatathatādikkālātmādi buddhimān |",
  "SA10n1005:314": "pratiṣiddhaṃ vijānīyād yāvat kiṃcidasaṃskṛtam ||134 ||",
  "SA10n1005:315": "dravyapradhānajīvādi jñeyaṃ yat tīrthyakalpitam |",
  "SA10n1005:316": "yathāyogaṃ niṣeddhavyaṃ yuktyāgamaviśāradaiḥ ||135 ||",
  "SA10n1005:317": "iti svaparasiddhāntakalpitātmanirātmatām |",
  "SA10n1005:318": "vidvān vibhāvya bhāvānāṃ tattvajñānāmṛtaṃ pibet ||136 ||",
  "SA10n1005:319": "athavā kalpanājālaprasaro hyevamādikaḥ |",
  "SA10n1005:320": "jātabhāvāśrayo bālamākulīkurute balāt ||137 ||",
  "SA10n1005:321": "vidvān vidyāpradīpena yathābhūtaṃ parīkṣate |",
  "SA10n1005:322": "jāterniṣedhāt tacchānteḥ prapañcopaśamastadā ||138 ||",
  "SA10n1005:323": "tatra tāvat svato janma saṃvṛtyāpi na yujyate |",
  "SA10n1005:324": "sātmakatvād yathā dadhnaḥ svato janma na vidyate ||139 ||",
  "SA10n1005:325": "notpannāḥ svātmato bhāvā bhāvatvāt tadyathā pumān |",
  "SA10n1005:326": "nāpi cātmāstyajātānāmajātatvāt khapuṣpavat ||140 ||",
  "SA10n1005:327": "khapuṣpābhāvavācyaṃ hi khādi yadyapi te matam |",
  "SA10n1005:328": "na khapuṣpaṃ tad ityasmāt pakṣe'",
  "SA10n1005:329": "pi nyūnatā na naḥ ||141 ||",
  "SA10n1005:330": "kāryasya kāraṇaṃ svātmā tasya janma tato matam |",
  "SA10n1005:331": "svato janma tato'",
  "SA10n1005:332": "bhīṣṭaṃ bhāvānāmiti cenmatam ||142 ||",
  "SA10n1005:333": "svātmavat tadananyatvāt kāraṇaṃ syādakāraṇam |",
  "SA10n1005:334": "ajātatvācca kiṃ kasya kāraṇaṃ syādakāraṇam ||143 ||",
  "SA10n1005:335": "satyātmani ca bhāvasya vṛthā kāraṇakalpanā |",
  "SA10n1005:336": "tasmādeva tadutpannaṃ caikyaṃ janakajanyayoḥ ||144 ||",
  "SA10n1005:337": "dadhibhāvena payaso'",
  "SA10n1005:338": "vasthānāccedabādhakam |",
  "SA10n1005:339": "putratvenānavasthānāt piturna hi na bādhakam ||145 ||",
  "SA10n1005:340": "vipakṣāsaṃbhavādiṣṭā nāpi hetorviruddhatā |",
  "SA10n1005:341": "evaṃ tāvat svato janma bhāvānāṃ nopapadyate ||146 ||",
  "SA10n1005:342": "svabhāvāsaṃbhavāccāpi kaḥ kasmāt para iṣyate |",
  "SA10n1005:343": "na gośṛṅgādriśṛṅgatvaṃ vājiśṛṅgaṃ paraṃ matam ||147 ||",
  "SA10n1005:344": "na pare paramārthena pratyayāścakṣurādayaḥ |",
  "SA10n1005:345": "cakṣurvijñānajanakāḥ paratvād vīraṇādivat || 148 ||",
  "SA10n1005:346": "na vivakṣitanetrādikāraṇā rūpadhīrmatā |",
  "SA10n1005:347": "paratvāt prāgasattvād vā yathā ghaṭapaṭādayaḥ ||149 ||",
  "SA10n1005:348": "ajātasya paratvaṃ ca sāṃvṛtaṃ na tu tattvataḥ |",
  "SA10n1005:349": "parasmādapi janmaivamayuktamiti gṛhyate ||150 ||",
  "SA10n1005:350": "anirdeśyasya cotpattirutpannasya nirarthikā |",
  "SA10n1005:351": "nāpi jātirajātasya khapuṣpavadajātitaḥ ||151 ||",
  "SA10n1005:352": "jāyamānasya cotpattau tulyaparyanuyogitā |",
  "SA10n1005:353": "avācyasyāpyavācyatvāt tadanyavadasaṃbhavaḥ ||152 ||",
  "SA10n1005:354": "vikalpitātmanā śūnyāstattvataścakṣurādayaḥ |",
  "SA10n1005:355": "kṛtakatvād vināśād vā yathā māyāmayaṃ payaḥ ||153 ||",
  "SA10n1005:356": "sādhyatulyaniṣedhācca saṃśayo netarātmanā |",
  "SA10n1005:357": "akalpito'pi māyātmā vitathastattvato mataḥ ||154 ||",
  "SA10n1005:358": "svātmābhimatihetutvād yathāsau kalpitātmatā |",
  "SA10n1005:359": "pratītāṃśena tatsiddherdṛṣṭāntanyūnatā na naḥ ||155 ||",
  "SA10n1005:360": "svabhāvaśūnyā hyathavā tattvataścakṣurādayaḥ |",
  "SA10n1005:361": "kṛtakatvād vināśād vā māranirmitabuddhavat ||156 ||",
  "SA10n1005:362": "yaśca svabhāvo bhāvānāṃ svabhāvo'",
  "SA10n1005:363": "sau na tattvataḥ |",
  "SA10n1005:364": "kṛtakatvād yathoṣṇatvam ambhasaḥ sthiratāpi vā ||157 ||",
  "SA10n1005:365": "svātmanaiva hi bhāvānāmutpādo nopapadyate |",
  "SA10n1005:366": "parabhāvena cotpādo na dṛṣṭo goḥ kharātmanā ||158 ||",
  "SA10n1005:367": "hetvādipratyayebhyaśca parebhyo janma sāṃvṛtam |",
  "SA10n1005:368": "nāto'bhyupetabādhitāstattvato hi na te yataḥ ||159 ||",
  "SA10n1005:369": "na sato nāsato yuktaḥ pratyayaḥ sadasattvataḥ |",
  "SA10n1005:370": "tadanyavadajātervā pratyayaḥ pratyayaḥ kutaḥ ||160 ||",
  "SA10n1005:371": "na hetuḥ kāryajanakastacchūnyatvāt tadanyavat |",
  "SA10n1005:372": "nāpi tajjanmatotpitsoḥ prāgasattvāt tadanyavat ||161 ||",
  "SA10n1005:373": "nājātaṃ jāyamānaṃ vā jātaṃ vā janayatyayam |",
  "SA10n1005:374": "uktadoṣādajāteśca tasmāddheturna tattvataḥ ||162 ||",
  "SA10n1005:375": "jātasyālambanāyogo jāte jātirvṛthā yataḥ |",
  "SA10n1005:376": "ajātasyāpyajātatvād yathānutpattidharmiṇaḥ ||163 ||",
  "SA10n1005:377": "jāyamānasya yogaḥ syāt sa ca nālambanaṃ vinā |",
  "SA10n1005:378": "janikriyāsamāveśo vikalāṃṅgasya neṣyate ||164 ||",
  "SA10n1005:379": "athavā cittacaittānāṃ naivālambanamiṣyate |",
  "SA10n1005:380": "tattvato jāyamānatvād grāhyatvād vāpi rūpavat ||165 ||",
  "SA10n1005:381": "kiṃ ca sālambanasya syāt kālabhedāt sa cāpyasan |",
  "SA10n1005:382": "evamālambanābhāvāt kiṃ kasyālambanaṃ bhavet ||166 ||",
  "SA10n1005:383": "nājātasya nirodho'",
  "SA10n1005:384": "sti khapuṣpavadajātitaḥ |",
  "SA10n1005:385": "na niruddhe nirodho'",
  "SA10n1005:386": "sti niruddhatvād yathā mṛte ||167 ||",
  "SA10n1005:387": "nāniruddhe'",
  "SA10n1005:388": "niruddhatvād vartamānapradīpavat |",
  "SA10n1005:389": "nirudhyamāne nāpīṣṭaḥ pūrvoktapratiṣedhataḥ ||168 ||",
  "SA10n1005:390": "tulyakālastathāpi syād bhinnakālo'",
  "SA10n1005:391": "pi vā bhavet |",
  "SA10n1005:392": "yukto nirudhyamānatvānnārhaccaramacittavat ||169 ||",
  "SA10n1005:393": "tattvato jātyasadbhāvād bhāvasattā na yujyate |",
  "SA10n1005:394": "vandhyātanayasattāvadato nādhipatirmataḥ ||170 ||",
  "SA10n1005:395": "kāryeṇa śūnyo'",
  "SA10n1005:396": "śūnyo vā pratyayo'",
  "SA10n1005:397": "dhipatirbhavet |",
  "SA10n1005:398": "na śūnyastena śūnyatvācchabdabuddheryathekṣaṇam ||171 ||",
  "SA10n1005:399": "saṃvṛtyāpi na cāśūnyaḥ pratītirbādhikā yataḥ |",
  "SA10n1005:400": "kārye ca na bhavet kāryamasat kāryaṃ ca te bhavet ||172 ||",
  "SA10n1005:401": "kāryaśaktirhi kāryaṃ cet kimanyat kāraṇaṃ tataḥ |",
  "SA10n1005:402": "ādhārādheyabhāvo hi tadananyasya neṣyate ||173 ||",
  "SA10n1005:403": "kāryaparyāyamātraṃ vā vyomni vyomasthitau yathā |",
  "SA10n1005:404": "yadāsau kāraṇaṃ kiṃ tad yenāśūnyaṃ tadiṣyate ||174 ||",
  "SA10n1005:405": "sataśca saṃbhavābhāvāt kaḥ kasyādhipatirmataḥ |",
  "SA10n1005:406": "asataḥ pratyayābhāvāt kaḥ kasyādhipatirmataḥ ||175 ||",
  "SA10n1005:407": "jātā ghaṭādayo dṛṣṭā dṛṣṭe heturnirarthakaḥ |",
  "SA10n1005:408": "dṛṣṭapratītibādhaivaṃ bādhikā bhavatīti cet ||176 ||",
  "SA10n1005:409": "dṛṣṭaṃ janma ghaṭādīnāṃ bālasāmānyayā dhiyā |",
  "SA10n1005:410": "pratiṣedhastathā nāyaṃ nāto doṣo yathoditaḥ ||177 ||",
  "SA10n1005:411": "na rūpālambanā buddhiḥ svasaṃvedyāsti tattvataḥ |",
  "SA10n1005:412": "yato no na hi tadbādhā bādhikā tadajātitaḥ ||178 ||",
  "SA10n1005:413": "naiva pratyakṣadhīryuktā yathārthā paramārthataḥ |",
  "SA10n1005:414": "bālabuddhiviśiṣṭatvādalāta iva cakradhīḥ ||179 ||",
  "SA10n1005:415": "nāpi tadgocaraṃ vastu saṃskṛtatvād yathātmadhīḥ |",
  "SA10n1005:416": "adravyatvācca rūpādeḥ pratyakṣaṃ no na bādhakam ||180 ||",
  "SA10n1005:417": "vidvannītivicāraṃ ca na pratītiḥ prabādhate |",
  "SA10n1005:418": "nāvidyāpaṭalāndhānāṃ tattve'",
  "SA10n1005:419": "dhikriyate vacaḥ ||181 ||",
  "SA10n1005:420": "sato'pi janma nābhīṣṭaṃ sataḥ kiṃ janmanā bhavet |",
  "SA10n1005:421": "sthaulyaṃ cenna ca satkāryaṃ sthaulyasyāsaṃbhavāt purā ||182 ||",
  "SA10n1005:422": "kiṃ ca yaccakṣuṣaḥ sthaulyaṃ na tat tatpratyayaiḥ kṛtam |",
  "SA10n1005:423": "prāgasattvād yathā kuṇḍaṃ jñeyatvād vāpi bhoktṛvat ||183 ||",
  "SA10n1005:424": "sāmānyena ca saṃvṛtyā bhoktrādyabhimataṃ hi naḥ |",
  "SA10n1005:425": "nāto dṛṣṭāntadoṣo'",
  "SA10n1005:426": "pi kvacidatropapadyate ||184 ||",
  "SA10n1005:427": "abhivyakteradoṣaścet kiṃ kena vyajyate yathā |",
  "SA10n1005:428": "yathā ghaṭaḥ pradīpena nābhivyaktiḥ sato yataḥ ||185 ||",
  "SA10n1005:429": "saṃvṛtyāpi pradīpena prakāśasahito ghaṭaḥ |",
  "SA10n1005:430": "kriyate tanmatirvāpi pratipakṣodayo'pi vā ||186 ||",
  "SA10n1005:431": "vyajyate nānabhivyaktamavyaktatvāt khapuṣpavat |",
  "SA10n1005:432": "svanītyā vā yathā bhoktā pradhānaṃ ceti nirdiśet ||187 ||",
  "SA10n1005:433": "na vā sarvagato bhoktā nāhetuścetano na ca |",
  "SA10n1005:434": "yadi tasyāpyabhivyaktiravyaktatvaṃ ca hīyate ||188 ||",
  "SA10n1005:435": "kāryaṃ pariṇataṃ yacca pradhānaṃ vaḥ prasajyate |",
  "SA10n1005:436": "vyaktipradhānarūpeṇa kāryatve'",
  "SA10n1005:437": "vikṛtiḥ katham ||189 ||",
  "SA10n1005:438": "vyañjakā yasya ye ceṣṭā na te tadvyañjakā matāḥ |",
  "SA10n1005:439": "kāraṇatvādihetubhyo dadhnastantvādayo yathā ||190 ||",
  "SA10n1005:440": "tantvāderapi tacchakterdṛṣṭāntanyūnateti cet |",
  "SA10n1005:441": "tanna tantvādibhāvena na te tadvyañjakā yataḥ ||191 ||",
  "SA10n1005:442": "svaparasmānna janmeṣṭaṃ na ca sadasadātmanaḥ |",
  "SA10n1005:443": "yato nobhayavādo'",
  "SA10n1005:444": "sti yuktitaḥ prāk parīkṣitaḥ ||192 ||",
  "SA10n1005:445": "saṃvṛtyāpi na kāryasya pratyayairvyaktiriṣyate |",
  "SA10n1005:446": "tadbhedānuvidhāyitvād ghaṭasyeva mṛdādibhiḥ ||193 ||",
  "SA10n1005:447": "saṃvṛtyāpi hi nākasmājjātaṃ cakṣuritīṣyate |",
  "SA10n1005:448": "sāmānyena ca tadyogād viśeṣeṇa ca kuṇḍavat ||194 ||",
  "SA10n1005:449": "kāryatvāt kramajanmatvād vināśāt pariṇāmataḥ |",
  "SA10n1005:450": "hetupratyayanaiyamyājjātitaśceti lakṣayet ||195 ||",
  "SA10n1005:451": "jātyantaraniruddho hi notpannaḥ śivako mataḥ |",
  "SA10n1005:452": "nāśitvāt tadyathā kuṇḍaṃ kāryatvād veti cenmatam ||196 ||",
  "SA10n1005:453": "na kuṇḍaṃ kuṇḍarūpeṇa niruddhaṃ jāyate yathā |",
  "SA10n1005:454": "tathā cecchivako'",
  "SA10n1005:455": "bhīṣṭa iṣṭameva prasādhyate ||197 ||",
  "SA10n1005:456": "atha niruddhahetutvaṃ hetorevaṃ viruddhatā |",
  "SA10n1005:457": "saṃtatyā cedanaṣṭasya syādevaṃ vyabhicāritā ||198 ||",
  "SA10n1005:458": "asti garbhādibuddheḥ prāganantaraniruddhadhīḥ |",
  "SA10n1005:459": "jñeyabhedena tadbhedād dhītvād vāpi tadūrdhvavat ||199 ||",
  "SA10n1005:460": "caitrasya śabdabuddhiryā rūpabuddhiśca jāyate |",
  "SA10n1005:461": "jñeyabhedāt tayoraikyaṃ bhinnasaṃtānayoryathā ||200 ||",
  "SA10n1005:462": "dṛṣṭāntāsaṃbhavastasyā naikatvājjāyate dhiyaḥ |",
  "SA10n1005:463": "dhītvānnāpi tadekatvaṃ vyabhicārād dhiyānyayā ||201 ||",
  "SA10n1005:464": "bālasya cyuticittaṃ cet sādhyate'",
  "SA10n1005:465": "pratisaṃdhikam |",
  "SA10n1005:466": "nāstikaiḥ cyuticittatvādarhaccaramacittavat ||202 ||",
  "SA10n1005:467": "syādanaikāntiko heturatītacyuticetasā |",
  "SA10n1005:468": "jātismarādisadbhāvāduktanītyāpi tacca sat ||203 ||",
  "SA10n1005:469": "cyuticittaṃ ca janakaṃ bhavatyevānyacetasaḥ |",
  "SA10n1005:470": "sāvidyatvādanāryasya cittaṃ tajjanakaṃ yathā ||204 ||",
  "SA10n1005:471": "svakarmajanitā neṣṭāḥ śarīrendriyabuddhayaḥ |",
  "SA10n1005:472": "vināśitvād yathā kuṇḍaṃ paraloko'",
  "SA10n1005:473": "styato na cet ||205 ||",
  "SA10n1005:474": "tenaiva tasyākaraṇāt tadanyenāpi cākṛteḥ |",
  "SA10n1005:475": "nānyasvakarmajanito deha ityatra kiṃ hi naḥ ||206 ||",
  "SA10n1005:476": "akarmajanitatve ca vidyate na nidarśanam |",
  "SA10n1005:477": "shing la sogs padus skye ba /",
  "SA10n1005:478": "sems can las kyi dban gis te //207//",
  "SA10n1005:479": "sems dmyal gnas dang mtho ris na/",
  "SA10n1005:480": "mtshon dang dpag bsam shing skye bshin //",
  "SA10n1005:481": "bhūtebhyaśca kathaṃ buddhistadatyantavilakṣaṇā ||208 ||",
  "SA10n1005:482": "acetanānāṃ bhūtānāṃ caitanyaṃ madaśaktivat |",
  "SA10n1005:483": "sūryakāntāgnivad vāpi jāyate jātimattvataḥ ||209 ||",
  "SA10n1005:484": "madaśakteracaitanyād dṛṣṭāntanyūnatā hi te |",
  "SA10n1005:485": "atulyajātihetutvāddhetoścāpi viruddhatā ||210 ||",
  "SA10n1005:486": "nādhyātmikāni bhūtāni boddhṛṇīti pratīyate |",
  "SA10n1005:487": "kaṭhinādisvabhāvatvād bhūtatvād hi tadanyavat ||211 ||",
  "SA10n1005:488": "ato garbhādivijñānaṃ vijñānāntarapūrvakam |",
  "SA10n1005:489": "vidvadbhiravaboddhavyaṃ grāhakatvāt tadūrdhvavat ||212 ||",
  "SA10n1005:490": "vatsaḥ pūrvakṛtābhyāsājjātasyāhārameṣate |",
  "SA10n1005:491": "āhārārthaṃ parispandād yathā pariṇatendriyaḥ ||213 ||",
  "SA10n1005:492": "nānaikāntikatā hetorayaskāntopalādibhiḥ |",
  "SA10n1005:493": "tadāhārābhyavahṛterdṛṣṭatvānnāpyasiddhatā ||214 ||",
  "SA10n1005:494": "kasyacit prītihetutvālloko neśvarakartṛkaḥ |",
  "SA10n1005:495": "vidadhāno yathā prītiṃ neśa īśvarakartṛkaḥ ||215 ||",
  "SA10n1005:496": "ahetutvādajātervā neśo viśvasya kāraṇam |",
  "SA10n1005:497": "yathākāśasya kusumaṃ neṣṭaṃ viśvasya kāraṇam ||216 ||",
  "SA10n1005:498": "aśeṣasyāsya jagato neśvaraḥ kāraṇaṃ param |",
  "SA10n1005:499": "cittavattvād yathā gopo na jagatkāraṇaṃ param ||217 ||",
  "SA10n1005:500": "sāmagryā bhāvanirvṛtteḥ kaścinneko'",
  "SA10n1005:501": "sti neśvaraḥ |",
  "SA10n1005:502": "na caikakartṛkaḥ kaścinnānaikāntikatāpyataḥ ||218 ||",
  "SA10n1005:503": "seśvaraṃ cakṣurādīṣṭaṃ bahutvād yadi dāsavat |",
  "SA10n1005:504": "ajātaikeśvarādiddherīśaḥ syāt tadviparyayaḥ ||219 ||",
  "SA10n1005:505": "sakartṛkamathābhīṣṭaṃ racitatvād ghaṭādivat |",
  "SA10n1005:506": "anirdiṣṭaviśeṣeṇa kartā cet siddhasādhanam ||220 ||",
  "SA10n1005:507": "atha nityaikasūkṣmādiviśeṣeṇa na te'nvayaḥ |",
  "SA10n1005:508": "anityamūrtajātatvadoṣāpattiśca tasya va ||221 ||",
  "SA10n1005:509": "sattvabhājanasaṃkhyātalokavaicitryakāraṇam |",
  "SA10n1005:510": "karmeśvaraścet saṃvṛtyā siddhameva prasādhyate ||222 ||",
  "SA10n1005:511": "etena kālapuruṣapradhānaparamāṇavaḥ |",
  "SA10n1005:512": "kāraṇaṃ nāsya jagato viṣṇurveti niṣedhayet ||223 ||",
  "SA10n1005:513": "dṛṣṭyandhakāravidhvaṃso buddhotpādo yatastataḥ |",
  "SA10n1005:514": "tadvadāyatanotpād iṣṭaścedasaduttaram ||224 ||",
  "SA10n1005:515": "adhvābhāvādanutpāde kasya kā dṛṣṭiriṣyate |",
  "SA10n1005:516": "tadabhūtasya bodhāya buddhotpādasya kartṛtā ||225 ||",
  "SA10n1005:517": "asuraścet surānnānyaḥ kathamevamaśāśvatam |",
  "SA10n1005:518": "asuraścet surādanyo'",
  "SA10n1005:519": "nucchedo yujyate katham ||226 ||",
  "SA10n1005:520": "avācyatve'pi ghaṭavat kathamucchedavarjanam |",
  "SA10n1005:521": "sadasattve'",
  "SA10n1005:522": "pi nirvāṇe netarasyāstyatikramaḥ ||227 ||",
  "SA10n1005:523": "yadyutpādo niruddhasya kathamevaṃ na śāśvatam |",
  "SA10n1005:524": "anutpāde niruddhasya kathaṃ nocchedavāditā ||228 ||",
  "SA10n1005:525": "saṃtānādravyasattvācca kasmāducchedaśāśvataḥ",
  "SA10n1005:526": "tadabhāvādanutpādo yukto'",
  "SA10n1005:527": "nucchedaśāśvataḥ ||229 ||",
  "SA10n1005:528": "anutpādāya duḥkhasya buddhānāṃ dharmadeśanā |",
  "SA10n1005:529": "atastatphalasadbhāvādutpādo'",
  "SA10n1005:530": "bhimato yadi ||230 ||",
  "SA10n1005:531": "pūrvavat tadanutpādāt kasyānutpāda iṣyate |",
  "SA10n1005:532": "nānutpādaḥ phalaṃ tasya tatparijñā tu tatphalam ||231 ||",
  "SA10n1005:533": "tenaiva tasyākaraṇāt svakṛtaṃ tanna yujyate |",
  "SA10n1005:534": "anyenānyakriyāyogānna cānyakṛtamiṣyate ||232 ||",
  "SA10n1005:535": "na svasaṃtānajaṃ duḥkhamiṣṭaṃ sattvādyasaṃbhavāt |",
  "SA10n1005:536": "adravyatvādabhedācca duḥkhaṃ tannāpi saṃtateḥ ||233 ||",
  "SA10n1005:537": "utpādinaḥ prasādyante saṃskārāścakṣurādayaḥ |",
  "SA10n1005:538": "sattvasaṃjñābhidheyatvād buddhavad yadi tattvataḥ ||234 ||",
  "SA10n1005:539": "notpādadharmo buddho no nātastadvat tadudbhavaḥ |",
  "SA10n1005:540": "ātmavat tadasattvād vā māyāvad vāstu saṃbhavaḥ ||235 ||",
  "SA10n1005:541": "rūpaṃ na buddho bodhyatvādudayād vāpi loṣṭavat |",
  "SA10n1005:542": "parābhāsātmabhāsatvād vijñānaṃ nendrajālavat ||236 ||",
  "SA10n1005:543": "na buddho rūpiṇaḥ skandhāḥ skandhasaṃgrahato matāḥ |",
  "SA10n1005:544": "udayavyayadharmitvājjñeyatvād vāpi rūpavat ||237 ||",
  "SA10n1005:545": "tannāśe nāśadoṣācca skandhā buddho na yujyate |",
  "SA10n1005:546": "nānyo'nyalakṣaṇābhāvādātmavat sa kathaṃ ca naḥ ||238 ||",
  "SA10n1005:547": "avācyo'dravyasanneṣṭaḥ pūrvavat tannirākṛteḥ |",
  "SA10n1005:548": "ghaṭavad vāpyavācyatvāt kathaṃ tadbuddhatā matā ||239 ||",
  "SA10n1005:549": "na pratītyasamutpādadṛṣṭeḥ saṃbuddhadarśanāt |",
  "SA10n1005:550": "iṣṭa āyatanotpādaḥ pūrvavat tannirākṛteḥ ||240 ||",
  "SA10n1005:551": "na san nāsan sadasato na nityānnāpyahetutaḥ |",
  "SA10n1005:552": "nāpyasmānnāpyanasmācca śāśvatocchedavarjitaḥ ||241 ||",
  "SA10n1005:553": "na san nāsanna sadasannutpādo'",
  "SA10n1005:554": "taḥ sakīdṛśaḥ |",
  "SA10n1005:555": "darśanaṃ darśanāt tasya kathaṃ śāstuḥ pratīyate ||242 ||",
  "SA10n1005:556": "svabhāvavādināṃ vādaḥ svasmādiṣṭavighāṭakaḥ |",
  "SA10n1005:557": "māyotpādavadutpādo yasya tasya tu yujyate ||243 ||",
  "SA10n1005:558": "uktadoṣamalāpāyāt saddharmolkāprakāśanāt |",
  "SA10n1005:559": "kriyopakārarūpeṇa sāṃvṛtaṃ buddhadarśanam ||244 ||",
  "SA10n1005:560": "māyopamasyābhūtatvāt tattvatastannidarśanam |",
  "SA10n1005:561": "apratarkyamavijñeyamanirūpyānidarśanam ||245 ||",
  "SA10n1005:562": "nirnimittaṃ nirābhāsaṃ nirvikalpaṃ nirakṣaram |",
  "SA10n1005:563": "paśyato buddhiboddhavyaṃ taddarśanamadarśanāt ||246 ||",
  "SA10n1005:564": "tadevaṃ paramārthena na svataḥ parato na ca |",
  "SA10n1005:565": "nobhayasmādakasmād vā na sad vāsanna cānyathā ||247 ||",
  "SA10n1005:566": "na keśaveśapuruṣapradhānāṇvādikāraṇāt |",
  "SA10n1005:567": "jāyate vyajyate vāpi bhāvaḥ kaścit kathaṃcana ||248 ||",
  "SA10n1005:568": "tatra svabhāvakāritvalakṣyalakṣaṇasaṃśrayaḥ |",
  "SA10n1005:569": "ekatvānyatvasaṃkleśavyavadhānakriyāśrayāḥ ||249 ||",
  "SA10n1005:570": "yathākāśe kaśāghāto vicitraṃ citrakarma vā |",
  "SA10n1005:571": "bījāni vā na rohanti tathāsmin sarvakalpanāḥ ||250 ||",
  "SA10n1005:572": "timirāpagame yadvad viśuddhāmalalocanaḥ |",
  "SA10n1005:573": "nekṣate keśamaśakadvicandraśikhicandrakān ||251 ||",
  "SA10n1005:574": "kleśajñeyāvṛtitamastimirāpagame tathā |",
  "SA10n1005:575": "na paśyati budhaḥ kiṃcit samyagjñānāmalekṣaṇaḥ ||252 ||",
  "SA10n1005:576": "yathā prasuptaḥ putrastrīvimānabhavanādikam |",
  "SA10n1005:577": "paśyet siddhavaśāt tatra pratibuddho na paśyati ||253 ||",
  "SA10n1005:578": "saṃvṛtyādhigatāṃstadvad unmīlitamatīkṣaṇaḥ |",
  "SA10n1005:579": "ajñānanidroparamāt pratibuddho na paśyati ||254 ||",
  "SA10n1005:580": "niśi bhūtānyabhūtāni yathā tamasi paśyati |",
  "SA10n1005:581": "pronmīlitākṣo'",
  "SA10n1005:582": "bhyudite ravāvapi na paśyati ||255 ||",
  "SA10n1005:583": "na paśyati tathā vidvāṃścittacaitasagocaram |",
  "SA10n1005:584": "samyagjñānaravidhvastasamastājñānavāsanaḥ ||256 ||",
  "SA10n1005:585": "svabhāvāpariniṣpatterajātervā svabhāvataḥ |",
  "SA10n1005:586": "māyebhavanna bhāvānāmīkṣate satsvabhāvatām ||257 ||",
  "SA10n1005:587": "utpattimattvāt saṃvṛtyā hetumattvādathāpi vā |",
  "SA10n1005:588": "māyebhavanna bhāvānāmīkṣate satsvabhāvatām ||258 ||",
  "SA10n1005:589": "na santi bhāvā iti vā yathārthā na matirmatā |",
  "SA10n1005:590": "kalpanādvāranirvṛtteḥ sthāṇoḥ puruṣabuddhivat ||259 ||",
  "SA10n1005:591": "asadbuddhyupalabhyo vā bhāvātmā vitatho mataḥ |",
  "SA10n1005:592": "kalpanājñānagamyatvānmarīcyudakabuddhivat ||260 ||",
  "SA10n1005:593": "sadasadbuddhiboddhavyaniṣedhādevameva tu |",
  "SA10n1005:594": "jāyate'jātiyogena nirvikalpā matiḥ satām ||261 ||",
  "SA10n1005:595": "śūnyatvāt sarvadharmāṇāṃ tadaśūnyatvato'pi vā |",
  "SA10n1005:596": "na niṣkalpā matirneṣṭā prāgvat tatpratiṣedhataḥ ||262 ||",
  "SA10n1005:597": "śūnyatādisvabhāvena yataḥ śūnyā hi śūnyatā |",
  "SA10n1005:598": "na paśyati tato vidvāñchūnyatetyapi śūnyatām ||263 ||",
  "SA10n1005:599": "nirābhāso'pi bhāvātmā niṣkalpamatigocaraḥ |",
  "SA10n1005:600": "ālambyatvād yathārtho na jalendāviva candradhīḥ ||264 ||",
  "SA10n1005:601": "nirvikalpārthaviṣayā nirvikalpāpi dhīrmṛṣā |",
  "SA10n1005:602": "anātmādisvabhāvatvāt tadyathā savikalpadhīḥ ||265 ||",
  "SA10n1005:603": "jñeyasya sarvathāsiddhernirvikalpāpi yatra dhīḥ |",
  "SA10n1005:604": "notpadyate tadatulyaṃ tattvaṃ tattvavido viduḥ ||266 ||",
  "SA10n1005:605": "tadbodhāducyate buddho yo'",
  "SA10n1005:606": "sāvanudayo dhiyaḥ |",
  "SA10n1005:607": "abodhabodhato mukhyo vikalpasvapnasaṃkṣayāt ||267 ||",
  "SA10n1005:608": "abhijñeyādiniṣṭhātaḥ samatābodhato'pi vā |",
  "SA10n1005:609": "nirmāṇairvāpi bhavyānāṃ budhyambujavibodhanāt ||268 ||",
  "SA10n1005:610": "vilakṣaṇānāṃ dharmāṇāmanutpādyānirudhya vā |",
  "SA10n1005:611": "samatvenāpi samatāṃ samaṃ vā svaparātmanoḥ ||269 ||",
  "SA10n1005:612": "anālambyaiva saṃbodhālloke'",
  "SA10n1005:613": "smin sanarāmare |",
  "SA10n1005:614": "ukto'saṃbodhasaṃbodhādeṣa saṃbuddha ityapi ||270 ||",
  "SA10n1005:615": "aprakṣepānnirutkṣepād dharmāṇāṃ dharmatā yathā |",
  "SA10n1005:616": "tathaiva sa gato yasmāt tasmāt sa ca tathāgataḥ ||271 ||",
  "SA10n1005:617": "gantavyaṃ sarvathāśeṣamantapātavivarjyatā |",
  "SA10n1005:618": "agatyāpi kāyagatyā sugataḥ sugato yataḥ ||272 ||",
  "SA10n1005:619": "so'meyo'meyabodhyatvādasaṃkhyeyo'",
  "SA10n1005:620": "pi vāgrahāt |",
  "SA10n1005:621": "acintyo'cittagamyatvādanidarśyo'",
  "SA10n1005:622": "nidarśanāt ||273 ||",
  "SA10n1005:623": "anirūpyo'nirūpyatvādidaṃ taditi sarvathā |",
  "SA10n1005:624": "nirañjano'ñjanābhāvācchivaścopadravātyayāt ||274 ||",
  "SA10n1005:625": "sarvathāpyavikalpena nirābhāso'",
  "SA10n1005:626": "tadātmanaḥ |",
  "SA10n1005:627": "nityatvānnitya ityuktaṃ nityaṃ cārthaprasādhanāt ||275 ||",
  "SA10n1005:628": "śāntaḥ svabhāvaśūnyatvādanimitto'",
  "SA10n1005:629": "svabhāvataḥ |",
  "SA10n1005:630": "nimittatvānupagamādanimittatayāpyayam ||276 ||",
  "SA10n1005:631": "animitto nirābhāsānnirābhāsatayāpi hi |",
  "SA10n1005:632": "ānimitto nirābhāso didṛkṣūṇāṃ kṛpātmanām ||277 ||",
  "SA10n1005:633": "apratiṣṭho nirātmatvānnirvikalpo'",
  "SA10n1005:634": "pratiṣṭhiteḥ |",
  "SA10n1005:635": "niṣprapañco'",
  "SA10n1005:636": "vikalpatvānnirālambastadagrahāt ||278 ||",
  "SA10n1005:637": "nirutpādaṃ nirākāraṃ nirvikāraṃ prabhāsvaram |",
  "SA10n1005:638": "samāsamamaparyantaṃ nirvikalpamalakṣaṇam ||279 ||",
  "SA10n1005:639": "vyomavad ye mahātmānamīkṣante tamanīkṣaṇāt |",
  "SA10n1005:640": "nirvikalpanirābhogavihārāmalalocanāḥ ||280 ||",
  "SA10n1005:641": "namaskāramanaskāravyāhārādinirākṛtāḥ |",
  "SA10n1005:642": "namasyanti hi ye nāthaṃ namastebhyo'",
  "SA10n1005:643": "pi bhāvataḥ ||281 ||",
  "SA10n1005:644": "buddhādyuktisamāropāt pratipattyanuguṇyataḥ |",
  "SA10n1005:645": "sarvathāpyavikalpatvādavācyastattvato mataḥ ||282 ||",
  "SA10n1005:646": "atra vāco nivartante cittasyedamagocaraḥ |",
  "SA10n1005:647": "nivartate ca saṃkalpo jñānamaunaṃ ca jāyate ||283 ||",
  "SA10n1005:648": "anantapuṇyarāśīṇāmameyajñeyavedinām |",
  "SA10n1005:649": "buddhānāṃ dharmakāyo'",
  "SA10n1005:650": "yaṃ prapañcopaśamaḥ śivaḥ ||284 ||",
  "SA10n1005:651": "na māṃsacakṣuṣā dṛśyo na dṛśyo divyacakṣuṣā |",
  "SA10n1005:652": "savikalpāvikalpena jñānenāpyeṣa durdṛśaḥ ||285 ||",
  "SA10n1005:653": "pāpātmanāmiva svargaḥ saraṇānāmivāraṇā |",
  "SA10n1005:654": "jātyandhānāmivādityaḥ tārkikāṇāmagocaraḥ ||286 ||",
  "SA10n1005:655": "na sannāsanna sadasannānyastebhyo na cānyathā |",
  "SA10n1005:656": "nāṇīyān na mahān naiko na dūre nāpi cāntike ||287 ||",
  "SA10n1005:657": "kiṃcit kathaṃcinnāpyasmājjāyate vyajyate'pi vā |",
  "SA10n1005:658": "nātrāvatiṣṭhate kaścinnāpi kaścit pralīyate ||288 ||",
  "SA10n1005:659": "idaṃ tat paramaṃ brahma brahmādyairyanna gṛhyate |",
  "SA10n1005:660": "idaṃ tat paramaṃ satyaṃ satyavādī jagau muniḥ ||289 ||",
  "SA10n1005:661": "āryāvalokiteśāryamaitreyādyāśca sūrayaḥ |",
  "SA10n1005:662": "anupāsanayogena munayo yad upāsate ||290 ||",
  "SA10n1005:663": "tataḥ svabhāvāsaṃbhedāt tena bodhitatattvataḥ |",
  "SA10n1005:664": "kāyastathāgatasyeṣṭo nānyasya tadabodhataḥ ||291 ||",
  "SA10n1005:665": "etadabhyasyato hyasyānupalambhavihāriṇaḥ |",
  "SA10n1005:666": "sajyate mānasaṃ kutra dviṣyate muhyate'pi vā ||292 ||",
  "SA10n1005:667": "iṣṭāniṣṭaviyogādisaṃbhavo'",
  "SA10n1005:668": "sya kuto rujaḥ |",
  "SA10n1005:669": "na lipyate lokadharmairvāriṇeva saroruham ||293 ||",
  "SA10n1005:670": "na nirgataśca saṃsārāt saṃsārācca gatavyathaḥ |",
  "SA10n1005:671": "asaṃprāptaśca nirvāṇaṃ nirvāṇa iva ca sthitaḥ ||294 ||",
  "SA10n1005:672": "na ca kleśāgnisaṃtāpo vyomavat kleśavānapi |",
  "SA10n1005:673": "acittako na cācittaḥ samāpattisamāśritaḥ ||295 ||",
  "SA10n1005:674": "sa prajñāmeruśikharamāruḍhaḥ karuṇāvaśāt |",
  "SA10n1005:675": "aśokaḥ śokasaṃtaptaṃ prekṣate duḥkhitaṃ jagat ||296 ||",
  "SA10n1005:676": "sa tadā karuṇārdreṇa lokamālokya cakṣuṣā |",
  "SA10n1005:677": "vikalpaśilpasaṃbhūtakalpanājālasaṃvṛtam ||297 ||",
  "SA10n1005:678": "janmamṛtyujarārogaśokaśalyavraṇāturam |",
  "SA10n1005:679": "dīnaṃ kṛpaṇamasvasthamanāthamaparāyaṇam ||298 ||",
  "SA10n1005:680": "mahāduḥkhaughapatitaṃ duḥkhopaśamavāñchayā |",
  "SA10n1005:681": "pravṛttaṃ mūḍhamanasaṃ duḥkhahetuvivṛddhaye ||299 ||",
  "SA10n1005:682": "śive prapañcopaśame śaradgagananirmale |",
  "SA10n1005:683": "tattvāmṛte nirālokadhīpracāramalocanam ||300 ||",
  "SA10n1005:684": "pepīḍyamānaḥ kṛpayā taddhitādhānadīkṣitaḥ |",
  "SA10n1005:685": "vajraśailamahāsārasattvaḥ sattvottamaḥ kṛtī ||301 ||",
  "SA10n1005:686": "dānaśīlakṣamāvīryadhyānaprajñāniyogavān |",
  "SA10n1005:687": "yathākālaṃ yathāśaktiḥ prajñāsmṛtipuraḥsaraḥ ||302 ||",
  "SA10n1005:688": "dānādiśailaprabhavāḥ puṇyāmalajalāḥ śubhāḥ |",
  "SA10n1005:689": "sarvasattvahitāyaiva pravartayani nimnagāḥ ||303 ||",
  "SA10n1005:690": "sarvebhyaḥ sarvadā sarvabāhyādyātmikavastunā |",
  "SA10n1005:691": "arthibhyaḥ sarvadāridryayācñāduḥkhānapohati ||304 ||",
  "SA10n1005:692": "arthināṃ pūrayannāśāḥ pratikṣaṇamanoramaḥ |",
  "SA10n1005:693": "sarvadā cākṣayaphalo dhanyaḥ kalpadrumāyate ||305 ||",
  "SA10n1005:694": "sugatāveva janmāsya parasaukhyahitodayam |",
  "SA10n1005:695": "icchayā vā tadanyatra parasaukhyahitoditeḥ ||306 ||",
  "SA10n1005:696": "bhaktaśuddhopadhānāntaparivāro gatau gatau |",
  "SA10n1005:697": "samudravad bahumukhaiḥ puṇyaughaiḥ paripūryate ||307 ||",
  "SA10n1005:698": "dakṣāvikṣiptacittaśca jñeyādhigamavijñayā |",
  "SA10n1005:699": "yuktaḥ sahajayā buddhyā tiṣṭhet kalpān yathepsitān ||308 ||",
  "SA10n1005:700": "samādhyāptyā ca dhīmattvamasaṃkhyeyāprameyayā |",
  "SA10n1005:701": "anantalokadhātūnāmalaṃkārairalaṃkriyā ||309 ||",
  "SA10n1005:702": "śilpakarmābhisaṃskārakarmapākapradarśanam |",
  "SA10n1005:703": "yathābhīṣṭopapattiśca jagaddhitavidhitsayā ||310 ||",
  "SA10n1005:704": "darśanaṃ lokadhātūnāṃ pūrṇānāṃ buddhavigrahaiḥ |",
  "SA10n1005:705": "yatheṣṭakālāsaṃbodhabuddhakṣetrapradarśanam ||311 ||",
  "SA10n1005:706": "darśanaṃ jñeyatattvasya sarvasya jñānacakṣuṣā |",
  "SA10n1005:707": "dharmavyavasthāveditvaṃ nāmādīnāṃ ca lābhitā ||312 ||",
  "SA10n1005:708": "prakampanamanantānāṃ lokānāmṛddhijṛmbhaṇāt |",
  "SA10n1005:709": "yugapat kramaśo vāpi kāyajvalanavarṣaṇam ||313 ||",
  "SA10n1005:710": "sarvāsāmapyanantānāṃ svābhayā sphuraṇaṃ diśām |",
  "SA10n1005:711": "saṃvegāya surādīnāṃ nirayādipradarśanam ||314 ||",
  "SA10n1005:712": "aprameyādbhutācintyaguṇaratnojjvalatviṣām |",
  "SA10n1005:713": "darśanaṃ lokabandhūnāṃ buddhānāṃ caiva parṣadaḥ ||315 ||",
  "SA10n1005:714": "suvarṇamaṇivaiḍūryamuktāvajrendranīlatām |",
  "SA10n1005:715": "vāñchan mahāmahīdhrāṇāṃ karotyagneśca śītatām ||316 ||",
  "SA10n1005:716": "udāreṇa śarīreṇa vajrādiṣvapyasaṅginā |",
  "SA10n1005:717": "kṣaṇāt karoti sāścaryaṃ sarvadikṣu gatāgatam ||317 ||",
  "SA10n1005:718": "svakāye paramāṇau vā saṃpraveśanadarśane |",
  "SA10n1005:719": "anantalokadhātūnāṃ sattvapīḍāṃ vināpi ca ||318 ||",
  "SA10n1005:720": "lokadhātūnaṇostulyānaṇorvā tatpramāṇatām |",
  "SA10n1005:721": "saṃkṣepaprathane vāñchan karotyūrdhvamadho'pi vā ||319 ||",
  "SA10n1005:722": "tatpramāṇaprabhāvarṇasvareryapathasaṃpadā |",
  "SA10n1005:723": "brahmādyāḥ parṣado'",
  "SA10n1005:724": "bhyeti vineyavininīṣayā ||320 ||",
  "SA10n1005:725": "āvirbhāvatirobhāvāvajñātastatra kenacit |",
  "SA10n1005:726": "paravyabhibhavaṃ caiva karoti karuṇeritaḥ ||321 ||",
  "SA10n1005:727": "gatisthānoktiṣu vaśaṃ jagat sthāpayatīcchayā |",
  "SA10n1005:728": "pratibhānavihīnānāṃ pratibhānasukhapradaḥ ||322 ||",
  "SA10n1005:729": "niraye duḥkhataptānāṃ śāntaye raśmimokṣaṇam |",
  "SA10n1005:730": "karoti sa surendrādisabhāgāgamanāni ca ||323 ||",
  "SA10n1005:731": "yathāvineyaṃ nirmāṇairnirmāṇaiḥ pūrayan diśaḥ |",
  "SA10n1005:732": "karotyalaukikīṃ prītiṃ deśanāratnavṛṣṭibhiḥ ||324 ||",
  "SA10n1005:733": "tryadhvāpramāṇakāyatvaṃ saṃbuddhakṣetrasaṃpadam |",
  "SA10n1005:734": "ameyalokadhātūnāṃ saṃvartanavivartane ||325 ||",
  "SA10n1005:735": "svakāye sugatakṣetraṃ tad vā svaṃ kāyamātmani |",
  "SA10n1005:736": "svakṣetre saugataṃ kāyamicchayā cādhitiṣṭhati ||326 ||",
  "SA10n1005:737": "raśmibhyo romakūpebhyasturyebhyo vāntarikṣataḥ |",
  "SA10n1005:738": "nirmāṇebhyaśca niścārya śravaṇotsavabhūtayā ||327 ||",
  "SA10n1005:739": "vyāptāparyantayā spaṣṭakalaviṅkamanojñayā |",
  "SA10n1005:740": "gambhīrodāranādinyā lokānāpūrayan girā ||328 ||",
  "SA10n1005:741": "adhimuktīndriyavaśāt praśamaikarasaṃ śivam |",
  "SA10n1005:742": "vinayāya vineyānāṃ vakti dharmamanekadhā ||329 ||",
  "SA10n1005:743": "kliṣṭaṃ sānuśayaṃ śuddhaṃ sukhaduḥkhādiyogi ca |",
  "SA10n1005:744": "hīnaṃ madhyaṃ praṇītaṃ vā samyakpraṇihitādi ca ||330 ||",
  "SA10n1005:745": "yeṣāṃ yatra yathā yāvaccittaṃ bhavati dehinām |",
  "SA10n1005:746": "teṣāṃ tatra tathā tāvad bahūnāmapi vetti tat ||331 ||",
  "SA10n1005:747": "divyanirmitasūkṣmāṇi tadviparyayabhāñji ca |",
  "SA10n1005:748": "sarvatra sarvarūpāṇi divyacakṣuḥ sa paśyati ||332 ||",
  "SA10n1005:749": "divyāryadhananirmāṇadivyāñchabdān samānuṣān |",
  "SA10n1005:750": "dūrasthān viparītāṃśca divyaśrotraḥ śṛṇotyasau ||333 ||",
  "SA10n1005:751": "pūrve nivāsaṃ sarvatra sattvānāṃ svātmano'pi vā |",
  "SA10n1005:752": "smarati smārayatyanyān nāmagotrādibhedataḥ ||334 ||",
  "SA10n1005:753": "nānāgatiṣvaniṣṭeṣṭacitrakarmaphalasthitān |",
  "SA10n1005:754": "cyavamānāṃścyutān jātān vetti sarvatra dehinaḥ ||335 ||",
  "SA10n1005:755": "lokadhātuṣvameyeṣu vineyān vinayatyayam |",
  "SA10n1005:756": "tuṣitacyutyavakrāntisaṃbodhādipradarśanaiḥ ||336 ||",
  "SA10n1005:757": "ākāṅkṣamāṇo'",
  "SA10n1005:758": "paryantalokadhāturajaḥsamān |",
  "SA10n1005:759": "buddhakṣetreṣu tāvatsu svakṣetrādacalo'pi san ||337 ||",
  "SA10n1005:760": "nirmāya svecchayā kāyānekaikasmiṃśca tāvataḥ |",
  "SA10n1005:761": "pāṇīn mūrdhnaśca tajjihvāḥ pratyekaṃ cāpi tāvatīḥ ||338 ||",
  "SA10n1005:762": "gandhapuṣpapuṭaiścitrairjāhnavīsikatopamaiḥ |",
  "SA10n1005:763": "merumātraiḥ sphuradgandhasphītottamasugandhibhiḥ ||339 ||",
  "SA10n1005:764": "saṃbuddhebhyo vibuddhebhyo jagaddhitavidhau pare |",
  "SA10n1005:765": "pūjāṃ vidhatte bhaktyārdraḥ stutibhiḥ staiti cāsakṛt ||340 ||",
  "SA10n1005:766": "ratnacchatravitānādyairmuktājālapariṣkṛtaiḥ |",
  "SA10n1005:767": "apramāṇaiḥ sphuradratnakiraṇāṅkuradanturaiḥ ||341 ||",
  "SA10n1005:768": "ramyaharmyojjvalastambhairmuktāhāravilambibhiḥ |",
  "SA10n1005:769": "vicitrodāraratnaughaghaṭitaiścitrakarmabhiḥ ||342 ||",
  "SA10n1005:770": "kūṭāgārairjvaladratnaprabhādīpaśatojjvalaiḥ |",
  "SA10n1005:771": "abhraṃlihaiśca kurvadbhiḥ svaprabhāśavalā diśaḥ ||343 ||",
  "SA10n1005:772": "sa tebhyo'nekaparyāyāṃ deśanāṃ cāsakṛt kṛtī |",
  "SA10n1005:773": "śṛṇoti vakti cānyebhyo'",
  "SA10n1005:774": "nyūnādhikapadākṣarām ||344 ||",
  "SA10n1005:775": "ameyakalpāsaṃkhyeyapuṇyajñānacayocchritaḥ |",
  "SA10n1005:776": "gatvā pāramitāpāramityevaṃ puruṣottamaḥ ||345 ||",
  "SA10n1005:777": "bhūtvā saṃbuddhasavitā bhavyabuddhyambujākaram |",
  "SA10n1005:778": "bodhayatyuktikiraṇairamalairmalahāribhiḥ ||346 ||",
  "SA10n1005:779": "tuṣārahāraśītāṃśucandanādhikaśītalaiḥ |",
  "SA10n1005:780": "manaḥkleśāgnisaṃtāpaṃ dehināṃ hanti vāgjalaiḥ ||347 ||",
  "SA10n1005:781": "janmāvartād duḥkhavīcermṛtyugrāhād bhavodadheḥ |",
  "SA10n1005:782": "tārayatyāśu janatāṃ yānatrayamahāplavaiḥ ||348 ||",
  "SA10n1005:783": "svasubhāṣitaratnaughairatyantaṃ tṛḍvighātibhiḥ |",
  "SA10n1005:784": "nihanti guṇadāridryaṃ jagato'",
  "SA10n1005:785": "nādikālikam ||349 ||",
  "SA10n1005:786": "dravantaṃ bhavakāntāramavidyādharmadeśikam |",
  "SA10n1005:787": "janaṃ nayanti nirvāṇaṃ prajñonmīlitacakṣuṣam ||350 ||",
  "SA10n1005:788": "saṃkleśāśīviṣairdaṣṭaṃ svahitādhāramūrcchitam |",
  "SA10n1005:789": "cikitsati yathābhūtaṃ jñānavidyāgadairjagat ||351 ||",
  "SA10n1005:790": "ciramajñānaśayitānanāthān prāṇino bhave |",
  "SA10n1005:791": "prabodhayati kāruṇyād deśanāpaṭahasvanaiḥ ||352 ||",
  "SA10n1005:792": "tṛṣṇānigaḍabaddhānāṃ ciraṃ saṃsāracārake |",
  "SA10n1005:793": "karoti bandhanirmokṣaṃ caturmāraparājayāt ||353 ||",
  "SA10n1005:794": "hutāśavadatṛptānāṃ viṣayairdivyamānuṣaiḥ |",
  "SA10n1005:795": "karoti dehināṃ tṛptiṃ prajñāmṛtarasaiḥ śubhaiḥ ||354 ||",
  "SA10n1005:796": "durdāntatīrthyamātaṅgajñānamānamadāpaham |",
  "SA10n1005:797": "parṣatsu śūnyatāsiṃhamahānādaṃ nadatyapi ||355 ||",
  "SA10n1005:798": "mahendracāpasaṃkāśavyomābhāpariveṣiṇā |",
  "SA10n1005:799": "deśasthottaptasaṃpūrṇalakṣaṇavyañjanaśriyā ||356 ||",
  "SA10n1005:800": "lakṣmyalaṃkārabhūtena manonayanahāriṇā |",
  "SA10n1005:801": "rūpeṇāpratirūpeṇa sarvaśobhābhibhāvinā ||357 ||",
  "SA10n1005:802": "saprātihāryayā caiva saṣaṣṭyākārayā girā |",
  "SA10n1005:803": "surāsuranarādīnāmāvarjayati mānasam ||358 ||",
  "SA10n1005:804": "sa cintāmaṇikalpena vapuṣā vacasāpi ca |",
  "SA10n1005:805": "vineyārthavaśād datte viśveṣo viśvarūpatām ||359 ||",
  "SA10n1005:806": "ityevamādyasaṃkhyeyāmeyādbhutaguṇākaram |",
  "SA10n1005:807": "māhātmyaṃ labhate vidvānetāṃ pratipadaṃ śritaḥ ||360 ||",
  "SA10n1005:808": "tattvajñānaiṣaṇā nāma tṛtīyaḥ paricchedaḥavyomābhāpariveṣiṇā |",
  "SA10n1005:809": "deśasthottaptasaṃpūrṇalakṣaṇavyañjanaśriyā ||356 ||",
  "SA10n1005:810": "lakṣmyalaṃkārabhūtena manonayanahāriṇā |",
  "SA10n1005:811": "rūpeṇāpratirūpeṇa sarvaśobhābhibhāvinā ||357 ||",
  "SA10n1005:812": "saprātihāryayā caiva saṣaṣṭyākārayā girā |",
  "SA10n1005:813": "surāsuranarādīnāmāvarjayati mānasam ||358 ||",
  "SA10n1005:814": "sa cintāmaṇikalpena vapuṣā vacasāpi ca |",
  "SA10n1005:815": "vineyārthavaśād datte viśveṣo viśvarūpatām ||359 ||",
  "SA10n1005:816": "ityevamādyasaṃkhyeyāmeyādbhutaguṇākaram |",
  "SA10n1005:817": "māhātmyaṃ labhate vidvānetāṃ pratipadaṃ śritaḥ ||360 ||",
  "SA10n1005:818": "tattvajñānaiṣaṇā nāma"
}