{
  "S04n397:0": "siṃhalabhramaṇaṃ caturdaśaṃ prakaraṇam |",
  "S04n397:1": "atha sa brāhmaṇaḥ tasmāddevanikāyādavatīrya siṃhaladvīpaṃ pratyudgataḥ |",
  "S04n397:2": "gatvā ca rākṣasīnāṃ purato vyavasthitaḥ kāmarūpamātmānamabhinirmāya prāsādikam |",
  "S04n397:3": "atha tā rākṣasyo'nyonyamevamāhuḥ–ayamīdṛśaṃ paramakāmarūpī puruṣo dṛśyate |",
  "S04n397:4": "atha taṃ dṛṣṭvā ca tadā tāsāṃ rākṣasīnāṃ kāmacittamutpannam |",
  "S04n397:5": "tadā tasya sakāśamupasaṃkramyaitadavocan–bhavāṃstvaṃ bhajasva asmākaṃ kumārīyauvanam,",
  "S04n397:6": "na cāsmākaṃ svāmī saṃvidyate |",
  "S04n397:7": "tvaṃ ca bho puruṣa,",
  "S04n397:8": "asvāmikānāṃ svāmī bhava |",
  "S04n397:9": "agatikānāṃ gatirbhava |",
  "S04n397:10": "aparāyaṇānāṃ parayāṇo bhava |",
  "S04n397:11": "atrāṇānāṃ trāṇaṃ bhava |",
  "S04n397:12": "advīpānāṃ dvīpo bhava |",
  "S04n397:13": "andhānāmāloko bhava |",
  "S04n397:14": "imāni te'nnagṛhāṇi pānagṛhāṇi vastragṛhāṇi vividhāni vicitrāṇi śayanāni udyānaramaṇīyāni puṣkiriṇīramayāṇi ||",
  "S04n397:15": "sa kathayati–madīyamājñaptaṃ yadi kurute,",
  "S04n397:16": "tatsarvaṃ yuṣmākaṃ yathābhiprāyaṃ kariṣyāmi |",
  "S04n397:17": "tāśca tamāhuḥ–kathaṃ vayaṃ tavājñāṃ na kariṣyāmaḥ ?",
  "S04n397:18": "tena tāsāmāryāṣṭāṅgikamārgamupadarśitam |",
  "S04n397:19": "daśa kuśalāni karmapathānyupadarśitāni |",
  "S04n397:20": "āgamacatuṣṭayaṃ cādhītam |",
  "S04n397:21": "atha tā rākṣasyastasyapuruṣasyāntikādāryāṣṭāṅgikamārgaṃ gṛhītvā daśa kuśalāni ca saṃsmarya,",
  "S04n397:22": "satyacatuṣṭayaṃ prāptvā,",
  "S04n397:23": "āgamasatyacatuṣṭayādhītāḥ,",
  "S04n397:24": "kāścitsrotāpattiphalamanuprāptāḥ,",
  "S04n397:25": "sakṛdāgāmiphalaṃ cānuprāptāḥ,",
  "S04n397:26": "anāgāmiphalaṃ cānuprāptāḥ,",
  "S04n397:27": "yāvatkāścidarhattvaṃ kāścitpratyekabodhimanuprāptāḥ,",
  "S04n397:28": "tadā tāsāṃ rākṣasīnāṃ rāgaduḥkhaṃ na bādhate |",
  "S04n397:29": "dveṣaduḥkhaṃ na bādhate |",
  "S04n397:30": "mohaduḥkhaṃ na bādhate |",
  "S04n397:31": "āghātacittaṃ na bhavati |",
  "S04n397:32": "na ca kasyacijjīvitāntarāyaṃ kurvanti |",
  "S04n397:33": "abhiratā dharmeṣu vyavasthitāḥ,",
  "S04n397:34": "śikṣāsaṃvaramupagṛhītāḥ |",
  "S04n397:35": "evaṃ cāhuḥ–punarapi na prāṇātipātaṃ kurvāmaḥ |",
  "S04n397:36": "yādṛśena jāmbudvīpakā manuṣyā jīvanti annena pānena,",
  "S04n397:37": "tādṛśajīvikayā vayaṃ jīvāmaḥ |",
  "S04n397:38": "punarapi rākṣasīvṛttiṃ na kurvāmaḥ |",
  "S04n397:39": "upāsakasaṃvaraṃ dhārayiṣyāma iti |",
  "S04n397:40": "tādṛśaṃ śikṣāsaṃvaramupagṛhītvā tasyaiva puruṣasya purato'nimiṣairnayanaiḥ prekṣamāṇāḥ prasthitāḥ ||",
  "S04n397:41": "iti siṃhalabhramaṇaṃ nāma caturdaśaṃ prakaraṇam ||"
}