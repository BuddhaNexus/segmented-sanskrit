{
  "S04n377:0": "14. māgadhika sattva prabodhanoddhāraṇa prakaraṇa",
  "S04n377:1": "atha gaganagaṃjo'sau bodhisattvaḥ pramoditaḥ |",
  "S04n377:2": "viśvabhuvaṃ munīndraṃ taṃ praṇatvaivamuvāca ca ||",
  "S04n377:3": "bhagavan sa mahābhijñaḥ kadeha samupāsaret |",
  "S04n377:4": "idānīṃ kva prayāto'sau hyetadādeṣṭumarhati ||",
  "S04n377:5": "iti saṃprārthite tena viśvabhūḥ sa munīśvaraḥ |",
  "S04n377:6": "bodhisattvaṃ tamālokya sabhāṃ cāpyevamabravīt ||",
  "S04n377:7": "tato'sau trijagannātho vārāṇasyāṃ viniścaran |",
  "S04n377:8": "sattvān paśyan samuddhartuṃ magadhe'bhigato'dhunā || 148",
  "S04n377:10": "tatra sa samupāśritya durbhikṣaparipīḍitān |",
  "S04n377:11": "nṛmāṃsānyapi bhuṃjānān pibato rudhirāṇyapi ||",
  "S04n377:12": "parasparaṃ yudhyamānān mahāpātakacāriṇaḥ |",
  "S04n377:13": "kleśāgnitāpitān duṣṭān saṃpaśyannanupṛcchati ||",
  "S04n377:14": "kasmādyūyamihānyonyaṃ yuddhaṃ kṛtvāvirodhitāḥ |",
  "S04n377:15": "nṛmāṃsānyapi bhuktvaivaṃ pītvā nṛrudhirāṇyapi ||",
  "S04n377:16": "kleśāgnidahitātmāno mahāpātacāriṇaḥ |",
  "S04n377:17": "bhūtayakṣā iva kṣurāśvarathaivamabhadrake ||",
  "S04n377:18": "iti tatpṛṣṭamālokya sarve te durjanā api |",
  "S04n377:19": "tatpuṇyāṃśuparispṛṣṭā bhavanti damitāśayāḥ ||",
  "S04n377:20": "tataḥ sarve'pi te tasya purataḥ samupāśritāḥ |",
  "S04n377:21": "taṃ samīkṣya mahāsattvaṃ nivedayanti tadvṛtim ||",
  "S04n377:22": "sādho yadatra durbhikṣamahotpātaṃ pravartate |",
  "S04n377:23": "tannātra vidyate kiṃcidannaṃ pānaṃ ca bhojanam ||",
  "S04n377:24": "viṃśativarṣaṃjāto sa dahatiḥ pravartitā |",
  "S04n377:25": "tatkṣuttṛṣṇāgnisaṃdagdhāḥ sarve'tikleśitā vayam ||",
  "S04n377:26": "yadevaṃ kleśasaṃtaptā duḥsahavedanāturāḥ |",
  "S04n377:27": "niḥsnehā nirdayāḥ krūrāścāṇḍālavṛtticāriṇaḥ ||",
  "S04n377:28": "tadanyonyaṃ nihatyāpi yuddhaṃ kṛtvā divāniśam |",
  "S04n377:29": "nṛmāṃsānyapi bhuṃjānāḥ pītvā nṛrudhirāṇyapi ||",
  "S04n377:30": "kṛtvātidāruṇaṃ karma mahāpātakacāriṇaḥ |",
  "S04n377:31": "svātmānameva saṃtṛpya pālayantaścarāmahe ||",
  "S04n377:32": "viṃśativarṣaparyāptaṃ kāntāramiha vartate |",
  "S04n377:33": "abhakṣyānyapi tadbhuktvā pālayāmaḥ svajīvitam ||",
  "S04n377:34": "tadbhavān yadi śaknoti durbhikṣaṃ śamayanniha |",
  "S04n377:35": "kṛtvā subhikṣamasmākaṃ trātā bhavitumarhati ||",
  "S04n377:36": "iti taiḥ kathitaṃ śrutvā bodhisattvaḥ sa ṛddhimān |",
  "S04n377:37": "gatvā khe vividhaṃ dravyaṃ pravarṣayati sarvataḥ || 149",
  "S04n377:39": "prathamamaudakaṃ varṣaṃ pravartitaṃ samantataḥ |",
  "S04n377:40": "tad dṛṣṭvā te janāḥ sarve sāścaryaharṣitāśayāḥ ||",
  "S04n377:41": "tad mṛtaṃ sukhaṃ pītvā yathecchayā pramoditāḥ |",
  "S04n377:42": "saṃtṛptarisantuṣṭā bhavanti prīṇītāśrayāḥ ||",
  "S04n377:43": "tataścāsau mahābhijño bhogyāni vividhāni ca |",
  "S04n377:44": "supiṣṭādīni khādyāni varṣayati samantataḥ ||",
  "S04n377:45": "tāni dṛṣṭvā ca te sarve samāgṛhya yathecchayā |",
  "S04n377:46": "prabhuktvā sukhamāsādya tiṣṭhanti vismayānvitāḥ ||",
  "S04n377:47": "yadāhāreaṇa saṃtṛptāḥ sarve te saṃpramoditāḥ |",
  "S04n377:48": "tadā dhānyādisarvāṇi vrīhiśasyāni varṣayan ||",
  "S04n377:49": "vividhāni ca vastrāṇi dravyāṇi vividhānyapi |",
  "S04n377:50": "sarvāṇi dhāturatnāni sarvāṇi bhūṣaṇāni ca ||",
  "S04n377:51": "varṣayaṃstatra sarvatra karoti tān pramoditān |",
  "S04n377:52": "taddṛṣṭvā sakalā lokā bhavanti vismayānvitāḥ ||",
  "S04n377:53": "tāni sarvāṇi te sarve dṛṣṭvādāya yathecchayā |",
  "S04n377:54": "pūrayitvā gṛhe koṣṭhe bhavanti pratinanditāḥ ||",
  "S04n377:55": "yadā teṣāmabhiprāyaṃ sarvesāmanusidhyate |",
  "S04n377:56": "tadā te nanditāḥ sarve sametyekānta āśritāḥ ||",
  "S04n377:57": "parasparaṃ samālokya sāścaryaharṣitāśayāḥ |",
  "S04n377:58": "aho kasyānubhāvo'yamityuktvā samupāsthitāḥ ||",
  "S04n377:59": "tadāsau trijagacchāstā vṛddhamekaṃ mahallakam |",
  "S04n377:60": "sudṛṣṭyā samadhiṣṭhāya preṣayanti tadantike ||",
  "S04n377:61": "tatra sa saṃcaran vṛddho jīrṇaḥ kubjo mahallakaḥ |",
  "S04n377:62": "daṇḍaparāyaṇo gatvā śanaiḥ paścanniṣīdati ||",
  "S04n377:63": "tatra madhye niṣītvā sa vṛddhastān samupāśritān |",
  "S04n377:64": "sarvāṃllokān samālokya kathayatyevamānataḥ ||",
  "S04n377:65": "kiṃ manyadhva idaṃ bhadraṃ jātaṃ kasyānubhāvataḥ |",
  "S04n377:66": "kasyāpīdṛkprabhāvaṃ hi nāsti traidhātukeṣvapi || 150",
  "S04n377:68": "jñāyāaṃ hyanubhāvo'yaṃ lokeśasya jagatprabhoḥ |",
  "S04n377:69": "śrūyatāṃ vakṣyate tasya prabhāvo'tra mayādhunā ||",
  "S04n377:70": "yo lokeśvaro nāma bodhisattvo jinātmajaḥ |",
  "S04n377:71": "mahāsattvo mahābhijñastraidhātukādhipeśvaraḥ ||",
  "S04n377:72": "sa sarveṣāmapi trātā nāthaḥ śāstā hitārthabhṛt |",
  "S04n377:73": "dharmaśrīguṇasaṃpattisukhabhartā guruṃ prabhuḥ ||",
  "S04n377:74": "andhānāmapi sanmārgaṃ darśayati pradīpavat |",
  "S04n377:75": "sūryāditāpadagdhānāṃ chatrībhūtaḥ sudhāṃśuvat ||",
  "S04n377:76": "tṛṣitānāṃ nadībhūtaḥ kṣudhitānāṃ suradrumaḥ |",
  "S04n377:77": "rogiṇāṃ śalyahṛdvaidyaḥ mātā pitā ca duḥkhinām ||",
  "S04n377:78": "narakābhyuopapannānāmuddhartā nirvṛtipradaḥ |",
  "S04n377:79": "daridrānāṃ pradātā ca śaraṇyaṃ śaraṇārthinām ||",
  "S04n377:80": "agatīnāṃ gatirbandhumitraṃ dvipaḥ parāyaṇaḥ |",
  "S04n377:81": "kimeva bahunākhyāya sarvadharmādhipo'pyasau ||",
  "S04n377:82": "sukhitāste mahābhāgā bhadrāḥ saddharmalābhinaḥ |",
  "S04n377:83": "ye'sya traidhātunāthasya smṛtvā bhajanti sarvadā ||",
  "S04n377:84": "te'pi dhanyā mahātmānaḥ saddharmaguṇalābhinaḥ |",
  "S04n377:85": "ye'sya nāma samuccārya bhajanti śraddhayā sadā ||",
  "S04n377:86": "te bhavaduḥkhanirmuktā niḥkleśā vimalāśayāḥ |",
  "S04n377:87": "pūjāṃgaiḥ śraddhayābhyarcya bhajanti ye samādarāt ||",
  "S04n377:88": "ye cāsya maṇḍalaṃ kṛtvaṃ samabhyarcya yathāvidhi |",
  "S04n377:89": "japastotrapraṇāmādyairbhajante śaraṇāśritāḥ ||",
  "S04n377:90": "te bhavanti mahārājā narendrāścakravartinaḥ |",
  "S04n377:91": "dharmaśrīguṇasatkīrtisaptaratnasamanvitāḥ ||",
  "S04n377:92": "saumyāḥ sugandhikāyāśca pūrṇagātrāḥ śubhendriyāḥ |",
  "S04n377:93": "jātismarāḥ subhadrāṃśāḥ saddharmaguṇasādhinaḥ ||",
  "S04n377:94": "evaṃ tasya jagattrātuḥ sadguṇaṃ varṇyate katham |",
  "S04n377:95": "aprameyamasaṃkhyemityākhyātaṃ munīśvaraiḥ || 151",
  "S04n377:97": "evaṃ tasya mahatpuṇyaskandhamahattaraṃ varam |",
  "S04n377:98": "yūyaṃ vijñāya nāmāpi smṛtvā bhajata sarvadā ||",
  "S04n377:99": "ye cāsya śraddhayā nityaṃ smṛtvā dhyātvā samāhitāḥ |",
  "S04n377:100": "nāmāpi ca samuccārya bhajanti śaraṇāśritāḥ ||",
  "S04n377:101": "durgatiṃ te na gacchanti kadācidapi kutracit |",
  "S04n377:102": "sadā sadgatisaṃjātā bhavanti śrīguṇāśrayāḥ ||",
  "S04n377:103": "kṛtvā bhadrāṇi sattvānāṃ bhuktvā saukhyāni sarvadā |",
  "S04n377:104": "bodhicaryāvrataṃ dhṛtvā prānte yānti sukhāvatīm ||",
  "S04n377:105": "tatrāmitaruceḥ śāstuḥ pītvā dharmāmṛtaṃ sadā |",
  "S04n377:106": "trividhāṃ bodhimāsādya nirvṛtipadamāpnuyuḥ ||",
  "S04n377:107": "iti tena samādiṣṭaṃ śrutvā sarve'pi te janāḥ |",
  "S04n377:108": "tatheti pratinanditvā vrajanti svagṛhaṃ tataḥ ||",
  "S04n377:109": "so'pi mahallako vṛddhaḥ saddharmaguṇavistaram |",
  "S04n377:110": "samākhyāya samutthāya saṃprayāti svamālayam ||",
  "S04n377:111": "tadā sarve'pi te loka māgadhikāḥ prabodhitāḥ |",
  "S04n377:112": "lokeścaramanusmṛtvā bhajanti sarvadā mudā ||",
  "S04n377:113": "tadārabhya sadā tatra subhikṣaṃ saṃpravartitam |",
  "S04n377:114": "sarve sattvā yathākāmaṃ bhuktvā caranti sadvṛṣe ||",
  "S04n377:115": "sarve te vimalātmānaścaturbrahmavihāriṇaḥ |",
  "S04n377:116": "bodhicaryāvrataṃ dhṛtvā saṃcarante śubhe sadā ||",
  "S04n377:117": "evaṃ sa trijagannātho lokeśvaro jinātmajaḥ |",
  "S04n377:118": "sarvadharmādhipaḥ śāstā bodhisattvaḥ kṛpānidhiḥ ||",
  "S04n377:119": "svayaṃ sattvān samāalokya pāpino durjanānapi |",
  "S04n377:120": "bodhayitvā prayatnena cārayati śubhe vrate ||",
  "S04n377:121": "evaṃ tasya jagadbhartuḥ puṇyaskandhaṃ mahattaram |",
  "S04n377:122": "aprameyamasaṃkhyeyamityākhyātaṃ jinairapi ||",
  "S04n377:123": "tenāsau trijagannāthaḥ sarvatraidhātukādhipaḥ |",
  "S04n377:124": "sarvarmābhisaṃbhartā bodhiśrīguṇaratnabhṛt || 152",
  "S04n377:126": "sarvairmunīśvaraiścāpi praśaṃsito'bhisaṃṣṭutaḥ |",
  "S04n377:127": "sarvairlokādhipaiścāpi nityaṃ smṛtvābhivanditaḥ ||",
  "S04n377:128": "ityevaṃ tasya saddharmaguṇamāhātmyamuttamam |",
  "S04n377:129": "vijñāya smaraṇaṃ dhṛtvā bhajantu bodhivāṃchinaḥ ||",
  "S04n377:130": "ye tasya śaraṇe sthitvā smṛtvā dhvātvāpi cetasā |",
  "S04n377:131": "nāmoccāryābhivanditvā stutvā bhajanti sarvadā ||",
  "S04n377:132": "durgatiṃ te na gacchanti kvacidapi kadācana |",
  "S04n377:133": "sadā sadgatisaṃjātā bhavanti bodhicāriṇaḥ ||",
  "S04n377:134": "bodhicaryāvrataṃ dhṛtvā sarvasattvahitodyatāḥ |",
  "S04n377:135": "bodhiśrīguṇasaṃpannāḥ saṃprayānti sukhāvatīm ||",
  "S04n377:136": "tatrāmitaruceḥ śāstuḥ pītvā dharmāmṛtaṃ sadā |",
  "S04n377:137": "trividhāṃ bodhimāsādya saṃbuddhapadamāpnuyuḥ ||",
  "S04n377:138": "iti yūyamapi jñātvā smṛtvā taṃ triguṇādhipam |",
  "S04n377:139": "dhyātvā smṛtvābhivanditvā bhajadhvaṃ sarvadādarāt ||",
  "S04n377:140": "ityādiṣṭaṃ munīndreṇa viśvabhuvā niśamya te |",
  "S04n377:141": "sarve lokāstathetyuktvā prābhyanandan prabodhitāḥ ||",
  "S04n377:142": " ||iti māgadhikasattvaprabodhanoddhāraṇaprakaraṇaṃ samāptam ||"
}