{
  "SA20n1346:0": "saptamo'dhikāraḥ",
  "SA20n1346:1": "prabhāvalakṣaṇavibhāge ślokaḥ |",
  "SA20n1346:2": "utpattivāk cittaśubhāśubhādhi tatsthānaniḥsārapadā parokṣam |",
  "SA20n1346:3": "jñānaṃ hi sarvatragasaprabhedeṣvavyāhataṃ dhīragataḥ prabhāvaḥ ||1 ||",
  "SA20n1346:4": "dhyānaṃ caturthaṃ suviśuddhametya niṣkalpanājñānaparigraheṇa |",
  "SA20n1346:5": "yathāvyavasthānamanaskriyātaḥ prabhāvasiddhiṃ paramāṃ paraiti ||2 ||",
  "SA20n1346:6": "yenāryadivyāpratimairvihārai-",
  "SA20n1346:7": "rbrāhmaiśca nityaṃ viharatyudāraiḥ |",
  "SA20n1346:8": "buddhāṃśca sattvāṃśca sa dikṣu gatvā",
  "SA20n1346:9": "saṃmānayatyānayate viśuddhim ||3 ||",
  "SA20n1346:10": "māyopamānpaśyati lokadhātūnsarvānsasattvānsavivartanāśān |",
  "SA20n1346:11": "saṃdarśayatyeva ca tānyatheṣṭaṃ vaśī vicitrairapi sa prakāraiḥ ||4 ||",
  "SA20n1346:12": "raśmipramokṣairbhṛśaduḥkhitāṃśca",
  "SA20n1346:13": "āpāyikānsvargagatānkaroti |",
  "SA20n1346:14": "mārānvayān kṣubdhavimānaśobhān",
  "SA20n1346:15": "saṃkampayaṃsrāsayate samārān ||5 ||",
  "SA20n1346:16": "samādhivikrīḍitamaprameyaṃ saṃdarśayatyagragaṇasyamadhye |",
  "SA20n1346:17": "sakarmajanmottamanirmitaiśca sattvārthamātiṣṭhati sarvakālam || 6 ||",
  "SA20n1346:18": "jñānavaśitvātsamupaiti śuddhiṃ",
  "SA20n1346:19": "kṣetraṃ yathākāmanidarśanāya",
  "SA20n1346:20": "abuddhanāmeṣu[? ]",
  "SA20n1346:21": " ca buddhanāma",
  "SA20n1346:22": "saṃśrāvaṇāttānkṣipate 'nyadhātau ||7 ||",
  "SA20n1346:23": "śakto bhavatyeva ca satvapāke",
  "SA20n1346:24": "saṃjātapakṣaḥ śakuniryathaiva |",
  "SA20n1346:25": "buddhātpraśaṃsāṃ labhate 'timātrā-",
  "SA20n1346:26": "mādeyavākyo bhavati prajānām ||8 ||",
  "SA20n1346:27": "ṣaḍdhāpyabhijñā trividhā ca vidyā",
  "SA20n1346:28": "aṣṭau vimokṣā 'bhibhuvastathā'ṣṭau |",
  "SA20n1346:29": "daśāpi kṛtsnāyatanānyameyāḥ",
  "SA20n1346:30": "samādhayo dhīragataḥ prabhāvaḥ ||9 ||",
  "SA20n1346:31": "sa hi paramavaśitvalabdhabuddhirjagadavaśaṃ svavaśe vidhāya nityam |",
  "SA20n1346:32": "parahitakaraṇaikatābhirāmaścarati bhaveṣu hi siṃhavatsudhīraḥ ||10 ||",
  "SA20n1346:33": " || prabhāvādhikāraḥ mahāyānasūtrālaṃkāre saptamaḥ ||"
}