{
  "SA11n1086:0": "bhāvanākramo dvitīyaḥ",
  "SA11n1086:1": "namo mañjuśriye kumārabhūtāya |",
  "SA11n1086:2": "mahāyānasūtranayānupraviśyamānānāṃ bhāvanākramaḥ saṃkṣepataḥ kathyate |",
  "SA11n1086:3": "iha atīśighraṃ sarvajñatāprāptukāmena prekṣāvatā tatprāpaka-hetu-pratyayebhyo'bhiyogaḥ karaṇīyaḥ |",
  "SA11n1086:4": "itthamiyaṃ sarvajñatā tu hetuṃ vinā bhavituṃ na yujyate,",
  "SA11n1086:5": "sarvasyāpi sarvadā sarvajñatābhāvaprasaṅgatvāt |",
  "SA11n1086:6": "nirapekṣabhāve tu kutrāpi pratigho na syād,",
  "SA11n1086:7": "yato hi sarve'pi sarvajñā eva na bhavanti |",
  "SA11n1086:8": "kiṃ tarhi kasyacit kadācit kiñcinmātraṃmūtatvāt sarvaṃ hi vastu hetusāpekṣameva |",
  "SA11n1086:9": "sarvajñatā'pi kutracit kadācit kiñcit saṃbhāvyate |",
  "SA11n1086:10": "sarvasminnapi kāle nāsti,",
  "SA11n1086:11": "sarvasmin sthāne nāsti,",
  "SA11n1086:12": "sarvamapi nāsti,",
  "SA11n1086:13": "tasmāt sā tu niyatameva hetupratyayasāpekṣā |",
  "SA11n1086:14": "taddhetupratyayeṣvapi abhrāntā avikalāśca sevitavyāḥ |",
  "SA11n1086:15": "bhrantahetvanuṣṭhāne tu atidīrghakālenāpi na iṣṭaphala-prāptiḥ |",
  "SA11n1086:16": "yathā-śṛṅgāt payodohavat |",
  "SA11n1086:17": "sakalahetusevanaṃ vinā'pi na phalotpādaḥ |",
  "SA11n1086:18": "bījādiṣu kasyacidapi abhāve aṅkurādiphalānutpādāt |",
  "SA11n1086:19": "tasmāt tatphalakāmenābhrāntasakalaṃ hetupratyayaṃ sevanīyam |",
  "SA11n1086:20": "ke hetupratyayāḥ sarvajñatāphalasya iti?",
  "SA11n1086:21": "ucyate, mādṛśo jātyandhasadṛśastān darśayituṃ na śaknoti,",
  "SA11n1086:22": "tathāpi bhagavataivābhisaṃbuddhaya vineyajanebhyo yathoktaṃ tathaiva mayā bhagavadvacanenaiva kathyate |",
  "SA11n1086:23": "bhagavāṃstan avocat-“guhyādhipate! tat sarvajñajñānaṃ karuṇāmūlaṃ bodhicittahetukam upāyaparyavasānam“ iti |",
  "SA11n1086:24": "tasmāt sarvajñatāmadhigantukāmaiḥ karuṇā-bodhicittopāyeṣu eteṣu triṣu śikṣitavyam |",
  "SA11n1086:25": "karuṇayā preryamāṇā bodhisattvāḥ sarvasattvābhyuddhāraṇartham avaśyaṃ pratijñāsyanti |",
  "SA11n1086:26": "ataḥ svātmadṛṣṭiṃ nirākṛtya atiduṣkarāvichinna-dīrghakāla-sādhītapuṇyajñānasambhāreṣu ādareṇa pravṛttiḥ |",
  "SA11n1086:27": "tatra praviśya paripūrṇa puṇyajñānasambhāram avaśyaṃ sādhayati |",
  "SA11n1086:28": "sambhārāpariniṣpattau sarvajñatā karatalagatavad bhaviṣyati |",
  "SA11n1086:29": "tarhi sarvajñatāmūlaṃ tu karuṇāyā eva bhūtatvāt sā tu prathamatarameva bhavanīyā |",
  "SA11n1086:30": "āryadharmasaṃgītisūtre-“na bhagavan bodhisattvena atibahuṣu dharmeṣu śikṣitavyam |",
  "SA11n1086:31": "eko dharmo bhagavan bodhisattvena svārādhitaḥ supratibiddhaḥ kartavyaḥ |",
  "SA11n1086:32": "tasya sarvabuddhadharmāḥ karatalagatā bhavanti |",
  "SA11n1086:33": "katama ekadharmaḥ ?",
  "SA11n1086:34": "yaduta mahākaruṇā |“ iti |",
  "SA11n1086:35": "mahākaruṇāparigṛhītatvād bhagavanto buddhāḥ sakalasvārthasampattilābhe'pi sattvadhātuparyavasānaparyantaṃ tiṣṭhanti |",
  "SA11n1086:36": "śrāvakavad atiśānte'pi nirvāṇanagare na praviśantiṃ |",
  "SA11n1086:37": "sattvān avalokya tacchāntanirvāṇanagaraṃ prajvaladayogṛhavad dūraṃ tyaktatvād bhagavatām apratiṣṭhitanirvāṇahetustu sā mahākaruṇā eva |",
  "SA11n1086:38": "atra sa karuṇābhāvanākramaḥ prathamapraveśādārabhya abhidhātavyaḥ |",
  "SA11n1086:39": "saṃprati upekṣābhāvanayā sarvasattveṣu anurāgaṃ dveṣaṃ ca nirasya samācittatā prathamaṃ niṣpādayitavyā |",
  "SA11n1086:40": "sarve sattvāḥ sukhaṃ kāmayante,",
  "SA11n1086:41": "duḥkhaṃ tu na kāmayante |",
  "SA11n1086:42": "anādimati ca saṃsāre na kaścit sattvo yo nābhūt śataśo me bandhuriti paricintaya-taścātra ko viśeṣaḥ syāt ?",
  "SA11n1086:43": "tarhi kasmiṃścid anurāgaḥ kasmiṃścicca dveṣo bhavet,",
  "SA11n1086:44": "tasmān mayā sarveṣu sattveṣu cittasamataiva kāryā iti |",
  "SA11n1086:45": "evaṃ manasikāreṇa madhyasthapakṣata ārabhya mitre śatrau cacittasamatāmeva bhāvayet |",
  "SA11n1086:46": "tataḥ sarvasattveṣu cittasamatāṃ sādhayitvā maitrīṃ bhāvayet |",
  "SA11n1086:47": "maitrījalena cittasaṃtānaṃ siṃcayitvā vidyamānasuvarṇabhūmivat kṛtvā karuṇābījavapane sukhena atisuvistāro bhaviṣyati |",
  "SA11n1086:48": "tataścittasaṃtānaṃ maitryā vāsayitvā karuṇāṃ bhāvayet |",
  "SA11n1086:49": "sā ca karuṇā sarvapīḍitasattvaduḥkhāvagamecchākārā'sti |",
  "SA11n1086:50": "lokatrayasya sarvasattvānāṃ trividhaduḥkhatayā yathāyogam atyantaduḥkhitatvāt tadartha sarvasattveṣu sā bhāvanīyā |",
  "SA11n1086:51": "tathā ca ye tāvannākārakāste vividhacirantanadīrghakālikadāhādi-dukheḥṣu nimagnā eva bhāvato varṇitāḥ |",
  "SA11n1086:52": "tathā pretā api prāyo duḥsahatīvrakṣuttṛṣuduḥkhāgnyabhisaṃśoṣitamūrtayo bahuduḥkhamanubhavanti iti varṇitāḥ |",
  "SA11n1086:53": "tiryañco'pi parasparabhakṣaṇakrodhavadhahiṃsādibhiranekavidhaṃ duḥkhamanubhavanto dṛśyanta eva |",
  "SA11n1086:54": "manuṣyā api kāmaparyeṣaṇākārpaṇyād anyo'nyadrohopadhātakṛtaṃ priyaviprayogāpriyasaṃyogaṃ dāridrayādyutpannam aprameyaṃ duḥkhamanubhavanto dṛśyanto |",
  "SA11n1086:55": "ye rāgādinānā-saṃkleśaparyaveṣṭitacittāḥ,",
  "SA11n1086:56": "ye ca vividhakudṛṣṭigahananimagnāste sarve'pi duḥkhahetutvāt prapatasthā iva atiduḥkhitā eva |",
  "SA11n1086:57": "devā api sarvavipariṇāmaduḥkhaduḥkhitā eva |",
  "SA11n1086:58": "devā api ye kāmavacarāste'pi nityacyavanapatanādibhayaśkopahatāḥ kathaṃ sukhitā nāma ?",
  "SA11n1086:59": "saṃskāradu khaṃ tu karmakleśalakṣaṇaṃ hetuparatantrasvabhāvaṃ pratikṣaṇabhaṅgurasvabhāvalakṣaṇaṃ ca sakalajagati vyāptam |",
  "SA11n1086:60": "tasmāt sakalameva jagad duḥkhāgnijvālāntarapraviṣṭam avetya yathā mama duḥkham apriyam anyeṣāmapi tādṛśam iti cintayatā |",
  "SA11n1086:61": "aho bata ! duḥkhitā mamaite priyasattvāstu kathaṃ tadduḥkhamuktāḥ syuriti svātmaduḥkhavat kṛtvā tannivāraṇecchākārayā karuṇayā samādhyavasthāyāṃ sarvacaryāsu vāpi sarvadā sarvasattvān bhāvayet |",
  "SA11n1086:62": "prathamaṃ tāvad mitrapakṣeṣu anubhūtapūrvoktavividhaduḥkheṣu anupaśyatā bhāvanīyā |",
  "SA11n1086:63": "tataḥ sattvasamatayāviśeṣamapaśyatā 'sarve sattvāstu me bandhubhūtā eva' iti paricintayatā madhyamapakṣeṣu bhavanīyā |",
  "SA11n1086:64": "yadā tatra mitrapakṣeṣviva sā karuṇā tulyā pravṛttā bhavati tadā daśasu dikṣu sarvasattveṣu bhāvayet |",
  "SA11n1086:65": "yadā duḥkhitapriyaśiśoḥ mātṛvat svātmano'tipriyaṃ duḥkhata uddaraṇecchākārā svarasavāhinīṃ sarvasattveṣu samapravṛttā kṛpā bhavati tadā sā niṣpannā bhavati,",
  "SA11n1086:66": "mahākaruṇāvyapadeśaṃ ca labhate |",
  "SA11n1086:67": "prathamaṃ tāvad mitrapakṣe kṛtā maitrībhāvanā sukhasaṃyogecchākārā bhavati,",
  "SA11n1086:68": "kramaśaḥ vyasteṣu śatruṣu cāpi bhāvanīyā |",
  "SA11n1086:69": "tathā'bhyastā ca sā karuṇā kramaśaḥ sakalasattvābhyuddharaṇecchāṃ svarasena eva utpādayati |",
  "SA11n1086:70": "ato mūlakaruṇāṃ bhāvayitvā bodhicittaṃ bhāvayet |",
  "SA11n1086:71": "tad bodhicittaṃ tu dvividham-saṃvṛtaṃ paramārtha ca |",
  "SA11n1086:72": "tatra saṃvṛtaṃ tu karuṇayā sakalasattvābhyuddharaṇaṃ pratijñāya 'jagaddhitāya buddho bhaveyam' iti,",
  "SA11n1086:73": "anuttarasamyaksambodhicchākāraḥ prathamaścittotpādaḥ |",
  "SA11n1086:74": "tathāpi śīlaparivartapradarśita-vidhivad bodhisattvaḥ saṃvarasthitānyavidvatsu cittamutpādayet |",
  "SA11n1086:75": "tathā saṃvṛtabodhicittamutpādya paramārthabodhicittotpādārthaṃ prayatitavyam |",
  "SA11n1086:76": "tacca paramārthagocaram,",
  "SA11n1086:77": "vimalam,",
  "SA11n1086:78": "acalam,",
  "SA11n1086:79": "nirvātapradīpapravāhavanniṣkampam |",
  "SA11n1086:80": "tatsiddhistu satataṃ satkṛtya dīrghakālaṃ śamathavipaśyanāyogabhāvanākaraṇād bhaviṣyati |",
  "SA11n1086:81": "āryasaṃdhinirmocane yathā “maitreya ! śrāvakāṇāṃ bodhisattvānāṃ tathāgatānāṃ vā ye'pi sarve'pi laukikalokottarakuśaladharmāḥ śamathavipaśyanāphalā veditavyā iti |",
  "SA11n1086:82": "“ taddvayoḥ sarvasamādhisaṃgṛhītatvāt sarvayogibhiḥ sadā avaśyaṃ śamathavipaśyane sevanīye |",
  "SA11n1086:83": "tatraiva āryasaṃdhinirmocane bhagavatā uktam,",
  "SA11n1086:84": "tadyathā-“mayā śrāvakāṇāṃ bodhisattvānāṃ tathāgatānāṃ vividhasamādhayo darśitāḥ,",
  "SA11n1086:85": "te sarve śamathavipaśyanāsaṃgṛhītā veditavyāḥ“ iti |",
  "SA11n1086:86": "kevalaṃ śamathamātrabhāvanayā na yoginām āvaraṇaprahāṇam,",
  "SA11n1086:87": "kleśavikrāntimātrameva tāvat |",
  "SA11n1086:88": "prajñālokābhāve'nuśayahānyasaṃbhavād anuśayasaṃhāro na bhaviṣyati |",
  "SA11n1086:89": "tasmāt tatraiva āryasaṃdhinirmocane uktam “dhyānena hi kleśānāṃ vikrāntiḥ |",
  "SA11n1086:90": "prajñayā tu anuśayaṃ saṃpratihanti iti“ |",
  "SA11n1086:91": "āryasamādhirājasūtre'pi-",
  "SA11n1086:92": "kiṃ cāpi bhāveyya samādhiloke",
  "SA11n1086:93": "na co vibhāveyya sa ātmasaṃjñām |",
  "SA11n1086:94": "punaḥ prakupyanti kileśu tasya",
  "SA11n1086:95": "yathodrakasyeha samādhibhāvanā |",
  "SA11n1086:96": "nairātmyadharmān yadi pratyavekṣate",
  "SA11n1086:97": "tān pratyavekṣya yadi bhāvayet |",
  "SA11n1086:98": "sa hetu nirvāṇaphalasya prāptaye",
  "SA11n1086:99": "yo anyaheturna sa bhoti śāntaye || iti uktam |",
  "SA11n1086:100": "bodhisattvapiṭake'pi-“ye bodhisattvapiṭakasya etaddharmaparyāyāśravaṇe,",
  "SA11n1086:101": "āryavinayadharmaśravaṇaṃ ca vinā samādhimātreṇa saṃtoṣagrahaṇe tu ahaṃkāravaśād abhimāne patitāḥ janmajarārogamaraṇaśokaparidevanāduḥkhadaurmanasyakopāparimuktāḥ |",
  "SA11n1086:102": "ṣaḍgatisaṃsārāparimuktāḥ duḥkhaskandhato'pi aparimuktāḥ |",
  "SA11n1086:103": "tān saṃdhāya tathāgatena evam uktam-parasmād anukūlaśrotā tu jarāmaraṇamukto bhaviṣyati“ iti |",
  "SA11n1086:104": "tasmāt sakalāvaraṇaṃ vihāya viśuddhajñānodbhavakāmena śamathe sthitvā prajñā bhāvanīyā |",
  "SA11n1086:105": "evam āryaratnakūṭe'pi bhāṣitam-",
  "SA11n1086:106": "śīlaṃ pratiṣṭhāya samādhilābhaḥ",
  "SA11n1086:107": "samādhilābhācca hi prajñābhāvanā |",
  "SA11n1086:108": "prajñāyā jñānaṃ bhavati viśuddhaṃ",
  "SA11n1086:109": "viśuddhajñānasya hi śīlasampat ||iti |",
  "SA11n1086:110": "āryamahāyānaśraddhābhāvanāsūtre'pi uktam-“kulaputra ! prajñāyām anupasthitau bodhisattvānāṃ mahāyānaśraddhā mahāyāne kathamapi utpatsyate (iti)",
  "SA11n1086:111": "ahaṃ na vakṣyāmi |",
  "SA11n1086:112": "kulaputra ! anena paryāyeṇāpi evaṃ bodhisattvānāṃ yā kācid mahāyānaśraddhā mahāyāne utpatsyate sā sarvā tu avikṣiptacittena dharmārthasaṃcintanāt samutpannā veditavyā |“",
  "SA11n1086:113": "śamathaṃ vinā vipaśyanāmātreṇa yogicittaṃ viṣayeṣu vikṣipyate,",
  "SA11n1086:114": "vāyumadhyasthitapradīpavacca sthiraṃ na bhavati |",
  "SA11n1086:115": "ato jñānāloko'tisphuṭo na bhavati |",
  "SA11n1086:116": "tasmād ubhayaṃ samaṃ sevitavyam |",
  "SA11n1086:117": "ataḥ āryamahāparinirvāṇasūtre'pi uktam- “śrāvakaistu tathāgatagotraṃ na dṛśyate |",
  "SA11n1086:118": "samādheradhikatvāt prajñāyāśca alpatvāt bodhisattvāstu paśyanti,",
  "SA11n1086:119": "kintu asphuṭam,",
  "SA11n1086:120": "prajñātirekāt samādheścālpatvāt |",
  "SA11n1086:121": "tathāgatastu sarvam avalokayati śamathavipaśyanāsamānayuktatvād “ iti |",
  "SA11n1086:122": "śamathabalena ca vāyunā akṣobhyapradīpavad vikalpavāyubhiścittaṃ na kampate |",
  "SA11n1086:123": "vipaśyanayā tu sakalakudṛṣṭimalaprahāṇatvād anyairabhedyā |",
  "SA11n1086:124": "candrapradīpasutre yathā-",
  "SA11n1086:125": "akampiyaḥ śamathabalena bhoti śailopamo bhoti vipaśyanāya |",
  "SA11n1086:126": "ityuktam | ataḥ ubhayena yogakaraṇaṃ sthitam |",
  "SA11n1086:127": "tatra ādau saṃprati tena yoginā sukhaṃ śīghraṃ ca śamatha-vipaśyanāsiddhaye śamathavipaśyanāsambhāraḥ sevanīyaḥ |",
  "SA11n1086:128": "tatra śamathasaṃbhāraḥ katamaḥ?",
  "SA11n1086:129": "anukūladeśavāsaḥ,",
  "SA11n1086:130": "alpecchatā,",
  "SA11n1086:131": "santuṣṭiḥ,",
  "SA11n1086:132": "kriyābāhulyaparihāraḥ,",
  "SA11n1086:133": "śīlaviśuddhiḥ icchādivikalpaparityāgaśca |",
  "SA11n1086:134": "tatra pañcaguṇayukto hi deśo'nukūlo jñātavyaḥ |",
  "SA11n1086:135": "vastrabhojanādeḥ akṛcchreṇa prāptitvāt sulabdhaḥ,",
  "SA11n1086:136": "durjanaśatrvādyanavasthitatvāt susthānam,",
  "SA11n1086:137": "nīrogabhūmitvāt subhūmiḥ,",
  "SA11n1086:138": "mitraśīlavatsamadṛṣṭitvāt sanmitram,",
  "SA11n1086:139": "divā bahujanāpūritatvād rātrau alpaśabdatvācca syuyuktam |",
  "SA11n1086:140": "alpecchatā katamā ?",
  "SA11n1086:141": "cībarāderautkṛṣṭamasya ādhikyasya vā anadhyavasanam |",
  "SA11n1086:142": "saṃtuṣṭiḥ katamā ?",
  "SA11n1086:143": "abaramātracivarāḍilābhena yaḥ sadā santoṣaḥ |",
  "SA11n1086:144": "kriyābāhulyaparihāraḥ katamaḥ ?",
  "SA11n1086:145": "krayavikrayādiduṣkarmaparihāraḥ,",
  "SA11n1086:146": "gṛhastha-pravrajitānyatamātisaṃstutipariharaḥ,",
  "SA11n1086:147": "oṣadhinirmāṇanakṣatragaṇānādiparihāraśca |",
  "SA11n1086:148": "śīlaviśuddhiḥ katamā ?",
  "SA11n1086:149": "saṃvaradvaye'pi prakṛti-pratikṣepasāvadyaśikṣāpadābhaṅgatā,",
  "SA11n1086:150": "pramādabhaṅge'pi śīghrātiśīghraṃ paścāttāpena yathādharmācaraṇam |",
  "SA11n1086:151": "śrāvakasaṃvare pārājikapratividhāne'yogyaṃ kathanaṃ yadasti tasminnapi paścāttāpaḥ,",
  "SA11n1086:152": "paścācca akaraṇa-manasikāraḥ |",
  "SA11n1086:153": "yaccittena yatkarmaṃ kṛtam,",
  "SA11n1086:154": "taccitte niḥsvabhāvatāpratisaṃkhyānad sarvadharmaniḥsvabhāvatābhāvanātvāt tatchīlaviśuddhireva vaktavyā |",
  "SA11n1086:155": "tattu āryājātaśatrukaukṛtyavinodanād avaboddhavyam |",
  "SA11n1086:156": "tasmāt kaukṛtyābhāvaṃ kṛtvā bhāvanāyām abhiyogaḥ karttavyaḥ |",
  "SA11n1086:157": "kāmeṣvapi iha janmāntare ca bhāvino vividhadoṣān manasikṛtya teṣu vikalpaḥ pariharttavyaḥ |",
  "SA11n1086:158": "etāvatā saṃsārabhāvaḥ priyo'priyo vāpi tatsarvaṃ tu vināśadharmi asthiraṃ ca |",
  "SA11n1086:159": "niścayena tatsarvasmin mayi ca aciraṃ viyoge bhāve sati mama tasmin katham adhyavasitādirbhaved iti bhāvanayā sarve vikalpāḥ pariharttavyāḥ |",
  "SA11n1086:160": "vipaśyanā-sambhāraḥ katamaḥ?",
  "SA11n1086:161": "satpuruṣāśrayaḥ,",
  "SA11n1086:162": "bahuśrutaparyeṣaṇā,",
  "SA11n1086:163": "yoniśomanasikāraśca |",
  "SA11n1086:164": "tatra kīdṛśaṃ satpuruṣam āśrayed iti cet-yo bahuśrutaḥ prasannavāk,",
  "SA11n1086:165": "kāruṇiko nirvitsahaśca |",
  "SA11n1086:166": "tatra bahuśrutaparyeṣṭiḥ katamā ?",
  "SA11n1086:167": "yat sādaraṃ bhagavaddvādaśāṅgadharmapravacananeyārthanītārthātiśravaṇam |",
  "SA11n1086:168": "ittham āryasaṃdhinirmocane-“yatheccham āryākhyānāśravaṇaṃ hi vipaśyanāvighnaḥ“ iti uktam |",
  "SA11n1086:169": "tatraiva “vipaśyanā ca śravaṇamananābhyāmutpannaviśuddhadṛṣṭihetorūtpadyate |",
  "SA11n1086:170": "āryānārāyaṇaparipṛcchāyām api-“śrutimati prajñāpradurbhavati |",
  "SA11n1086:171": "prajñāvataḥ kleśāḥ praśāmyanti |“ ityuktam |“ ityuktam |",
  "SA11n1086:172": "yoniśomanasikāraḥ katamaḥ ?",
  "SA11n1086:173": "yasya nītārthasūtraneyārthasūtrādisunirṇayastādṛśe bodhisattve niḥśaṅke sati bhāvanāyām aikāntikaniścayo bhaviṣyati |",
  "SA11n1086:174": "anyathā saṃśayāndolitayānasthitastu śṛṅgāṭakamadhyagatamanuṣyavat kutrāpi aikāntikaniścayo na bhaviṣyati |",
  "SA11n1086:175": "yoginā tu sadā matsyamāṃsādi parihṛtya apratikūlaṃ bhojanaṃ niyatamātrakaṃ bhoktavyam |",
  "SA11n1086:176": "tathā tena sāñcitasakalaśamathavipaśyanāsambhāreṇabodhisattvena bhāvanāyāṃ praveṣṭavyam |",
  "SA11n1086:177": "tatra prathamaṃ tāvad yogī bhāvanākāle sarvam itikaraṇīyaṃ parisamāpyaṃ kṛtamūtrapurīṣaḥ kaṇṭakasvarādirahite mano'nūkūle pradeśe sthitvā mayā sarvasattvā bodhimaṇḍe niṣpādayitavyā iti viniścayan,",
  "SA11n1086:178": "sakalajagadabhyuddharaṇāśayo mahākaruṇām āmukhīkṛtya daśadigavasthitān sarvabuddhabhodhisattvān pañcāṅgena praṇipatyāgrato buddhabodhisattvan paṭādau sthāpayitvā anyatra vā yathāvat tebhyaśca yathāruci pūjāstavanaṃ kṛtvā svapāpaṃ pradeśya,",
  "SA11n1086:179": "sakalasya jagataḥ puṇyam anumodya,",
  "SA11n1086:180": "mṛdutarasukhāsane vairocanabhaṭṭārakabaddhaparyaṅkena ardhaparyaṅkena vā niṣpādya nātyunmūīlite nātinimīlite nāsikāgravinyaste cakṣuṣī kṛtvā,",
  "SA11n1086:181": "nātinamraṃ nātistabdham ṛjukāyaṃ praṇidhāyāntarmukhāvarjitasmṛtirupaviśet |",
  "SA11n1086:182": "tataḥ skandhau samau sthāpayet |",
  "SA11n1086:183": "śiro nonnatam nāvanataṃ eka-pārśve niścalaṃ sthāpayitavyam |",
  "SA11n1086:184": "kiṃ tarhi nābhipraguṇā nāsikā sthāpayitavyā |",
  "SA11n1086:185": "dantoṣṭhaṃ mṛdu sthāpanīyam |",
  "SA11n1086:186": "jivhā coparidantamūle sthāpanīyā |",
  "SA11n1086:187": "āśvāspraśvāsāstu na saśabdā nāpi sthūlā nāpi tvaritāḥ karaṇīyāḥ |",
  "SA11n1086:188": "kiṃ tvasaṃlakṣyamāṇā mandaṃ mandamanābhogena yathā praviśeyurnirgaccheyurvā tathā karaṇiyam |",
  "SA11n1086:189": "tatra prathamaṃ tāvat śamatho nispādayitavyaḥ,",
  "SA11n1086:190": "bāhyaviṣayavikṣepaśānteḥ āntarālambane satataṃ svarasavāhi prītiprasrabdhivaccitta eva sthitistu śamatha iti ucyate |",
  "SA11n1086:191": "tasyaiva śamathasyālambanakāle yastattva-vicāraḥ sā vipaśyanā |",
  "SA11n1086:192": "āryaratnameghe yathā-“śamathaścittaikāgratā |",
  "SA11n1086:193": "vipaśyanā bhūtapratyavekṣeti“ uktam |",
  "SA11n1086:194": "āryasaṃdhinirmocane'pi-“bhagavan kathaṃ śamathaparigaveṣaṇaṃ vipaśyanākauśalaṃ cāsti ? ucyate |",
  "SA11n1086:195": "maitreya ! mayā dharmopacāro vyavasthāpitaḥ |",
  "SA11n1086:196": "tadyathā-ye sūtrageyavyākaraṇa-gāthā-udāna-nidāna-avadāna-itivṛttaka-jātaka-vaipulya-adbhūtadharma-upadeśa-vargāḥ bodhisattvebhya ākhyātāste bodhisattvaiḥ saṃśrutya saṃdhārya,",
  "SA11n1086:197": "pāṭhamabhyasya,",
  "SA11n1086:198": "manasā samparīkṣya,",
  "SA11n1086:199": "dṛṣṭyā supratividdhaya sa ekākī viviktasthaḥ,",
  "SA11n1086:200": "antaḥ pratisaṃlīnaḥ,",
  "SA11n1086:201": "yathāsucintitān tāneva dharmān manasikṛtya,",
  "SA11n1086:202": "yena cittena manasikārastaccitābhyantaraṃ satataṃ manasikāreṇa manasikāraḥ |",
  "SA11n1086:203": "tathā praviśya tatra bahuśaḥ sthitaḥ tasyāṃ kāyaprasrabdhicittaprasrabdhisambhavaśca yo'sti sa tu śamatha iti |",
  "SA11n1086:204": "tarhi bodhisattvaḥ śamathaparigaveṣaṇaṃ karoti |",
  "SA11n1086:205": "tena kāyaprasrabdhiḥ,",
  "SA11n1086:206": "cittaprasrabdhiśca |",
  "SA11n1086:207": "te prāpya tatraiva sthitaḥ,",
  "SA11n1086:208": "cittavikṣepaṃ vihāya yathā cintitadharmaḥ teṣāmeva abhyantare samādhigocarapratibimbaṃ pratyavekṣate,",
  "SA11n1086:209": "adhimucyate,",
  "SA11n1086:210": "tādṛk samādhigocarapratibimbam,",
  "SA11n1086:211": "tajjñeyarthe vivicyate pravivecanaṃ parikalpanaṃ paryavekṣaṇaṃ kṣāntiḥ,",
  "SA11n1086:212": "kāmo viśiṣṭaivbhāgo darśanam,",
  "SA11n1086:213": "adhigamaśca yo'sti,",
  "SA11n1086:214": "sā tu vipaśyanā iti,",
  "SA11n1086:215": "tathā ca bodhisattvavipaśyanā kauśalam ityuktam |“",
  "SA11n1086:216": "tatra śamathābhinirhārakāmo yogī prathamaṃ tāvat sūtrageyādisakalapravacanaṃ tu tathatāparāyaṇam,",
  "SA11n1086:217": "tathatāpragbhāram,",
  "SA11n1086:218": "tathatāpravaṇama iti sarvaṃ saṃgrāhya tatra cittam upasthāpayet |",
  "SA11n1086:219": "etāvatā kiyadākāreṇa sarvadharmasaṃgrahabhute skandhādau tatra cittam upasthāpayet |",
  "SA11n1086:220": "etāvatā yathādṛṣṭa-yathāśrutabuddhapratimāyāṃ cittaṃ sthāpitavyam |",
  "SA11n1086:221": "āryasamādhirāje yathā-",
  "SA11n1086:222": "suvarṇavarṇena samucchrayeṇa",
  "SA11n1086:223": "samantaprāsādiku lokanāthaḥ |",
  "SA11n1086:224": "yasyātra ālambani cittu vartate",
  "SA11n1086:225": "samāhitaḥ socyati bodhisattva ||iti uktam |",
  "SA11n1086:226": "tathā yatra icchālambanaṃ tasmin cittaṃ sthāpayitvā tatraiva uparyupari satataṃ cittaṃ sthāpayet |",
  "SA11n1086:227": "tatra upasthāpya cittam īdṛśamevaṃ parīkṣeta |",
  "SA11n1086:228": "'kim ālambanaṃ sugṛṇhāti līyate vā athavā bāhyaviṣayavyasekād vikṣipyate’ iti parīkṣitavyam |",
  "SA11n1086:229": "tatra yadi styānamiddhābhibhavād cittaṃ līnaṃ vā layābhiśaṅkā darśane tatkāle pramodya vastuni buddhapratimādau vā alokasaṃjñāmanasikaraḥ kartavyaḥ |",
  "SA11n1086:230": "atha layam upaśāmya yathāpi tatraiva ālambane cittālambanam atisphuṭadarśanaṃ bhavati tathā karaṇiyam |",
  "SA11n1086:231": "yadā tu jātyandhavad andhakārapraviṣṭapuruṣavad vā vinimīlitākṣavad vā cittam ālambanaṃ atisphuṭaraṃ na paśyati tadā līnaṃ veditavyam |",
  "SA11n1086:232": "yadā bāhyarūpādau teṣāṃ guṇakalpanayā dhāvanena,",
  "SA11n1086:233": "anyamanasikāreṇa vā pūrvānubhūtaviṣayecchayā cittauddhatyaṃ vā auddhatyaśaṅkādarśanaṃ vā tadā sarve saṃskārā anityā duḥkhādimanosaṃvegavastu manasi karttavyam |",
  "SA11n1086:234": "tataḥ vikṣepaśāntiṃ kṛtvā smṛtisamprajanyarajjunā manonāgaḥ tadālambanastambhe eva bandhitavyaḥ |",
  "SA11n1086:235": "yadā layauddhatye na bhavataḥ tadālambena cittapraśamavahitāṃ paśyet,",
  "SA11n1086:236": "tadā ābhogaśithilikaraṇād upekṣayā tatkāle yāvadicchaṃ tiṣṭhet |",
  "SA11n1086:237": "itthaṃ bhāvitaśamathasya taccharīrasya cittasya ca praśrabdhirbhaviṣyati |",
  "SA11n1086:238": "yathecchālambane cittaṃ svavaśe bhaviṣyati |",
  "SA11n1086:239": "tadā śamatho niṣpanno veditavyaḥ |",
  "SA11n1086:240": "tataḥ śamathaṃ niṣpādya vipaśyanāṃ bhāvayet |",
  "SA11n1086:241": "īdṛśaṃ ca mantavyam bhagavataḥ sarvavacanaṃ tu subhaṣitam,",
  "SA11n1086:242": "sākṣāt paramparayā vā tattvapratyakṣavyañajanaṃ tattvaparāyaṇameva ca |",
  "SA11n1086:243": "tattvajñāne ālokobhdavāt tamonirāsavat sarvadṛṣṭijālaviyogo bhaviṣyati |",
  "SA11n1086:244": "śamathamātreṇa jñānaśuddhirna bhaviṣyati,",
  "SA11n1086:245": "āvaraṇa-tamonirāsaścāpi na bhaviṣyati |",
  "SA11n1086:246": "prajñayā ca tattvasamyagbhāvanāyāṃ jñānaviśuddhirbhaviṣyati |",
  "SA11n1086:247": "prajñayā eva tattvamavagamyate prajñayaiva āvaraṇaṃ samyak prahīyate |",
  "SA11n1086:248": "tasmānmayā śamathe sthitvā prajñayā tattvaṃ paryeṣitavyam |",
  "SA11n1086:249": "śamathamātreṇa saṃtoṣo na karaṇīya iti vicāraṇīyam |",
  "SA11n1086:250": "kīdṛśaṃ ca tattvam iti cet ?",
  "SA11n1086:251": "yat paramārthataḥ sarvavastupudgala dharmātmaśūnyam,",
  "SA11n1086:252": "tatprajñāparimitayā adhigamyate na cānyathā |",
  "SA11n1086:253": "āryasaṃdhinirmocane yathoktam “bhagavan ! kayā pāramitayā bodhisattvaḥ dharmaniḥsvabhāvatāṃ gṛṇhīyāt ?",
  "SA11n1086:254": "avalokiteśvara ! prajñāpāramitayā gṛhyate |",
  "SA11n1086:255": "“ iti |",
  "SA11n1086:256": "tasmāt śamathe sthitvā prajñāṃ bhāvayet |",
  "SA11n1086:257": "tatraivaṃ yogī vicārayet,",
  "SA11n1086:258": "'pudgalaḥ na skandhadhātvāyatanavyatirikta upalabhyate |",
  "SA11n1086:259": "na cāpi pudgalaḥ skandhādisvabhavaḥ |",
  "SA11n1086:260": "te skandhādayastu anityāḥ,",
  "SA11n1086:261": "anekasvabhāvatvāt pudgalasya ca nityaikarūpeṇa parairupakalpitatvāt |",
  "SA11n1086:262": "nāpi tattvānyatvābhyām anabhilāpyapudgalasya vastutvaṃ yuktam |",
  "SA11n1086:263": "vastusataḥ prakārāntarābhāvāt |",
  "SA11n1086:264": "tasmāt tadyathā bhrama eva ayaṃ lokasya yadutāhaṃ memeti vicāritavyam |",
  "SA11n1086:265": "dharmanairātmyamapi evaṃ bhavanīyam |",
  "SA11n1086:266": "dharma iti saṃkṣepataḥ pañcaskandho dvādaśāyatanam,",
  "SA11n1086:267": "aṣṭādaśadhātavaśca |",
  "SA11n1086:268": "tatra ye ca skandhāyatanadhāturūpiṇaḥ,",
  "SA11n1086:269": "na te paramārthataḥ cittākāravyatiriktāḥ |",
  "SA11n1086:270": "tatparamāṇuśo vibhāge paramāṇavo'pi bhāgaśaḥ svabhāvatāpratyavekṣamāṇāḥ svabhāvaniścayagrahaṇābhāvāt |",
  "SA11n1086:271": "tasmād anādikālikavitatharūpādyabhiniveśavaśāt svapnopalabhyamānarūpādipratibhāsavad bālānāṃ cittameva bahiḥ vicchinnamiva rūpādipratibhāsaṃ khyāti |",
  "SA11n1086:272": "paramārthatastatra rūpādistu na cittākāravyatirikta iti vicārayet |",
  "SA11n1086:273": "tad evaṃ traidhātukamidaṃ tu cittamātramiti cintayet |",
  "SA11n1086:274": "sa evaṃ cittameva sakaladharmaprajñaptiṃ niścitya tatra pratyavekṣya ca sarvadharmāṇāṃ svabhāvaḥ pratyavekṣito bhavatīti cittasvabhāvamapi pratyavekṣate |",
  "SA11n1086:275": "sa evaṃ vicārayati |",
  "SA11n1086:276": "cittamapi paramārthaḥ satyaṃ bhavitum na yujyate |",
  "SA11n1086:277": "yadā hi alīkasvabhāvarūpādyākaropagrahaṇe cittameva citrākāraṃ pratibhāsate,",
  "SA11n1086:278": "tadā satyatvaṃ kutra bhavet |",
  "SA11n1086:279": "yathā rūpādī alīkaṃ tathā cittamapi tadavyatiriktatvād alīkameva |",
  "SA11n1086:280": "yathā citrākāratayā rūpādayo naikānekasvabhāvāḥ tathā cittamapi tadavyatirekeṇa anikānekasvabhāvam |",
  "SA11n1086:281": "tasmāt māyādisvabhāvopamameva cittam |",
  "SA11n1086:282": "yathā cittamevaṃ sarvadharmā api māyāsvabhāvasadṛśā eva iti vicārayet |",
  "SA11n1086:283": "tena tathā prajñayā cittasvabhāve pratyevekṣamāṇe paramārthataḥ cittam abhyantare'pi nopalabhate,",
  "SA11n1086:284": "bāhye'pi nopalabhate,",
  "SA11n1086:285": "anubhayo'pi nopalabhate,",
  "SA11n1086:286": "atītacittamapi nopalabhate,",
  "SA11n1086:287": "anāgatamapi nopalabhate,",
  "SA11n1086:288": "pratyutpannamapi nopalabhate |",
  "SA11n1086:289": "nāpi cittamutpādyamānaṃ kuto'pyāgacchati,",
  "SA11n1086:290": "nāpi nirudhyamānaṃ kvacidapi gacchati |",
  "SA11n1086:291": "cittaṃ tu agrāhyam anirdeśyam, arūpam ca |",
  "SA11n1086:292": "anirdeśyam agrahyam arūpam ca yadasti tasya svabhāvaḥ kīdṛśaḥ ?",
  "SA11n1086:293": "tathā āryaratnakūṭe yathoktam-“kāśyapa ! cittaṃ tu parigaveṣyamāṇaṃ na labhyate |",
  "SA11n1086:294": "yanna labdhaṃ tanna ālambyate yacca nālambyate |",
  "SA11n1086:295": "tannātītam,",
  "SA11n1086:296": "nānāgatam,",
  "SA11n1086:297": "na ca pratyutpannam |",
  "SA11n1086:298": "“ iti vistaraḥ |",
  "SA11n1086:299": "tad evaṃ parīkṣyamāṇe cittasya ādiṃ na samanupasyati,",
  "SA11n1086:300": "antaṃ na samanupaśyati madhyaṃ na samanupaśyati |",
  "SA11n1086:301": "yathā ca cittam anantamadhyaṃ tathā sarvadharmānapi anantamadhyam avagacchet |",
  "SA11n1086:302": "tena tadevaṃ cittam anantamadhyam avagamya kimapi cittasvabhāvaṃ nopalabhate |",
  "SA11n1086:303": "yadapi cittaṃ parīkṣyate tadapi śūnyaṃ pratividhyati |",
  "SA11n1086:304": "tatpratividhyamāne cittaviṭhapanāsvabhāvaṃ rūpādisvabhāvamapi na samanupaśyati |",
  "SA11n1086:305": "tena tathā prajñayā sarvadharmasvabhāvasya asamanudarśanatvād rūpaṃ nityam anityaṃ vā,",
  "SA11n1086:306": "śūnyam aśūnyaṃ vā,",
  "SA11n1086:307": "sāsravam anāsravaṃ vā,",
  "SA11n1086:308": "utpannam anutpannaṃ vā,",
  "SA11n1086:309": "bhāvo'bhāvo vetī na vikalpayati |",
  "SA11n1086:310": "yathā rūpaṃ na vikalpayati tathā vedanāsaṃjñāsaṃskāravijñāneṣvapi na vikalpayati |",
  "SA11n1086:311": "asiddhe dharmiṇi tasya viśeṣaṇānāmapi asiddhatvāt,",
  "SA11n1086:312": "tatra kathaṃ vikalpayet |",
  "SA11n1086:313": "tad evaṃ prajñayā parīkṣyamāṇo yadā yoginā kasyacid vastunaḥ svabhāvaparamārthaniścayo na gṛhyate,",
  "SA11n1086:314": "tadā nirvikalpasamādhau praviśati |",
  "SA11n1086:315": "sarvadharmaniḥsvabhāvatā api avagamyate |",
  "SA11n1086:316": "yaḥ prajñayā vastusvabhāvaṃ pratyavekṣya na bhāvayan,",
  "SA11n1086:317": "manasikāraparihāramātraṃ bhāvayati,",
  "SA11n1086:318": "tasya vikalpaḥ kadāpi na nivartate,",
  "SA11n1086:319": "na ca niḥsvabhāvatāvabodho'pi bhaviṣyati,",
  "SA11n1086:320": "prajñālokābhāvāt |",
  "SA11n1086:321": "evaṃ samyakpratyavekṣaṇāt samyagyathāvajjñānāgnibhāve'raṇimanthanāgnivat kalpanāvṛkṣo dahyate iti bhagavatā uktam |",
  "SA11n1086:322": "tathā uktam āryaratnameghe-“sa evam apakṣālakuśalaḥ sarvaprapañcavigamāya śūnyatābhāvanāya yogamāpadyate |",
  "SA11n1086:323": "sa śūnyatābhāvanabahulo yeṣu yeṣu sthāneṣu cittaṃ prasarati,",
  "SA11n1086:324": "cittamabhiramate,",
  "SA11n1086:325": "tāni tāni sthānāni svabhāvataḥ parigaveṣamāṇaḥ śūnyaṃ pratividhyati |",
  "SA11n1086:326": "yat cittaṃ tadapi parīkṣamāṇaḥ śūnyaṃ pratividhyati,",
  "SA11n1086:327": "yenāpi cittena parīkṣate tad api svabhāvataḥ śūnyaṃ parigaveṣyamāṇaṃ pratividhyati |",
  "SA11n1086:328": "sa evam upaparīkṣamāṇo nirnimittatāyāṃ yogamāpadyate |",
  "SA11n1086:329": "“ iti bhavati |",
  "SA11n1086:330": "anena tu paryavekṣaṇapūrvagāmitāyāḥ nirnimittatāpraveśaṃ darśayati |",
  "SA11n1086:331": "manasikāraparihāramātram,",
  "SA11n1086:332": "prajñayā vastusvabhāvatāṃ ca avicārya,",
  "SA11n1086:333": "avikalpatāpraveśam asaṃbhāvya,",
  "SA11n1086:334": "atisphuṭataraṃ darśayati |",
  "SA11n1086:335": "tathā tayā prajñayā rūpādivastusvabhāvaṃ samyag yathāvat parīkṣya dhyāyati,",
  "SA11n1086:336": "rūpādau sthitvā dhyānaṃ na karoti |",
  "SA11n1086:337": "ihalokaparalokayormadhye sthitvā dhyānaṃ na karoti,",
  "SA11n1086:338": "tadrūpādyanupalambhāt |",
  "SA11n1086:339": "tasmād apratiṣṭhitadhyāna iti ucyate |",
  "SA11n1086:340": "prajñayā skalavastusvabhāvatāṃ prativīkṣya yasmād anupalambhaṃ dhyāyati-tasmāt prajñottaradhyāyī iti ucyate |",
  "SA11n1086:341": "āryagaganagañja-āryaratnacūḍādiṣu yathā nirdiṣṭam |",
  "SA11n1086:342": "sa evaṃ pudgaladharmanairātmyamayaṃ tattvamavatīrṇaḥ,",
  "SA11n1086:343": "aparasya parīkṣaṇīyasya darśanīyasya ca abhāvād uparatam,",
  "SA11n1086:344": "vitarka-vicāra-anabhilāpyaikarasena manasā svarasavāhinā anabhisaṃskāratastattvameva sphuṭataraṃ bhāvayan tiṣṭhet |",
  "SA11n1086:345": "tatra ca sthitaścittasaṃtānaṃ na vikṣipet |",
  "SA11n1086:346": "yadāntarā rāgādīnāṃ cittaṃ bahirdhā vikṣapet tadā vikṣepaṃ viditvā śighram aśubhabhāvanādivikṣepam upaśamya śīghraṃ tathatāyāṃ cittam uparyupari praveśayet |",
  "SA11n1086:347": "yadā tu tatrānabhirataṃ cittaṃ paśyet,",
  "SA11n1086:348": "tadā samādherguṇadarśanād abhiratiṃ tatra bhāvayet |",
  "SA11n1086:349": "vikṣepe ca doṣadarśanād aratiṃ praśamayet |",
  "SA11n1086:350": "atha styānamiddhābhibhavād yadā sphuṭapracāratayā līnaṃ cittaṃ paśyet,",
  "SA11n1086:351": "layābhiśaṅkitaṃ vā tadā pūrvavat pramodyavastu manasikāreṇa śīghraṃ layamupaśamayet |",
  "SA11n1086:352": "punaḥ tad eva tattvālambanam atidṛḍhataraṃ gṛṇhīyāt |",
  "SA11n1086:353": "yadi tadā pūrvahasitaramitānyanusmṛtya cittamantarā samṛddhataṃ paśyed auddhatyābhiśaṅkitaṃ vā tadā anityatādisaṃvegavastumanasikārād vikṣepaṃ śamayet |",
  "SA11n1086:354": "tataḥ punastatraiva tattve cittānabhisaṃskāravāhitāyāṃ yatnaṃ kurvīta |",
  "SA11n1086:355": "atha yadā layauddhatyābhyāṃ viviktatayā samapravṛttaṃ svarasavāhisphuṭataraṃ tatraiva tattve cittaṃ utpādayate,",
  "SA11n1086:356": "tadā bhogaśithilīkaraṇād upekṣaṇiyam |",
  "SA11n1086:357": "yadi samapravṛtte citte sati ābhogaḥ kriyate,",
  "SA11n1086:358": "tadā cittaṃ vikṣepyate |",
  "SA11n1086:359": "līne'pi citte sati,",
  "SA11n1086:360": "yadyābhogo na kriyate,",
  "SA11n1086:361": "tadā atilīnatvād vipaśyanārahitaṃ,",
  "SA11n1086:362": "cittaṃ ca jātyandhavad bhaviṣyati |",
  "SA11n1086:363": "tasmāccitte līne sati bhogaṃ kuvīta |",
  "SA11n1086:364": "samapravṛtte sati bhogaṃ na kurvīta |",
  "SA11n1086:365": "yadā ca vipaśyanāṃ bhāveyat prajñātiriktatarā bhavet,",
  "SA11n1086:366": "tadā śamathasyālpatvāt pravātasthita-pradīpavat pracalatvāccittasya na sphuṭaraṃ tattvadarśanaṃ bhavet |",
  "SA11n1086:367": "atastadā śamathau bhāvayitavyaḥ |",
  "SA11n1086:368": "śamathasyābhyadhikye'pi prajñā bhāvayitavyā |",
  "SA11n1086:369": "yadā ubhayaṃ samapravṛttaṃ tadā anabhisaṃskāreṇaiva tāvat sthātavyaṃ yāvat kāyacittapīḍā na bhavet |",
  "SA11n1086:370": "satyāṃ kāyādipīḍāyāṃ tadantarā sakalameva lokaṃ māyāmarīcisvapnajalacandropamapratibhāsavad dṛṣṭvā īdṛśaṃ cintanīyam |",
  "SA11n1086:371": "amī sattvāstu evaṃ vidhadharmagāmbhiryānavabodhatayā saṃsāre saṃkliṣṭāḥ |",
  "SA11n1086:372": "tato'haṃ kariṣyāmi tāṃstāṃ dharmatām avabodhayeyuḥ,",
  "SA11n1086:373": "tathā kariṣyāmi' iti cintayan mahākaruṇāṃ bodhicittābhimukhīṃ kurvita |",
  "SA11n1086:374": "tato viśramya punarapi tathaiva sarvadharmanirābhāsaṃ samādhimavataret |",
  "SA11n1086:375": "citte'tikhede sati,",
  "SA11n1086:376": "tathaiva viśramet |",
  "SA11n1086:377": "ayaṃ tu śamathavipaśyanāyuganaddhapravṛttimārgaḥ savikalpanirvikalpapratibimbam ālambate |",
  "SA11n1086:378": "evaṃ yogī anena krameṇa ghaṭikām ardhapraharam ekapraharaṃ vā yāvatkālecchāparyantaṃ tattvaṃ bhāvayan tiṣṭhet |",
  "SA11n1086:379": "idaṃ tvarthapravicayadhyānam āryalaṅkāvatāre nirdiṣṭam |",
  "SA11n1086:380": "tata icchayā samādherutthātuṃ paryaṅkam abhittvaivam anuvicintayet,",
  "SA11n1086:381": "amī dharmāḥ sarve paramārthataḥ niḥsvabhāvāḥ santo'pi saṃvṛtau vyavasthitā eva |",
  "SA11n1086:382": "tathā'sati karmaphalasambandhādayaḥ kathaṃ vyavasthitāḥ syuḥ ?",
  "SA11n1086:383": "bhagavatā coktam-",
  "SA11n1086:384": "“bhāvā vidyanti saṃvṛtyā paramārthe na bhāvakāḥ |“ ityuktam |",
  "SA11n1086:385": "amī bālabuddhayo niḥsvabhāvavastuṣu bhāvādisamāropeṇa viparyastabuddhayo bhavanti |",
  "SA11n1086:386": "cirakālaṃ saṃsāracakre paribhramanti,",
  "SA11n1086:387": "tato'haṃ kariṣyāmi anuttarapuṇyajñānasambhāraṃ paripūrya,",
  "SA11n1086:388": "tataḥ sarvajñapadaṃ prāpya tān dharmatām avabodhayeyam |",
  "SA11n1086:389": "evaṃ vicintayet |",
  "SA11n1086:390": "atha śanaiḥ paryaṅkaṃ bhittvā daśadigvyavasthitān sarvabuddhobodhisattvān praṇipatya tebhyaśca pūjāstotropahāraṃ kṛtvāryabhadracaryādimahāpraṇidhānaṃ praṇidadhīta |",
  "SA11n1086:391": "tataḥ śūnyatākaruṇāgarbhasakaladānādipuṇyasaṃbhāropārjane'bhiyogaḥ karaṇīyaḥ |",
  "SA11n1086:392": "tathā ca sati taddhyānasarvākāravaropetaśunyatābhinirhāraḥ syāt |",
  "SA11n1086:393": "āryaratnacūḍe yathoktam-“sa maitrīvarmasaṃnaddho mahākaruṇāsthāne sthitvā sarvākāravaropetaśūnyatābhinirhāradhyānaṃ karoti |",
  "SA11n1086:394": "tatra sarvākāravaropetaśūnyatā katamā ?",
  "SA11n1086:395": "yā dānānapagati-śīlānapagati-kṣāntyanapagati-vīryānapagati-dhyānānapagati-prajñanāpagati-upāyānapagatītyādivistaroktiriti |",
  "SA11n1086:396": "“ bodhisattvastu sarvasattvaparipākaṃ kurvīta |",
  "SA11n1086:397": "kṣetrakāyabahuparivārādisaṃpattiprādurbhāvopāyadānādikuśalaṃ cāvaśyaṃ seveta |",
  "SA11n1086:398": "asati ca tathā buddhānām kṣetrādisaṃpattiryoktā sā kasya phalaṃ syāt |",
  "SA11n1086:399": "tasmāt sarvākāravaropetaṃ tatsarvajñajñānaṃ tu dānādyupāyena paripūryamāṇatvād bhagavān tat sarvajñajñānam upāyena paryantagatam ityavocat |",
  "SA11n1086:400": "tasmād bodhisattvena dānādyupāyo'pi sevitavyo na tu śūnyatā eva |",
  "SA11n1086:401": "āryasarvadharmavaipulye “yo'yaṃ maitreya ! ṣaṭpāramitāsamudāgamo bidhisattvānāṃ sambodhāya taṃ te mohapuruṣā evaṃ vakṣyanti,",
  "SA11n1086:402": "prajñāpāramitāyām evaṃ bodhisattvena śikṣitavyam,",
  "SA11n1086:403": "kiṃ śeṣābhiḥ pāramitābhiriti ucyante |",
  "SA11n1086:404": "te'nyāḥ pāramitā dūṣayitavyā maṃsyante |",
  "SA11n1086:405": "tat kiṃ manyase ajita! duṣprajñaḥ sa kāśirājo'bhūd yena kapotārthena śyenāya svamāṃsāni dattāni ?",
  "SA11n1086:406": "maitreya āha,",
  "SA11n1086:407": "no hīdaṃ bhagavan |",
  "SA11n1086:408": "bhagavān āha-yāni mayā maitreya ! bodhisattvacaryāṃ caratā ṣaṭpāramitā-pratisaṃyuktāni kuśalamūlānyupacitāni,",
  "SA11n1086:409": "apakṛtaṃ nu taiḥ kuśalamūlaiḥ ?",
  "SA11n1086:410": "maitreya āha no hīdaṃ bhagavan |",
  "SA11n1086:411": "bhagavān āha-tvaṃ tāvad ajita ! ṣaṣṭikalpāna dānāpāramitāyāṃ samudāgataḥ,",
  "SA11n1086:412": "ṣaṣṭikalpān śīlapāramitāyaṃ ṣaṣṭikalpān kṣāntipāramitāyāṃ ṣaṣṭikalpān viryapāramitāyāṃ ṣaṣṭikalpān dhyānapāramitāyāṃ ṣaṣṭikalpān prajñāpāramitāyāṃ samudāgataḥ |",
  "SA11n1086:413": "tat te mohapuruṣā evaṃ vakṣyanti |",
  "SA11n1086:414": "ekanayenaiva bodhiryaduta śūnyatānayeneti te caryāpariśuddhā bhavantītyādi |“",
  "SA11n1086:415": "upāyarahite sati bodhisattvaḥ prajñayā eva tu śrāvakavat buddhakāryāṇi kartuṃ na śaknoti |",
  "SA11n1086:416": "upāyasanāthaśca samartho bhavati |",
  "SA11n1086:417": "āryaratnakūṭe yathoktam-“tadyathā kāśyapa ! amātyasaṃgṛhītā rājānaḥ sarvakāryāṇi kurvanti,",
  "SA11n1086:418": "evameva upāyakauśalyasaṃgṛhītā bodhisattvasya prajñā sarvabuddhakāryāṇi karoti |",
  "SA11n1086:419": "“ iti |",
  "SA11n1086:420": "bodhisattvānāṃ mārgadṛṣṭerapyanyā tīrthikānāṃ śrāvakāṇāṃ ca mārgadṛṣṭirapyanyā |",
  "SA11n1086:421": "evaṃ tīrthikamārgadṛṣṭistu ātmādau viparyāsayuktatvāt sarveṇa sarvaḥ prajñārahito mārgaḥ |",
  "SA11n1086:422": "tasmāt te muktiṃ na prāpnuvanti |",
  "SA11n1086:423": "śrāvakāṇāṃ tu mahākaruṇārahitatvād upāyāyukatā |",
  "SA11n1086:424": "tasmāt te ekāntanirvāṇaparāyaṇāḥ bhavanti |",
  "SA11n1086:425": "bodhisattvamārgastu prajñopāyayukto manyate |",
  "SA11n1086:426": "tasmāt te apratiṣṭhitanirvāṇaparāyaṇā bhavanti |",
  "SA11n1086:427": "bodhisattvānāṃ mārgastu prajñopāyayukto manyate |",
  "SA11n1086:428": "tasmāt te apratisṭhitanirvāṇaṃ prāpnuvanti |",
  "SA11n1086:429": "prajñābalena tu saṃsāre na patati,",
  "SA11n1086:430": "upāyabalena ca nirvāṇe na patati |",
  "SA11n1086:431": "tasmād āryagayāśīrṣe-“dvāvimau bodhisattvānāṃ saṃkṣiptau mārgau |",
  "SA11n1086:432": "katamau dvau-yaduta prajñā copāyaśca |",
  "SA11n1086:433": "“ ityākhyātam |",
  "SA11n1086:434": "āryaśrīparamādye'pi uktam- “prajñāpāramitā tu 'mātā' asti,",
  "SA11n1086:435": "upāyakauśalyaṃ ca 'pitā' asti |",
  "SA11n1086:436": "“ āryavimalakīrtinirdeśasūtre'pi-“bodhisattvānāṃ kiṃ bandhanam ?",
  "SA11n1086:437": "kā ca muktiḥ ?",
  "SA11n1086:438": "anupāyena bhavagatiparigraho hi bodhisattvasya bandhanam |",
  "SA11n1086:439": "upāyena bhavagatigamanaṃ muktiḥ |",
  "SA11n1086:440": "prajñārahitabhāvagatiparigraho bodhisattvasya bandhanam |",
  "SA11n1086:441": "prajñayā bhavagatigamanaṃ tu muktiḥ |",
  "SA11n1086:442": "upāyena aparigṛhītā prajñā hi bandhanam |",
  "SA11n1086:443": "upāyena parigṛhitā prajñā muktiḥ |",
  "SA11n1086:444": "prajñayāparigṛhītopāyo bandhanam |",
  "SA11n1086:445": "prajñayā gṛhītopāyaḥ muktiḥ iti“ vistarena uktam |",
  "SA11n1086:446": "bodhisattvasya prajñāmātrasevanaṃ tu śrāvakeṣṭanirvāṇapatitatvād bandhanavad bhaviṣyati |",
  "SA11n1086:447": "apratiṣṭhitanirvāṇena muktirna bhaviṣyati |",
  "SA11n1086:448": "tasmādupāyarahitā prajñā tu bodhisattvānāṃ bandhanamityucyate |",
  "SA11n1086:449": "tasmād vāyupīḍitena agnisevanavad bodhisattvena viparyāsavāyumātraprahāṇatvāt sopyāprajñayā śūnyatā sevitavyā,",
  "SA11n1086:450": "na tu śrāvakavat sākṣātkaraṇīyā |",
  "SA11n1086:451": "yathā āryadaśadharmasūtre coktam-“kulaputra ! tadyathā yathā kaścinmanuṣyaḥ agniparicaryāṃ karoti,",
  "SA11n1086:452": "sa tadagnisatkāraṃ karoti,",
  "SA11n1086:453": "guruṃ karoti,",
  "SA11n1086:454": "kintu so'yamiti mayā so'gniḥ satkṛtya,",
  "SA11n1086:455": "gurūkṛtya mānitaśca iti kṛte'pi eṣa dvābhyāṃ hastābhyāṃ parigṛhītavya iti na cintayati |",
  "SA11n1086:456": "tat kasmāditi cet tannidhānne mayi kāyikaduḥkhaṃ cittadaurmanasyaṃ vā sambhāvyate iti cintanāt |",
  "SA11n1086:457": "tathaiva ca bodhisattve'pi nirvāṇāśayo'pyasti,",
  "SA11n1086:458": "nirvāṇa-pratyakṣaṃ na karoti |",
  "SA11n1086:459": "tat kasya hetoriti cet ?",
  "SA11n1086:460": "tannidhānād ahaṃ bodhiṃ nirvarteyam iti cintanād“ iti |",
  "SA11n1086:461": "kevalam upāyamātrasevane'pi bodhisattvaḥ pṛthagjanabhūmeranuttīrṇatvād atyavabaddha eva bhaviṣyati |",
  "SA11n1086:462": "tasmāt prajñāsahitamupāyaṃ seveta |",
  "SA11n1086:463": "evaṃ mantraparigṛhītaviṣavad bodhisattvakleśe'pi prajñāparigrahabalena bhāvite sati amṛtikatā |",
  "SA11n1086:464": "punaḥ svabhāvena abhyudayaphalaṃ dānādi yadasti tatra kimuta vaktavyam |",
  "SA11n1086:465": "āryaratnakuṭe coktaṃ yathā- “tadyathā'pi nāma kāśyapa ! mantrauṣadhaparigṛhītaṃ viṣaṃ na vinipātayati evameva bodhisattvānām kleśaḥ prajñāparigṛhitatvād api na śaknoti vinipātayitum iti |“",
  "SA11n1086:466": "tasmād yena kāraṇena bodhisattva upāyabalena saṃsāramanutsṛjati tasmād nirvāṇe na patati |",
  "SA11n1086:467": "yasmāt prajñābalena sakalālambanaṃ prahīyate tasmāt saṃsāre na patati,",
  "SA11n1086:468": "tasmād apratiṣṭhitanirvāṇabuddhatvaṃ prāpyate |",
  "SA11n1086:469": "tasmād āryagaganagañje'pi uktam-“tatprajñānena hi sarvakleśāḥ parivarjyante |",
  "SA11n1086:470": "upāyajñānena hi sarvasattvā na parityajyante |",
  "SA11n1086:471": "“ iti |",
  "SA11n1086:472": "āryasaṃdhinirmocane'pi-“ekāntasattvārthavimukhasya ekāntasaṃskārābhisaṃskāravimukhasya nānuttarā samyaksaṃbodhiruktā mayeti |",
  "SA11n1086:473": "“ tasmād buddhatvaprātukāmena prajñopāyau ubhau sevitavyau |",
  "SA11n1086:474": "tatra lokottaraprajñābhāvanāvasare,",
  "SA11n1086:475": "atisamāhitāvasare vā dānādyupāyasevanāsambhāvanāyāmapi tatra prayogatatpṛṣṭhalabdhaprajñayoḥ yo'pi bhavati,",
  "SA11n1086:476": "tadā upāyasevanaṃ bhavatyeva |",
  "SA11n1086:477": "tasmāt prajñāpāyau yugapat pravartete |",
  "SA11n1086:478": "punaraparaṃ bodhisattvānām ayaṃ hi prajñopāyayuganaddhavāhi mārgaḥ sarvasattvāvalokitamahākaruṇayā parigṛhītatvāt lokottaramārgaḥ sevyate,",
  "SA11n1086:479": "utthānopāyakāle'pi māyākāravad aviparyastameva dānādi sevyate |",
  "SA11n1086:480": "āryākṣayamatinirdeśe'pi yathoktam-“tatra ko hi bodhisattvopāyaḥ ?",
  "SA11n1086:481": "kaśca prajñābhinirhāra iti ?",
  "SA11n1086:482": "yataḥ samādhāne sattvāvalokitamahākaruṇāvalambane cittopasthāpanā sa eva upāyaḥ |",
  "SA11n1086:483": "yataḥ śāntipraśāntisamāpattiḥ sā tu tatprajñā “ iti vistaraḥ |",
  "SA11n1086:484": "māradamanaparicchede'pi uktam-“punaraparaṃ bodhisattvānāṃ samutkarṣikaprayogastu prajñājñānena abhiyogaṃ karoti |",
  "SA11n1086:485": "upayajñānena sarvakuśaladharmasaṃgraho'pi prayujyate |",
  "SA11n1086:486": "prajñājñānena nairātmya-asattva-ajīva-apoṣa-apudgaleṣu ca prayujyate |",
  "SA11n1086:487": "upāyajñānena yaḥ sarvasattvaparipāko'pi prayojyaḥ“ iti vistaraḥ |",
  "SA11n1086:488": "āryadharmasaṃgītisūtre'pi-",
  "SA11n1086:489": "māyākāro yathā kaścinnirmitaṃ mokṣamudyataḥ |",
  "SA11n1086:490": "na cāsya nirmite saṅgo jñātapūrvo yato'sya saḥ ||",
  "SA11n1086:491": "tribhavaṃ nirmitaprakhyaṃ jñātvā sambodhipāragaḥ |",
  "SA11n1086:492": "saṃnahyate jagaddhetorjñātapūrva jagat tathā ||iti |",
  "SA11n1086:493": "bodhisattvanām prajñopāyavidhireva sādhyamadhikṛtya tatprayogasaṃsāre sthito'pi asti,",
  "SA11n1086:494": "āśayanirvāṇe sthito'pi syād ityuktam |",
  "SA11n1086:495": "tādṛśyāṃ śūnyatāmahākaruṇāgarbhānuttarasamyaksaṃbuddhau pariṇatadānādyupāyabhāvanāṃ kṛtvā,",
  "SA11n1086:496": "paramārthabodhicittotpādārtha pūrvavat nityaṃ kāle kāle śamathavipaśyanāprayogo yathāśakti bhāvanīyaḥ |",
  "SA11n1086:497": "āryagocarapariśuddhisūtre-sarvāvasthāsu sattvārthakāribodhisattvānāmanuśaṃsā yathā nirdiṣṭā tathā saṃnihitasmṛtyā sarvadā upāayakauśalaṃ bhāvitavyam |",
  "SA11n1086:498": "tādṛkkaruṇopāyabodhicittabhāvakaḥ sa iha janmani avaśyaṃ viśiṣṭo bhavati |",
  "SA11n1086:499": "tasmāt svapne nityaṃ buddhabodhisattvadarśanaṃ bhaviṣyati |",
  "SA11n1086:500": "susvapnāntarāṇyapi dṛśyante |",
  "SA11n1086:501": "devā api anumodanād rakṣāṃ kariṣyanti |",
  "SA11n1086:502": "pratikṣaṇamapi vipulapuṇyajñānasambhārasaṃcayo bhaviṣyati |",
  "SA11n1086:503": "kleśāvaraṇadauṣṭhulyamapi kṣīṇaṃ bhaviṣyati |",
  "SA11n1086:504": "sarvadaiva sukhasaumanasyamadhikaṃ bhaviṣyati |",
  "SA11n1086:505": "bahujanapriyo bhaviṣyati |",
  "SA11n1086:506": "śarīre'pi rogagrasto na bhaviṣyati |",
  "SA11n1086:507": "paramacittakarmaṇyatāpi prāptā bhaviṣyati |",
  "SA11n1086:508": "tasmād abhijñatādiviśiṣṭaguṇaprāptiḥ |",
  "SA11n1086:509": "atha ṛddhibalena anantalokadhātūn gatvā bhagavato buddhān pūjayati |",
  "SA11n1086:510": "tebhyaḥ dharmo'pi śrūyate |",
  "SA11n1086:511": "maraṇasamaye'pi avaśyameva buddhabodhisattvadarśanaṃ bhaviṣyati |",
  "SA11n1086:512": "janmāntare'pi buddhabodhisattvānapagatadeśaviśiṣṭagṛhe cāpi janma bhaviṣyati |",
  "SA11n1086:513": "tasmād anāyāsapuṇyajñānasambhāraḥ paripūrayiṣyate |",
  "SA11n1086:514": "mahābhogo bahuparivāraśca bhaviṣyati |",
  "SA11n1086:515": "tīkṣṇaprajñayā bahujanaparipākamapi kariṣyanti |",
  "SA11n1086:516": "sarvajātiṣu jātismaraṇaṃ bhaviṣyati |",
  "SA11n1086:517": "tādṛśī aparimitānuśaṃsā sūtrāntareṣu saṃbhūtā avagantavyā |",
  "SA11n1086:518": "tena tādṛkkaruṇopāyabodhicittāni ca nityam ādareṇa ciraṃbhavitāni kramaśaḥ cittasaṃtāne atipariśuddhakṣaṇotpādena paripākabhūtatvād araṇimanthanāgnivat samyagarthabhāvanāprakarṣaparyantaṃ gamanaṃ bhūtvā lokottarajñānasakalavikalpajālāpagamanaṃ niṣprapañcadharmadhātuprasphuṭāvagati,",
  "SA11n1086:519": "nirmalaniścalanirvātasthitapradīpavat niścalapramāṇabhūtaḥ,",
  "SA11n1086:520": "sarvadharmanairātmyasvabhāvaḥ tattvasākṣātkārī,",
  "SA11n1086:521": "darśanamārgasaṃgṛhītaḥ paramārthabodhicittasvabhāva utpadyate |",
  "SA11n1086:522": "tadutpādād vastuparyantatālambane praviṣṭaḥ |",
  "SA11n1086:523": "tathāgatagotre utpadyate,",
  "SA11n1086:524": "bodhisattvānapakṣālapravṛttiḥ,",
  "SA11n1086:525": "lokasarvagatinivṛttiḥ,",
  "SA11n1086:526": "bodhisattvadharmatādharmadhātvavabodhasthitiḥ,",
  "SA11n1086:527": "prāptabodhisattvaprathamabhūmiḥ ityanuśaṃsā tadvistaraḥ daśabhūmyādiṣu avagantavyaḥ |",
  "SA11n1086:528": "idaṃ tathatālambanadhyānam āryalaṅkāvatāre nirdiṣṭam |",
  "SA11n1086:529": "idaṃ tu bodhisattvānām niṣprapañcanirvikalpatāyāmeva praviśati |",
  "SA11n1086:530": "adhimuktibhūmau tu adhimuktivaśāt pravṛttirvyavasthāpitā na tu abhisaṃskāreṇa |",
  "SA11n1086:531": "tajjñānaprādurbhāve tu sākṣāt praveśaḥ |",
  "SA11n1086:532": "tathā prathamabhūmipraveśaḥ tadanantaraṃ bhāvanāmārge lokottareṇa tatpṛṣṭhalabdhajñānena dvābhyāṃ ca prajñopāyabhāvanākrameṇa bhāvanāpraheyasaṃcitāvaraṇasya sūkṣmasūkṣmataravyavadānād uttarottaraviśiṣṭaguṇaprāptaye adhobhūmipariśodhanena tathāgatajñānaparyantaṃ praviśya,",
  "SA11n1086:533": "sarvajñatāsāgaram avatīrya,",
  "SA11n1086:534": "kāryapariniṣpattyālambanamapi prāpnoti |",
  "SA11n1086:535": "evaṃ krameṇa eva cittasaṃtānapariśuddhiḥ āryalaṅkāvatāre'pi uktā |",
  "SA11n1086:536": "āryasaṃdhinirvocane'pi yathoktam-“krameṇottarottarabhūmisu suvarṇavat cittaṃ vyavadāya,",
  "SA11n1086:537": "anuttarasaṃyaksaṃbodhiparyantam abhisaṃbudhyati“ iti |",
  "SA11n1086:538": "sarvajñatāsāgarapraveśe sati cintamaṇivat sakalasattvopajīviguṇaskandhayuktaḥ pūrvapraṇīdhānaphalasatkṛtaḥ,",
  "SA11n1086:539": "mahākaruṇāsvabhāvabhūtaḥ,",
  "SA11n1086:540": "anābhoganānopayayuktaḥ,",
  "SA11n1086:541": "aparimitanirmāṇairaśeṣajagatsarvārthākaraḥ kṛtaḥ |",
  "SA11n1086:542": "aśeṣaguṇasaṃpattiprakarṣaparyantabhutaḥ,",
  "SA11n1086:543": "savāsanādoṣaṃ sakalamalaṃ nirākṛtya,",
  "SA11n1086:544": "sattvadhātvantaparyantavihārī,",
  "SA11n1086:545": "iti prekṣāvān bhagavati buddhe sakalaguṇākare śraddhām utpādya tadguṇapariniṣpattyarthaṃ svayaṃ sarvān prayatnān kuryāt |",
  "SA11n1086:546": "tasmād bhagavatā evamuktam-“tadetat sarvajñajñānaṃ karuṇāmūlaṃ bodhicittahetukam upāyaparyavasānam“ iti |",
  "SA11n1086:547": "dūrīkṛterṣyādimalā hi santo guṇairatṛptāḥ salilairivābdhiḥ |",
  "SA11n1086:548": "vivecya gṛṇhanti subhāṣitāni haṃsāḥ payo yatpayāṃsi prahṛṣṭāḥ ||",
  "SA11n1086:549": "pakṣapātākulaṃ tasmād dūrīkṛtaṃ mano budhaiḥ |",
  "SA11n1086:550": "sarvameva grahītavyaṃ bālādapi subhāṣitam ||",
  "SA11n1086:551": "prakāśya yat prāpi mayā śubham asamapaddhitam |",
  "SA11n1086:552": "puṇyamastu janastena prāpto madhyamapaddhitam ||",
  "SA11n1086:553": "ācāryakamalaśīlena madhye nibaddho bhāvanākramaḥ samāptaḥ |",
  "SA11n1086:554": "bharatīyopādhyāyena prajñāvarmaṇā mahālokacakṣuṣā vandyajñānasenena",
  "SA11n1086:555": "cānūdya sunirṇitaḥ |",
  "SA11n1086:556": "bhāvanākramaḥ dvītīyaḥ samāptaḥ ||"
}