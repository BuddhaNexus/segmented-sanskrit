{
  "S04n488:0": "bhūtaguṇavarṇaprakāśanaparivartaḥ |",
  "S04n488:1": "tatra bhagavān punarapi candraprabhaṃ kumārabhūtamāmantrayate sma-tasmāttarhiṃ kumāra yo bodhisattvo mahāsattva ākāṅkṣati tathāgatasyārhataḥ samyaksaṃbuddhasya bhūtaṃ buddhaguṇavarṇaṃ saṃprakāśayituṃ no cārthato vā vyañjanato vā paryādānaṃ gantuṃ sarvaṃ ca me vacanaṃ buddhaparigṛhītaṃ niścaritumiti,",
  "S04n488:2": "tena kumāra bodhisattvena mahāsattvena sarvasattvānāmarthāya ayaṃ samādhirudgrahītavyaḥ paryavāptavyo dhārayitavyo vācayitavyaḥ pravartayitavyaḥ uddeṣṭavyaḥ svādhyātavyaḥ araṇābhāvanayā bhāvayitavyo bahulīkartavyaḥ parebhyaśca vistareṇa saṃprakāśayitavyaḥ |",
  "S04n488:3": "katame ca te kumāra tathāgatasya bhūtā buddhaguṇāḥ ?",
  "S04n488:4": "iha kumāra bodhisattvo mahāsattvo'raṇyagato vā vṛkṣamūlagato vā abhyavakāśagato vā śūnyāgāramadhyagato vā evaṃ pratisaṃśikṣate-evaṃ sa bhagavāṃstathāgato'rhan samyaksaṃbuddho vidyācaraṇasaṃpannaḥ sugato lokavidanuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān |",
  "S04n488:5": "niṣyandaḥ sa tathāgataḥ puṇyānām |",
  "S04n488:6": "avipraṇāśaḥ kuśalamūlānām |",
  "S04n488:7": "alaṃkṛtaḥ kṣāntyā |",
  "S04n488:8": "āgamaḥ puṇyanidhānānām |",
  "S04n488:9": "citrito'nuvyañjanaiḥ |",
  "S04n488:10": "kusumito lakṣaṇaiḥ |",
  "S04n488:11": "pratirūpo gocareṇa |",
  "S04n488:12": "apratikūlo darśanena |",
  "S04n488:13": "abhiratiḥ śraddhādhimuktānām |",
  "S04n488:14": "anabhibhūtaḥ prajñayā |",
  "S04n488:15": "anavamardanīyo balaiḥ |",
  "S04n488:16": "śāstā sarvasattvānām |",
  "S04n488:17": "pitā bodhisattvānām |",
  "S04n488:18": "rājā āryapudgalānām |",
  "S04n488:19": "sārthavāha ādikarmikāṇām |",
  "S04n488:20": "aprameyo jñānena |",
  "S04n488:21": "anantaḥ pratibhānena |",
  "S04n488:22": "viśuddhaḥsvareṇa |",
  "S04n488:23": "āsvādanīyo ghoṣeṇa |",
  "S04n488:24": "asecanako rūpeṇa |",
  "S04n488:25": "apratisamaḥ kāyena |",
  "S04n488:26": "aliptaḥ kāmaiḥ |",
  "S04n488:27": "anupalipto rūpaiḥ |",
  "S04n488:28": "asaṃsṛṣṭa ārūpyaiḥ |",
  "S04n488:29": "vimukto duḥkhebhyaḥ |",
  "S04n488:30": "vipramuktaḥ skandhebhyaḥ |",
  "S04n488:31": "visaṃyukto dhātubhiḥ |",
  "S04n488:32": "saṃvṛta āyatanaiḥ |",
  "S04n488:33": "praticchanno granthaiḥ |",
  "S04n488:34": "vimuktaḥ paridāhaiḥ |",
  "S04n488:35": "parimuktastṛṣṇāyāḥ |",
  "S04n488:36": "oghāduttīrṇaḥ |",
  "S04n488:37": "paripūrṇo jñānena |",
  "S04n488:38": "pratiṣṭhito'tītānāgatapratyutpannānāṃ buddhānāṃ bhagavatāṃ jñāne |",
  "S04n488:39": "apratiṣṭhito nirvāṇe |",
  "S04n488:40": "sthito bhūtakoṭyām |",
  "S04n488:41": "sthitaḥ sarvasattvollokanīyāyāṃ bhūmau |",
  "S04n488:42": "ime te kumāra tathāgatasya bhūtā buddhaguṇāḥ |",
  "S04n488:43": "ebhirbuddhaguṇavarṇaiḥ samanvāgato bodhisattvo mahāsattva imaṃ samādhimāgamya anācchedyena pratibhānena tathāgatasyāhataḥ samyaksaṃbuddhasya bhūtaṃ buddhaguṇavarṇaṃ saṃprakāśayan no cārthato no vyañjanataśca paryādānaṃ gacchati |",
  "S04n488:44": "sarvaṃ cāsya vacanaṃ buddhaparigṛhītaṃ niścarati ||",
  "S04n488:45": "atha bhagavāṃstasyāṃ velāyāmimā gāthā abhāṣata-",
  "S04n488:46": "na sukaru jinavarṇa sarvi vaktuṃ",
  "S04n488:47": "bahumapi kalpasahasra bhāṣamāṇaiḥ |",
  "S04n488:48": "tatha guṇa samudānitā jinebhiḥ",
  "S04n488:49": "imu varu śānta samādhimeṣamāṇaiḥ || 1 ||",
  "S04n488:50": "paramasu-abhirūpadarśanīyāḥ",
  "S04n488:51": "kanya alaṃkṛtagātra premaṇīyāḥ |",
  "S04n488:52": "datta puri adīnamānasena",
  "S04n488:53": "imu varu śānta samādhimeṣatā me || 2 ||",
  "S04n488:54": "tatha mayi dhanadhānyadāsidāsā",
  "S04n488:55": "tatha maṇimuktisuvarṇarūpyakaṃ ca |",
  "S04n488:56": "tyakta mayi adīnamānasena",
  "S04n488:57": "imu varu śānta samādhimeṣatā me || 3 ||",
  "S04n488:58": "maṇiratanavicitramuktahārā",
  "S04n488:59": "rucira pu vasana śaṅkhasuvarṇasūtrā |",
  "S04n488:60": "tyakta mayi purā vināyakeṣu",
  "S04n488:61": "imu varu śānta samādhimeṣatā me || 4 ||",
  "S04n488:62": "aparimita ananta kalpakoṭyaḥ",
  "S04n488:63": "paramasugandhika vārṣikāśca |",
  "S04n488:64": "tyakta mayi jināna cetiyeṣu",
  "S04n488:65": "paramaniruttaru cittu saṃjanitvā || 5 ||",
  "S04n488:66": "tathariva mayi dattu dharmadānaṃ",
  "S04n488:67": "parṣagatena janitva citrikāram |",
  "S04n488:68": "na ca mama samutpanna jātu cittaṃ",
  "S04n488:69": "siya mama jñātru daditva dharmadānam || 6 ||",
  "S04n488:70": "eta guṇa samudānituṃ mi pūrvā",
  "S04n488:71": "vana varu sevita nityamalpaśabdam |",
  "S04n488:72": "kṛpabahulu bhavāmi nityakālaṃ",
  "S04n488:73": "sada mama cittu labheya buddhajñānam || 7 ||",
  "S04n488:74": "na ca mama kvacidāgraho abhūṣi",
  "S04n488:75": "priyataravastuna ātmano'pi bhoktum |",
  "S04n488:76": "dadami ahu prabhūta deyadharmaṃ",
  "S04n488:77": "sada mama cittu labheya buddhajñānam || 8 ||",
  "S04n488:78": "akhilamadhurasaṃvibhāgaśīlaḥ",
  "S04n488:79": "smitavadanaḥ śrutidhāri snigdhaghoṣaḥ |",
  "S04n488:80": "sumadhuravacanaḥ priyo bahūnāṃ",
  "S04n488:81": "jana mama sarvi atṛpta darśanena || 9 ||",
  "S04n488:82": "kṣaṇamapi ca na matsarī bhavāmi",
  "S04n488:83": "bhavaniyutena na jātu īrṣyamāsīt |",
  "S04n488:84": "sada ahu paritṛpta piṇḍapāte",
  "S04n488:85": "sakala nimantraṇa varjitānyaśeṣā || 10 ||",
  "S04n488:86": "bahuśruta śrutadhāri ye bhavanti",
  "S04n488:87": "gātha ito dharaye catuṣpadāṃ pi |",
  "S04n488:88": "te mayi sada satkṛtā abhūvan",
  "S04n488:89": "parama niruttara prema saṃjanitvā || 11 ||",
  "S04n488:90": "bahuvidhamananta dānu dattaṃ",
  "S04n488:91": "tathapi ca rakṣitu śīlu dīrgharātram |",
  "S04n488:92": "pūja bahu kṛtā vināyakeṣu",
  "S04n488:93": "imu varu śānta samādhimeṣatā me || 12 ||",
  "S04n488:94": "pṛthu vividha ananta lokadhātūn",
  "S04n488:95": "maṇiratanaiḥ paripūrya dānu dadyāt |",
  "S04n488:96": "itu dharayi samādhitaśca gāthām",
  "S04n488:97": "imu tatpuṇya viśiṣyate udāram || 13 ||",
  "S04n488:98": "yāvat pṛthu kecidasti puṣpā",
  "S04n488:99": "tathariva gandha manoramā udārāḥ |",
  "S04n488:100": "tehi jinu maheyya puṇyakāmā",
  "S04n488:101": "bahumapi kalpa ananta aprameyān || 14 ||",
  "S04n488:102": "yāvat pṛthu kecidasti vādyā",
  "S04n488:103": "tatha bahu bhojana annapānavastrāḥ |",
  "S04n488:104": "tehi jinu maheyya puṇyakāmā",
  "S04n488:105": "bahumapi kalpa ananta aprameyān || 15 ||",
  "S04n488:106": "yaśca naru janitva bodhicittam",
  "S04n488:107": "ahu jinu bheṣyu svayaṃbhu dharmarājaḥ |",
  "S04n488:108": "gāthamimu dhare samāhitaikāṃ",
  "S04n488:109": "tato viśiṣyate puṇyamudāram || 16 ||",
  "S04n488:110": "yāvata pṛthu gaṅgavālikāḥ syu-",
  "S04n488:111": "stāvata kalpa bhaṇeya ānuśaṃsā |",
  "S04n488:112": "na ca parikṣaya śakyu kīrtyamāne",
  "S04n488:113": "bahutara puṇyasamādhi dhārayitvā || 17 ||",
  "S04n488:114": "tasmāttarhi kumāra bodhisattven mahāsattvena udgrahītavyo dhārayitavyo vācayitavyaḥ paryavāptavyaḥ |",
  "S04n488:115": "udgṛhya dhārayitvā vācayitvā paryavāpya araṇābhāvanāyogamanuyuktena ca bhavitavyam |",
  "S04n488:116": "tad bhaviṣyati bahujanahitāya bahujanasukhāya lokānukampāyai mahato janakāyasyārthāya hitāya sukhāya devānāṃ ca manuṣyāṇāṃ ca |",
  "S04n488:117": "atha khalu bhagavāstasyāṃ velāyāmimā gāthā abhāṣata-",
  "S04n488:118": "tasmācchrutveti buddhānāmānuśaṃsān subhadrakān |",
  "S04n488:119": "kṣipramuddiśathā etaṃ samādhiṃ buddhavarṇitam || 18 ||",
  "S04n488:120": "trisaptatibuddhakoṭyaḥ pūrvajātiṣu satkṛtāḥ |",
  "S04n488:121": "sarvehi tehi buddhehi idaṃ sūtraṃ prakāśitam || 19 ||",
  "S04n488:122": "mahākaruṇajetāramidaṃ sūtraṃ nirucyate |",
  "S04n488:123": "bāhuśrutyasmi śikṣitvā buddhadharmā na durlabhāḥ || 20 ||",
  "S04n488:124": "bheṣyanti paścime kāle nirvṛte lokanāyake |",
  "S04n488:125": "bahu asaṃyatā bhikṣu bāhuśrutye anarthikāḥ || 21 ||",
  "S04n488:126": "śīlasya varṇaṃ vakṣyanti śīlena ca anarthikāḥ |",
  "S04n488:127": "samādhivarṇaṃ vakṣyanti samādhiya anarthikāḥ || 22 ||",
  "S04n488:128": "prajñāya varṇaṃ vakṣyanti prajñāya ca anarthikāḥ ||",
  "S04n488:129": "vimuktyā bahu bhāṣante vimuktyā ca anarthikāḥ || 23 ||",
  "S04n488:130": "candanasya yathā kaścid bhāṣate puruṣo guṇān |",
  "S04n488:131": "īdṛśaṃ candanaṃ nāma gandhajātaṃ manoramam || 24 ||",
  "S04n488:132": "athānyaḥ puruṣaḥ kaścidevaṃ pṛccheta taṃ naram |",
  "S04n488:133": "gṛhīta candanaṃ kiṃcid yasya vaṇa prabhāṣase || 25 ||",
  "S04n488:134": "sa naraṃ taṃ pratibrūyād gandhavarṇaṃ bravīmyaham |",
  "S04n488:135": "jīvikāṃ yena kalpemi taṃ ca gandhaṃ na vedmyaham || 26 ||",
  "S04n488:136": "evaṃ yoge'pyayuktānāṃ śīlavarṇena jīvikā |",
  "S04n488:137": "paścime bheṣyate kāle śīlaṃ caiṣāṃ na bheṣyate || 27 ||",
  "S04n488:138": "evaṃ yoge'pyayuktānāṃ samādhivarṇena jīvikā |",
  "S04n488:139": "paścime bheṣyate kāle samādhiścaiṣāṃ na bheṣyate || 28 ||",
  "S04n488:140": "evaṃ yoge'pyayuktānāṃ prajñāvarṇana jīvikā |",
  "S04n488:141": "bheṣyate paścime kāle prajñā caiṣāṃ na bheṣyate || 29 ||",
  "S04n488:142": "evaṃ yoge'pyayuktānāṃ vimuktivarṇena jīvikā |",
  "S04n488:143": "bheṣyate paścime kāle vimuktiścaiṣāṃ na bheṣyate || 30 ||",
  "S04n488:144": "yatha puruṣu daridru kaścideva",
  "S04n488:145": "sace paribhūtu bhavenmahājanasya |",
  "S04n488:146": "sa ca labhati nidhānu paścakāle",
  "S04n488:147": "dhanapati bhūtva janāna satkareyyā || 31 ||",
  "S04n488:148": "evamimu na samādhi yāva labdho",
  "S04n488:149": "na ca bahumato bhavatīha bodhisattvaḥ |",
  "S04n488:150": "marumanujakumbhāṇḍarākṣasā no",
  "S04n488:151": "yatha puruṣu daridru arthahīnaḥ || 32 ||",
  "S04n488:152": "yada punariya labdha bhoti bhūmī",
  "S04n488:153": "atuliyu dharmanidhānu paṇḍitena |",
  "S04n488:154": "maru manuja spṛhaṃ janenti tatra",
  "S04n488:155": "sa ca dhanu deti niruttaraṃ prajānām || 33 ||",
  "S04n488:156": "tasma imi śruṇitva ānuśaṃsāṃ",
  "S04n488:157": "paramapraṇītayaḥ kīrtitā jinena |",
  "S04n488:158": "sarva jahiya jñātralābhasaukhya-",
  "S04n488:159": "mimu varamuddiśathā samādhi śāntam || 34 ||",
  "S04n488:160": "ye keci buddhā diśatā sunirvṛtā",
  "S04n488:161": "anāgatā ye'pi ca pratyutpannāḥ |",
  "S04n488:162": "sarve ca śikṣitva iha samādhau",
  "S04n488:163": "bodhiṃ vibuddhā atulāmacintiyām || 35 ||",
  "S04n488:164": "candraprabhaḥ kumāru hṛṣṭacittaḥ",
  "S04n488:165": "puratu jinasya sthihitva vāca bhāṣī |",
  "S04n488:166": "ahu puruṣavarasya nirvṛtasya",
  "S04n488:167": "sukisari kāli idaṃ dhariṣye sūtram || 36 ||",
  "S04n488:168": "kāya ahu tyajitva jīvitaṃ ca",
  "S04n488:169": "tathapi ca saukhya yadasti loke |",
  "S04n488:170": "tatra ahu mahābhaye'pi kāle",
  "S04n488:171": "imu varu śānta samādhi dhārayiṣye || 37 ||",
  "S04n488:172": "mahakaruṇa janitva sattvakāye",
  "S04n488:173": "sudukhita sattva anātha prāpta dṛṣṭvā |",
  "S04n488:174": "teṣvahamupasaṃharitva maitrī-",
  "S04n488:175": "mimu vara śānta samādhi deśayiṣye || 38 ||",
  "S04n488:176": "pañcaśata anūna tasmin kāle",
  "S04n488:177": "ya utthita tatra samādhidhārakāṇām |",
  "S04n488:178": "pūrvaṃgama kumāra teṣa āsī-",
  "S04n488:179": "diha varasūtraparigrahe udāre || 39 ||",
  "S04n488:180": "iti śrīsamādhirāje bhūtaguṇavarṇaprakāśanaparivarto nāma tṛtīyaḥ ||"
}