{
  "SA08n977:0": "(18) tiryagvargaḥ",
  "SA08n977:1": "paradrohaṃ kadāpi na kuryāt",
  "SA08n977:2": "bhakṣaṇaṃ bhavadanyonyavadhabandhāvarodhanam |",
  "SA08n977:3": "tiryagyoniṃ samāsādya tasmād drohaṃ vivarjayet ||1 ||",
  "SA08n977:4": "mohopahatacittāśca śīladānavivarjitāḥ |",
  "SA08n977:5": "tiryagyonau va jāyante bālāstṛṣṇāviḍambitāḥ ||2 ||",
  "SA08n977:6": "gamyāgamyaṃ na vindanti bhakṣyābhakṣyaṃ tathaiva ca |",
  "SA08n977:7": "kāryākāryabahirbhūtā dharmādharmatiraskṛtāḥ ||3 ||",
  "SA08n977:8": "pañcendriyajarāmūḍhāstṛṣṇāpāśavaśānugāḥ |",
  "SA08n977:9": "krodherṣyāmatisaṃgrastāstiryagyonyupagā narāḥ ||4 ||",
  "SA08n977:10": "paryeṣṭyupahatā martyāḥ pramādopahatāḥ surāḥ |",
  "SA08n977:11": "kṣuttarṣavyasanāḥ pretāḥ kāraṇātte ca nārakāḥ ||5 ||",
  "SA08n977:12": "ke tiryagyoniparāyaṇāḥ?",
  "SA08n977:13": "parasparabadhātyuktāstiryagyoniparāyaṇāḥ",
  "SA08n977:14": "evaṃ bahuvidhaistaistairvyasanairākulaṃ jagat ||6 ||",
  "SA08n977:15": "mātsaryopahato duṣkṛta na kuryāt",
  "SA08n977:16": "na kuryāda duṣkṛtaṃ karma mātsaryopahataḥ param |",
  "SA08n977:17": "mātsaryopahatā yānti pretāstiryakṣu jantavaḥ ||7 ||",
  "SA08n977:18": "keṣāṃ saphalaṃ janma?",
  "SA08n977:19": "teṣāṃ hi saphalaṃ janma teṣāṃ buddhiravañcitā |",
  "SA08n977:20": "te ca pūjyāḥ sadā sadbhiryeṣāṃ dharme sadā matiḥ ||8 ||",
  "SA08n977:21": "jñānarathāvarūḍhairmuktirbhavati",
  "SA08n977:22": "evaṃ tridoṣākṛtakarmasāraṃ",
  "SA08n977:23": "jagad bhramatyeva durāvagādham |",
  "SA08n977:24": "karoti yastasya ca śuddhasattvo'-",
  "SA08n977:25": "vamānanāṃ jñānarathāvarūḍhaḥ ||9 ||",
  "SA08n977:26": " ||iti tiryagvargo'ṣṭādaśaḥ ||"
}