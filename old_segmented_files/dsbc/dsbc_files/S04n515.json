{
  "S04n515:0": "anuśaṃsāparivartaḥ |",
  "S04n515:1": "atha khalu bhagavān punareva candraprabhaṃ kumārabhūtamāmantrayate sma-tasmāttarhi kumāra ya ākāṅkṣed bodhisattvo mahāsattvaḥ- kimityahaṃ sarvasattvānāṃ rutamadhigaccheyamindriyāṇāṃ ca parāparajñatāṃ vijñāya dharmaṃ deśayeyamiti,",
  "S04n515:2": "tena kumāra bodhisattvena mahāsattvena ayaṃ sarvadharmasvabhāvasamatāvipañcitaḥ samādhiḥ śrotavya udgrahītavyaḥ paryavāptavyo dhārayitavyo vācayitavyaḥ araṇābhāvanayā bhāvayitavyo bahulīkartavyaḥ parebhyaśca vistareṇa saṃprakāśayitavyaḥ ||",
  "S04n515:3": "atha khalu bhagavāṃstasyāṃ velāyāmimā gāthā abhāṣata-",
  "S04n515:4": "aparimita atīta nāyakāstena dṛṣṭāḥ",
  "S04n515:5": "puratu katha prayuktā pṛcchitā lokanāthāḥ |",
  "S04n515:6": "pravara kuśalamūle tiṣṭhato bodhisattvo",
  "S04n515:7": "imu virajasamādhiṃ dhārayan mokṣakāmaḥ || 1 ||",
  "S04n515:8": "labhati sukha praṇītaṃ divyamānuṣyakaṃ co",
  "S04n515:9": "labhati paramapūjāṃ divyamānuṣyakāṃ so |",
  "S04n515:10": "labhati sukha praṇītaṃ dhyānasaukhyāryasaukhyam",
  "S04n515:11": "imu viraja samādhiṃ dhārayan mokṣakāmaḥ || 2 ||",
  "S04n515:12": "varṇu śruṇiya udāraṃ harṣu tasyo na bhoti",
  "S04n515:13": "na pi ca punaravarṇe maṅkubhāvaṃ nigacchet |",
  "S04n515:14": "śailopamu akampeyyo aṣṭabhirlokadharmai-",
  "S04n515:15": "rimu viraja samādhiṃ dhārayan mokṣakāmaḥ || 3 ||",
  "S04n515:16": "akhilamadhuravāṇī ślakṣṇavācā suyuktā",
  "S04n515:17": "apagatabhrukuṭiśco pūrvaālāpi bhoti |",
  "S04n515:18": "satatasmitamukhaśco śikṣito nāyakānām",
  "S04n515:19": "imu virajasamādhiṃ dhārayan mokṣakāmaḥ || 4 ||",
  "S04n515:20": "bhavati sa sukhavāsaḥ sūrataḥ snigdhacitto",
  "S04n515:21": "bhavati sada sudānto dāntabhūmisthitaśca |",
  "S04n515:22": "sumadhura priyavāṇī snigdhasatyābhidhāyī",
  "S04n515:23": "imu virajasamādhiṃ dhārayan bodhikāmaḥ || 5 ||",
  "S04n515:24": "na ca sa katha karotī vaigrahīṃ no vivādān",
  "S04n515:25": "apagatakhila doṣā varjitāstena śeṣāḥ |",
  "S04n515:26": "pramuditu sada bhotī sūrato mārdavaśca",
  "S04n515:27": "imu viraja samādhiṃ dhārayan bodhikāmaḥ || 6 ||",
  "S04n515:28": "bhavati ca sada vidvāṃstyāgi nityābhiyuktaḥ",
  "S04n515:29": "sudukhita jana dṛṣṭvā teṣamannaṃ dadāti |",
  "S04n515:30": "priyataru parityaktuṃ bhoti nityaṃ sudātā",
  "S04n515:31": "imu virajasamādhiṃ dhārayan bodhikāmaḥ || 7 ||",
  "S04n515:32": "devaśatasahasrāṇa spṛhāṃ ye saṃjanentī",
  "S04n515:33": "nāga asura yakṣā nityupasthāyakāsya |",
  "S04n515:34": "vani pavani vasante rakṣa tasyā karontī",
  "S04n515:35": "imu viraja samādhiṃ yo naro dhārayati || 8 ||",
  "S04n515:36": "bhaṇi vacanamasaktaṃ brahmadhoṣasvaro'sau",
  "S04n515:37": "haṃsaravitaghoṣaḥ kinnarodgītaghoṣaḥ |",
  "S04n515:38": "pañcaśatasvarāṅgo harṣaṇīyasvaraśco",
  "S04n515:39": "bhavati naditaśabdo ghuṣṭaśabdaḥ suśabdaḥ || 9 ||",
  "S04n515:40": "yāvatatu pṛthu kṣatrāṇa naraḥ kaścideva",
  "S04n515:41": "sūkṣma raja kareyyā śakya te lakṣaṇāya |",
  "S04n515:42": "tatu bahutaru tasyo ye svarā niścarantī",
  "S04n515:43": "imu viraja samādhiṃ yo naro dhārayāti || 10 ||",
  "S04n515:44": "iti śrīsamādhirāje'nuśaṃsāparivarto nāma triṃśatitamaḥ || 30 ||"
}