{
  "SA05n888:0": "maṅgalaṣoḍaśastutiḥ",
  "SA05n888:1": "om namaḥ samantabhadrāya",
  "SA05n888:2": "yena puṇyāṭavīsthenāneke śāsanavartinaḥ |",
  "SA05n888:3": "divodāsādayo bhūpāḥ sa no rakṣatu mārajit || 1 ||",
  "SA05n888:4": "lokānāṃ grahabaddhānāṃ rakṣārthaṃ puṇyakānane |",
  "SA05n888:5": "grahānadamayad yo vai sa no rakṣatu tadbhayāt || 2 ||",
  "SA05n888:6": "kāśyapādyān maharṣīṃstān ānandādyāṃśca brāhmaṇān |",
  "SA05n888:7": "prāvrājayat sumuktyarthaṃ sa no rakṣatu muktidaḥ || 3 ||",
  "SA05n888:8": "sauvarṇadhānyadānena dīnaṃ vipramapālayat |",
  "SA05n888:9": "durbhikṣabhayato nityaṃ sa no rakṣatu śākyarāṭ || 4 ||",
  "SA05n888:10": "yo maitrakanyako bhūtvā mātṛdrohiṇamatyagāt |",
  "SA05n888:11": "cakraṃ dūrīkṛtaṃ yena sa no rakṣatu mātṛvān || 5 ||",
  "SA05n888:12": "supriyo badaradvīpayātrāptamaṇivṛṣṭibhiḥ |",
  "SA05n888:13": "kāśīyān prākarodāḍhyān sa no rakṣatu kāñcanaiḥ || 6 ||",
  "SA05n888:14": "bhūtvā yaḥ sudhano nāma nidhānaṃ samadarśayat |",
  "SA05n888:15": "dāridrayaduḥkhato nityaṃ sa no rakṣatu sarvavit || 7 ||",
  "SA05n888:16": "kuṣṭhādirogaharaṇe rājagṛhamupāviśat |",
  "SA05n888:17": "tattadrogabhayānnityaṃ sa no rakṣatu dharmarāṭ || 8 ||",
  "SA05n888:18": "yaḥ kuśo bhūpatirbhūtvā'ṣṭamīmāhātmyamuttamam |",
  "SA05n888:19": "prakāśayannije dehe sa no rakṣatu dharmavit || 9 ||",
  "SA05n888:20": "saudāsaṃ satyavacasā kāśyāmasthāpayannṛpān |",
  "SA05n888:21": "bandhanānmocayāmāsa sa no rakṣatu sarvavit || 10 ||",
  "SA05n888:22": "gopān rarakṣa yo devyāḥ prabhāvaṃ saṃprakāśayan |",
  "SA05n888:23": "vahnidāhāribhayataḥ sa no rakṣatu bhītihā || 11 ||",
  "SA05n888:24": "yo'ndhībhūtāṃ mātaraṃ svāṃ cūḍāratnaṃ jale vyadhāt |",
  "SA05n888:25": "divyanetrān janān kṛtvā sa no rakṣatu netradaḥ || 12 ||",
  "SA05n888:26": "virūpaṃ prākarot putraṃ chāyāsīnaṃ susundaram |",
  "SA05n888:27": "sarvalakṣaṇasampannaṃ sa no rakṣatu sarvadaḥ || 13 ||",
  "SA05n888:28": "sakalānandanāmānaṃ rājye yaḥ prābhyaṣecayat |",
  "SA05n888:29": "santatisthitikurvāṇaḥ sa no rakṣatu sthairyakṛt || 14 ||",
  "SA05n888:30": "viṣadaṃ bhrātaraṃ yaścākṣamad bhikṣun viṣāśinaḥ |",
  "SA05n888:31": "rarakṣa dhāraṇīvijñaḥ sa no rakṣatu nirviṣaḥ || 15 ||",
  "SA05n888:32": "śrīsvayaṃbhudarśanāya naipālīyān prayāsitum |",
  "SA05n888:33": "kapilān prasthito yo'sau sa no rakṣatu santatam || 16 ||",
  "SA05n888:34": "bhadrakalpāvadānoddhṛtā śākyasiṃhasya",
  "SA05n888:35": "maṅgalaṣoḍaśastutiḥ samāptā |"
}