{
  "SA01n751:0": "abhidharmadīpaḥ",
  "SA01n751:1": "vibhāṣāprabhāvṛttisahitaḥ |",
  "SA01n751:2": "prathamo'dhyāyaḥ |",
  "SA01n751:3": "prathamaḥ pādaḥ |",
  "SA01n751:4": "[1] yo duḥkhahetuvyupaśāntimārgaṃ pradarśayāmāsa narāmarebhyaḥ |",
  "SA01n751:5": "taṃ satpathajñaṃ praṇipatya buddhaṃ śāstraṃ kariṣyāmyabhidharmadīpam ||",
  "SA01n751:6": "[2] sattvādyananyathābhāve vyaktābhāvaḥ prasajyate |",
  "SA01n751:7": "tadvikārādvikāritvaṃ prakṛtestadabhedataḥ ||",
  "SA01n751:8": "[3] na karma svakatotsargāt jñavyaktātmakatā malāḥ |",
  "SA01n751:9": "prākpakṣe muktyabhāvaśca dvitīye'nye'pyupaplavāḥ ||",
  "SA01n751:10": "[4] rūpaskandho hi netrādyā daśāyatanadhātavaḥ |",
  "SA01n751:11": "dharmasaṃjñe trayaskandhāḥ sā'vijñaptirdhruvatrayāḥ ||",
  "SA01n751:12": "[5] manaḥsaṃjñakamanyo'pi saptavijñānadhātavaḥ |",
  "SA01n751:13": "āyadvāraṃ hyāyatanaṃ dhāturgotraṃ nirucyate ||",
  "SA01n751:14": "[6] yogarūpyānukūlyāderdvādaśāyatanīṃ muniḥ |",
  "SA01n751:15": "buddhyādyekatvadhīhānyai dhātūṃścāṣṭādaśoktavān ||",
  "SA01n751:16": "[7] ṣaṇṇāmanyo nyatantratvātkāraṇaṃ yaddhi tanmanaḥ |",
  "SA01n751:17": "rūpyarūpāśrayāstitvātpañcānāṃ rūpyudāhṛtaḥ ||",
  "SA01n751:18": "[8] skandhāyatanadhātūnāṃ svātmanā saṃgrahaḥ smṛtaḥ |",
  "SA01n751:19": "svātmanā nityamaviyogāt samatvaṃ cittacaitasām ||",
  "SA01n751:20": "[9] tadākhyā ye'nyasūtroktāsteṣāmeṣveva saṃgraham |",
  "SA01n751:21": "brūyācchāstranayābhijño buddhyāpekṣya svalakṣa[ṇam] ||",
  "SA01n751:22": "[10] anyonyasaṃgraho jñeyaḥ skandhādīnāṃ yathāyatham |",
  "SA01n751:23": "nādhvasvapatanādibhyo nityānāṃ skandhasaṃgrahaḥ ||",
  "SA01n751:24": "[11] dharmaskandhasahastrāṇāmaśīterapi saṃgrahaḥ |",
  "SA01n751:25": "jñeyo'vataraṇeṣveva taiḥ sanmārgāvatāraṇāt ||",
  "SA01n751:26": "[12] dharmaskandhapramānaṃ (ṇaṃ)",
  "SA01n751:27": "tu satyāderekaśaḥ kathā |",
  "SA01n751:28": "tatsatattvaṃ tu keṣāñcidvāṅnāmāpīṣyate paraiḥ ||",
  "SA01n751:29": "[13] sattvaprajñaptyupādānaṃ maulaṃ ṣaḍdhātavo matāḥ |",
  "SA01n751:30": "proktāstadbhedato yasmādasminmāro(smimāno) nivartate ||",
  "SA01n751:31": "'satkāyadṛṣṭipuṣṭatvāt'",
  "SA01n751:32": "[14] kliṣṭameva hi vijñānaṃ [draṣṭavyaṃ] janmaṇi (ni) śrayāt |",
  "SA01n751:33": "khadhātuḥ pṛthagākāśādrūpāyatanasaṃgrahāt |",
  "SA01n751:34": "[15] nabhaḥ khalu nabho dhātorāsanno hetureṣa tu |",
  "SA01n751:35": "bhūtānāṃ tāni tajjasya rūpasyaitattu cetasaḥ ||",
  "SA01n751:36": "[16] pratyakṣavṛttiryattatprāgaprāptagrāhyato'pi yat |",
  "SA01n751:37": "tato'pi yaddavīyo'rthaṃ paṭiṣṭhamitarādapi ||",
  "SA01n751:38": "abhidharmadīpe vimāṣāprabhāyāṃ vṛttau prathamā(mā)",
  "SA01n751:39": "dhyāsya dvitīyaḥ pādaḥ ||",
  "SA01n751:40": "prathamādhyāye",
  "SA01n751:41": "tṛtīyapādaḥ |",
  "SA01n751:42": "[17] sanidarśaṇa (na)",
  "SA01n751:43": "ādyārthaḥ mūrttāḥ sapratighā daśa |",
  "SA01n751:44": "anyatra rūpaśabdābhyāṃ ta evāvyākṛtā matāḥ ||",
  "SA01n751:45": "[18] śeṣāstridhā iha sarve'pi rūpadhātau caturdaśa |",
  "SA01n751:46": "rasagandhau savijñānau dhātū hitvā trayontimāḥ ||",
  "SA01n751:47": "[19] sāsravāṇā (nā)",
  "SA01n751:48": "stravā antyāstrayaḥ śeṣāstu sāsravāḥ |",
  "SA01n751:49": "sālambaprathamāḥ pañca sopacārāstrayastridhā ||",
  "SA01n751:50": "[20] nirvikalpaguṇasvārthāḥ asmārādanirūpaṇāt |",
  "SA01n751:51": "manobhaumī smṛtiḥ pūrvo dvitīyo ghīrṇi(rni)rūpikā |",
  "SA01n751:52": "[21] vijñānapañcakaṃ kāmeṣvekena savikalpakam |",
  "SA01n751:53": "tasmādanyat tribhiḥ dhyāne prathame cāsamāhitam ||",
  "SA01n751:54": "[22] dvābhyāmavyagraṃ ekena cakṣuḥśrotratvagāśraya[m] |",
  "SA01n751:55": "dvābhyāṃ taduparivyagraṃ ekenaiva samāhitam ||",
  "SA01n751:56": "[23] ucchinnaśubhabījasya darśaṇaṃ(naṃ)",
  "SA01n751:57": "savikalpakam |",
  "SA01n751:58": "kuśalaṃ nāsti vijñānamanyatra pratisandhitaḥ ||",
  "SA01n751:59": "[24] kāmebhyo vītarāgasya bālasyāhānidharmiṇaḥ |",
  "SA01n751:60": "dvidhāpyakuśalaṃ nāsti kliṣṭaṃ cāryasya nottamam ||",
  "SA01n751:61": "[25] nākliṣṭāvyākṛtaṃ kiñcidūrdhvabhūmivikalpakam |",
  "SA01n751:62": "kliṣṭaṃ vikalpakaṃ cāpi nāstyadhobhūmigocaram ||",
  "SA01n751:63": "[26] tridheha dvayamāryasya rāgiṇaḥ saśubhasya ca |",
  "SA01n751:64": "na śubhaṃ nāpi ca kliṣṭaṃ dvitīyādiṣu darśakam ||",
  "SA01n751:65": "[27] prayogādaṅgasānnidhyātsabhāgatvācca santateḥ |",
  "SA01n751:66": "prāgvijñānānubhūte'rthe cetasyutpadyate smṛtiḥ ||",
  "SA01n751:67": "[28] etadviparyayāt māndyātkleśarogābhibhūtitaḥ |",
  "SA01n751:68": "jñātapūrveṣu vismṛtiḥ saṃprajāyate ||",
  "SA01n751:69": "[29] dṛṣṭaṃ dvitricatuḥpañcaprakāreṇāpi cetasā |",
  "SA01n751:70": "smaryate sattadanyaiśca nānyo'nyaṃ vyoghadṛkkṣaye ||",
  "SA01n751:71": "[30] vijñānānāṃ tu pañcānāṃ yadekenānubhūyate |",
  "SA01n751:72": "tatsmaryate'pi cānyena tena khalvitarairapi ||",
  "SA01n751:73": "[31] dvyavyākṛtānubhūtaṃ yaccittaṃ dvādaśakādiha |",
  "SA01n751:74": "vyārūpyarūpaṇi(ni)",
  "SA01n751:75": "vṛteḥ smaryate'ṣṭābhireva tat ||",
  "SA01n751:76": "[32] rūpārūpyāptanivṛtaśubhābhyāṃ tu kramena(ṇa) yat |",
  "SA01n751:77": "kāmāptāvyākṛte hitvā smaryate daśakena tat ||",
  "SA01n751:78": "[33] rūpe tvanivṛtākhyena dṛṣṭamavyākṛtena yat |",
  "SA01n751:79": "ārūpyāvyākṛte hitvā tadanyaiḥ smaryate punaḥ ||",
  "SA01n751:80": "[34] ārūpyāvyākṛtajñātaṃ yaśceto navakena tat |",
  "SA01n751:81": "kāmāptāvyākṛte hitvā rūpāptānivṛtaṃ tathā ||",
  "SA01n751:82": "[35] cittākhyāḥ sapta sālambā dharmākhyaḥ saṃprayuktakaḥ |",
  "SA01n751:83": "amūrtā dhvaninā sārdhamanupāttāḥ nava dvidhā ||",
  "SA01n751:84": "[36] spṛśyaṃ dvidhā sadharmāṃśāḥ saha tā nava bhautikāḥ |",
  "SA01n751:85": "daśa sāvayavā mūrtāḥ ta eva daśa saṃcitāḥ ||",
  "SA01n751:86": "[37] rūpagandharasasparśāścchetṛcchedyātmakā matāḥ |",
  "SA01n751:87": "dāhakāstolakāścaite dāhyāstolyāsta eva vā ||",
  "SA01n751:88": "[38] pañca rūpīndriyātmāno vipākopacayātmakāḥ |",
  "SA01n751:89": "amūrttā naupacayikāḥ tridhā śeṣāḥ dhvanirdvidhā ||",
  "SA01n751:90": "[39] cakṣustadupalabdhiśca pṛthagvā saha vā'pnuyāt |",
  "SA01n751:91": "dvādaśādhyātmikā jñeyāḥ bāhyāṣṣaḍviṣayātmakāḥ ||",
  "SA01n751:92": "[40] trayo'ntyāstrividhāḥ śeṣā bhāvanāpathasaṃkṣayāḥ ||",
  "SA01n751:93": "na rūpamasti dṛgdheyaṃ nākliṣṭaṃ nāvikalpakam ||",
  "SA01n751:94": "[41] sabhāga eva dharmākhyaḥ śeṣāstūbhayathā smṛtāḥ ||",
  "SA01n751:95": "sabhāgastatsabhāgatve svakriyābhāktu tulyate ||",
  "SA01n751:96": "[42] cakṣuḥ sadharmadhātvaṃśaṃ navadhā dṛṣṭirūcyate |",
  "SA01n751:97": "pāñcavijñānakī prajñā na dṛṣṭiraṇi (ti) tīraṇāt ||",
  "SA01n751:98": "[43] sameghāmegharātryahnordṛśyaṃ cakṣuryathekṣate |",
  "SA01n751:99": "kliṣṭākliṣṭadṛśau tadvacchaikṣāśaikṣe ca paśyataḥ ||",
  "SA01n751:100": "abhidharmadīpe vibhāṣāprabhāyāṃ vṛttau prathamasyādhyāyasya tṛtīyaḥ pādaḥ ||",
  "SA01n751:101": "prathamādhyāye",
  "SA01n751:102": "caturthapādaḥ |",
  "SA01n751:103": "[44] cakṣuḥ paśyati vijñānaṃ vijānāti svagocaramṛ |",
  "SA01n751:104": "ālocanopalabdhitvādviśeṣaḥ sumahāṃstayoḥ ||",
  "SA01n751:105": "[45] ekasya cakṣuṣaḥ kāryaṃ vijñānamathavā dvayoḥ |",
  "SA01n751:106": "aprāpyārthaṃ manaścakṣuḥ śrotraṃ ca trīṇyato'nyathā ||",
  "SA01n751:107": "[46] aprāptagrāhiṇaḥ siddhā dūrāsannasamagrahāt |",
  "SA01n751:108": "pradīpādiprabhāvaścet na samaṃ tatsamudbhavāt ||",
  "SA01n751:109": "[47] sarvagrahaprasaṃgaścennāyaskāntādidarśaṇā(nā)t |",
  "SA01n751:110": "sarvagatvādadoṣaścennāyogāttilatailavat ||",
  "SA01n751:111": "[48] na hyū rdhvaṃ cakṣuṣaḥ kāyo na rūpaṃ nākṣijaṃ manaḥ |",
  "SA01n751:112": "vijñānasya tu netrārthastau ca kāyasya savaṃtaḥ ||",
  "SA01n751:113": "[49] nopariṣṭācchru teḥ kāyo na śabdo na svakaṃ manaḥ |",
  "SA01n751:114": "vijñānasya tu nihrādastau ca kāyasya sarvataḥ ||",
  "SA01n751:115": "[50] trayāṇāṃ(ṇāṃ)",
  "SA01n751:116": "trīṇyapi svāṇi(na)",
  "SA01n751:117": "tanorvijñānamapyadhaḥ |",
  "SA01n751:118": "manastvaniyataṃ yogivaiśvarūpyaṃ pradarśitam ||",
  "SA01n751:119": "[51] sāsravānāsrāḥ skandhā ye tūpādānasaṃjñitāḥ |",
  "SA01n751:120": "sāsravā eva te jñeyāstatsācivyakriyādibhiḥ ||",
  "SA01n751:121": "[52] adhvādyāḥ skandhaparyāyāḥ dharmādyā vastunaḥ sataḥ |",
  "SA01n751:122": "ye tu sāsravasaṃjñāste proktā duḥkhādināmabhiḥ ||",
  "SA01n751:123": "[53] svātmyagocarakāryānāṃ(ṇā)",
  "SA01n751:124": "mekatvādekadhātunā |",
  "SA01n751:125": "cakṣurādidvibhāve'pi dvyutpattiḥ karmatṛ(tri)tvaśāt ||",
  "SA01n751:126": "[54] [asādhāraṇa]vaiśiṣṭyādaiśvaryādāntaraṅgaytaḥ |",
  "SA01n751:127": "satyapyaṇe (ne)",
  "SA01n751:128": "kahetutve vijñānaṃ tairviśeṣyate ||",
  "SA01n751:129": "[55] nityatvātkuśalatvācca nirvāṇaṃ dravyamañjasā |",
  "SA01n751:130": "sāradravyena tenaiko dharmākhyo dravyavānmataḥ ||",
  "SA01n751:131": "[56] prathamaṃ nirmalaṃ cittamasābhāgyātkṣaṇaḥ smṛtaḥ |",
  "SA01n751:132": "tenādbhutakṣaṇenaite kṣaṇikāḥ paścimāstrayaḥ ||",
  "SA01n751:133": "[57] ghrāṇaṃ jihvā ca kāyaśca tulyārthagrāhyadastrayam |",
  "SA01n751:134": "paścimasyāśrayo'tītaḥ pañcānāṃ taiḥ sahāpi ca ||",
  "SA01n751:135": "[58] niśritya khalvanāgamyaṃ niśrayāṃścaturo'tha vā |",
  "SA01n751:136": "anāsravena (ṇa)",
  "SA01n751:137": "mārgeṃṇa cakṣurdhāturnirudhyate ||",
  "SA01n751:138": "[59] anāgamyaṃ tu niśritya gandhadhāturṇi(rni)rudhyate |",
  "SA01n751:139": "manodhāturaṇā(nā)",
  "SA01n751:140": "gamyaṃ yadi vā saptaniśrayāt ||",
  "SA01n751:141": "[60] anāgamyaṃ tathaivādyaṃ cakṣurvijñānasaṃjñakaḥ |",
  "SA01n751:142": "dharmadhātorvicitratvādyathāyogaṃ vinirdiśet ||",
  "SA01n751:143": "[61] cakṣurdhātuṃ hi rūpāptaṃ parijānan pṛthagjanaḥ |",
  "SA01n751:144": "kṛtsnādrūpamayāddhātorvairāgyamadhigacchati ||",
  "SA01n751:145": "[62] tasmādanuśayāndhātorekartriśajjahāti ca |",
  "SA01n751:146": "paryādatte na kiñcittu saṃyojanamasau tadā ||",
  "SA01n751:147": "[63] rūpavairāgyamāpnoti jahātyanuśayatrayam |",
  "SA01n751:148": "tadā saṃyojanaṃ tvāryaḥ paryādatte na kiñcanā ||",
  "SA01n751:149": "[64] cakṣurvijñānadhātuṃ tu parijānaṃstameva ca |",
  "SA01n751:150": "parijānātyavaśyaṃ ca brahmalokādvirajyate ||",
  "SA01n751:151": "[65] na tu saṃyojanaṃ kiñcitparyādatte tadā hyasau |",
  "SA01n751:152": "gandhadhātuṃ rasākhyaṃ ca parijānan pṛthagjanaḥ ||",
  "SA01n751:153": "[66] kāmavairāgyamāpnoti dhruvaṃ hyanuśayānapi |",
  "SA01n751:154": "tadā jahāti ṣaṭtriṃśadvartisaṃyojanatrayam ||",
  "SA01n751:155": "[67] āryastu kāmavairāgyaṃ karotyanuśayānapi |",
  "SA01n751:156": "caturaḥ parijānāti paryādatte'pi ca trayam ||",
  "SA01n751:157": "[68] parijānanmanodhātumārūpyebhyo virajyate |",
  "SA01n751:158": "jahātyanuśayāṃstrīṃśca paryādatte trayaṃ tathā ||",
  "SA01n751:159": "[69] parijānankhalu prītiṃ tāmeva prajahātyasau |",
  "SA01n751:160": "ābhāsvarācca vairāgyaṃ yāti hanti tu nāsravān ||",
  "SA01n751:161": "[70] parijānansukhaṃ yogī prajahāti tadeha ca |",
  "SA01n751:162": "śubhakṛtsnācca vairāgyaṃ yāti kleśānna hanti tu ||",
  "SA01n751:163": "[71] dvivijñeyāḥ guṇāḥ pañca hetuḥ sarve kṣarākṣarāḥ |",
  "SA01n751:164": "anyatra dharmadhātvarthā(dhī)",
  "SA01n751:165": "cchaḍbāhyā nendriyātmakāḥ ||",
  "SA01n751:166": "abhidharmadīpe vibhāṣā [prabhāyāṃ vṛttau prathamo'dhyāyaḥ |]"
}