{
  "S08n677:0": "atha tricatvāriṃśaḥ paṭalavisaraḥ |",
  "S08n677:1": "atha bhagavāṃ śākyamuniḥ punarapi śuddhāvāsabhavanamavalokya,",
  "S08n677:2": "mañjuśriyaṃ kumārabhūtamāmantrayate sma |",
  "S08n677:3": "asti mañjuśrīḥ ! tvadīye maṇḍalavidhāne sarvakarmeṣu sarvatantramantreṣu āhvānana visarjana japa niyama homa sādhana rakṣāvidhānādiṣu sarvakarmeṣu mahāmudraṃ eka eva mahāvīramasaṅkhyeyeṣu sabuddhakoṭibhāṣitaṃ cābhyanumoditaṃ ca katamaṃ ca tat ||",
  "S08n677:4": "śṛṇusva mañjurava ! śrīmāṃ ! gambhīrārthasutatvadhīḥ |",
  "S08n677:5": "yaṃ badhvā jāpinaḥ sarve ||",
  "S08n677:6": "mahāmudrāṃ mahāpuṇyāṃ mahāmaṅgalasammatam |",
  "S08n677:7": "mahābrahmasamaṃ puṇyaṃ pavitraṃ pāpanāśanam ||",
  "S08n677:8": "mahākṣemaṅgamaṃ śreṣṭhaṃ nirvāṇapadamacyutam |",
  "S08n677:9": "śivaṃ śāntaṃ tathā jyeṣṭhaṃ śītībhūtaṃ parāyaṇam ||",
  "S08n677:10": "sarvamudreśvaraṃ khyātaṃ sarvamudreṣu mūrdhajam |",
  "S08n677:11": "sarvatantreśvaraṃ nāthaṃ khyātaṃ tribhavālaye ||",
  "S08n677:12": "ūrjitaṃ ca tridhā divyaṃ bhaumadivyā yeṣvapi |",
  "S08n677:13": "sākṣād buddhamiva cihnaṃ sarvasattvāśrayaṃ vibhum ||",
  "S08n677:14": "prapuṣṭatribhave nityaṃ sarvamudraistu mudrarāṭ |",
  "S08n677:15": "rakṣārthaṃ jāpināṃ nityaṃ sarvakarmeṣu mantriṇām ||",
  "S08n677:16": "rakṣoghnamagadaṃ khyātaṃ maṅgalyamaghanāśanam |",
  "S08n677:17": "utkṛṣṭaṃ sarvakarmeṣu duṣṭasattvanivāraṇam ||",
  "S08n677:18": "durdāntadamako loke mahāmudro'yaṃ pragīyate |",
  "S08n677:19": "sarvamatreṣu yukto vai trijanmagatamantriṇām ||",
  "S08n677:20": "hanyurvighnān sa sarvatra sarvakarmeṣu mantriṇām |",
  "S08n677:21": "tridhā yonigatāṃ mantrāmāvāhayati tatkṣaṇāt ||",
  "S08n677:22": "punarnayati tāṃ lokaṃ punarnāśayate hi tām |",
  "S08n677:23": "pātayatyeva sarvatra kṛtsnāṃ caiva mahītale ||",
  "S08n677:24": "punaḥ kīlayate mudrāṃ bandhanorundhanādibhiḥ kriyaiḥ |",
  "S08n677:25": "pīḍanotsādano mudraḥ śoṣaṇo vidhvaṃsanastathā ||",
  "S08n677:26": "punarjīvādanaḥ khyāto mantriṇāṃ tribhuvanālaye |",
  "S08n677:27": "śāntikeṣu ca karmeṣu mahāmudro'yaṃ prayujyate ||",
  "S08n677:28": "śubho'tha sarvamantrāṇāṃ śuddho nirmalapāpahā |",
  "S08n677:29": "sarvārthasādhano loke prasiddhaḥ sarvamagrataḥ ||",
  "S08n677:30": "laukikānāṃ ca mantrāṇāmagryā lokottarāstathā |",
  "S08n677:31": "śreṣṭhāḥ sarvakarmārthe tathā śāntikapauṣṭike ||",
  "S08n677:32": "nityaṃ kṣemaṅgamo mudraḥ prayuktaḥ sarvamantribhiḥ |",
  "S08n677:33": "nityo'yamaparājito hyuktaḥ graḥ sarvamantraistu yojitaḥ ||",
  "S08n677:34": "paramparāstho bhūtakoṭisthaḥ dharmadhātveśvaro nijau |",
  "S08n677:35": "anakṣaro'bhilāpyaśca akṣaro nityamakṣaro ||",
  "S08n677:36": "dharmanairātmabhūtasthaḥ abhūto bhūtamudbhavaḥ |",
  "S08n677:37": "virajasko neñjyaśca niṣṭho śūnyaḥ svabhāvataḥ ||",
  "S08n677:38": "akaniṣṭhastathā jyeṣṭhaḥ śubho nirvāṇagāminaḥ |",
  "S08n677:39": "panthāno'nuttarāṃ bodho pratyekārha sambhavo ||",
  "S08n677:40": "dharmameghastathā śāntaḥ niḥsṛtā sainyavārijaḥ |",
  "S08n677:41": "tattvārthaparamārthajña ubhayārthārthapūrakaḥ ||",
  "S08n677:42": "mahāmudro mahaujaskaḥ sarvabuddhaiḥ samudrito |",
  "S08n677:43": "mahārtho mahāvīrya ekavīro maharddhikaḥ ||",
  "S08n677:44": "+ + + + + + + + + sarvakarmārthasādhakaḥ |",
  "S08n677:45": "anekākāravaropeta anekākārasambhavam ||",
  "S08n677:46": "sarvaṃjñapadavidaṃ jñeyamaśeṣo śeṣanaiṣṭhikam |",
  "S08n677:47": "jñānaṃ jñeyaṃ mahoccheyaṃ vighuṣṭaṃ munivarājitam ||",
  "S08n677:48": "sarvabhūtasurābhyarcya pratyekārhatha pūjitam |",
  "S08n677:49": "mahāmudrottamaṃ dharmaṃ acyutaṃ padamuttamam ||",
  "S08n677:50": "ādau tāvacchucau deśe ekavṛkṣe mahānage |",
  "S08n677:51": "mahodadhitaṭe ramye medhyasthaṇḍilyamāśrite ||",
  "S08n677:52": "sarit kūpe puline vā devamandiraśobhane |",
  "S08n677:53": "mārārerbhavane cāpi vihārāvasatha mandire ||",
  "S08n677:54": "vijane siktasaṃsṛṣṭe puṣpaprakarabhūṣite |",
  "S08n677:55": "sugandhagandhodakāsikte sudhūpe dhūpadhūpite ||",
  "S08n677:56": "prāṅmukhaḥ udaṅmukho vāpi śāntikapauṣṭikayoścāpi |",
  "S08n677:57": "dakṣiṇe raudrakarmārthe taṃ jinairvarjitaṃ sadā ||",
  "S08n677:58": "śrīsaubhāgyavaśyārthamājaścāhetutaḥ sadā |",
  "S08n677:59": "paścānmukhaṃ tu badhnīyānmahāmudrabaraṃ param ||",
  "S08n677:60": "uccadṛṣṭi yadā buddhe uttiṣṭhaṃ dehasiddhaye |",
  "S08n677:61": "adhaḥ pātālaṃ gacchedasureśvaratāṃ vratī ||",
  "S08n677:62": "śucidehasamācāraḥ śucimantrasamantravit |",
  "S08n677:63": "tadā mudravaraṃ yuñjya snātopaspṛśya japtadhīḥ ||",
  "S08n677:64": "ubhau ca hastau prakṣālyau mṛdgomayasugandhinam |",
  "S08n677:65": "śucitoya sadā śuddhe kṛmijantuvivarjite ||",
  "S08n677:66": "navārisrute śuce śauce ubhe haste'tha pūjite |",
  "S08n677:67": "sayojyetha muṣṭisthau sampuṭākāraceṣṭitau ||",
  "S08n677:68": "īṣicchuṣirau samantāt ṣaḍaṅgulau ucchritau |",
  "S08n677:69": "ubhayāṅguṣṭhamadhyasthau kanyaṣṭhāṅlināmitau ||",
  "S08n677:70": "kṛtvātha hṛdayoddeśe śuklavastrāvaguṇṭhite |",
  "S08n677:71": "darśayet sarvakarmeṣuṃ sādhane + + + + + ||",
  "S08n677:72": "sarvabhūte vai kṣipraṃ kṛṣṭamātreṇa īpsitam |",
  "S08n677:73": "eṣa mañjuravo mudraḥ sarvakarmārthasādhaka iti ||",
  "S08n677:74": "bodhisattvapiṭakāvataṃsakānmahāyānavaipulyasūtrād āryamañjuśriya-",
  "S08n677:75": "mūlakalpāt ekacatvāriṃśattamaḥ paṭalavisarad dvitīyaḥ",
  "S08n677:76": "sarvakarmottamasādhanopayikaḥ mahāmudrapaṭala-",
  "S08n677:77": "visaraḥ parisamāpta iti ||"
}