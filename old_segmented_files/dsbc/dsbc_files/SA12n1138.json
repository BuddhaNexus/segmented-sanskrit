{
  "SA12n1138:0": "dvitīyo'ṅkaḥ",
  "SA12n1138:1": "kuṇasi ghaṇacandaṇaladāpallavasaṃsaggasīalaṃ pi imaṃ |",
  "SA12n1138:2": "ṇīsāsehiṃ tumaṃ evva kaalīdalamāruaṃ uṇhaṃ ||1 ||",
  "SA12n1138:3": "vyāvṛtyaiva sitā'sitekṣaṇarucā tānāaśrame śākhinaḥ",
  "SA12n1138:4": "kurvatyā viṭapāvasaktavilasatkṛṣṇājinaudhāniva |",
  "SA12n1138:5": "yad dṛṣṭosmi tayā munerapi purastenaiva mayyāhate",
  "SA12n1138:6": "puṣpeṣo ! bhavatā mudhaiva kimiti kṣipyanta ete śarāḥ ? ||2 ||",
  "SA12n1138:7": "nītāḥ kiṃ na niśāḥ śaśāṅkadhavalā nāghrātamindīvaraṃ ?",
  "SA12n1138:8": "kiṃ nonmīlitamālatīsurabhayaḥ soḍhāḥ pradoṣānilāḥ ?",
  "SA12n1138:9": "jhaṅkāraḥ kamalākare madhulihāṃ kiṃ vā mayā na śruto ?",
  "SA12n1138:10": "nirvyājaṃ vidhureṣvadhīra iti māṃ yenābhidhatte bhavān ? ||3 ||",
  "SA12n1138:11": "strīhṛdayena na soḍhāḥ kṣiptāḥ kusumeṣavo'pyanaṅgena |",
  "SA12n1138:12": "yenādyaiva purastava vadāmi dhīra iti sa kathamaham ? ||4 ||",
  "SA12n1138:13": "candanalatāgṛhamidaṃ sacandramaṇiśilamapi priyaṃ na mama |",
  "SA12n1138:14": "candrānanayā rahitaṃ candrikayā mukhamiva niśāyāḥ ||5 ||",
  "SA12n1138:15": "śaśimaṇiśilā seyaṃ yasyāṃ vipāṇḍuramānanaṃ",
  "SA12n1138:16": "karakisalaye kṛtvā vāme ghanaśvasitodgamā |",
  "SA12n1138:17": "cirayati mayi vyaktākūtā manāk sphuritairbhruvo-",
  "SA12n1138:18": "rviramitamanomanyurdṛṣṭā mayā rudatī priyā ||6 ||",
  "SA12n1138:19": "niṣyandata ivānena mukhacandrodayena te |",
  "SA12n1138:20": "etad vāṣpāmbunā siktaṃ candrakāntaśilātalam ||7 ||",
  "SA12n1138:21": "akliṣṭabimbaśobhādharasya nayanotsavasya śaśina iva |",
  "SA12n1138:22": "dayitāmukhasya sukhayati rekhā'pi prathamadṛṣṭayem ||8 ||",
  "SA12n1138:23": "priyā sannihitaiveyaṃ saṅkalpasthāpitā puraḥ |",
  "SA12n1138:24": "dṛṣṭvā dṛṣṭvā likhāmyenāṃ yadi tat ko'tra vismayaḥ ! ||9 ||",
  "SA12n1138:25": "yaddhidyādhararājavaṃśatilakaḥ prājñaḥ satāṃ sambhato",
  "SA12n1138:26": "rūpeṇāpratimaḥ parākramadhano viddhān vinīto yuva |",
  "SA12n1138:27": "yaccasūnapi santyajet karuṇayā sattvārthamabhyudyata-",
  "SA12n1138:28": "stenāsmai dadataḥ svasāramatulāṃ tuṣṭirviṣādaśca me ||10 ||",
  "SA12n1138:29": "na khalu na khalu mugdhe ! sāhasaṃ kāryamīdṛk",
  "SA12n1138:30": "vyapanaya karametaṃ pallavā''bhaṃ latāyāḥ |",
  "SA12n1138:31": "kusumamapi vicetuṃ yo na manye samarthaḥ",
  "SA12n1138:32": "kalayati sa kathaṃ te pāśamudbandhanāya ? ||11 ||",
  "SA12n1138:33": "kaṇṭhe hāralatāyogye yena pāśastvayā'rpitaḥ |",
  "SA12n1138:34": "gṛhītaḥ sāparādho'yaṃ kathaṃ te mucyate karaḥ ? ||12 ||",
  "SA12n1138:35": "vṛṣṭayā piṣṭātakasya dyutimiha malaye meyutulyāṃ dadhānaḥ",
  "SA12n1138:36": "sadyaḥ sindūradūrīkṛtadivasasamārambhasandhyā''tapaśrīḥ |",
  "SA12n1138:37": "udūgitairaṅganānāṃ calacaraṇaraṇannūpurahrādahṛdyai-",
  "SA12n1138:38": "rūdvāhasnānavelāṃ kathayati bhavataḥ siddhaye siddhalokaḥ ||13 ||",
  "SA12n1138:39": "anyonyadarśanakṛtaḥ samānarūpānurāgakulavayasām |",
  "SA12n1138:40": "keṣāñcideva manye samāgamo bhavati puṇyavatām ||14 ||",
  "SA12n1138:41": "iti dvitiyo'ṅkaḥ |"
}