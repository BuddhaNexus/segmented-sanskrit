{
  "S04n322:0": "15 indriyeśvaraḥ |",
  "S04n322:1": "atha khalu sudhanaḥ śreṣṭhidārakastāṃ sudarśanasya bhikṣoranuśāsanīmanumantrayan,",
  "S04n322:2": "pravartayan,",
  "S04n322:3": "anuprayacchan pravicinvan,",
  "S04n322:4": "prabhāṣamāṇaḥ pratibhāvayan udīrayan darśayan anuvicintayan abhyavacaran,",
  "S04n322:5": "nayaṃ vigamayan,",
  "S04n322:6": "taddharmanayamanuvicārayan avabhārayan samavasaran āvartayan saṃbhindan pradarśayan avabhāsayan anuvilokayan devanāgayakṣagandharvaparivāro'nupūrveṇa yena śramaṇamaṇḍale janapade sumukhaṃ nagaraṃ tenopasaṃkrāntaḥ indriyeśvaraṃ dārakaṃ parimārgamāṇaḥ |",
  "S04n322:7": "tasyoparyantarikṣe gatā devanāgayakṣagandharvā ārocayanti-eṣa kulaputra indriyeśvaro dārako nadīsaṃbhedābhyāśe daśadārakasahasraparivṛtaḥ pāṃśukrīḍayā krīḍatīti ||",
  "S04n322:8": "atha khalu sudhanaḥ śreṣṭhidārako yena sumukhaṃ nagaraṃ nadīsaṃbhedābhyāśastenopasaṃkrāntaḥ |",
  "S04n322:9": "so'drākṣīt indriyeśvaraṃ dārakaṃ daśadārakasahasraparivṛtaṃ pāṃśukrīḍayā krīḍantam |",
  "S04n322:10": "dṛṣṭvā ca punaryenendriyeśvaro dārakastenopasaṃkramya indriyeśvarasya dārakasya pādau śirasābhivandya indriyeśvaraṃ dārakamanekaśatasahasrakṛtvaḥ pradakṣiṇīkṛtya indriyeśvarasya dārakasya purataḥ prāñjaliḥ sthitvā evamāha-mayā ārya,",
  "S04n322:11": "anuttarayāṃ samyaksaṃbodhau cittamutpāditam |",
  "S04n322:12": "na ca jānāmi kathaṃ bodhisattvena bodhisattvacaryāyam śikṣitavyam,",
  "S04n322:13": "kathaṃ pratipattavyam |",
  "S04n322:14": "śrutaṃ ca me āryo bodhisattvānāmavavādānuśāsanīṃ dadātīti |",
  "S04n322:15": "tadvadatu me āryaḥ-kathaṃ bodhisattvena bodhisattvacaryāyāṃ śikṣitavyam,",
  "S04n322:16": "kathaṃ pratipattavyam |",
  "S04n322:17": "āha-ahaṃ kulaputra mañjuśriyā kumārabhūtena lipisaṃkhyāmudrāgaṇanānayaṃ śikṣayatā sarvaśilpābhijñāvabhāsajñānamukhamavatāritaḥ |",
  "S04n322:18": "so'haṃ kulaputra,",
  "S04n322:19": "yāni imāni loke lipisaṃjñāgatāni saṃkhyāgaṇanāmudrānikṣepajñānavividhaśilpajñānānidhātutantrāṇi viṣayaprayogapratibhānakāni śoṣāpasmārabhūtapretagrahapratiṣedhakāni grāmanagaranigamapaṭṭanodyānatapovanāvasathaniveśanajñānāni abhiprāyaprakāraprāsādagavākṣakūṭāgārapariṇāhajñānāni vividhayantrarathakriyopacārajñānāni kṣemākṣemabhayābhayanimittajñānāni kṛṣivāṇijyavyavahārakriyāprayogajñānāni sarvāṅgapratyaṅgalakṣaṇacāropacāravicārajñānāni sugatidurgatikarmapathaviśuddhayanugamajñānāni kuśalākuśaladharmagaṇapūjājñānāni sugatidurgatisaṃbhārajñānāni śrāvakapratyekabuddhayānasaṃbhārajñānāni tathāgatabhūmisaṃbhārajñānāni hetukriyāprayogopacārajñānāni,",
  "S04n322:20": "tāni sarvāṇi prajānāmi |",
  "S04n322:21": "teṣu ca sattvānavatārayāmi,",
  "S04n322:22": "niveśayāmi pratiṣṭhāpayāmi śikṣayāmi śīlayāmi dṛḍhīkaromi sārikaromi saṃtarāmi saṃbhāvayāmi saṃvartayāmi unnāmayāmi vivardhayāmi nimittīkaromi koṭīkaromi viśodhayāmi vimalīkaromi uttāpayāmi prabhāsvarīkaromi vipulīkaromi |",
  "S04n322:23": "so'haṃ kulaputra bodhisattvānāṃ gaṇanānayaṃ jānāmi |",
  "S04n322:24": "sa punaḥ katamaḥ?",
  "S04n322:25": "śataṃ śatasahasrāṇāṃ koṭiḥ,",
  "S04n322:26": "koṭiḥ koṭīnāmayutam,",
  "S04n322:27": "ayutamayutānāṃ niyutam,",
  "S04n322:28": "niyutaṃ niyutānāṃ bimbaram,",
  "S04n322:29": "bimbaraṃ bimbarāṇāṃ kiṃkaram,",
  "S04n322:30": "kiṃkaraṃ kiṃkarāṇāmagaram,",
  "S04n322:31": "agaramagarāṇāṃ pravaram,",
  "S04n322:32": "pravaraṃ pravarāṇāṃ maparam,",
  "S04n322:33": "maparaṃ maparāṇāṃ taparam,",
  "S04n322:34": "taparaṃ taparāṇāṃ sīmam,",
  "S04n322:35": "sīmaṃ sīmānāṃ yāmam,",
  "S04n322:36": "yāmaṃ yāmānāṃ nemam,",
  "S04n322:37": "nemaṃ nemānāmavagam,",
  "S04n322:38": "avagamavagānāṃ mṛgavam,",
  "S04n322:39": "mṛga vaṃmṛgavānāṃ virāgam,",
  "S04n322:40": "virāgaṃ virāgānāṃ vigavam,",
  "S04n322:41": "vigavaṃ vigavānāṃ saṃkramam,",
  "S04n322:42": "saṃkramaṃ saṃkramāṇāṃ visaram,",
  "S04n322:43": "visaraṃ visarāṇāṃ vibhajam,",
  "S04n322:44": "vibhajaṃ vibhajānāṃ vijaṅgham,",
  "S04n322:45": "vijaṅghaṃ vijaṅghānāṃ viśodham,",
  "S04n322:46": "viśodhaṃ viśodhānāṃ vivāham,",
  "S04n322:47": "vivāhaṃ vivāhānāṃ vibhaktam,",
  "S04n322:48": "vibhaktaṃ vibhaktānāṃ vikhatam,",
  "S04n322:49": "vikhataṃ vikhatānāṃ ḍalanam,",
  "S04n322:50": "ḍalanaṃ ḍalanānāṃ avanam,",
  "S04n322:51": "avanaṃ avanānāṃ thavanam,",
  "S04n322:52": "thavanaṃ thavanānāṃ viparyam,",
  "S04n322:53": "viparyaṃ viparyāṇāṃ samayam,",
  "S04n322:54": "samayaṃ samayānāṃ vitūrṇam,",
  "S04n322:55": "vitūrṇaṃ vitūrṇānāṃ heturam,",
  "S04n322:56": "heturaṃ heturāṇāṃ vicāram,",
  "S04n322:57": "vicāraṃ vicārāṇāṃ vyatyastam,",
  "S04n322:58": "vyatyastaṃ vyatyastānāmabhyudgatam,",
  "S04n322:59": "abhyudgatamabhyudgatānāṃ viśiṣṭam,",
  "S04n322:60": "viśiṣṭaṃ viśiṣṭānāṃ nilambam,",
  "S04n322:61": "nilambaṃ nilambānāṃ haritam,",
  "S04n322:62": "haritaṃ haritānāṃ vikṣobham,",
  "S04n322:63": "vikṣobhaṃ vikṣobhāṇāṃ halitam,",
  "S04n322:64": "halitaṃ halitānāṃ hariḥ,",
  "S04n322:65": "hariḥ harīṇāmālokaḥ,",
  "S04n322:66": "ālokaḥ ālokānāṃ dṛṣṭvāntaḥ,",
  "S04n322:67": "dṛṣṭvāntaḥ dṛṣṭvāntānāṃ hetunam,",
  "S04n322:68": "hetunaṃ hetunānāṃ elam,",
  "S04n322:69": "elamelānāṃ dumelam,",
  "S04n322:70": "dumelaṃ dumelānāṃ kṣemuḥ,",
  "S04n322:71": "kṣemuḥ kṣemūnāṃ eludam,",
  "S04n322:72": "eludameludanāṃ bhāludam,",
  "S04n322:73": "bhāludaṃ bhāludānāṃ samatā,",
  "S04n322:74": "samatā samatānāṃ visadam,",
  "S04n322:75": "visadaṃ visadānāṃ pramātram,",
  "S04n322:76": "pramātraṃ pramātrāṇāṃ amantram,",
  "S04n322:77": "amantramamantrāṇāṃ bhramantram,",
  "S04n322:78": "bhramantraṃ bhramamantrāṇāṃ gamantram,",
  "S04n322:79": "gamantraṃ gamantrāṇāṃ namantram,",
  "S04n322:80": "namantraṃ namantrāṇāṃ nahimantram,",
  "S04n322:81": "nahimantraṃ nahimantrāṇāṃ vimantram,",
  "S04n322:82": "vimantraṃ vimantrāṇāṃ paramantram,",
  "S04n322:83": "paramantraṃ paramantrāṇāṃ śivamantram,",
  "S04n322:84": "śivamantraṃ śivamantrāṇāṃ delu,",
  "S04n322:85": "delu delūnāṃ velu,",
  "S04n322:86": "velu velūnāṃ geluḥ,",
  "S04n322:87": "geluḥ gelūnāṃ kheluḥ,",
  "S04n322:88": "kheluḥ khelūnāṃ neluḥ,",
  "S04n322:89": "neluḥ,",
  "S04n322:90": "nelūnāṃ bheluḥ,",
  "S04n322:91": "bheluḥ bhelūnāṃ keluḥ,",
  "S04n322:92": "keluḥ kelūnāṃ seluḥ,",
  "S04n322:93": "seluḥ selūnāṃ peluḥ,",
  "S04n322:94": "peluḥ,",
  "S04n322:95": "pelūnāṃ meluḥ,",
  "S04n322:96": "meluḥ melūnāṃ saraḍaḥ,",
  "S04n322:97": "saraḍaḥ saraḍānāṃ bheruduḥ,",
  "S04n322:98": "bheruduḥ bherudūnāṃ kheluduḥ,",
  "S04n322:99": "kheluduḥ kheludūnāṃ māluduḥ,",
  "S04n322:100": "māluduḥ mālūdūnāṃ samulaḥ,",
  "S04n322:101": "samulaḥ samulānāmathavam,",
  "S04n322:102": "athavamathavānāṃ kamalam,",
  "S04n322:103": "kamalaṃ kamalānāmagavam,",
  "S04n322:104": "agavamagavānāmatarum,",
  "S04n322:105": "atarumatarūṇāṃ heluvaḥ,",
  "S04n322:106": "heluvaḥ hetuvānāṃ mirahuḥ,",
  "S04n322:107": "mirahuḥ mirahūṇāṃ caraṇam,",
  "S04n322:108": "caraṇaṃ caraṇānāṃ dhamanam,",
  "S04n322:109": "dhamanaṃ dhamanānāṃ pramadam,",
  "S04n322:110": "pramadaṃ pramadānāṃ nigamam,",
  "S04n322:111": "nigamaṃ nigamānāmupavartam,",
  "S04n322:112": "uparvatam,",
  "S04n322:113": "pavartānāṃ nirdeśam,",
  "S04n322:114": "nirdeśaṃ nirdeśānāmakṣayam,",
  "S04n322:115": "akṣayamakṣayāṇāṃ saṃbhūtam,",
  "S04n322:116": "saṃbhūtaṃ saṃbhūtānāṃ mamamam,",
  "S04n322:117": "mamamaṃ mamamānāṃmavadam,",
  "S04n322:118": "avadamavadānāmutpalam,",
  "S04n322:119": "utpalamutpalānāṃ padma,",
  "S04n322:120": "padmaṃ padmānāṃ saṃkhyā,",
  "S04n322:121": "saṃkhyā saṃkhyānāṃ gati,",
  "S04n322:122": "gatiḥ gatīnāmupagam,",
  "S04n322:123": "upagamupagānāmaupamyam,",
  "S04n322:124": "aupamyamaupamyānāmasaṃkhyeyam,",
  "S04n322:125": "asaṃkhyeyamasaṃkhyeyānāmasaṃkhyeyaparivartam,",
  "S04n322:126": "asaṃkhyeyaparivartamasaṃkhyeyaparivartānāmapramāṇam,",
  "S04n322:127": "apramāṇamapramāṇānāmaparimāṇam,",
  "S04n322:128": "aparimāṇamaparimāṇānāmaparimāṇaparivartam,",
  "S04n322:129": "aparimāṇaparivartamaparimāṇaparivartānāmaparyantam,",
  "S04n322:130": "aparyantamaparyantānāmaparyantaparivartam,",
  "S04n322:131": "aparyantaparivartamaparyantaparivartānāmasamantam,",
  "S04n322:132": "asamantamasamantānāmasamantaparivartam,",
  "S04n322:133": "asamantaparivartamasamantaparivartānāmagaṇanīyam,",
  "S04n322:134": "agaṇanīyamagaṇanīyānāmagaṇanīyaparivartam,",
  "S04n322:135": "agaṇanīyaparivartamagaṇanīyaparivartānāmatulyam,",
  "S04n322:136": "atulyamatulyānāmatulyaparivartam,",
  "S04n322:137": "atulyaparivartamatulyaparivartānāmacintyam,",
  "S04n322:138": "acintyamacintyānāmaciantyaparivartam,",
  "S04n322:139": "acintyaparivartamacintyaparivartānāmamāpyam,",
  "S04n322:140": "amāpyamamāpyānāmamāpyaparivartam,",
  "S04n322:141": "amāpyaparivartamamāpyaparivartānāmanabhilāpyam,",
  "S04n322:142": "anabhilāpyamanabhilāpyānāmanabhilāpyaparivartam,",
  "S04n322:143": "anabhilāpyaparivartamanabhilāpyaparivartānāmanabhilāpyānabhilāpyam,",
  "S04n322:144": "anabhilāpyānabhilāpyamanabhilāpyānabhilāpyānāmanabhilāpyānabhilāpyaparivartam,",
  "S04n322:145": "tasya purato mahān vālikārāśirabhūdanekayojanapramāṇaḥ |",
  "S04n322:146": "sa taṃ bālikārāśiṃ gaṇayaṃstulayan prasiñcan saṃkhyāmakārṣīt-iyantīmāni vālikāphalakāni,",
  "S04n322:147": "yāvadiyantyetāni vālikāphalakānyanabhilāpyaparivartānīti |",
  "S04n322:148": "sa taṃ vālikārāśiṃ gaṇanāsaṃketanirdeśena nirdiśya evamāha-eṣa kulaputra gaṇanāyogo lokadhātuparaṃparayā supravartate bodhisattvānām |",
  "S04n322:149": "anena gaṇanānayena bodhisattvāḥ pūrvasyāṃ diśi lokadhātuprasarān gaṇayanti |",
  "S04n322:150": "evaṃ dakṣiṇāyāṃ paścimāyāmuttarayāmuttarapūrvāyāṃ pūrvadakṣiṇāyāṃ dakṣiṇapaścimāyāṃ paścimottarāyāmadha ūrdhvāyāṃ diśi |",
  "S04n322:151": "anena gaṇanānayena bodhisattvā lokadhātuprasarān gaṇayanti |",
  "S04n322:152": "eṣa kulaputra gaṇanānayo daśasu dikṣu lokadhātunāmaparaṃparānirdeśeṣu pravartate bodhisattvānām |",
  "S04n322:153": "anena gaṇanānayena bodhisattvā daśasu dikṣu lokadhātunāmaparaṃparāṃ gaṇayanti |",
  "S04n322:154": "yathā lokadhātunāmaparaṃparānirdeśeṣu,",
  "S04n322:155": "evaṃ daśasu dikṣu kalpanāmaparaṃparānirdeśeṣu buddhanāmaparaṃparānirdeśeṣu dharmanāmaparaṃparānirdeśeṣu sattvanāmaparaṃparānirdeśeṣu karmanāmaparaṃparānirdeśeṣu |",
  "S04n322:156": "eṣa eva gaṇanānayo yāvaddaśasu dikṣu sarvanāmaparaṃparānirdeśeṣu pravartate bodhisattvānām |",
  "S04n322:157": "anena gaṇanānayena bodhisattvā daśasu dikṣu sarvanāmaparaṃparānirdeśeṣu pravartate bodhisattvānām |",
  "S04n322:158": "anena gaṇanānayena bodhisattvā daśasu dikṣu sarvanāmaparaṃparāṃ gaṇayanti |",
  "S04n322:159": "etamahaṃ kulaputra,",
  "S04n322:160": "sarvadharmajñānaśilpābhijñāvantaṃ bodhisattvajñānālokaṃ jānāmi |",
  "S04n322:161": "kiṃ mayā śakyaṃ sarvajagatsaṃkhyānupraviṣṭānāṃ bodhisattvānāṃ sarvadharmavidhisaṃkhyānupraviṣṭānāṃ tryadhvasaṃkhyānupraviṣṭānāṃ sarvasattvasaṃkhyānupraviṣṭānāṃ sarvadharmaskandhasaṃkhyānupraviṣṭānāṃ sarvabuddhabodhisaṃkhyānupraviṣṭānāṃ sarvadharmanāmacakravaśavartināṃ bodhisattvānāṃ caryāṃ jñātuṃ guṇān vā vaktum,",
  "S04n322:162": "gocaro vā sūcayitum,",
  "S04n322:163": "viṣayo vā prabhāvayitum,",
  "S04n322:164": "balaṃ vā saṃvarṇayitum,",
  "S04n322:165": "āśayo vā nidarśayitum,",
  "S04n322:166": "saṃbhāro vā paridīpayitum,",
  "S04n322:167": "praṇidhānaṃ vā nirdeṣṭum,",
  "S04n322:168": "caryāṃ vā saṃdarśayitum,",
  "S04n322:169": "pāramitāpariśuddhirvā abhidyotayitum,",
  "S04n322:170": "samudāgamapariśuddhirvā saṃprakāśayitum,",
  "S04n322:171": "samādhiviṣayo vā vaktum,",
  "S04n322:172": "jñānāloko vā anugantum ||",
  "S04n322:173": "gaccha kulaputra,",
  "S04n322:174": "ayamihaiva dakṣiṇāpathe samudrapratiṣṭhānaṃ nāma nagaram |",
  "S04n322:175": "tatra prabhūtā nāmopāsikā prativasati |",
  "S04n322:176": "tāmupasaṃkramya paripṛccha-kathaṃ bodhisattvena bodhisattvacaryāyāṃ śikṣitavyam,",
  "S04n322:177": "kathaṃ pratipattavyam ||",
  "S04n322:178": "atha khalu sudhanaḥ śreṣṭhidārakaḥ kalyāṇamitravacanaṃ śrutvā saṃharṣitatanuruho mahāprītivegasaṃjātaḥ pramuditamānasaḥ sudurlabhāścaryāśayaratnapratilabdho vipulajagaddhitacittaceṣṭāniryāto buddhotpādaparaṃparāvatāravaśavartī dharmamaṇḍalaviśuddhimatiparamaḥ sarvatrānugatavibhaktiniryāṇanidarśanaparamaḥ tryadhvatalāsaṃbhinnabuddhaviṣayaḥ akṣayapuṇyasāgarasaṃbhūtacetāḥ mahājñānāvabhāsavaśavartī tribhuvanapurabandhanakapāṭanirbhedaḥ indriyeśvarasya dārakasya pādau śirasābhivandya indriyeśvaraṃ dārakamanekaśatasahasrakṛtvaḥ pradakṣiṇīkṛtya punaḥ punaravalokya indriyeśvarasya dārakasyāntikātprakrāntaḥ ||13 ||"
}