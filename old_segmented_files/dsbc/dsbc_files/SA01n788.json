{
  "SA01n788:0": "abhidharmasamuccayabhāṣyam",
  "SA01n788:1": "[lakṣaṇasamuccayo nāma prathamaḥ samuccayaḥ ]",
  "SA01n788:2": "oṃ namo ratnatrayāya |",
  "SA01n788:3": "kimarthamidaṃ śāstramārabdham |",
  "SA01n788:4": "skandhā donārabhya kati kasmādityevamādiṣu cintā sthāneṣu kauśalyakaraṇārtham |",
  "SA01n788:5": "tathāhyanena kauśalyena dvividho'nuśaṃso labhyate -manaskārānuśaṃsaṃḥ sāṃkathyaviniścayānuśaṃsaśca |",
  "SA01n788:6": "tatra manaskārānuśaṃsaḥ śamathānukūlyādvipaśyanāvṛddhayānukūlyācca veditavyaḥ |",
  "SA01n788:7": "śamathānukūlyaṃ punareṣū sthāneṣu kṛtakauśalasya niḥsaṃdehatayā yatheṣṭamālaṃvane ai kāgrayayogena sukhaṃ cittasamā dhānataḥ |",
  "SA01n788:8": "vipaśyanāvṛddhayānu kūlyaṃ bahubhiḥ prakāraiḥ jñeyaparīkṣayā prajñāprakarṣagamanataḥ |",
  "SA01n788:9": "sāṃkathyaviniścayānuśaṃsa eṣu sthāneṣu kuśa lasya sarvapraśnavyākaraṇaśaktiyogādvaiśāradyapratilaṃbhato draṣṭavyaḥ ||",
  "SA01n788:10": "pañcākārātmavastūdbhāvanatāmupādāyetyatracaturākāramātmano vastvityātmavastu |",
  "SA01n788:11": "pañcamaṃ tvātmalakṣaṇameva vastvityātmavastviti veditavyam |",
  "SA01n788:12": "saparigrahadehagrahaṇena bāhyasyādhyātmikasya ca rūpaskandhasya grahaṇaṃ veditavyam |",
  "SA01n788:13": "vedanādīnāmupabhogāditvaṃ tallakṣaṇanirdeśe jñāpayiṣyate |",
  "SA01n788:14": "tadāśrayātmasvavastu vijñānam,",
  "SA01n788:15": "teṣāṃ saparigrahadehādīnāmāśrayamātmalakṣaṇaṃ vastvityarthaḥ |",
  "SA01n788:16": "tathāhi loke prāyeṇa vijñāne ātmagrāhaḥ,",
  "SA01n788:17": "śeṣeṣvātmīyagrāha iti ||",
  "SA01n788:18": "dehaparigrahābhyāmiti cakṣu[rādī] ndriyaṣaṭkena rūpādiviṣayaṣaṭkena ca |",
  "SA01n788:19": "ṣaḍākāro'tīto vartamānaścopabhogo vijñānaṣaṭkam,",
  "SA01n788:20": "tasya dhāraṇamāśrayālaṃvana bhāvataḥ |",
  "SA01n788:21": "ityevaṃ taddhā raṇatvena dvādaśānāmindriyaviṣayāṇāṃ dhātutvam |",
  "SA01n788:22": "vijñānānāṃ punarupabhogalakṣaṇa dhāraṇatvena dhātutvaṃ veditavyam |",
  "SA01n788:23": "yathā'tītapratyutpannāḥ cakṣurādaya upabhogalakṣaṇadhārakā nai vamanāgatāḥ - 2 ||",
  "SA01n788:24": "āyadvāramātratvādindriyārthamātragrahaṇena dvādaśaivāyatanāni vyavasthā pitāni,",
  "SA01n788:25": "na tūpabhogalakṣaṇaṃ vijñānaṣaṭkamiti ||",
  "SA01n788:26": "upādānaṃ chando rāgaśca |",
  "SA01n788:27": "tatra chando'bhilāṣaḥ,",
  "SA01n788:28": "rāgo'dhyavasānam |",
  "SA01n788:29": "chandenānāgatamātmabhāvamabhilāṣamukhenopādatte,",
  "SA01n788:30": "yenānāgatān skandhānabhinirvarttayati |",
  "SA01n788:31": "rāgena vartamānamātmabhāvamadhyavasānamukhenopādatte,",
  "SA01n788:32": "yena vartamānān skandhānna parityajati |",
  "SA01n788:33": "tasmādetadeva dvayamupādānamityucyate |",
  "SA01n788:34": "tatra skandhavannirdeśa iti |",
  "SA01n788:35": "upādānena yuktāstasmātsopādānadharmā iti veditavyam ||",
  "SA01n788:36": "sparśena rūpāṇāmanyathībhāvo veditavyaḥ |",
  "SA01n788:37": "yā deśe ityabhi mukhapradeśe |",
  "SA01n788:38": "idaṃ cedaṃ cetyasthiśaṃkalā dikaṃ jñeyavastusabhāgaṃ pratibimbam |",
  "SA01n788:39": "evaṃ caivaṃ ceti varṇasaṃsthānabhedaiḥ citrīkārateti tathāsaṃjñā |",
  "SA01n788:40": "śubhānāṃ karmaṇāṃ sukho'nubhavaḥ phalavipākaḥ |",
  "SA01n788:41": "aśubhānāṃ duḥkhaḥ |",
  "SA01n788:42": "ubhayeṣāmaduḥkhāsukhaḥ |",
  "SA01n788:43": "tathāhi śubhānāmaśubhānāṃ vā vipāka ālayavi jñānaṃ nityamupekṣayaiva saṃprayuktaṃ bhavati |",
  "SA01n788:44": "saiva cātropekṣā vipākaḥ |",
  "SA01n788:45": "sukhaduḥkhayostu vipākajatvādvipākopacāraḥ |",
  "SA01n788:46": "dṛṣṭaśrutatamavijñātānarthāniti dṛṣṭaṃ yacca kṣuṣānubhūtam,",
  "SA01n788:47": "śrutaṃ yacchrotreṇānubhūtam,",
  "SA01n788:48": "mataṃ yatsvayamabhyūhitamevaṃ caivaṃ ca bhavitavyamiti,",
  "SA01n788:49": "vijñātaṃ yatpratyātmamanubhūtamiti |",
  "SA01n788:50": "vyavaharatītyabhilāpaiḥ prāpa[ya]tītyarthaḥ ||",
  "SA01n788:51": "nānāvasthāsu ceti sukhaduḥkhādyāsu ||",
  "SA01n788:52": "yena cakṣuṣā rūpāṇi dṛṣṭavānityatītavijñānopabhogadhārakatvena dhātutva darśayati |",
  "SA01n788:53": "pa śyatīti vartamānavijñānopabhoga dhārakatvena |",
  "SA01n788:54": "yacca tasya cakṣuṣo bījamupacitamālayavijñānaṃ yata āyatyāṃ cakṣunirvartiṣyate,",
  "SA01n788:55": "vaipākyaṃ ca yato nirvṛttam,",
  "SA01n788:56": "tadapi dvividhaṃ bījaṃ cakṣurdhāturityucyate,",
  "SA01n788:57": "cakṣuṣo hetutvāt |",
  "SA01n788:58": "yaccakṣurdhātoḥ rūpe ādhipatyamiti rūpī ndriyādhipatyena bāhyaviṣayanirvartanāt |",
  "SA01n788:59": "taddhātuvaddraṣṭavyaṃ tacca yathāyogamiti yena cakṣuṣā rūpāṇi drakṣyati yacca tadbījamityevamādi yojayitavyam ||",
  "SA01n788:60": "catvāri ca mahābhūtānyupādāyeti |",
  "SA01n788:61": "kathamupādāyarūpam |",
  "SA01n788:62": "catvāri mahābhūtānyupādāya jananasaṃniśrayapratiṣṭhopastaṃbhopabṛṃhaṇahetutvena |",
  "SA01n788:63": "jananādi hetutvaṃ punarbhūtānāmupādāyarūpe pañcavidhaṃ hetutvamadhikṛtya |",
  "SA01n788:64": "utpattihetutvaṃ tairvinā tadanutpatteḥ |",
  "SA01n788:65": "vṛttihetutvaṃ bhūtāni pratyākhyāyopādāyarūpasya pṛthagdeśā vaṣṭambhasāma rthyābhāvāt |",
  "SA01n788:66": "anuvṛttihetutvaṃ bhūtavikāreṇa tatpratiṣṭhitopādāyarūpavikriyāgamanāt |",
  "SA01n788:67": "sthitihetutvaṃ sadṛśotpattikāle bhūtairupādāyarūpasaṃtānasyānupacchedayogena saṃdhāraṇāt |",
  "SA01n788:68": "upacayahetutvaṃ vṛtti kāle bhūtairūpādāyarūpāpyāyanāditi |",
  "SA01n788:69": "nīlādīnāṃ pañcaviṃśatīnāṃ rūpāṇāṃ vyavasthānaṃ ṣaḍbhirākārairveditavyam |",
  "SA01n788:70": "lakṣaṇataḥ saṃniveśato 'nugrahopaghātataḥ kriyāsaṃniśrayataḥ kriyālakṣaṇataḥ maṇḍanataśca caturṇā daśānāmaṣṭānāmekai kasya ca yathākramam |",
  "SA01n788:71": "tatrābhyavakāśastadanyaprativārakaspraṣṭavyarahito yo deśaḥ |",
  "SA01n788:72": "nabho yadupariṣṭānnīlaṃ dṛśyate ||",
  "SA01n788:73": "śabdavyavasthānaṃ lakṣaṇato'nugrahopaghātataḥ hetuprabhedato deśanāprabhedato vyavahāraprabhedataśca |",
  "SA01n788:74": "lakṣaṇataḥ śrotrendriyagrāhyo yo'rtha iti |",
  "SA01n788:75": "deśanāprabhedato lokaprasiddhādayastrayaḥ |",
  "SA01n788:76": "śeṣaṃ yathāyogaṃ veditavyam |",
  "SA01n788:77": "tatropāttamahābhūtahetukastadyathā vākchabdaḥ |",
  "SA01n788:78": "anupāttamahābhūtahetukastadyathā vṛkṣa śabdaḥ |",
  "SA01n788:79": "tadubhayastadyathā hastamṛdaṅga śabdaḥ |",
  "SA01n788:80": "lokaprasiddho laukikabhāṣāsaṃgṛhītaḥ |",
  "SA01n788:81": "siddhopanīta āryerdeśitaḥ |",
  "SA01n788:82": "parikalpitastīrthyerdeśitaḥ |",
  "SA01n788:83": "āryānāryavyāvahārikau tudṛṣṭādīnaṣṭau vyavahārānadhikṛtya veditavyau ||",
  "SA01n788:84": "gandhavyavasthānaṃ svalakṣaṇato'nugrahopaghātataḥ prabhedataśca ||",
  "SA01n788:85": "rasavyavasthānamapyevameva veditavyam ||",
  "SA01n788:86": "tatra sahajo gandhaścandanādonām,",
  "SA01n788:87": "sāṃyogiko dhūpayuktyadīnām,",
  "SA01n788:88": "pāriṇāmikaḥ pakvaphalādīnāmiti |",
  "SA01n788:89": "spraṣṭavyaikadeśavyavasthānamāmarśanata ātulanataḥ sparśanata āpīḍanataḥ saṃsargato dhātuvaiṣamya sāmyataśca |",
  "SA01n788:90": "abvāyusaṃsa rgācchītam |",
  "SA01n788:91": "appṛthavīsaṃsargātpicchalam |",
  "SA01n788:92": "viśrāmo balamūrjā ca dhātusāmyāt |",
  "SA01n788:93": "ūrjā punarvaiśāradyaṃ veditavyam |",
  "SA01n788:94": "tṛptirubhayathā |",
  "SA01n788:95": "śeṣā jighatsādayo dhātuvaiṣamyādveditavyāḥ ||",
  "SA01n788:96": "ābhisāṃkṣepikaṃ paramāṇurūpam |",
  "SA01n788:97": "ābhyavakāśikaṃ tadeva yathoktaṃ tadanyaprativārakaspraṣṭavyarahitam |",
  "SA01n788:98": "sāmādānikamavijñaptirūpam |",
  "SA01n788:99": "parikalpitaṃ pratibimbarūpam |",
  "SA01n788:100": "vaibhūtvikaṃ vimokṣadhyāyigocaraṃ yadrūpam |",
  "SA01n788:101": "vedanāskandhavyavasthānamāśrayataḥ svabhāvata āśrayasaṃkalanataḥ saṃkleśavyavadānataśca |",
  "SA01n788:102": "tatra rūpāśrayasaṃkalanataḥ kāyikīvedanāvyavasthānam |",
  "SA01n788:103": "arūpyāśraya saṃkalanataścaitasi kīvedanāvyavasthānam |",
  "SA01n788:104": "saṃkleśataḥ sāmiṣādīnām,",
  "SA01n788:105": "vyavadānato nirāmiṣādīnāṃ vyavasthānaṃ veditavyam |",
  "SA01n788:106": "tattṛṣṇāviyukteti visaṃyuktā visaṃyogyānukūlā ca veditavyā ||",
  "SA01n788:107": "avyavahārakuśalasyāśikṣita bhāṣatayā rūpe saṃjñā bhavati na tu rūpamiti |",
  "SA01n788:108": "tasmādanimittasaṃjñetyucyate |",
  "SA01n788:109": "animittadhātusamāpannasya rūpādisarva nimittā pagate'nimitte nirvāṇe saṃjñā'nimittasaṃjñā |",
  "SA01n788:110": "bhavāgrasamāpannasyā paṭutvenālaṃvanānimittīkaraṇādanimittasaṃjñā |",
  "SA01n788:111": "parīttaḥ kāmadhātuḥ nikṛṣṭa tvāt |",
  "SA01n788:112": "mahadgato rūpadhātustata utkṛṣṭatvāt |",
  "SA01n788:113": "apramāṇe ākāśa vijñānānantyāyatane'paryantatvāt |",
  "SA01n788:114": "tasmāttadālaṃvanāḥ saṃjñāḥ parīttādisaṃjñā veditavyāḥ |",
  "SA01n788:115": "vedanāsaṃjñāvarjyānāṃ sarveṣāṃ caitasikānāṃ cittaviprayuktānāṃ ca saṃskāraskandhalakṣaṇatve cetanāmātrasyaiva tannidaśe grahaṇaṃ tatpūrvakatvāditareṣāmiti kāraṇajñāpanārthamāha - yayā kuśalatvāya cetayata ityevamādi |",
  "SA01n788:116": "tatra kuśalā vakṣyamāṇāḥ śraddhādayaḥ |",
  "SA01n788:117": "saṃkleśā rāgādayaḥ kleśopa kleśāḥ |",
  "SA01n788:118": "avasthābhedataḥ cetanāpreritasaṃskārāvasyāsu prajñaptāḥ cittaviprayuktāḥ saṃskārāḥ ||",
  "SA01n788:119": "cetanādīnāṃ caitasikānāṃ lakṣaṇataḥ karmataśca nirdeśo veditavyaḥ |",
  "SA01n788:120": "tatra cetanāyāḥ cittābhisaṃskāro manaskarmeti lakṣaṇanirdeśaḥ |",
  "SA01n788:121": "kuśalākuśalāvyākṛteṣu cittapreraṇakarmiketi karmanirdeśaḥ |",
  "SA01n788:122": "tathāhi yathābhisaṃskāraṃ kuśalādiṣu dharmeṣu cittasya pravṛttirbhavatīti |",
  "SA01n788:123": "ālaṃbane cittadhāraṇaṃ tatraiva punaḥ punarāvarjanaṃ veditavyam |",
  "SA01n788:124": "ata eva samādhilābhī mana(ḥ)",
  "SA01n788:125": "saṃskāralābhītyucyate |",
  "SA01n788:126": "vijñānotpattāvindriyasya sukhādivedanotpattyanukūlo yo vikārastadākāraḥ sparśo veditavyaḥ |",
  "SA01n788:127": "tatta dupasaṃhitā kartukāmateti darśanaśravaṇādisarvakriyecchāsaṃgrahārtham |",
  "SA01n788:128": "yathāniścayaṃ dhāraṇā evametannānyathetyadhimuktiḥ |",
  "SA01n788:129": "ata eva tatpradhāno'nyaiḥ saṃhartu na śakyate saṃstu taṃ vastu pūrvānubhūtaṃ veditavyam |",
  "SA01n788:130": "avikṣepakarmikatvaṃ punaḥ smṛte rālaṃvanābhilapanesati cittāvikṣepatāmupādāya |",
  "SA01n788:131": "cittasyaikāgratā'vikṣepaḥ |",
  "SA01n788:132": "jñānasaṃniśrayadānaṃ samāhitacittasya yathābhūtajñānāt |",
  "SA01n788:133": "saṃśayavyāvartanaṃ prajñayā dharmān pravicinvato niścayalābhāt |",
  "SA01n788:134": "astitve'bhisaṃpratyayākārā śraddhā |",
  "SA01n788:135": "guṇatve prasādākārā |",
  "SA01n788:136": "śakyatve'bhilāṣākārā,",
  "SA01n788:137": "śakyaṃ mayā prāptuṃ niṣpādayituṃ veti |",
  "SA01n788:138": "hrayādayaḥ sugamatvānna vibhajyante |",
  "SA01n788:139": "upapattiprātilambhikaṃ śrutacintāmayaṃ bhāvanāmayaṃ ca yathākramaṃ vipākāgamādhigamarūpaṃ veditavyam |",
  "SA01n788:140": "pratisaṃkhyāprajñā dhairyasa hitā |",
  "SA01n788:141": "sthāmavānvīryavānutsāhī dṛḍhaparākramo'nikṣiptadhuraḥ kuśaleṣu dharmeṣvityevamādisūtrapadāni yathākramaṃ saṃnāhādiṣvabhyutsāhavastuṣu yojayitavyāni |",
  "SA01n788:142": "paripūraṇaṃya thā maulaṃ praveśaḥ |",
  "SA01n788:143": "niṣpādanaṃ tasyaiva suparikarmakṛtatvam |",
  "SA01n788:144": "sarvāvaraṇaniṣkarṣaṇaṃ tadvaśenāśrayaparivṛttito draṣṭavyam |",
  "SA01n788:145": "sarvakuśalabhāvanāyā vīryādipūrvakatvātteṣvapramādaprajñapti |",
  "SA01n788:146": "sāstravā dharmā āstravā āsravasthānīyāśca viṣayā iha veditavyāḥ |",
  "SA01n788:147": "cittasamatādibhirupekṣāyā ādima dhyāvasānāvasthā vyākhyātāḥ |",
  "SA01n788:148": "tathāhyupekṣayā yuktaṃ cittaṃ layādiveṣamyābhāvādāditaḥ samam |",
  "SA01n788:149": "tato'nabhisaṃskāreṇa vahanātpraśaṭham |",
  "SA01n788:150": "tataḥ saṃkleśāśaṅkābhāvādanābhogāvasthitamiti |",
  "SA01n788:151": "a vihiṃsā pyadveṣāvyatirekāt prajñaptisatī veditavyā |",
  "SA01n788:152": "duḥkhasaṃjananakarmaka iti tṛṣṇāvaśena pañcopādānaskandha nirvartanāt |",
  "SA01n788:153": "asparśavihāra āghātacittasya duḥkha vihārāt |",
  "SA01n788:154": "agauravaṃ guruṣu guṇavatsu ca stabdhatā |",
  "SA01n788:155": "duḥkhotpattiḥ punarbhavotpattirvedi tavyā |",
  "SA01n788:156": "mithyāniścayairviparītaṃ jñānam |",
  "SA01n788:157": "vicikitsā saṃśayaḥ |",
  "SA01n788:158": "saṃkleśotpattiḥ rāgādikleśasamudācāraḥ |",
  "SA01n788:159": "tatsaṃniśrayadānaṃ mūḍhasya sarvakleśapravṛtteriti |",
  "SA01n788:160": "ratneṣu vimatirmārgasatye nirodhasatye ca yathāyogam |",
  "SA01n788:161": "tayā kuśalapakṣe'pravṛttiralabdhaniścayasyānārambhāt ||",
  "SA01n788:162": "madhyamā pratipacchāśvatocchedagrāhavarjitaṃ pratītyasamutpādajñānam |",
  "SA01n788:163": "śīlavrataṃ kudṛṣṭipūrvakaṃ veditavyama |",
  "SA01n788:164": "śramavaiphalyaṃ tenāniryāṇāt |",
  "SA01n788:165": "nāsti dattaṃ nāstīṣṭaṃ nāsti kṛtaṃ nāsti sucaritaṃ nāsti duścaritamityayaṃ hetvapavādaḥ |",
  "SA01n788:166": "nāsti duścaritasucaritānāṃ karmaṇāṃ phalavipāka iti phalāpavādaḥ |",
  "SA01n788:167": "nāstyayaṃ loko nāsti paraloko nāsti mātā nāsti pitā nāsti sattva upapāduka iti kriyāpavādaḥ,",
  "SA01n788:168": "lokāntaragamanāgamanakriyāyā bījādhānakriyāyāḥ pratisaṃdhibandhakriyāyāścā pavādāt |",
  "SA01n788:169": "na santi loke'rhanta ityevamādi sadvastunāśanam |",
  "SA01n788:170": "tadanyadyat kiṃcidviparītadarśanaṃ tanmithyā pari kalpanaṃ veditavyam |",
  "SA01n788:171": "kuśalamūlasamucchedo viśiṣṭāyā eva mithyādṛṣṭerna sarvasyāḥ |",
  "SA01n788:172": "pañcaskandhātmake jñeye ātmātmīyasvabhāvasamāropikā satkāyadṛṣṭiḥ |",
  "SA01n788:173": "ātmanityānityaviśeṣasamāropikā'ntagrāhadṛṣṭiḥ |",
  "SA01n788:174": "kudṛṣṭāvagratā samāropako dṛṣṭiparāmarśaḥ |",
  "SA01n788:175": "tatraiva śuddhi samāropakaḥ śīlavrataparāmarśaḥ |",
  "SA01n788:176": "ekā yadbhūyaseti mithyāvikalpikā yā nāvaśyamapavādikatvāt |",
  "SA01n788:177": "lakṣaṇato dvābhyāmantagrāhamithyādṛṣṭibhyām,",
  "SA01n788:178": "saparivārataḥ sarvābhyaḥ |",
  "SA01n788:179": "rūpādayo nātmā,",
  "SA01n788:180": "tadvilakṣaṇatvāt na hi te ātmalakṣaṇā iti |",
  "SA01n788:181": "na teṣvātmā,",
  "SA01n788:182": "anityatādoṣāt |",
  "SA01n788:183": "na hyāśrayābhāve āśritaṃ bhavatīti |",
  "SA01n788:184": "na rūpavānātmā,",
  "SA01n788:185": "asvātantryadoṣaprasaṅgāt |",
  "SA01n788:186": "na tebhyo'nyatrātmā,",
  "SA01n788:187": "nirdehatādoṣāt |",
  "SA01n788:188": "na hi vinā dehenā tmaparikalpa upalabhyata iti |",
  "SA01n788:189": "asvātantryatādoṣaḥ teṣvavaśavartanāt |",
  "SA01n788:190": "athaivaṃvidhamātmānaṃ kaścitparikalpayet tathāpi nopapadyate'rūpādika ātmā,",
  "SA01n788:191": "ayatnato mokṣadoṣāt |",
  "SA01n788:192": "dehādibandhanābhāve hi svarasenaiva mokṣaḥ syāditi ||",
  "SA01n788:193": "rūpāmātmeti samanupaśyati vedanāṃ saṃjñāṃ saṃskārān vijñānamātmeti samanupaśyatītyetāḥ pañcātmadṛṣṭayaḥ |",
  "SA01n788:194": "śeṣāḥ pañcadaśātmīyadṛṣṭayaḥ ||",
  "SA01n788:195": "rūpavān yāvadvijñānavāniti saṃbandhenātmīyatā,",
  "SA01n788:196": "sā hi tatsaṃvandhā ttadvān bhavatīti |",
  "SA01n788:197": "ātmīyaṃ rūpaṃ yāvadvijñānamiti vaśavarttyātmīyatāmupādāya ,",
  "SA01n788:198": "yasya hi yadvaśena vartate dāne viniyoge vā tasya tadātmīyamityucyate |",
  "SA01n788:199": "rūpe yāvadvijñāne ātmetyavinirbhāgavṛttyātmīyatā,",
  "SA01n788:200": "ayamātmāeṣvanusṛto vistṛtaḥ prakṣipto'ṅgāṅgānusārigata iti parikalpanāt ||",
  "SA01n788:201": "anirūpitavastukatvaṃ punā rūpamityevamādilakṣaṇaṃ nirūpayata ātmadṛṣṭeranavakāśāt |",
  "SA01n788:202": "tadyathā rajjuṃ sarpato gṛhṇāti kaścit sahasā,",
  "SA01n788:203": "na punā rajjuriti nirūpayaṃstāṃ sarpato gṛhṇīyāditi ||",
  "SA01n788:204": "krodhādayaḥ prajñaptisanto veditavyāḥ,",
  "SA01n788:205": "pratighātādi vyatirekeṇābhāvāt ||",
  "SA01n788:206": "tadūrdhvamiti krodhādūrdhvam |",
  "SA01n788:207": "akṣāntirapakārāmarṣaṇam |",
  "SA01n788:208": "dharmataiṣā yadavadyaṃ praticchādayataḥ kaukṛtyam,",
  "SA01n788:209": "ataścāsparśavihāra iti |",
  "SA01n788:210": "uccapragāḍhapāruṣyavacanaṃ paramarmaghaṭṭanayogena pratyakṣaravāditā |",
  "SA01n788:211": "asaṃlekho mātsaryeṇānupayujyamānānāmapyupakaraṇānāṃ saṃnicayādveditavyaḥ |",
  "SA01n788:212": "bhūtadoṣavimālanā anyenānyasya pratisaraṇaṃ veditavyam |",
  "SA01n788:213": "samyagavavādalābhaparipanthakarmakatvaṃ yathābhūtamātmānamanāviṣkṛtyāvavā dāyogyatvāt |",
  "SA01n788:214": "dīrghāyuṣkalakṣaṇagrahaṇaṃ tadvikalpanādamaravitarkapūrvakaṃ jīvitamadotpatteḥ |",
  "SA01n788:215": "anyatamānyatamā sāstravā saṃpattiḥ kulavalarūpamedhābuddhibhogaiśvaryādikā veditavyā |",
  "SA01n788:216": "rāgāṃśikaṃ nāndīsaumanasyaṃ saṃkliṣṭo harṣaviśeṣaḥ |",
  "SA01n788:217": "śubhanimittamanusarato rāgānukūlaṃ pūrvahasitaramitakrīḍitānusmaraṇāt cittasyānupaśamo veditavyaḥ kausīdyasaṃniśrayadānakarmakatvamaśraddadhānasya prayogacchandābhāvāt |",
  "SA01n788:218": "asaṃviditā kāyavākcittacaryā'bhi kramapratikramādiṣu samyagapratyavekṣitatayā veditavyā |",
  "SA01n788:219": "evaṃ hyasya karaṇīyākaraṇīyājñānā dāpattayo bhavantīti ||",
  "SA01n788:220": "svabhāvavikṣepaḥ pañcavijñānakāyāḥ,",
  "SA01n788:221": "prakṛtyaivādhyātmaṃ samādhātumaśakyatvāt |",
  "SA01n788:222": "bahirdhāvikṣepaḥ śrutādikuśale prayuktasya tadālaṃbanādbahiḥ kāmaguṇeṣu cittagamanaṃ veditavyam |",
  "SA01n788:223": "adhyātmavikṣepaḥ sa mādhiprayuktasyaiva taccyutikarau layauddhatyamāsvādanā ca |",
  "SA01n788:224": "nimittavikṣepaḥ pare māṃ guṇavattayā saṃbhāvayiṣyantītyetannimittametadartha kuśalaprayuktasya śanaiḥ tatparihāṇito veditavyaḥ |",
  "SA01n788:225": "dauṣṭhulya vikṣepo'haṃkārādidauṣṭhulyavaśādutpannotpanneṣu sukhādiṣu vediteṣvahaṃ mama asmīti vā karaṇāt kuśalapakṣāpariśuddhito veditavyaḥ |",
  "SA01n788:226": "āditastathodgrahaṇamudgrahaḥ |",
  "SA01n788:227": "vyavakira ṇā tadūrdhva tena cittasaṃtānasya miśrībhāvaḥ |",
  "SA01n788:228": "nimittīkāraḥ tasyaiva veditasya punaḥ punaścitrīkāro veditavyaḥ |",
  "SA01n788:229": "manaskāravikṣepaḥ samāpattyantaraṃ vā samāpadyamānasya dhyānāntaraṃ vā saṃśrayataḥ pūrvasmāddhyutthānato veditavyaḥ |",
  "SA01n788:230": "vairāgyaparipanthakarmaka ityupakleśātmakaṃ vikṣepamadhikṛtya ||",
  "SA01n788:231": "middhanimittaṃ tadyathā daurbalyam,",
  "SA01n788:232": "śramaḥ,",
  "SA01n788:233": "kāyagauravaḥ,",
  "SA01n788:234": "andhakāranimittasya manasikaraṇam,",
  "SA01n788:235": "sarvārambhāṇāmadhyupekṣaṇam punaḥ punastatkālanidrābhyāsaḥ,",
  "SA01n788:236": "mantrabalena parainidropasaṃhārastathā saṃvāhanā dibhirveti |",
  "SA01n788:237": "mohāṃśika iti samādhito viśeṣaṇārtham |",
  "SA01n788:238": "kuśalā(di) bhāvavacanaṃ na tvavaśyaṃ mohātmaka iti kṛtvā |",
  "SA01n788:239": "kāla iti rātryā madhyame yāme |",
  "SA01n788:240": "akālastato'nyaḥ |",
  "SA01n788:241": "yuktaṃ kāle yathānujñam,",
  "SA01n788:242": "akāle'pi glānasya karmaṇyatārtha vā |",
  "SA01n788:243": "ayuktastato'nyaḥ |",
  "SA01n788:244": "kṛtyātipattisaṃniśrayadānamupakleśātmakasya middhasya veditavyaḥ |",
  "SA01n788:245": "anabhipretaṃ karaṇamabhipretapūrvikā sucaritaduścaritakriyā,",
  "SA01n788:246": "anabhipretaṃ karaṇaṃ parairbalādavaṣṭabhya kāryamāṇasya kleśābhibhavādvā yathāyogaṃ veditavyam |",
  "SA01n788:247": "mohāṃśika ityupakleśa saṃgṛhītaḥ |",
  "SA01n788:248": "kāle yāvanna prativiramati,",
  "SA01n788:249": "akāle tadūrdhvam |",
  "SA01n788:250": "yuktaṃ sthāne,",
  "SA01n788:251": "ayuktamasthāne |",
  "SA01n788:252": "cetanāṃ vā niśritya prajñāṃ vetyanabhyūhābhyūhāvasthāyāṃ yathākramam |",
  "SA01n788:253": "paryeṣaṇākārā manaso'bhijalpanā vitarkaḥ pratyavekṣaṇākārā manaso'bhijalpanā'nu vicāra iti ||",
  "SA01n788:254": "tāveva vitarkavicārau saṃvadhyete,",
  "SA01n788:255": "audārikasūkṣmavyavasthānādanayoḥ ||",
  "SA01n788:256": "tadyathā'lobhasya lobhaprahāṇam,",
  "SA01n788:257": "śraddhā yā āśraddhayaprahāṇam |",
  "SA01n788:258": "rāgapratipakṣo vairāgyam,",
  "SA01n788:259": "tasya paripanthakaraṇam ,",
  "SA01n788:260": "tasya tena tadutpattāvantarāyakaraṇāt |",
  "SA01n788:261": "evaṃ krodhādīnāmapyupakleśānāṃ maitryādyātmīya pratipakṣāntarāyakaraṇaṃ veditavyam ||",
  "SA01n788:262": "cittaviprayuktānāṃ saṃskārāṇāmadhiṣṭhānataḥ svabhāvataḥ prajñaptitaśca nirdeśo veditavyaḥ |",
  "SA01n788:263": "asaṃjñisamāpattinirodhasamāpattī bhūmito'pi niḥsaraṇavihārasaṃjñāpūrvakābhyāṃ manaskārābhyāmapi nirdiṣṭe |",
  "SA01n788:264": "āsaṃjñikaṃ manaskāravarjyairebhireva |",
  "SA01n788:265": "śeṣā adhiṣṭhānādibhistribhireva |",
  "SA01n788:266": "tatra kuśalākuśalā nāṃ dharmāṇāmityadhiṣṭhānanirdeśaḥ |",
  "SA01n788:267": "ācayāpacaya iti svabhāvanirdeśaḥ |",
  "SA01n788:268": "tathāhyācaye'dhimātraiḥ śraddhādibhiḥ samanvā gata ityucyate |",
  "SA01n788:269": "apacaye sati mṛdubhiriti |",
  "SA01n788:270": "prāptiḥ pratilambhaḥ samāgama iti prajñaptiriti prajñaptinirdeśaḥ |",
  "SA01n788:271": "evamanyeṣvapi yathāyogaṃ yojayitavyam ||",
  "SA01n788:272": "śubhakṛtsnavītarāgasyeti tṛtīyadhyānavītarāgasya |",
  "SA01n788:273": "uparyavītarāgasyeti caturthadhyānāvītarāgasya |",
  "SA01n788:274": "niḥsaraṇasaṃjñāpūrvakeṇeti mokṣasaṃjñāpūrvakeṇa |",
  "SA01n788:275": "asthāvarāṇāmiti pravṛttivijñānasaṅgṛhītānām |",
  "SA01n788:276": "nirodha iti samāpatticittakṛtaḥ kālāntaramasthāvaracittacaittasamudācāranirodho āśrayasyāvasthāviśeṣo nirudhyate'neneti kṛtvā |",
  "SA01n788:277": "nirodhasamāpattāvuparyavītarāgasyetyavacanai bhavāgravīta rāgasyārhato'pi tatsaṃbhavāt |",
  "SA01n788:278": "tadekatyānāṃ ca sthāvarāṇāmiti kliṣṭamanaḥsaṃgṛhītānām |",
  "SA01n788:279": "ete ca samāpattī bhūmitaḥ manaskārato'dhiṣṭhānataḥ svabhāvataḥ prajñaptitaśca nirdeṣṭe āsaṃjñikaṃ manaskāravarjairebhireva |",
  "SA01n788:280": "śeṣā adhiṣṭhānādibhistribhireva ||",
  "SA01n788:281": "nikāyasabhāga ekajanmikaḥ skandhasaṃtānaḥ |",
  "SA01n788:282": "sthitikālaniyama iyantaṃ kālamanenāsmin nikāyasabhāge'vasthātavyaṃ varṣaśataṃ varṣasahastraṃ veti karmakṛtaḥ sāmarthyaviśeṣaḥ |",
  "SA01n788:283": "tasmistasmin sattvanikāya iti devamanuṣyādiṣu sattvajātiṣu |",
  "SA01n788:284": "ātmabhāvasadṛśatāyāmityekajātīyatāyām |",
  "SA01n788:285": "bāhyasyāpi rūpasya jātimattve nikāyasabhāgamātragrahaṇaṃ sattvasaṃtāne lakṣaṇaprajñaptijñāpanārtham |",
  "SA01n788:286": "bāhyaṃ hi rūpaṃ saṃvarttavivarttaprabhāvitamā dhyātmikāstu jātijarādiprabhāvitā iti |",
  "SA01n788:287": "prabandhavināśo maraṇaṃ veditavyam |",
  "SA01n788:288": "ete ca jātyādayo na pratikṣaṇaṃ veditavyāḥ kiṃtarhi prabandhāvasthāsviti |",
  "SA01n788:289": "svabhāvādhivacanaṃ cakṣuḥ śrotraṃ devo manuṣya ityevamādi |",
  "SA01n788:290": "viśeṣādhivacanaṃ sarvasaṃskārā anityāḥ sarvasattvā mariṣyantītyevamādi |",
  "SA01n788:291": "tadubhayāśrayeṣvi ti svabhāvaviśeṣādhivacanāśrayeṣvakṣareṣu a i u ityevamā daṣu |",
  "SA01n788:292": "etāvacca sarva yaduta svabhāvo vi śeṣastadubhayavyavahāraśca,",
  "SA01n788:293": "tatsarvamebhiranuvyavahriyata iti |",
  "SA01n788:294": "ata ete nāmapadavyañjanakāyā vyavasthāpitāḥ |",
  "SA01n788:295": "paryāyākṣaraṇatāmupādāyeti yathā cakṣuścakṣurityetasmātparyāyādanyeṣvapi netrākṣinayanalocanādiṣu paryāyāntareṣu kṣarati,",
  "SA01n788:296": "tairapi tatsaṃjñānāt |",
  "SA01n788:297": "naivaṃ a ityetadakṣaraṃ a ityetaṃ paryāyaṃ mukttvā paryāyāntareṇa śakyate jñāpayitum,",
  "SA01n788:298": "ataḥ paryāyākṣaraṇādakṣarāaṇi |",
  "SA01n788:299": "kṣaraṇaṃ punargamanaṃ veditavyam ||",
  "SA01n788:300": "prabandhānupacchede pravṛttivyavasthānamekasmin kṣaṇe vyavacchinne vā tadupacārābhāvāt hetuphalanānātvamiṣṭasya phalasya sucaritamaniṣṭasya duścaritamityevamādi |",
  "SA01n788:301": "phalānāṃ pṛthak pṛthaganyonyahetukatvam |",
  "SA01n788:302": "hetuphalasārūpyamanyatve'pi yadyasya phalaṃ yujyate |",
  "SA01n788:303": "tadyathā dānasya bhogasaṃpadityevamādi |",
  "SA01n788:304": "ekaikasyaiva pravṛttirayugapatpravṛttirveditavyā |",
  "SA01n788:305": "hetuphalasya prabandhena pravṛttau satyāṃ yattatra hetuphalamutpannaniruddhaṃ so'tītaḥ kāla iti prajñapyate,",
  "SA01n788:306": "yadanutpannaṃ so'nāgataḥ kālaḥ,",
  "SA01n788:307": "yadutpannāniruddhaṃ sa pratyutpannaḥ kāla iti |",
  "SA01n788:308": "hetuphalasya digvyāptau deśopacāraḥ |",
  "SA01n788:309": "rūpasaṃgṛhītaṃ cātra hetuphalaṃ veditavyamarūpiṇāṃ digvyāpanasāmarthyābhāvāt |",
  "SA01n788:310": "pratyekaśo bhede saṃkhyetyabhinnaikātmakatve dvitrisaṃkhyā dyanupapatteḥ |",
  "SA01n788:311": "hetuphala pratyayānāṃ samavadhānaṃ tadyathā vijñānākhyasya hi hetuphalasye ndriyāparibhedo vipayābhāsagamanaṃ tajjñānaṃ manaskārapratyupasthānaṃ ceti |",
  "SA01n788:312": "evamanyatrāpi yojitavyam ||",
  "SA01n788:313": "ityevamete cittaviprayuktāḥ saṃskārāṇāṃ dharmāṇāma vasthāsu prajñapanātsarve prajñaptisanto veditavyāḥ |",
  "SA01n788:314": "tatra kuśalākuśalā dyācayā pacayāvasthāyāmekaḥ |",
  "SA01n788:315": "cittacaitasikāpravṛttyavasthāyāṃ trayaḥ |",
  "SA01n788:316": "sthityavasthāyāmekaḥ |",
  "SA01n788:317": "sādṛśyāvasthāyāmekaḥ |",
  "SA01n788:318": "lakṣaṇāvasthāyāṃ catvāraḥ |",
  "SA01n788:319": "vyavahārāvasthāyāṃ trayaḥ |",
  "SA01n788:320": "alābhāvasthāyāmekaḥ |",
  "SA01n788:321": "hetuphalāvasthāyāṃ śeṣā iti |",
  "SA01n788:322": "hetuphalaṃ punaratra sarva saṃskṛtaṃ veditavyam |",
  "SA01n788:323": "tato'nyasyotpādāddhetuḥ |",
  "SA01n788:324": "anyatastadutpādāt phalamiti ||",
  "SA01n788:325": "skandhādīnāṃ samudācāre tadbījaparipuṣṭirvāsane tyucyate |",
  "SA01n788:326": "sarvabījakaṃ teṣāmeva skandhādīnāmutpattibījairyuktatvāt |",
  "SA01n788:327": "ālīyante tasmin dharmā bījataḥ,",
  "SA01n788:328": "sattvā vātmagrāheṇetyālayavi jñānam |",
  "SA01n788:329": "pūrva karmani rmitatvāt vipākavijñānam |",
  "SA01n788:330": "punaḥ punaḥ pratisaṃdhibandhe ātmabhāvopādānā dādānavijñā nam |",
  "SA01n788:331": "tatpunaretacci ttamityucyate,",
  "SA01n788:332": "sarvadharmavāsanācittatvāt ||",
  "SA01n788:333": "tadetadālayavijñānamastīti kathaṃ vijñāyate |",
  "SA01n788:334": "yasmāttena vināupāttamādi spaṣṭatvaṃ bījaṃ karma na yujyate |",
  "SA01n788:335": "kāyiko'nubhavo'citte samāpattī cyutistathā ||",
  "SA01n788:336": "etasyāścoddānagāthāyā vibhāgastadyathā viniścayasaṃgrahaṇyāma ṣṭābhirākārai rālayavijñānasyāstitā pratyetavyā |",
  "SA01n788:337": "tadyathā 'ntareṇālayavijñānaṃ āśrayo pādānāsaṃbhavataḥ ādipravṛtyasaṃbhavataḥ spaṣṭapravṛttyasaṃbhavato bījatvā saṃbhavataḥ karmāsaṃbhavataḥ kāyikānubhavāsaṃbhavatā 'cittakasamāpattyasaṃbhavato vijñānacyutyasaṃbhavataśca ||",
  "SA01n788:338": "kena kāraṇenāśrayopādānaṃ na yujyate |",
  "SA01n788:339": "āha pañcabhiḥ kāraṇaiḥ |",
  "SA01n788:340": "tathāhi ālayavijñānaṃ pūrvasaṃskārahetukam |",
  "SA01n788:341": "cakṣurādipravṛttivijñānaṃ punarvartamānapratyayahetukam |",
  "SA01n788:342": "yathoktam indriyaviṣayamanaskāravaśādvijñānānāṃ pravṛttirbhavatīti vistareṇa |",
  "SA01n788:343": "idaṃ prathamaṃ kāraṇam |",
  "SA01n788:344": "api ca kuśalākuśalāḥ ṣaḍvijñānakāyā upalabhyante |",
  "SA01n788:345": "idaṃ dvitīyaṃ kāraṇam |",
  "SA01n788:346": "api ca ṣaṇṇāṃ vijñānakāyānāṃ sā jātirnopalabhyate yā'vyākṛtavipākasaṃgṛhītā syāt |",
  "SA01n788:347": "idaṃ tṛtīyaṃ kāraṇam |",
  "SA01n788:348": "api ca pratiniyatāśrayāḥ ṣaḍvijñānakāyāḥ pravartante,",
  "SA01n788:349": "tatra yena yenāśrayeṇa yadvijñānaṃ pravartate tadeva tenopāttaṃ syādavaśiṣṭasyānu pāttateti na yujyate,",
  "SA01n788:350": "upāttatāpi na yujyate vijñānavirahitatayā |",
  "SA01n788:351": "idaṃ caturtha kāraṇam |",
  "SA01n788:352": "api ca punaḥ punarāśrayasyopādāna doṣaḥ prasajyate |",
  "SA01n788:353": "tathāhi cakṣurvijñānamekadā pravartate ekadā na pravarttate evamavaśiṣṭāni |",
  "SA01n788:354": "idaṃ pañcamaṃ kāraṇam |",
  "SA01n788:355": "iti pūrvakarmapravarttamānapratyahetuto'pi kuśalākuśalato'pi tajjātyanupalaṃbhato'pi pratiniyatāśrayato'pi punaḥ punaru pādānadoṣato'pi na yujyate ||",
  "SA01n788:356": "kena kāraṇenā'dipravṛttisaṃbhavo na yujyate |",
  "SA01n788:357": "sa cetkaścidvadedyadyālaya vijñānamasti tena dvayoḥ vijñānayoḥ yugapatpravṛttirbhaviṣyati |",
  "SA01n788:358": "sa idaṃ syādvacanīyaḥ - adoṣa eva bhavāndoṣasaṃjñī |",
  "SA01n788:359": "tathāhi bhavatyeva dvayorvijñānayoryugapatpravṛttiḥ |",
  "SA01n788:360": "tatkasya hetoḥ |",
  "SA01n788:361": "tathāhyekatyasya yugapadradṣṭukāmasya yāvadvijñātukāmasyādi ta itaretaravijñānapravṛttirna yujyate |",
  "SA01n788:362": "tathāhi tatra manaskāro'pi nirviśiṣṭa indriyamapi viṣayo'pi ||",
  "SA01n788:363": "kena kāraṇenāsatyāṃ yugapadvijñānapravṛttau manovijñānasya cakṣurādivijñāna sahānucarasya spaṣṭatvaṃ na saṃbhavati |",
  "SA01n788:364": "tathāhi yasmin samaye 'tītamanubhūtaṃ viṣayaṃ samanusmarati tasmin samaye'vispaṣṭo manovijñānapracāro bhavati na tu tathā vartamānaviṣayo manaḥpracāro'vispaṣṭo bhavati |",
  "SA01n788:365": "ato'pi yugapatpravṛttirvā yujyate'vispaṣṭatvaṃ vā manovijñānasya ||",
  "SA01n788:366": "kena kāraṇena bījatvaṃ na saṃbhavati ṣaṇṇāṃ vijñānakāyānāmanyonyam |",
  "SA01n788:367": "tathāhi kuśalānantaramakuśalamutpadyate,",
  "SA01n788:368": "akuśalānantaraṃ kuśalam,",
  "SA01n788:369": "tadubhayānantaramavyākṛtam,",
  "SA01n788:370": "hīnadhātukānantaraṃ madhyadhātukam,",
  "SA01n788:371": "madhyadhātukānantaraṃ praṇītadhātukam,",
  "SA01n788:372": "evaṃ praṇītadhātukānantaraṃ yāvaddhīnadhātukam,",
  "SA01n788:373": "sāstravānantaramanāsravam,",
  "SA01n788:374": "anāstravānantaraṃ sāsravam,",
  "SA01n788:375": "laukikānantaraṃ lokottaram,",
  "SA01n788:376": "lokottarānantaraṃ laukikam |",
  "SA01n788:377": "na ca teṣāṃ tathā bījatvaṃ yujyate |",
  "SA01n788:378": "dīrghakālasamucchinnāpi ca saṃtatiścireṇa kālena pravartate,",
  "SA01n788:379": "tasmādapi na yujyate ||",
  "SA01n788:380": "kena kāraṇenāsatyāṃ yu gapadvijñānapravṛttau karma na saṃbhavati |",
  "SA01n788:381": "tathāhi samāsataścaturvidhaṃ karma - bhājanavijñaptirāśrayavijñaptirahamiti vijñaptirviṣayavijñaptiśceti |",
  "SA01n788:382": "etā vijñaptayaḥ kṣaṇe kṣaṇe yugapatpravartamānā upalabhyante |",
  "SA01n788:383": "na caikasya vijñānasyaikasmin kṣaṇe idamevaṃrūpaṃ vyatibhinnaṃ karma yujyate ||",
  "SA01n788:384": "kena kāraṇenāsatyālayavijñāne kāyiko'nubhavo na yujyate |",
  "SA01n788:385": "tathāhyekatyasya yoniśo vā'yoniśo vā cintayato vā 'nuvitarkayato vā samāhitacetaso vā'samāhitacetaso vā ye kāye kāyānubhavā utpadyante'nekavidhā bahunānāprakārāste na bhaveyurupalabhyante ca |",
  "SA01n788:386": "tasmādapyastyālayavijñānam ||",
  "SA01n788:387": "kena kāraṇe nāsatyālayavijñāne'cittā samāpattirna saṃbhavati |",
  "SA01n788:388": "tathāhya saṃjñisamāpannasya vā nirodhasamāpannasya vā vijñānameva kāyādapakrāntaṃ syāt |",
  "SA01n788:389": "nānapakrāntaṃ tataḥ kālakriyaiva bhavet |",
  "SA01n788:390": "yathoktam bhagavatā - “vijñānaṃ cāsya kāyādanapakrāntaṃ bhavatī“ti ||",
  "SA01n788:391": "kena kāraṇenāsatyālayavijñāne cyutirapi na yujyate |",
  "SA01n788:392": "tathāhi cyavamānasya vijñāna mūrdhvadehaṃ vā śotikurvan vijahāti,",
  "SA01n788:393": "adhodehaṃ vā |",
  "SA01n788:394": "na ca manovijñānaṃ kadācinna pravartate |",
  "SA01n788:395": "ato'pyālayavijñānasyaiva dehopādāna kasya vigamāddehaśītatā upa[la]bhyate dehāpratisaṃvedanā ca |",
  "SA01n788:396": "na tu manovijñānasya |",
  "SA01n788:397": "ato'pi na yujyate ||",
  "SA01n788:398": "mano nirvacanata ālaṃvanataḥ saṃprayogataḥ pravṛttikālataśca nirdiṣṭaṃ veditavyam |",
  "SA01n788:399": "mārgasaṃmukhībhāve tadabhāvaḥ,",
  "SA01n788:400": "paramārthajñānasyātmadṛṣṭisamudācāreṇātyantavirodhāt |",
  "SA01n788:401": "tadūrdhvamālayavijñānātpravṛttiḥ ,",
  "SA01n788:402": "śaikṣasyāprahīṇatvāt |",
  "SA01n788:403": "asaṃjñisamāpattito nirodhasamāpatteḥ śāntataratvaṃ tadasamudācārādeva veditavyam |",
  "SA01n788:404": "samanantaraniruddhaṃ mano'numatamiti kṛtvā'nantaraṃ matamityarthaḥ ||",
  "SA01n788:405": "vijñānasyāśrayata ālaṃvanataḥ svabhāvataśca vyavasthānaṃ veditavyam ||",
  "SA01n788:406": "dhātvāyatanānāṃ nāsti pṛthaglakṣaṇavyavasthānam,",
  "SA01n788:407": "skandhanirdeśa eva cakṣurādīnāmukta lakṣaṇatvāt |",
  "SA01n788:408": "tasmātskandhebhya eva niṣkṛṣya dhātavo vyavasthāpyante,",
  "SA01n788:409": "dhātubhya āyatanāni ||",
  "SA01n788:410": "yattu skandhairasaṃgṛhītamasaṃskṛtaṃ tadaṣṭadhāvyavasthāpya iti |",
  "SA01n788:411": "tathatāyāstraividhyamāśrayaprakārabhedānna svabhāvabhedāditi veditavyam |",
  "SA01n788:412": "ananyathīma vatā sadaiva bhāva nāṃ nirātmatayā draṣṭavyā |",
  "SA01n788:413": "saṃkleśā pracāratāmupādāyeti tenā labanena saṃkleśa vastunaḥ saṃkleśa śūnyīkaraṇāt |",
  "SA01n788:414": "yadāpi saṃkliṣṭetyucyate tadāpyāgantukastatropakleśo veditavyaḥ |",
  "SA01n788:415": "katamaḥ punarāgantukastatropakleśaḥ |",
  "SA01n788:416": "anapoddhṛtagrāhyagrāhakabījasya paratantracittasya dvayākārā pravṛttiḥ |",
  "SA01n788:417": "na dharmatā cittasya |",
  "SA01n788:418": "prakṛtiprabhāsvarā hi sarvadharmāṇāṃ dharmateti |",
  "SA01n788:419": "nimittāni rūpaṃ vedanā yāvadbodhiriti prapañcitāni,",
  "SA01n788:420": "teṣāṃ tatropaśamādanimittam |",
  "SA01n788:421": "bhūtaṃ yadaviparītam,",
  "SA01n788:422": "tasya koṭiḥ paryantaḥ,",
  "SA01n788:423": "nairātmyātpareṇa tattvāparyepaṇāt |",
  "SA01n788:424": "ākāśaṃ rūpābhāva iti rūpasyava viparya ye ṇābhāvalakṣaṇo yo dharmo manovijñānaviṣayastadākāśam |",
  "SA01n788:425": "manovijñānaviṣayatva punaḥ dharmadhātvadhikāratvena veditavyam |",
  "SA01n788:426": "rūpasyaivetyavadhāraṇādvedanādisādhāraṇāstathatā'pratisaṃkhyāpratisaṃkhyāni[ro]dhānityatāḥ paryudāsyante |",
  "SA01n788:427": "śaśavipāṇādīnāmatyantamabhāvo na teṣāṃ viparyayeṇa vijñāyate |",
  "SA01n788:428": "yasmātta evātyantaṃ na saṃbhavantī ti |",
  "SA01n788:429": "te'pi śaśaviṣāṇādayo nāsyaiva vidyamānasya rūpasya viparyayeṇa,",
  "SA01n788:430": "vedanādisādhāraṇatvāt |",
  "SA01n788:431": "tasmādrūpasyaiva viparyaye ṇetyucyate |",
  "SA01n788:432": "abhāvalakṣaṇavacanena vedanādonāmarūpiṇāṃ paryudāsaḥ |",
  "SA01n788:433": "na hi te'bhāvalakṣaṇā iti |",
  "SA01n788:434": "yo nirodho na ca visaṃyoga ityanuśayāsamuddhātāt |",
  "SA01n788:435": "viparyayādvisaṃyogaḥ ||",
  "SA01n788:436": "dvayamidaṃ prahātavyam - kleśāśca tadāśrayabhūtaṃ ca vastu veditam |",
  "SA01n788:437": "tatpunarveditaṃ dvividham - vaikārikamavaikārikaṃ ca,",
  "SA01n788:438": "sukhaduḥkhamaduḥkhāsukhaṃ ca yathākramam |",
  "SA01n788:439": "tatra kleśaprahāṇāt pratisaṃkhyānirodhavyavasthānam |",
  "SA01n788:440": "dvividhaveditaprahāṇādyathākrama māniñjyasya saṃjñāvedayitanirodhasya ca vyavasthānam |",
  "SA01n788:441": "tatra kleśaprahāṇaṃ tatpakṣadauṣṭhulyāpagamādāśrayaparivṛttiḥ,",
  "SA01n788:442": "veditaprahāṇaṃ tatpratipakṣabhūtāyāḥ samāpatterāvaraṇāpagamādāśrayaparivṛttiḥ |",
  "SA01n788:443": "ata eva dvitīye dhyāne duḥkhanirodhasyāsaṃskṛtā[vya]vasthānam,",
  "SA01n788:444": "vaikārikasya veditasyāśeṣamaprahāṇāt ||",
  "SA01n788:445": "rūpaskandhena daśarūpiṇo dhātavaḥ saṃgṛhītāḥ,",
  "SA01n788:446": "dharmadhātunā sa eva,",
  "SA01n788:447": "mana āyatanena sapta vijñānadhātava ityevaṃ sarvadharmāstrayo bhavanti ||",
  "SA01n788:448": "evaṃ vyavasthāpiteṣu skandhadhātvāyataneṣvānuṣaṃgikametadvayutpādyate ||",
  "SA01n788:449": "cakṣuḥśrotraghrāṇānāṃ pratyekaṃ dvitve sati kathaṃ dhā tūnāṃ naikaviṃśatitvam |",
  "SA01n788:450": "yadyapi caiṣāṃ dvitvaṃ na tu dhātvantaratvam,",
  "SA01n788:451": "lakṣaṇasādharmyeṇobhayoścakṣurlakṣaṇatvāt,",
  "SA01n788:452": "kṛtyasādharmyeṇobhayoścakṣurvijñānakṛtyatvāt |",
  "SA01n788:453": "evaṃ śrotraghrāṇayoryojyam |",
  "SA01n788:454": "dvayordvayostu nirvṛtti rāśrayaśobhārtham |",
  "SA01n788:455": "evaṃ suvibhaktasamobhayapārśva āśrayaḥ śobhano nānyathā ||",
  "SA01n788:456": "kimekaikameva cakṣurniśritya cakṣurvijñānamutpadyate nityamāhosviddva api |",
  "SA01n788:457": "dve apītyucyate,",
  "SA01n788:458": "spaṣṭagrahaṇāt |",
  "SA01n788:459": "yathā dvayoścakṣuporunmiṣitayoḥ rūpagrahaṇaṃ spaṣṭaṃ bhavati na tathaikasminneveti |",
  "SA01n788:460": "tadyathā ekasminnapavarake dvayoḥ pradīpayorekaṃ prabhāpratānaṃ spaṣṭataraṃ dvau pradīpau niśritya varttate |",
  "SA01n788:461": "tadvadatrāpi nayo draṣṭavyaḥ ||",
  "SA01n788:462": "ekaikenendriyadvāreṇa vicitra viṣayapratyupasthāne tatprakāreṣu kiṃ krameṇa vijñānānyutpadyante āhosyidyugapadekam |",
  "SA01n788:463": "yugapadekameva vicitrākāraṃ vijñānaṃ veditavyam |",
  "SA01n788:464": "jihvāsaṃprāpte kavaḍe jihvākāyavijñānayornityaṃ yugapadutpattirveditavyā ||",
  "SA01n788:465": "śabdasyoccheditvānna deśāntareṣvaparāparotpattisaṃtānena deśāntaragamanamasti kitarhi sakṛt |",
  "SA01n788:466": "yathā svaprade śamavaṣṭabhya pradīpapratānavat śabdapratānasyotpādo draṣṭavyaḥ |",
  "SA01n788:467": "yattvāsannatiraskṛtasya śabdasyāspaṣṭaṃ śravaṇaṃ bhavati tacchabdasya pratighātitvādāvaraṇasauṣirya svalpokti to veditavyam ||",
  "SA01n788:468": "ṣaṇṇāṃ vijñānānāṃ kati vijñānāni savikalpakāni katyavikalpakāni |",
  "SA01n788:469": "tribhistāvadvikalpaiḥ manovijñānamekaṃ savikalpakam |",
  "SA01n788:470": "trayo vikalpāḥsvabhāvavikalpo'nusmaraṇavikalpo'bhinirūpaṇāvikalpaśca |",
  "SA01n788:471": "tatra svabhāvavikalpaḥ pratyutpanneṣu saṃskāreṣvanubhūyamāneṣu yaḥ svalakṣaṇākāro vikalpaḥ |",
  "SA01n788:472": "anusmaraṇavikalpo yo'nubhūtapūrvasaṃskārākāraḥ |",
  "SA01n788:473": "abhinirūpaṇāvikalpo yo'tītānāga tapratyutpanneṣu viparokṣeṣvabhyūhanākāro vikalpaḥ ||",
  "SA01n788:474": "api khalu sapta vikalpāḥ ālaṃvane svarasavāho vikalpaḥ sanimitto 'nimittaḥ paryeṣakaḥ pratyavekṣakaḥ kliṣṭo 'kliṣṭaśca vikalpaḥ |",
  "SA01n788:475": "tatra ādyo vikalpaḥ pañca vijñānakāyāḥ,",
  "SA01n788:476": "acitrayitvālaṃvanaṃ yathāsvaṃ viṣayeṣu svarase naiva vahanāt |",
  "SA01n788:477": "sanimitta svabhāvānusmaraṇavikalpo vartamānātītaviṣaya citrīkaraṇāt |",
  "SA01n788:478": "ani mitto'nāgataviṣayo manorathākāro vikalpaḥ śeṣā abhinirūpaṇāvikalpasvabhāvā veditavyāḥ |",
  "SA01n788:479": "tathāhyekadā'bhyūhamānaḥ paryeṣate,",
  "SA01n788:480": "ekadā pratyavekṣate,",
  "SA01n788:481": "ekadā kliṣṭo bhavati,",
  "SA01n788:482": "ekadā'kliṣṭa iti ||",
  "SA01n788:483": "yadā rūpādiprativijñaptikaṃ vijñānaṃ tatkena kāraṇena cakṣurādi vijñānamityucyate na rūpādibhijñānamiti |",
  "SA01n788:484": "pañcavidhavigrahopapatteḥ rūpādivacanānu papattiḥ |",
  "SA01n788:485": "katha miti |",
  "SA01n788:486": "cakṣuṣi vijñānaṃ cakṣurvijñānam,",
  "SA01n788:487": "āśrayadeśe vijñānotpattitaḥ ,",
  "SA01n788:488": "sati ca tasmistadbhāvāt |",
  "SA01n788:489": "tathāhi sati cakṣuṣi cakṣurvijñānamavaśyamutpadyate anandhānāmanandhato 'ndhakārasyāpi darśanāt |",
  "SA01n788:490": "na rūpe satyavaśyam,",
  "SA01n788:491": "andhānāmadarśanāditi |",
  "SA01n788:492": "cakṣuṣā vijñānaṃ cakṣu vijñānam ,",
  "SA01n788:493": "tadvaśenāvikṛte'pi rūpe vijñānasya vikriyāgamanatvāt |",
  "SA01n788:494": "tadyathā kāmala vyādhyupahatena cakṣuṣā nīlādirūpeṣvapi pītadarśanameva bhavatīti |",
  "SA01n788:495": "cakṣuṣo vijñānaṃ cakṣurvijñānam,",
  "SA01n788:496": "vijñānabījānubandhāccakṣuṣastannirvṛtteḥ |",
  "SA01n788:497": "cakṣuṣe vijñānam,",
  "SA01n788:498": "tasmai hitāhi[ta]tvāt |",
  "SA01n788:499": "tathāhi vijñānasaṃprayukte nānubhavenendriya syānugraha upaghāto vā bhavati,",
  "SA01n788:500": "na viṣayasyeti |",
  "SA01n788:501": "cakṣurvijñānaṃ cakṣurvijñānam,",
  "SA01n788:502": "ubhayoḥ sattvasaṃkhyātatvāt na tvavaśyaṃ rūpasyeti ||",
  "SA01n788:503": "kiṃ tāvaccakṣū rūpāṇi paśyatīti veditavyamatha vijñānam |",
  "SA01n788:504": "naikaṃ nāparaṃ paśyatīti veditavyam,",
  "SA01n788:505": "nirvyāpāratvāt dharmāṇām |",
  "SA01n788:506": "sāmagrayāṃ tu satyāṃ darśanaprajñaptiḥ |",
  "SA01n788:507": "api khalu ṣaḍbhirākāraiḥ cakṣuṣo rūpadarśane prādhānyaṃ veditavyaṃ na vijñānasya |",
  "SA01n788:508": "katamaiḥ ṣaḍbhiḥ |",
  "SA01n788:509": "utpattikāraṇa (ta)",
  "SA01n788:510": "ḥ , cakṣuṣastadutpatteḥ |",
  "SA01n788:511": "tatpadasthānataḥ,",
  "SA01n788:512": "darśanasya cakṣurāśrayaṇāt |",
  "SA01n788:513": "acala vṛttitaḥ,",
  "SA01n788:514": "cakṣuṣo nityamekajātīyatvāt |",
  "SA01n788:515": "svatantravṛttitaḥ,",
  "SA01n788:516": "pratikṣaṇamutpattipratyayasāmagrayanapekṣatvāt |",
  "SA01n788:517": "śobhāvṛttitaḥ,",
  "SA01n788:518": "tenāśrayaśobhanāt |",
  "SA01n788:519": "āgamataḥ, “cakṣuṣā rūpāṇi dṛṣṭve“ ti vacanāt |",
  "SA01n788:520": "etacca yathoktaṃ sarva vijñānasya na saṃbhavatīti |",
  "SA01n788:521": "calavṛttitvaṃ tvasya bahuprakārotpattito veditavyam ||",
  "SA01n788:522": "yathā dhātuṣvāyataneṣu cāsaṃskṛtaṃ vyavasthāpitamevaṃ kasmānna skandheṣvapi vyavasthāpitam |",
  "SA01n788:523": "skandhārthāsaṃbhavāt |",
  "SA01n788:524": "rūpādīnā matītādi prakārābhisaṃkṣepeṇa rāśyarthaḥ skandhārtho nirdiṣṭaḥ |",
  "SA01n788:525": "sa ca nityasya na saṃbhavatīti na skandheṣvasaṃskṛtavyavasthānam ||",
  "SA01n788:526": "kena kāraṇena ta eva dharmā skandhadhātvāyatanamukhaiḥ pṛthagdeśitāḥ |",
  "SA01n788:527": "vineyānāṃ samāsavyāsanirdeśakauśalyotpādanārtham |",
  "SA01n788:528": "tathāhi skandhanirdeśe ye rūpavijñānesamāsena nirdiṣṭe te dhātvāyataneṣvekādaśadhā |",
  "SA01n788:529": "saptadhā ca bhittvā vyāsena nirdiṣṭe yathāyogam |",
  "SA01n788:530": "ye tu tatra vedanādayo vyastāḥ te dhātvāyataneṣu dharmadhātvāyatanatvena samastā iti |",
  "SA01n788:531": "api khalu lakṣaṇamātravyavasthānataḥ skandhanirdeśaḥ,",
  "SA01n788:532": "grāhyagrāhakagrahaṇavyavasthānato dhātunirdeśaḥ ,",
  "SA01n788:533": "grahaṇāya dvārabhūtasya grāhyagrāhakamātrasya vyavasthānata āyatananirdeśo veditavyaḥ |",
  "SA01n788:534": "samāptamānuṣaṃgikam ||",
  "SA01n788:535": "ataḥ paraṃ mūlagranthasyaivārthanirdeśo draṣṭavyaḥ |",
  "SA01n788:536": "arhataścaramaṃ cakṣuḥ parinirvāṇakāle paścimam |",
  "SA01n788:537": "tatra dhātuḥ,",
  "SA01n788:538": "cakṣura ntarasyāhetutvāt |",
  "SA01n788:539": "ārūpyopapannasya pṛthagjanasya cakṣurheturiti tataḥ pracyutya rūpiṇi dhātāvupapadyamānasya yasmādālaya vijñānasaṃniviṣṭāccakṣurbījācca kṣurnirvartiṣyate,",
  "SA01n788:540": "na tvāryasya puna ranāgamanāditi ||",
  "SA01n788:541": "kāyadhāturna kāya ārūpyopapannasya pṛthagjanasya yaḥ kāyadhāturityetadatra vaktavyam,",
  "SA01n788:542": "aṇḍagatādīnāṃ kāyasaṃbhavāt pranaṣṭakāyasya cājīvi[ta]svāditi ||",
  "SA01n788:543": "syānmanodhāturna mana ityatrāsaṃjñisamāpanna syāgrahaṇam,",
  "SA01n788:544": "kliṣṭamanaḥsadbhāvāt ||",
  "SA01n788:545": "jāto bhūtaḥ nirvṛtti vṛddhi cādhikṛtya yathākramam ||",
  "SA01n788:546": "ārūpyāvacareṇa manasā''rūpyāvacarān svabhūmikānanāstravāṃśca dharmān vijānātītyāryaśrāvakamadhikṛtya |",
  "SA01n788:547": "bāhyakaḥ pṛthagjanaḥ svabhūmikāneva vijānātīti |",
  "SA01n788:548": "iha dhārmikastu kaścitpūrvaśrutaparibhāvanāvaśādurdhvabhūmikānapyālaṃvate tadutpādanārtham ||",
  "SA01n788:549": "yathā rūpaṃ tathānubhava iti sukhādivedanīyādindriyārthadvayātsukhādivedanotpatteḥ |",
  "SA01n788:550": "yathā vedayate tathā saṃjānīta iti yathānubhavaṃ nimittodgrahaṇāt |",
  "SA01n788:551": "yathā saṃjānīte tathā cetayati yathāsaṃjñaṃ karmā bhisaṃskaraṇāt |",
  "SA01n788:552": "yathā cetayate tathā vijñānaṃ tatra tatropagaṃ bhavatīti yathābhisaṃskāraṃ viṣayeṣu gatyantareṣu ca vijñānapariṇāmāt ||",
  "SA01n788:553": "yatra saṃkliśyate vyavadāyate ceti sendriye kāye |",
  "SA01n788:554": "yenānubhaveneti sāmiṣanirāmiṣādyena yathākramam |",
  "SA01n788:555": "yena nimittagrahaṇābhisaṃskāreṇetyayoniśo yoniśaśca pravṛttena |",
  "SA01n788:556": "yatsaṃ kliśyate vyavadāyate ceti citta dauṣṭhulyādauṣṭhulyopapattitaḥ ||",
  "SA01n788:557": "ekādaśavidhāttṛṣṇā prakārādrūpādīnāmatītādiprakāravyavasthāna veditavyam |",
  "SA01n788:558": "sā punaḥ apekṣātṛṣṇā abhinandanātṛṣṇā adhyavasānatṛṣṇā āmatṛṣṇā viṣayatṛṣṇā kāmatṛṣṇā samāpattitṛṣṇā duścaritaduḥkhatṛṣṇā sucaritasukhatṛṣṇā viprakṛṣṭatṛṣṇā sanikṛṣṭatṛṣṇā ca |",
  "SA01n788:559": "asyāḥ tṛṣṇāyā ālaṃvanatvena yathākramamatītādayaḥ prakārā yojitavyāḥ |",
  "SA01n788:560": "aparaḥ paryāyaḥ |",
  "SA01n788:561": "utpannānutpannabhedato grāhakagrāhyabhedato bahirmukhāntarmukhabhedataḥ kliṣṭākliṣṭabhedato viprakṛṣṭasaṃnikṛṣṭabhedataśvātītādīni yathāyogaṃ veditavyāni |",
  "SA01n788:562": "tatrotpannamatītaṃ pratyutpannaṃ ca |",
  "SA01n788:563": "anutpannamanāgatam |",
  "SA01n788:564": "vahirmukhamasamāhitabhūmikam |",
  "SA01n788:565": "antarmukhaṃ samāhitabhūmikam |",
  "SA01n788:566": "śiṣṭaḥ sugamatvānna vibhaktaḥ |",
  "SA01n788:567": "duḥkhavaipulyalakṣa ṇatāmupādāyeti rūpādisaṃniśrayeṇa jātthādiduḥkhapratānāt |",
  "SA01n788:568": "saṃkleśabhārodvahanaṃ rūpādyāśritatvāt kleśādisaṃkleśasya |",
  "SA01n788:569": "tadyathā loke yena śarīrapradeśena bhāra uhyate tatra skandhopacāro dṛṣṭaḥ,",
  "SA01n788:570": "skandhena bhāramuddhahatīti ||",
  "SA01n788:571": "sarvadharmabījārtha iti hetvarthamadhikṛtyālayavijñāne |",
  "SA01n788:572": "kāryakāraṇa bhāvadhāraṇamaṣṭādaśasu dhātuṣu ṣaṇṇāṃ vijñānadhātūnāmindriyārthadhātūnāṃ,",
  "SA01n788:573": "ca yathākramam |",
  "SA01n788:574": "sarvaprakāradharmasaṃgrahaṇena sūtrāntaranirdiṣṭānāṃ pṛthivīdhātvādīnāmanyeṣāmapi dhātūnāmeṣvevāṣṭādaśasu yathāyogaṃ saṃgrahaṇādveditavyam ||",
  "SA01n788:575": "bījārthaḥ sarvaprakāradharmasaṃgrahārthaścāyatanārtho'pi veditavyaḥ ||",
  "SA01n788:576": "rūpādānāṃ phenapiṇḍo pamatvamasato riktataḥ tucchato'sārataśca khyānādveditavyam |",
  "SA01n788:577": "eteṣāṃ punaḥ sūtrapadānāmartha ātmaśucisukhanityaviparyāsapratipakṣeṇa yathākramamanātmatā mupādāyetyevamādibhiḥ padarveditavyaḥ ||",
  "SA01n788:578": "kathaṃ kati kimarthibhiriti praśnatrayavyavasthāpanaṃ lakṣaṇavastusaṃmohayoḥ samāropasya ca prahāṇārtham |",
  "SA01n788:579": "tatra kathaṃ dravyasaditi dravyasato lakṣaṇanirdeśena tatsaṃmohaḥ prahīyate |",
  "SA01n788:580": "sarvāṇi dravyasantītyanena vastusaṃmohaḥ prahī yate ātmadravyābhiniveśatyājanārthamityanena samāropaḥ prahīyate |",
  "SA01n788:581": "evamanyatrāpi yojyam |",
  "SA01n788:582": "abhilāpanirapekṣa indriyagocarastadyathā rūpaṃ vedanetyevamādikaṃ nāmnā'citrayitvā yasyārthasya grahaṇaṃ bhavati |",
  "SA01n788:583": "tadanyanirapekṣastadyathārthāntaramanapekṣya yatra tadbuddhirbhavati |",
  "SA01n788:584": "na yathā ghaṭādiṣu rūpādīnapekṣya ghaṭādibuddhiri ti ||",
  "SA01n788:585": "saṃkleśālaṃbanaṃ saṃvṛtisat saṃkleśavṛttyarthena |",
  "SA01n788:586": "ātmā saṃkleśasya nimittamityabhiniveśatyājanārtham | |",
  "SA01n788:587": "viśuddhaye ālaṃbanaṃ paramārthasat paramajñānagocarārthena |",
  "SA01n788:588": "sarvāṇi ṣaramārthasantītiti tathatā'vyatirekātsarvadharmāṇām ||",
  "SA01n788:589": "yena saṃkliśyate vyavadāyate ceti rāgādibhiścetasikaiḥ śraddhādibhiśceti veditavyam |",
  "SA01n788:590": "yā ca tatrāvastheti rūpacittacetasikāva sthāsu prajñaptāścittaviprayuktāḥ saṃskārāḥ |",
  "SA01n788:591": "yacca vyavadānamityasaṃskṛtaṃ vyavadānaṃ veditavyam |",
  "SA01n788:592": "tacca yathāyogam |",
  "SA01n788:593": "punastrayodaśavidhasya vijñānasya yo viṣayaḥ tajjñeyamanena pradarśitam |",
  "SA01n788:594": "tatpunaḥ śrutamayaṃ jñānaṃ cintāmayaṃ jñānaṃ lau kikabhāvanāmayaṃ jñānaṃ paramārthajñānaṃ paracittajñānaṃ dharmajñānam anvayajñānaṃ duḥkhajñānaṃ samudayajñānaṃ nirodhajñānaṃ mārgajñānaṃ kṣayānutpādajñānaṃ mahāyānajñānaṃ ca |",
  "SA01n788:595": "ete'nye ca yathākramamadhimukti jñānādīni veditavyāni |",
  "SA01n788:596": "tatra paracittajñānaṃ parātma jñānam ,",
  "SA01n788:597": "parātma cittaviṣayāt |",
  "SA01n788:598": "dharmajñānamadharajñānam,",
  "SA01n788:599": "satyeṣvādita utpādāt |",
  "SA01n788:600": "anvayajñānamūrdhvajñānam,",
  "SA01n788:601": "dharmajñānādūrdhvamutpādāt |",
  "SA01n788:602": "vidūṣaṇāyāsamutthāpanāyānutpāde jñāne niṣṭhāyāṃ mahārtheṣu jñānaṃ tadvidūṣaṇaṃ jñānaṃ yāvanmahārthajñānamiti yojayitavyam |",
  "SA01n788:603": "mahārthatvaṃ punaḥ svaparārthatvāt ||",
  "SA01n788:604": "tatra avikalpanataḥ pañcabhirvijñānakāyaiḥ |",
  "SA01n788:605": "vikalpanataḥ manovijñānena |",
  "SA01n788:606": "hetuta ālayavijñānam |",
  "SA01n788:607": "pravṛttitastadanyadvijñānam nimitta ta indriyārthāḥ |",
  "SA01n788:608": "naimittikato vijñānāni |",
  "SA01n788:609": "vipakṣapratipakṣataḥ sarāgaṃ vigatarāgaṃ sadveṣaṃ vigatadveṣamityevamādi |",
  "SA01n788:610": "sūkṣmaprabhedataḥ saptavidhadurvijñānavijñaptibhedāt |",
  "SA01n788:611": "saptavidhādurvijñānā vijñāptistadyathā asaṃviditavijñaptiḥ bhājanavijñaptiḥ,",
  "SA01n788:612": "sarvakālamaparicchinnākāratvāt citrākāra vijñaptirekasyāneka ākāro vicitraśceti durvyavasthāpanādasyāḥ sūkṣmatvam |",
  "SA01n788:613": "sahabhāvavijñaptirekakālotpannāti vijñānāni kathaṃ pṛthagyathāsvaṃ viṣayaṃ paricchindantī ti durvyavasthāpanātsūkṣmatvam |",
  "SA01n788:614": "sūkṣmatvamiti sarvatrādhikṛtaṃ veditavyam |",
  "SA01n788:615": "vipakṣapratipakṣalaghuparivṛttivijñaptiḥ kathaṃ rāgādisamastabandhanaṃ cittaṃ tanmuhureva sakṛdvītarāgādikaṃ bhavatīti |",
  "SA01n788:616": "vāsanāvijñaptiḥ kathaṃ karmabhiḥ samudācaradbhiḥ cittaṃ vāsyate,",
  "SA01n788:617": "na ca tasmādanyā sā vāsanā,",
  "SA01n788:618": "nāpi tanmātrameva,",
  "SA01n788:619": "phaladānaṃ ca prati krameṇa vṛttilābha iti |",
  "SA01n788:620": "pratisaṃdhivijñaptiḥ kathamanekaprakārātmabhāvanirvartakakarmaparibhāvitaṃ sadvijñānaṃ tathāpyapari sphuṭāyāṃ maraṇāvasthāyāṃ sahasā prabuddhayānyatarakarmavāsanāmanyatarasyāṃ gatau pratisaṃdhi vadhnānīti |",
  "SA01n788:621": "muktavijñaptiḥ kathamarhataścittaṃ paramaṃ niṣprapañcaṃ dharmatāprāptaṃ saṃsārocitasarvaprakārasāśravacaryā samatikrāntamanenākāreṇa vartata iti durvyavasthāpanādasyāḥ sūkṣmatvaṃ veditavyam |",
  "SA01n788:622": "draṣṭādigrahaṇena draṣṭā śrotā ghrātā svā dayitā spraṣṭā vijñātā cetyeṣāṃ grahaṇaṃ veditavyam ||",
  "SA01n788:623": "abhijñeyaṃ ṣaṇṇāmabhijñānāṃ viṣaya |",
  "SA01n788:624": "gamanaviśeṣa prabhāvitatvā dṛddhayabhijñāyāstadviṣayasya saṃkrāntito'bhijñeyatvam |",
  "SA01n788:625": "sarāgādinimittajñānāccaritapraveśāt |",
  "SA01n788:626": "atītajanmaparaṃparāgamanajñānādāgatitaḥ |",
  "SA01n788:627": "anāgatotpa ttigamanajñānāt gatitaḥ |",
  "SA01n788:628": "traidhātukanirmokṣopāyajñānānnisaraṇataḥ |",
  "SA01n788:629": "sarvāṇyabhijñeyānyantyānāṃ tisṛṇāṃ savaṃviṣayatvāt |",
  "SA01n788:630": "tatra rūpīti rūpaṃ tasya dharmasyātmasva bhāvastasmādasau rūpī,",
  "SA01n788:631": "na tu rūpāntareṇa yuktatvāt |",
  "SA01n788:632": "yāvaduktaṃ syādrūpasvabhāva iti |",
  "SA01n788:633": "bhūtāśrayato'pīti rūpāntara yogā dapi rūpitvamiti darśayati,",
  "SA01n788:634": "upādāya rūpasya bhūtarūpeṇa yogādbhatarūpāṇāṃ ca parasparami ti |",
  "SA01n788:635": "nāndīsamudaya iti nāndyeva yasya samudayastadrūpi,",
  "SA01n788:636": "na tu yathā vedanādīnāṃ pūrvikā ca nāndo samudayaḥ,",
  "SA01n788:637": "pratyutpannaśca sparśādiriti |",
  "SA01n788:638": "sapradeśataḥ sāvayavatvāt |",
  "SA01n788:639": "deśavyāptito dikṣu pratyāsparaṇāt |",
  "SA01n788:640": "deśopadeśato'muṣyāṃ diśīti vyavadeṣṭuṃ śakyatvāt deśagocarataḥ kasmiścitpradeśe sthitasyālaṃvanībhāvāt |",
  "SA01n788:641": "dvayasamagocarataḥ sattvadvayasya kasmiścitpradeśe sthitasyālaṃ vanobhāvāt |",
  "SA01n788:642": "dvayasamagocarataḥ sattvadvayasya samamālaṃ vanībhāvānna tvevamarūpiṇo yathātmānubhavaṃ paraiḥ parigrahītumaśakyatvāditi |",
  "SA01n788:643": "saṃbandhataścakṣurvijñānā dīnāmapi paryāyeṇa rūpitvam,",
  "SA01n788:644": "rūpīndriyasaṃbandhāt |",
  "SA01n788:645": "anubandhata ārūpyāṇāṃ pṛthagjanānāṃ rūpabījānubandhāt |",
  "SA01n788:646": "prarūpaṇato vitarkavicārā ṇāmālaṃvanaprarūpaṇāt |",
  "SA01n788:647": "vyābādhanataḥ pañcānāṃ skandhānāṃ pāṇyādisaṃsparśaiḥ śokādibhiśca yathāyogaṃ rūpaṇāt bādhanādityarthaḥ |",
  "SA01n788:648": "saṃprāpaṇato deśanāyā arthanirūpaṇāt |",
  "SA01n788:649": "saṃcayavyavasthānataḥ paramāṇorūrdhva rūpasya sāvayavavyavasthānāt |",
  "SA01n788:650": "bahirmukhataḥ kāmāvacarasya rūpasya kāmaguṇatṛṣṇāsaṃbhūtatvāt |",
  "SA01n788:651": "antarmukhato rūpāvacarasya rūpasya samāpatticittatṛṣṇāsaṃbhūtatvādata evāsya manomayatvaṃ veditavyam |",
  "SA01n788:652": "āyatataḥ pṛthagjanasya pūrvāntāparāntayoḥ paryantavyavasthānābhāvāt |",
  "SA01n788:653": "paricchinnataḥ śaikṣasya rūpasya paryantīkṛtasaṃsāratvāt |",
  "SA01n788:654": "tatkālato'śaikṣarūpasya pratyutatpannabhavamātrāvaśeṣāt |",
  "SA01n788:655": "nidarśanato buddhādirūpasya saṃdarśanamātratvādaniṣpannatāmupādāya ||",
  "SA01n788:656": "tatra sarvāṇi rūpīṇi vyāvādhanarūpitvena |",
  "SA01n788:657": "yathāyogaṃ śeṣairveditavyam |",
  "SA01n788:658": "bahirmukhatādayastu ṣaḍ rūpibhedā vedanādisādhāraṇā veditavyāḥ |",
  "SA01n788:659": "śiṣṭasya rūpivat prabheda iti |",
  "SA01n788:660": "iti katham |",
  "SA01n788:661": "yathā rūvitadātmato'pīti vistareṇa rūpī tyuktaṃ tathā sanidarśanatadātmato'pi sanidarśanaṃ vistareṇa yojayitavyam |",
  "SA01n788:662": "tatra sarvāṇi sanidarśanāni sarva nidarśanasaṃbandhādinā'rūpiṇāmapi sanidarśanatvāt ||",
  "SA01n788:663": "āvṛṇotyāvri yata iti gamanapratibandhārthena |",
  "SA01n788:664": "āvṛṇotītyetāvati vaktavye āvri yate ceti vacanaṃ prabhādirūpasya sapratighatvavyavasthāpanārtham |",
  "SA01n788:665": "taddhayāvri yata eva nāvṛṇotītyeṣā tasya jātireṣa svabhāva ityarthaḥ |",
  "SA01n788:666": "paramāṇorūrdhvamityekasya paramāṇo rapratighatvāt |",
  "SA01n788:667": "yanna samādhivaśavarti rūpamiti samādhivaśena vartamānasyāpratighatvāt samacittaka devatāvata |",
  "SA01n788:668": "prakopapadasthānaṃ yatrāśraya ālaṃvane vā dveṣa utpadyate |",
  "SA01n788:669": "anena ca sapratighārthena sa rvāṇisapratighāni |",
  "SA01n788:670": "yathāyogaṃ veti śeṣaiḥ ||",
  "SA01n788:671": "āsravatadātmata āstravāṇāṃ sāsravatvamāsravasvabhāvena yuktatvāt |",
  "SA01n788:672": "āsravasaṃbandhatastatsahabhuvāṃ citacaittānāṃ cakṣurādīnāṃ cāsravasaṃprayuktatvādāsrava [śraya]tvācca yathākramam |",
  "SA01n788:673": "āsrava bandhataḥ kuśalasāstravāṇāṃ tadvaśena punarbhavanirvartanāt |",
  "SA01n788:674": "āstravānubandhato'nyabhūmikānāmapyanyabhūmikāsravadauṣṭhulyāśrayatvāt |",
  "SA01n788:675": "āstravānukūlyata iti kleśadauṣṭhulyānugatatve'pi nirvedyabhāgīyānāmanāsravatvavyavasthāpanārtham,",
  "SA01n788:676": "sarvabhavavaimukhyena tatpratipakṣatvāt |",
  "SA01n788:677": "āstravānvayato'rhatāṃ skandhānāṃ paurvajānmikakleśasaṃbhūtatvāt ||",
  "SA01n788:678": "pañcaskandhāḥ sāstravāḥ |",
  "SA01n788:679": "pañcadaśa ghātavo'ntyāṃstrīn hitvā |",
  "SA01n788:680": "daśāyatanānyantye dve hitvāḥ |",
  "SA01n788:681": "trayāṇāṃ dhātūnāṃ dvayoścāyatana yoḥ pradeśaḥ saparivāramā ryamārga ma saṃskṛtaṃ ca hitvā ||",
  "SA01n788:682": "śastrādānādiraṇahetavo rāgādayo raṇāḥ |",
  "SA01n788:683": "yāvanti sāstravāṇi tāvanti saraṇāṇītyevamādi tadānubaṃdhyārthena veditavyam ||",
  "SA01n788:684": "punarbhavādhyavasānahetavo rāgādaya āmiṣam |",
  "SA01n788:685": "kathaṃ dveṣasyaṃ - punarbhavādhyavasānahetutvam |",
  "SA01n788:686": "vyāvadāni kadharmadveṣeṇa punarbhavādhyavasānāt ||",
  "SA01n788:687": "kāmaguṇādhyavasānahetavo rāgādayo gredhaḥ |",
  "SA01n788:688": "kīdṛśena dveṣeṇa tadadhyavasānam |",
  "SA01n788:689": "naiṣkramyadveṣeṇa ||",
  "SA01n788:690": "kāmakāreṇa saṃmukhībhāvo vimukhībhāvaśca nāsaṃskṛtasya saṃbhavati nityatvāt |",
  "SA01n788:691": "naivasaṃ skṛta nāsaṃskṛtasya dvayā vyatirekādyaduktam - dvayamidaṃ saṃskṛtaṃ cāsaṃskṛtaṃ ceti |",
  "SA01n788:692": "tatkathaṃ dvayamevameva bhavatīti |",
  "SA01n788:693": "kāmakārasaṃmukhī bhāvārthena saṃskṛtameveti vaktavyam |",
  "SA01n788:694": "karmakleśānabhi saṃskṛtatārthenāsaṃskṛtameveti |",
  "SA01n788:695": "na dvayādvayatiricyate ||",
  "SA01n788:696": "tatpratibhāsamiti traidhātukaparyāpannākāram,",
  "SA01n788:697": "tathatādipratibhāsasyaikāntenānucitatvena lokottaratvāt |",
  "SA01n788:698": "skandhānāmekadeśaṃ samyagjñānasaṃgṛhītaṃ lokottarapratibhāsāṃśca pṛṣṭhalabdhān sthāpayitvā |",
  "SA01n788:699": "taccāsaṃskṛtaṃ ca sthāpayitvā trayāṇāṃ dhātūnāṃ dvayoścāyatanayoḥ pradeśo draṣṭavyaḥ ||",
  "SA01n788:700": "traidhātukapratipakṣa āryamārgaḥ |",
  "SA01n788:701": "sa punaḥ śrāvakapratyekabuddhānāṃ nityādicaturvidhaviparyāsaprati pakṣatvādaviparyāsa nirvikalpatayā nirvikalpaḥ |",
  "SA01n788:702": "bodhisattvānāṃ rūpādisarvadharmaprapañcaprati pakṣatvānniṣprapañca nirvikalpatayā nirvikalpaḥ |",
  "SA01n788:703": "asaṃskṛtaṃ tu sarvavikalpāpasthānānnirvikalpaḥ |",
  "SA01n788:704": "ādyutpannaṃ pratisaṃdhikāle |",
  "SA01n788:705": "prabandhotpannaṃ tata ūrdhvam |",
  "SA01n788:706": "upacayotpannaṃ caturvidhe nopacayena svapnāhārabrahmacaryasamāpattihetukena |",
  "SA01n788:707": "āśrayatvotpannamadhyātmakamindriyam |",
  "SA01n788:708": "vikārotpannaṃ sukhā divedanotpattau tadanukūla indriyapariṇāmaḥ |",
  "SA01n788:709": "paripākotpannaṃ jīrṇāvastham |",
  "SA01n788:710": "hānyutpannaṃ sugateścyutvādurgatāvutpadyamānasya |",
  "SA01n788:711": "viśeṣotpannaṃ viparyayāt |",
  "SA01n788:712": "prabhāsvarotpannaṃ krīḍāpramoṣakāṇāṃ manaḥpradūṣakāṇāṃ nirmāṇaratīnāṃ paranirmitavaśavartināṃ rūpārūpyāvacarāṇāṃ ca devānāṃ pramodabāhulyādbhogeṣu vihāre ca svavaśavarttanādyathāyogam |",
  "SA01n788:713": "aprabhāsvarotpannaṃ tadanyat |",
  "SA01n788:714": "saṃkrāntyutpannaṃ gamanāvasthāyām |",
  "SA01n788:715": "sabījo tpannamarhataścaramān skandhān varjayitvā |",
  "SA01n788:716": "abījotpannaṃ caramāḥ skandhāḥ |",
  "SA01n788:717": "pratibimbavibhutvanidarśanotpannaṃ jñeyaṃ vastu sabhāgaṃ vaimo kṣikaṃ tāthāgataṃ ca rūpaṃ yathākramam |",
  "SA01n788:718": "paraṃparotpannaṃ janmaprabandhe |",
  "SA01n788:719": "kṣaṇabhaṅgotpannaṃ pratikṣaṇaṃ saṃskārāṇāṃ lakṣaṇam |",
  "SA01n788:720": "saṃyogaviyogotpannaṃ priyāpriyasaṃyogaviyogāvasthāyāṃ cittasya ca sarāgavigatarāgādyavasthāyām |",
  "SA01n788:721": "avasthāntarotpannaṃ kalalādyavasthāsu vyādhyādyavasthāsu ca |",
  "SA01n788:722": "cyutopapādotpannaṃ sattvalokaḥ |",
  "SA01n788:723": "saṃvartavivartotpannaṃ bhājanalokaḥ |",
  "SA01n788:724": "pūrvakālotpannaṃ pūrvakālabhavaḥ |",
  "SA01n788:725": "maraṇakālotpannaṃ maraṇakālabhavaḥ |",
  "SA01n788:726": "antarotpanamantarābhavaḥ |",
  "SA01n788:727": "pratisaṃdhikālotpannamupapattibhavaḥ ||",
  "SA01n788:728": "rūpasaṃskāraskandhaikadeśa itīndriyalakṣaṇaḥ saṃprayuktalakṣaṇaśca yathākramam |",
  "SA01n788:729": "dharmadhātvāyatanaikadeśaḥ saṃprayuktasvabhāvaḥ |",
  "SA01n788:730": "bhoktātmā iṣṭāniṣṭānāṃ viṣayāṇāmupalaṃbhārthena veditavyaḥ |",
  "SA01n788:731": "aprāptagrāhakaṃ cakṣuḥ śrotraṃ manaśca |",
  "SA01n788:732": "prāptagrāhakaṃ tadanyadindriyam |",
  "SA01n788:733": "svalakṣaṇasya vartamānasya pratyekaṃ pratiniyatasya viṣayasya grāhakaṃ pañcendriyajam |",
  "SA01n788:734": "svasāmānyalakṣaṇasya sarvakālasya sarvasya viṣayasya grāhakaṃ ṣaṣṭhendriyajam ||",
  "SA01n788:735": "pratyayasāmagrayā vijñānasyotpattimadhikṛtya prajñaptyāṃ grāhakopacāro veditavyaḥ,",
  "SA01n788:736": "na tu bhūtārthena vyāpāratvād dharmāṇāmiti |",
  "SA01n788:737": "yattāvadgrāhakaṃ grāhyamapi tat cakṣurādīnāmapi manovijñānena grāhyatvāt |",
  "SA01n788:738": "grāhakagocara evetyavadhāraṇaṃ caitasikavyudāsā rtham ||",
  "SA01n788:739": "śrutacintāmaya tadanudharmapratipattisaṃgṛhītasyā bahirmukhatvam,",
  "SA01n788:740": "niṣyandadharmahetukatvāt,",
  "SA01n788:741": "tadvaśena nirvāṇādyālaṃvanato draṣṭavyam |",
  "SA01n788:742": "niṣyandadharmaḥ punarbuddhādīnāmadhigamānvayā deśanā veditavyā |",
  "SA01n788:743": "catvāro dhātavo ghrāṇavijñānadhāturgandhadhāturjihvāvijñānadhātuḥ rasadhātuśca |",
  "SA01n788:744": "dve āyatane gandharasāyatane tadanyeṣāmekadeśaḥ kāmadhātusaṃgṛhītaḥ ||",
  "SA01n788:745": "daśānāṃ dhātūnāmiti saptānāṃ vijñānadhātūnāṃ rūpaśabdadharmadhātūnāṃ ca |",
  "SA01n788:746": "caturṇāmāyatanānāmiti rūpaśabdamanodharmāyatanānām ||",
  "SA01n788:747": "hetuphalopayo gata ityutpannatvānniruddhatvācca yathākramam |",
  "SA01n788:748": "saṃkleśavyavadānakāritrasamatikrāntata iti pratyutpannarāgādiśraddhādivaccittasaṃkleśavyavadānasāmarthyābhāvāt |",
  "SA01n788:749": "hetuparigrahavināśato vāsanāṃ sthāpayitvā vinaṣṭatvāt |",
  "SA01n788:750": "phalasvalakṣaṇabhāvābhāvato vartamāne kāle tadāhitavāsanāsadbhāvāttadādhāyakadravyābhāvācca |",
  "SA01n788:751": "smarasaṃkalpādīnāṃ nimittatvamālaṃvanamātra bhāvādaveditavyam |",
  "SA01n788:752": "sarveṣāmekadeśo 'nāgatapratyutpannāsaṃskṛtavarjaḥ ||",
  "SA01n788:753": "hetau satyanutpannata ityasaṃskṛtādviśeṣaṇārtham,",
  "SA01n788:754": "taddhayanutpannamapi sanna hetumaditi |",
  "SA01n788:755": "labdhasvalakṣaṇato'nirvṛttasvabhāvatvāt |",
  "SA01n788:756": "hetuphalānupayogatastadbījasyākṛtakṛtyatvāt tasya cānutpannatvāt |||",
  "SA01n788:757": "hetuphalopayogānupayogataḥ punaranivartyatvādasthitatvācca |",
  "SA01n788:758": "atītānāgataprabhāvananimittataḥ pratyutpannamadhiṣṭhāyātītānāgataprajñapteḥ |",
  "SA01n788:759": "yattāmavasthāṃ prāpsyati tadanāgatam |",
  "SA01n788:760": "yatprāptaṃ tadatītamiti |",
  "SA01n788:761": "kāritrapratyupasthānataścakṣurādīnāṃ vijñānāśrayādibhāvāt ||",
  "SA01n788:762": "atītanirdeśādhikāreṇedamapi jñāpyate - kimartha bhagavatātītādīnyeva trīṇi kathāvastūni vyavasthāpitāni na nirvāṇamiti |",
  "SA01n788:763": "nirvāṇasya pratyātmavedanīyatayā nirabhilāpyatāmupādāya kathayitumaśakyatvādityarthaḥ,",
  "SA01n788:764": "dṛṣṭaśrutamatavijñātavyavahārāṇāṃ bhūtabhavyavartamānādhiṣṭhānatvāt |",
  "SA01n788:765": "daśānāṃ dhātūnāṃ vijñānadhātūnāṃ rūpaśabdadharmadhātūnāṃ ca |",
  "SA01n788:766": "caturṇāmāyatanānāṃ rūpaśabdamanodharmāyatanānām |",
  "SA01n788:767": "teṣveveti śraddhādiṣu |",
  "SA01n788:768": "prakṛtyā'pratisaṃkhyāyeti svarasena,",
  "SA01n788:769": "vinā kalyāṇamitrādibalenetyarthaḥ |",
  "SA01n788:770": "ruciḥ saṃtiṣṭhata iti na kevalaṃ rucirevopapattiprātilambhikā kiṃ tarhi saha taiḥ śraddhādibhiriti |",
  "SA01n788:771": "kuśalasya bhāvanā sarve śrutamayādayaḥ kuśalā dharmāveditavyāḥ |",
  "SA01n788:772": "svargāḍhyakulopapattiparigrahābhyāmabhyudayahetuṃ darśyati |",
  "SA01n788:773": "vyavadānānukalyaparigraheṇa prāptihetumiti |",
  "SA01n788:774": "vidūṣaṇāpratipakṣādayaḥ parastānnirdekṣyante |",
  "SA01n788:775": "tadanyaḥ kleśopakleśo duścaritasamutthāpaka iti sa punaryaḥ kāmā[va] caro'naiḥsargikaḥ,",
  "SA01n788:776": "naiḥ sargikastu yo duścaritasamutthāpakaḥ so'ku[śa]laḥ |",
  "SA01n788:777": "tadanyo nivṛtāvyākṛto veditavyaḥ |",
  "SA01n788:778": "hiṃsāpūrvakaṃ caityaṃ pratiṣṭhāpayati yatrorabhramahiṣādayo hanyante |",
  "SA01n788:779": "kudṛṣṭipūrvakaṃ yatrānaśanādibhiḥ pu ṇyārthino varārthinaśca kliśyanta iti |",
  "SA01n788:780": "ākṣepakaṃ vā paripūrakaṃ veti durgatimadhikṛtya |",
  "SA01n788:781": "sugatau tu paripūrakameva,",
  "SA01n788:782": "yenātropapanno dāridrayādikaṃ vyasanaṃ pratyanubhavati |",
  "SA01n788:783": "kuśalāntarāyikā dharmā abhīkṣṇaṃ gaṇasaṃnipātādayaḥ | |",
  "SA01n788:784": "aṣṭau dhātavaścakṣuḥ śrotraghrāṇājihvākāyagandharasaspraṣṭavyadhātavaḥ |",
  "SA01n788:785": "aṣṭāvāyatanāni tānyeva |",
  "SA01n788:786": "aduṣṭāprasannacitasyeti kuśalākuśalaviparyayaṃ darśa[ya]ti |",
  "SA01n788:787": "taireva parigṛhītā iti tadākāratvena manojalpasukhavṛttatvāt |",
  "SA01n788:788": "teṣāmevābhilāpavāsaneti nāma kāyādibhiścitavāsanā''yatyāmabhilāpapravṛttaye |",
  "SA01n788:789": "tatparigṛhīteścittacaitasikairdharmairyatsamutthāpitamityapraduṣṭāprasannacittasya nāmādyabhilāpākārai[ḥ] |",
  "SA01n788:790": "akliṣṭākuśalacetaso yadyasya na kliṣṭaṃ nāpi kuśalaṃ ceto bhavati,",
  "SA01n788:791": "tata airyāpathikādyavyākṛtaṃ bhavatyanyathā kuśalākuśalaṃ yathāyogamiti |",
  "SA01n788:792": "yathāpi tadapratisaṃkhyāyeti kuśalatvādviśepayati,",
  "SA01n788:793": "akliṣṭacitta ityakuśalatvāt |",
  "SA01n788:794": "pratisaṃkhyāya bhaiṣajyaṃ niṣevate sa rvavyādhipratipakṣeṇārogyārtham |",
  "SA01n788:795": "adhigama niṣyandato'vyākṛtaṃ nirmāṇacittaṃ sahajāmiti yaiścittacaitasikaiḥ vikrīḍanārtha nirmāṇaṃ nirme mīyate |",
  "SA01n788:796": "sattvahitārtha tu kuśalaṃ veditavyamiti ||",
  "SA01n788:797": "nidarśanataḥ kuśalādikaṃ yadbuddhādayo vineyārthavaśātsaṃdarśayanti |",
  "SA01n788:798": "aku[śa]lasya kathaṃ saṃdarśanam |",
  "SA01n788:799": "corādi nirmāya tadanyasattvabhīṣaṇārtha kara caraṇaśiraśchedādisaṃdarśanāt ||",
  "SA01n788:800": "avītarāgasyeti pradeśavairāgyeṇāpyayuktasyā'samādhilābhina ityarthaḥ |",
  "SA01n788:801": "itarathā hyanāgamyaṃ kāma pratisaṃyuktaṃ prāpnuyāt |",
  "SA01n788:802": "saha samādhilābhāt prahāṇābhirativipakṣabhūtasya dauṣṭhu[lya]sya prahāṇāt pradeśavairāgyamastīti veditavyam |",
  "SA01n788:803": "bāhyaṃ tviha rūpādikamavītarāga karmādhipatyanirvṛttatvāt kāmapratisaṃyuktam |",
  "SA01n788:804": "sarvasattvasādhā raṇakarmādhipatyasaṃbhūta vacanamavītarāgakarmaṇā rūpārūpyāvacareṣvapi vījino'stitvāt |",
  "SA01n788:805": "catvāro dhātavo gandharasaghrāṇajihvāvijñānadhātavaḥ |",
  "SA01n788:806": "dve āyatane gandharasāyatane |",
  "SA01n788:807": "tadanyeṣāme kadeśaḥ rūpārūpyāvacarānāsravavarjaḥ |",
  "SA01n788:808": "caturo dhātūn dve cāyatane sthāpayitvā nantaroktāni |",
  "SA01n788:809": "tadanyeṣāṃ skandhadhātvāyatanānāmeka deśaḥ kāmarūpyā vacarānāsravavarjyaḥ |",
  "SA01n788:810": "caturṇā skandhānāṃ vedanādīnām |",
  "SA01n788:811": "trayāṇāṃ dhātūnāṃ manodharmamanovijñānadhātūnām |",
  "SA01n788:812": "dvayorāyatanayormanodharmāyatanayoḥ |",
  "SA01n788:813": "pradeśaḥ kāmarūpā vacarānāsravavarjyaḥ |",
  "SA01n788:814": "ekadeśavairāgyaṃ bhūmimadhikṛtya yāvadaṣṭamasya kleśaprakārasya prahāṇāt |",
  "SA01n788:815": "sakalavairāgyaṃ nava [ma]sya prahāṇāt |",
  "SA01n788:816": "satkāyavairāgyaṃ vā punaradhikṛtya śaikṣasyaikadeśavairāgyamaśaikṣasya sakalavairāgyaṃ veditavyam |",
  "SA01n788:817": "prativedhavairāgyaṃ darśanamārgeṇa |",
  "SA01n788:818": "upaghātavairāgyaṃ laukikena mārgeṇa |",
  "SA01n788:819": "samuddhātavairāgyaṃ lokottareṇeti veditavyam |",
  "SA01n788:820": "daśavairāgyāṇītyatra prātikūlyārtho vairāgyārtho veditavyonā vaśyaṃ prahāṇārthaḥ |",
  "SA01n788:821": "uccataraṃ sthānaṃ prāptavato nihīnesthāne ityuccataraṃ nagaraśraiṣṭhayādisthānaṃ prāptavato grāmamahattarādisthāne nihīne |",
  "SA01n788:822": "bālānāṃ nirvāṇa iti tasya śāntatvājñānāt satkāyābhiṣvaṅgācca |",
  "SA01n788:823": "pratilabdhadarśanamārgasya traidhātuka iti saṃskāraduḥkhatāṃ parijñātavataḥ sarvasāsrava[va]stunirvedāt |",
  "SA01n788:824": "prakṛtyā vairāgyaṃ prakṛtivairāgyaṃ yāvatprahāṇena vairāgyaṃ prahāṇa vairāgyamiti padavigrahajātirveditavyā ||",
  "SA01n788:825": "mokṣaprayuktasya kuśalaṃ śaikṣamiti saṃbhṛtasaṃbhārāvasthāyāḥ prabhṛtimokṣārtha prayuktasya veditavyam |",
  "SA01n788:826": "saṃbhṛtasaṃbhā rāvasthā punarādhigāmikamokṣabhāgīyāvasthā veditavyā |",
  "SA01n788:827": "daśānāṃ dhātūnāṃ vijñānarūpaśabdadharmadhātūnām |",
  "SA01n788:828": "caturṇāmāyatanānāṃ rūpaśabdamanodharmāyatanānām |",
  "SA01n788:829": "śikṣāyāṃ niṣṭhāgatasyetyadhiśīlamadhicittamadhiprajñaṃ ca śikṣāyāṃ niṣṭhāgatasyārhata ityarthaḥ ||",
  "SA01n788:830": "pṛthagjanasya kuśalādikamiti mokṣaprayuktavarjasya |",
  "SA01n788:831": "sa hi śikṣāyā[ma]bhiśikṣaṇācchaikṣa ucyata iti |",
  "SA01n788:832": "śaikṣasya kliṣṭāvyākṛtamityatra kliṣṭamakuśalaṃ nivṛtāvyākṛtaṃ ca yathāsaṃbhavam |",
  "SA01n788:833": "avyākṛtaṃ punaranivṛtāvyākṛtaṃ veditavyam ||",
  "SA01n788:834": "parikalpitā kliṣṭā dṛṣṭirasaddharmaśravaṇapūrvikā pañca daṣṭayaḥ |",
  "SA01n788:835": "parikalpitagrahaṇaṃ sahajasatkāyāntagrāhadṛṣṭivyudāsārtham |",
  "SA01n788:836": "antagrāhadṛṣṭiḥ kīdṛśī sahajā |",
  "SA01n788:837": "ucchedadṛṣṭiryato 'bhisamayaprayuktasyottrāso bhavatyatha kastarhi me ātmeti |",
  "SA01n788:838": "dṛṣṭisthānaṃ dṛṣṭisahabhuvo dharmāstadvījaṃ ca tathaiva vicikitsāsthānamapi veditavyam |",
  "SA01n788:839": "ye ca dṛṣṭau vipratipannāḥ kleśopakleśā iti ye dṛṣṭimukhena pravṛttā tadālaṃvanāśca rāgādayaḥ |",
  "SA01n788:840": "sarveṣāmekadeśo bhāvanāprahātavyānāsravavarjaḥ ||",
  "SA01n788:841": "darśanaprahātavyāviparyayeṇa sāstravā iti parikalpitakliṣṭadṛṣṭayādikādanye sāstravā ityarthaḥ |",
  "SA01n788:842": "atra punaḥ sāsravagrahaṇena nirvedhabhāgīyānāmapi grahaṇaṃ veditavyaṃ dauṣṭhulyānubandhārthena |",
  "SA01n788:843": "sarveṣāmekadeśaḥ darśanaprahātavyānāsravavarjaḥ ||",
  "SA01n788:844": "skandhānāmekadeśo'prahātavyaḥ ,",
  "SA01n788:845": "lokottaro mārgastatpṛṣṭalabdhaśca |",
  "SA01n788:846": "daśānāṃ [dhātūnāṃ caturṇā cāyatanānām (ekadeśa)",
  "SA01n788:847": "iti ] sa cā saṃskṛtaṃ ca |",
  "SA01n788:848": "kīdṛśo rūpaśabdadhātū na prahātavyau |",
  "SA01n788:849": "aśaikṣasya kuśala kāyavākkarmasvabhāvau |",
  "SA01n788:850": "avidyāpratyayāḥ saṃskārā ityevamādi |",
  "SA01n788:851": "tatra asmin satīdaṃ bhavati nirīhapratyayotpattitāmupādāya |",
  "SA01n788:852": "sati kevalaṃ pratyaye phalaṃ bhavati,",
  "SA01n788:853": "na tu phalotpādanaṃ prati pratyayasya kācidīhetyarthaḥ |",
  "SA01n788:854": "asyotpādādidamutpadyate anitya pratyayotpattitāmupādāya,",
  "SA01n788:855": "na hyanutpādi kāraṇāt kiṃcidutpadyamānaṃ kārya siddhamiti kṛtvā |",
  "SA01n788:856": "avidyāpratyayāḥ saṃskārā ityevamādi samarthapratyayotpattitāmupādāya nirīhakatvānityatve'pi sati na yataḥ kutaścit pratyayāt sarvameva phalamutpadyate,",
  "SA01n788:857": "kitarhi samarthāt |",
  "SA01n788:858": "tadyathā'vidyātaḥ saṃskārā yāvajjātito jarāmaraṇamiti ||",
  "SA01n788:859": "yānyavidyādīni dvādaśāṅgāni vibhaktāni tānyeva punaḥ samasya catvāryaṅgāni bhavantyākṣepā ṅgādīni |",
  "SA01n788:860": "etāvacca pravṛttinirdeśe nirdeṣṭavyam yaduta hetukāle yenākṣipyate yaccākṣipyate phalakāle yenābhinirvartyate yaccābhinirvatyate tadetatsarvamebhiraṅgainirdiṣṭaṃ veditavyam |",
  "SA01n788:861": "tatra ākṣepakāṅgamavidyāsaṃskārā vijñānaṃ ca,",
  "SA01n788:862": "anāgatajanmābhinirvṛttaye satyeṣvajñānapūrvakeṇa karmaṇā cittavāsanārthena |",
  "SA01n788:863": "ākṣiptāṅgaṃ nāmarūpaṃ ṣaḍāyatanaṃ sparśo vedanā ca,",
  "SA01n788:864": "tayā cittavāsanayā nāmarūpādīnā māyatyāṃ pūrvotarasaṃniśrayakrameṇābhinirvṛtaye bījapuṣṭitaḥ |",
  "SA01n788:865": "abhinirvartakāṅgaṃ tṛṣṇā upādānaṃ bhavaśca,",
  "SA01n788:866": "aprahīṇakāmādi tṛṣṇādi vasena kāmādiṣu sucarita duścaritaprakāra ratipūrvakeṇa chandarāgeṇa sopādāne vijñāne sati maraṇāvasthāyāṃ phaladānaṃ prati chanda rāgānurūpyāntarakarmavāsanābhimukhībhāvāt |",
  "SA01n788:867": "abhinirvṛttyaṅgaṃ jātirjarāmaṇaṃ ca,",
  "SA01n788:868": "tena prakāreṇa karmāntaravāsanābhimukhye satyanyatarasmin gatiyonyādibhedabhinne nikāyasabhāge yathākṣipte nāmarūpādinirvṛtteḥ |",
  "SA01n788:869": "jātijarāmaraṇavacanaṃ saṃskṛtalakṣaṇatrayādhikāreṇodvejanārtham |",
  "SA01n788:870": "jarāmaraṇasyaikāṅgakaraṇaṃ vināpi jarāṃ maraṇa saṃbhavā t |",
  "SA01n788:871": "na tvevaṃ jarāyujāyāṃ yonau vinā nāmarūpādibhiḥ ṣaḍāyatanādīnāṃ saṃbhava ityeṣāṃ pṛthagaṅgīkaraṇaṃ veditavyam ||",
  "SA01n788:872": "aṅgapratya[yatvavya] vasthānaṃ caturaḥ pratyayānadhikṛtya |",
  "SA01n788:873": "tatra tāvadavidyā saṃskārāṇāṃ pūrvotpannāvāsanato hetupratyayaḥ,",
  "SA01n788:874": "tatparibhāvitasaṃtānotpannānāṃ karmaṇāṃ punarbhavābhisaṃskaraṇasāmarthyāt tatkālasamudācāriṇī |",
  "SA01n788:875": "āvedhataḥ samanantarapratyayaḥ,",
  "SA01n788:876": "tadākṣepakaviśeṣeṇa saṃskārastrotānupravṛtteḥ |",
  "SA01n788:877": "manaskārata ālaṃbanapratyayaḥ,",
  "SA01n788:878": "mūḍhāvasthāyā agratā dibhirayoniśomanaskārālaṃvanībhāvāt |",
  "SA01n788:879": "sahabhāvato'dhipatipratyayaḥ,",
  "SA01n788:880": "tadādhipatyena tatsaṃprayuktāyāścetanāyā viparītālaṃvanābhisaṃskaraṇāt |",
  "SA01n788:881": "avidyā bhave sattvān saṃmohayati,",
  "SA01n788:882": "tadāvṛtteḥ pūrvāntāparāntamadhyāntānāṃ yathābhūtāparijñānāt |",
  "SA01n788:883": "yata evaṃ vicikitsati - kiṃ nvahama bhūvamati[te] 'dhvanyāhosvinnābhūvamityevamādi |",
  "SA01n788:884": "pratyayaśca bhavati saṃskārāṇām tadvaśena punarbhavikakarmopacayāt |",
  "SA01n788:885": "saṃskārā gatiṣu sattvāna vibhajanti,",
  "SA01n788:886": "karmavaśena sattvānāṃ gatyantaragamanavaicitryāt |",
  "SA01n788:887": "pratyayāśca bhavanti vijñānasya vāsanāyāḥ,",
  "SA01n788:888": "āyatyā nāmarūpā bhinirvṛttaye vījapoṣaṇāt |",
  "SA01n788:889": "vijñānaṃ karmabandhaṃ dhārayati,",
  "SA01n788:890": "saskārā hitavāsanāsahotpatteḥ |",
  "SA01n788:891": "pratyayaśca bhavati nāmarūpasya,",
  "SA01n788:892": "mātuḥ kukṣau vijñānāvakrāntyā nāmarūpavivṛddhigamanāt |",
  "SA01n788:893": "nāmarūpamātmabhāvaṃ sattvān grāhayati tannivṛttyā sattvānāṃ nikāyasabhāgāntarabha janāt |",
  "SA01n788:894": "nāmarūpā donāṃ ṣaḍāyatanādipratyayabhāvaḥ pūrvāṅgasaṃniśrayeṇottarāṅganirvṛtti to draṣṭavyaḥ |",
  "SA01n788:895": "ṣaḍāyatana mātmabhāvaparipūri ca sattvān grāhayati,",
  "SA01n788:896": "tannivṛttāvindriyāntarāvaikalyāt |",
  "SA01n788:897": "pratyayaśca bhavati sparśasya |",
  "SA01n788:898": "sparśo viṣayopabhoge sattvān pravartayati,",
  "SA01n788:899": "tanmukhena sukhavedanīyāditrividhaviṣayopabhogāt |",
  "SA01n788:900": "pratyayaśca bhavati vedanāyāḥ |",
  "SA01n788:901": "vedanā janmopabhoge ca sattvān pravartayati,",
  "SA01n788:902": "tadadhiṣṭhāneneṣṭādikarmavipākopabhogāt |",
  "SA01n788:903": "pratyayaśca bhavati tṛṣṇāyāḥ,",
  "SA01n788:904": "tatsaṃprayogādyabhilāṣamukhena tṛṣṇotpatteḥ |",
  "SA01n788:905": "tṛṣṇā janmani sattvānākarṣati,",
  "SA01n788:906": "tadvaśena janmāntarastroto'nupacchedāt |",
  "SA01n788:907": "pratyayaśca bhavatyupādānasya,",
  "SA01n788:908": "āsvādaprārthanāmukhena kāmādiṣu chandarāgapravṛtteḥ |",
  "SA01n788:909": "upādānaṃ puna rbhavādānāya sopādānaṃ ca sattvānāṃ vijñānaṃ karoti,",
  "SA01n788:910": "narakādigativiśiṣṭapunarbhavapratisaṃdhaye karmavāsanāniyamāt |",
  "SA01n788:911": "pratyayaśca bhavati bhavasya,",
  "SA01n788:912": "tadvaśena saṃskāravāsanayovṛ ttilābhāt |",
  "SA01n788:913": "bhavaḥ punarbhave sattvānabhimukhokaroti,",
  "SA01n788:914": "anantaragatyantarāvāhanāt pratyayaśca bhavati jāteḥ,",
  "SA01n788:915": "tato nikāyasabhāgāntaranirvṛtteḥ |",
  "SA01n788:916": "jātirnāma rūpādyānupūrvyā sattvānabhinirvartayati,",
  "SA01n788:917": "uttarottarāvasthāntarāvāhanāt |",
  "SA01n788:918": "pratyayaśca bhavati jarāmaraṇasya,",
  "SA01n788:919": "jātau satyāṃ tatprabandha syānyathātvavināśasaṃbhavāt |",
  "SA01n788:920": "jarāmaraṇaṃ punaḥpunarvayaḥ pariṇāmena jīvitapariṇāmena ca sattvān yojayati,",
  "SA01n788:921": "yauvanāyuṣovināśena yojanāt ||",
  "SA01n788:922": "vijñānasya karma[saṃ]kleśasaṃgrahaṇaṃ saṃskāravāsanāprabhāvitatvādvijñānāṅgasyaḥ",
  "SA01n788:923": "niṣkartṛkārtha īśvarādikartṛrahitatvāt |",
  "SA01n788:924": "sahetukārtho'vidyādihetukatvāt |",
  "SA01n788:925": "niḥsatvārthaḥ svayamanātmatvāt |",
  "SA01n788:926": "paratantrārthaḥ pratyayādhīnatvāt |",
  "SA01n788:927": "nirīhakārthaḥ pratyayānāṃ nirvyāpāratvāt |",
  "SA01n788:928": "anityārtho'śāśvatatvāt |",
  "SA01n788:929": "kṣaṇikārtha utpattikālāt pareṇānavasthānāt |",
  "SA01n788:930": "hetuphalaprabandhānupacchedārthaḥ kāraṇakṣaṇa nirodhasamakālaṃ kāryakṣaṇotpādāt |",
  "SA01n788:931": "anurūpahetuphalaparigrahā rthaḥ sarvataḥ sarvasyāsaṃbhavāt |",
  "SA01n788:932": "vicitra hetuphalārtho'nekai kajātīyātkāraṇādekā nekajātīyakāryotpatteḥ |",
  "SA01n788:933": "pratiniyatahetuphalārthaḥ saṃtānāntarāphalanāt ||",
  "SA01n788:934": "punarebhirevārthaḥ pratītyasamutpādasya pañcavidhaṃ gāmbhīrya veditavyam |",
  "SA01n788:935": "hetugāmbhīrya viṣamahetvahetuvādapratipakṣena dvābhyāmarthābhyām |",
  "SA01n788:936": "lakṣaṇagāmbhīrya nirātmakatayaikārthena |",
  "SA01n788:937": "utpattigāmbhīrya pratyayebhyaḥ phalotpattāvapyatatkṛtatayā dvābhyāma rthābhyām |",
  "SA01n788:938": "sthiti gāmbhīryamavyavasthitānāṃ sthityābhāsanāddvābhyāmarthābhyām |",
  "SA01n788:939": "pravṛttigāmbhīrya hetuphalapravṛttidurvijñānatvāccaturbhirarthairiti ||",
  "SA01n788:940": "antareṇa eva kartāraṃ karma kriyā cāsti tatphalopabhogaścetyayamatra karmaphalāvipraṇāśo veditavyaḥ ||",
  "SA01n788:941": "na svayaṃkṛto dharmo'nutpannasyābhāvādyenāsau kriyeta |",
  "SA01n788:942": "na parakṛtaḥ pratyayānāmakartṛkatvāt |",
  "SA01n788:943": "nobhayakṛta etenaiva kāraṇadvayena |",
  "SA01n788:944": "nāsvayaṃkārāpa[ra]kārahetusamutpannaḥ hetupratyayānāṃ phalotpattau sāmarthyāt ||",
  "SA01n788:945": "aparaḥ paryāyaḥ |",
  "SA01n788:946": "na svayaṃkṛtaḥ pratyayāpekṣaṇāt |",
  "SA01n788:947": "na parakṛtaḥ satsvapi pratyayeṣu nirvījasyānutpādāt |",
  "SA01n788:948": "nobhaya kṛta stadubhayonirīhakatvāt |",
  "SA01n788:949": "nāhetusamutpanno bījapratyayānāṃ śaktisadbhā[vā]diti |",
  "SA01n788:950": "bhavati hyapi-",
  "SA01n788:951": "svabījatvānna parataḥ na svayaṃ tadapekṣaṇāt |",
  "SA01n788:952": "niśceṣṭatvānna ca dvābhyāṃ tacchakternāpyahetutaḥ || iti |",
  "SA01n788:953": "na svayaṃ na parato dvividhakoṭipratikṣepe 'pi gambhīraḥ pratītyasamutpādaḥ syāt prāgeva yatra catastro'pi koṭayaḥ pratikṣipyante,",
  "SA01n788:954": "tasmādetasya paramagāmbhīrya veditavyam ||",
  "SA01n788:955": "vijñānotpattiprabhedataścakṣuḥpratītyarūpāṇi cotpadyate cakṣurvijñānamityevamādi |",
  "SA01n788:956": "vyutpattiprabhedataḥ satvalokamadhikṛtya,",
  "SA01n788:957": "avidyāpratyayāḥ saṃskārā ityevamādi |",
  "SA01n788:958": "bāhya vasyotpattiprabhedato bījaṃ pratītyāṅkuraḥ ,",
  "SA01n788:959": "aṅkuraṃ pratītya kāṇḍaḥ |",
  "SA01n788:960": "tathā nā'patrapuṣpaphalāni yojyāni |",
  "SA01n788:961": "saṃvartavivartaprabhedataḥ sarvasattvasādhāraṇakarmādhipatyaṃ pratītya mahāpṛthivyādīnāmutpādāt |",
  "SA01n788:962": "āhāropastambhaprabhedataścatura āhārān pratītya traidhātuke satvānā mavasthānāt |",
  "SA01n788:963": "iṣṭāniṣṭagati vibhāgaprabhedataḥ sucarita duścarite pratītya sugatidurgatigamanāt |",
  "SA01n788:964": "viśuddhiprabhedato mokṣa bhāgīyāni pratītya nirvedhabhāgīyotpattito yāvaddarśanabhāvanāmārgānupūrvyārhattvaprāptitaḥ,",
  "SA01n788:965": "parato vā ghoṣaṃ pratītyādhyātmaṃ ca yoniśo manaskāraṃ samyagdṛṣṭistato yāvatsarvāsravakṣaya iti |",
  "SA01n788:966": "prabhāvaprabhedato'dhigamaṃ pratītyābhijñādayo vaiśeṣikā guṇā iti |",
  "SA01n788:967": "ebhiḥ prabhedaivistareṇa saṃskārāṇāṃ pratītyasamutpādo'nusartavyaḥ ||",
  "SA01n788:968": "[saṃ]kleśānulomapratiloma iti pravṛtyānupūrvīmadhikṛtya,",
  "SA01n788:969": "avidyāpratyayāḥ saṃskārā ityevamādyanulomanirdeśaḥ |",
  "SA01n788:970": "jarāmaraṇaṃjarāmara[ṇa]samudayo [jarāmaraṇanirodho] jarāmaraṇanirodhagāminī pratipaditi satyavyavasthānamadhikṛtya pratilomanirdeśo veditavyaḥ |",
  "SA01n788:971": "[vyavadānānulomapratilomata iti ] tadyathā'vidyānirodhāt saṃskāranirodha ityevamādi vyavadānānulomanirdeśaḥ |",
  "SA01n788:972": "kasminnasati na jarāmaraṇaṃ bhavati kasya nirodhājjarāmaraṇanirodha iti pratilomanirdeśataḥ ||",
  "SA01n788:973": "hetupratyaya ālayavijñānaṃ kuśalavāsanā ca sāstravānāstravāṇāṃ ca saṃskārāṇāṃ yathākramam |",
  "SA01n788:974": "ālayavijñānaṃ punardvividham - vaipā kikamābhisaṃskārikaṃ ca |",
  "SA01n788:975": "tatra vaipākika mupapattiprātilambhikānāṃ hetupratyayaḥ |",
  "SA01n788:976": "ābhisaṃskārikaṃ prāyogikānāmāyatyāṃ cālaya vijñānāntarasya hetupratyayo draṣṭavyaḥ |",
  "SA01n788:977": "ābhisaṃskārikaṃ punarālayavijñānaṃ tajjānmikapravṛttivijñānasamudācāravāsitaṃ veditavyam |",
  "SA01n788:978": "kuśalavāsanā mokṣabhāgī yānāṃ vāsanā draṣṭavyā |",
  "SA01n788:979": "teṣāṃ lokottarābhyupaga maniṣyandadharmanaimittikatastadvā sanāyā lokottaradharmahetutvaṃ veditavyam ||",
  "SA01n788:980": "api khalu svabhāvato'pītyevamādinā ṣaḍḍhetavo hetupratyaya iti darśayati |",
  "SA01n788:981": "tatra svabhāvataḥ prabhedataśca kāraṇahetorvyavasthānam |",
  "SA01n788:982": "śeṣaiḥ padaiḥ yathākramaṃ sahabhūsaṃprayuktasabhāgasarvatragavipākahetūnāṃ vyavasthānaṃ veditavyam |",
  "SA01n788:983": "hetusvabhāvamadhikṛtya kāraṇahetuvyavasthānātsarvahetavaḥ kāraṇahetāvantarbhūtā veditavyāḥ |",
  "SA01n788:984": "sahāyādiviśeṣaprabhāvanārtha tu pṛthagvyavasthānam |",
  "SA01n788:985": "kāraṇahetuprabhede vijñānasāmagrayādikaṃ yannirdiṣṭamudāharaṇamātraṃ taddraṣṭavyam ,",
  "SA01n788:986": "tayā diśā'nyasyāpi tajjātīyasyābhyūhanārtham |",
  "SA01n788:987": "tatra utpattikāraṇaṃ tataḥ kāryasyābhūtvā prādurbhāvāt |",
  "SA01n788:988": "sthitikāraṇamutpannasya prabandhānupacchedāt |",
  "SA01n788:989": "dhṛtikā raṇaṃ pātapratibandhāt |",
  "SA01n788:990": "prakāśanakāraṇamāvṛtasyābhivyañjanāt |",
  "SA01n788:991": "vikārakāraṇaṃ tatsaṃtānasyānyathātvāpādanāt |",
  "SA01n788:992": "viyogakāraṇaṃ saṃbandhasya dvaidhīkaraṇāt |",
  "SA01n788:993": "pariṇatikāraṇaṃ tadavayavānāṃ deśāntarasaṃcaraṇāt |",
  "SA01n788:994": "saṃpratyayakāraṇaṃ tena viparokṣānumānāt |",
  "SA01n788:995": "saṃpratyāyanakāraṇaṃ tena samyaṅniścayāt |",
  "SA01n788:996": "prāpaṇakāraṇaṃ tenādhigamāt |",
  "SA01n788:997": "vyavahārakāraṇaṃ yathānāmadheyaṃ nimittodgrahaṇenābhiniviśyānuvyavaharaṇāt |",
  "SA01n788:998": "apekṣākāraṇamanyatreccho tpattinimittatvāt |",
  "SA01n788:999": "ākṣepakāraṇaṃ tadanvayāvasthāntaraparāparabhāvina āvedhakatvāt |",
  "SA01n788:1000": "ābhinirvṛtti kāraṇamanantarabhāvino ja nakatvāt |",
  "SA01n788:1001": "parigrahakāraṇaṃ svabījotpādina upodvalatvāt |",
  "SA01n788:1002": "āvāhanakāraṇaṃ tadānukūlyenākarṣaṇāt |",
  "SA01n788:1003": "pratiniyamakāraṇaṃ bhinnasvabhāvatayānyonyaphalatvāt |",
  "SA01n788:1004": "sahakārikāraṇaṃ svakārya nirvartane kāraṇāntarāpekṣaṇāt |",
  "SA01n788:1005": "virodhi kāraṇaṃ vidhnakaraṇāt |",
  "SA01n788:1006": "avirodhikāraṇaṃ tadviparyayeṇa veditavyam ||",
  "SA01n788:1007": "tadyathā bhūtāni bhautikaṃ ceti yathāsaṃbhavaṃ na tvavaśyaṃ sarvatra saṃghāte catvāri mahābhūtāni bhavanti rūpādikaṃ vā bhautikam |",
  "SA01n788:1008": "ityato yadyatrāsti tattena sahotpadyate nānyonyaṃ vineti ||",
  "SA01n788:1009": "sahāyanaiyamyena sahabhūheturvyavasthāpitaḥ |",
  "SA01n788:1010": "bhūtāni bhautikaṃ cetyudāharaṇamātrametadveditavyam,",
  "SA01n788:1011": "cittacaitasikānāmanyonyamavinābhāvaniyamāt |",
  "SA01n788:1012": "yadyevaṃ saṃprayuktahetoḥ pṛthagvyavasthānaṃ na prāpnoti,",
  "SA01n788:1013": "cittacaitasikānāṃ sahabhūhetāvantarbhāvāt |",
  "SA01n788:1014": "yadyapyetadevaṃ tathāpyanyenārthena |",
  "SA01n788:1015": "ye dharmāḥ sahabhāvenālaṃbanaṃ pratipadyante nānyatama vaikalyena te saṃpratipattitaḥ saṃprayuktakaheturvyavasthāpyate,",
  "SA01n788:1016": "na sahabhāvamātreṇa,",
  "SA01n788:1017": "tadyathā cittai caitasikāśca ||",
  "SA01n788:1018": "pūrvabhāvitānāmi ti pūrvābhyastānāṃ pūrvaṃ samudācaritānāmityarthaḥ |",
  "SA01n788:1019": "yā aparānte uttarottarā puṣṭataratamā pravṛttiriti taiḥ paripoṣitabījānāṃ tadanvayānāmanāgate kāle viśiṣṭotpattito draṣṭavyā |",
  "SA01n788:1020": "evamayaṃ sabhāgahetuḥ sadṛśānāṃ puṣṭinimittatvena vyavasthāpitaḥ ||",
  "SA01n788:1021": "sarvatragaheturna kevalaṃ sadṛśasyaiva puṣṭaye kiṃ tarhi yasya kasyacidrāgādeḥ kleśasyābhyāsena sarveṣāṃ dveṣādīnāṃ prabandhapuṣṭayā dṛḍhīkāro bhavatyato vandhanagāḍho karaṇānmokṣaprāptiparipanthārthenāsya vyavasthānaṃ veditavyam ||",
  "SA01n788:1022": "vipākahetuḥ punarāyatyāmekāntavisadṛśasyaivānivṛttāvyākṛtasyātmabhāvasaṃgra hītavyavipākasyākṣepakatvāt parigrahārthena vyavasthāpitaḥ |",
  "SA01n788:1023": "kuśalasāsravagrahaṇamanāstravāṇāṃ janmavirodhitvenānākṣepakatvāt ||",
  "SA01n788:1024": "nairantaryasamanantarato'pīti nāvaśyaṃ kṣaṇanairantarya kitarhi cittāntaranairantaryamapyatra nairantarya draṣṭavyam |",
  "SA01n788:1025": "itarathā hyacittikasamāpattau vyutthānacittasya samāpatticittaṃ na samanantarapratyayaḥ syāt |",
  "SA01n788:1026": "bhavati ca |",
  "SA01n788:1027": "tasmādekasmin saṃtāne paścimasya cittasya pūrvakaṃ cittaṃ cittāntareṇānantaritaṃ samanantarapratyayaḥ |",
  "SA01n788:1028": "yathā cittamevaṃ caitasikā api veditavyāḥ |",
  "SA01n788:1029": "sabhāgavisabhāgacittacaittotpattisama[na]ntarato'pīti kuśalāḥ cittacettāḥ kuśalānāṃ sabhāgānāmakuśalāvyākṛtānāṃ ca visabhāgānāmanantarotpannānāṃ samanantarapratyayaḥ |",
  "SA01n788:1030": "evaṃ kuśalāvyākṛtāḥ svānyaprakārāṇāṃ yojayitavyāḥ |",
  "SA01n788:1031": "tadyathā kāmāvacarā kāmāvacarāṇāṃ rūpārūpyāvacarānāstravāṇāṃ cānantarotpannānāṃ samanantarapratyayaḥ |",
  "SA01n788:1032": "evaṃ rūpāvacarādayo'pi pṛthagpṛthagrūpāvacarādonāṃ kāmāvacarādīnāṃ cā[na]ntarotpannānāmiti yojayitavyam ||",
  "SA01n788:1033": "kiṃ khalu sarvasya cintasyānantaraṃ sarva cittamutpadyate,",
  "SA01n788:1034": "ahosvidasti pratiniyamaḥ |",
  "SA01n788:1035": "astītyucyate |",
  "SA01n788:1036": "avaitasya cittasyānantaramidaṃ cedaṃ ca cittamutpadyata ityucyamāne bahuvaktavyaṃ jāyate |",
  "SA01n788:1037": "tasmātsāmānyena cittotpattau lakṣaṇamātraṃ vyavasthāpyate |",
  "SA01n788:1038": "tadyathā daśabhirbalaiścittasyotpādo veditavyaḥ - paricayabalena chandabalena prayogabalena samāpatti balena''bedhabalena hetubalena viṣayabalena smṛtibalena manaskārabalena pratisaṃdhibalena ca |",
  "SA01n788:1039": "paricayabalaṃ punastrividham -mṛdu madhyamadhimātraṃ ca |",
  "SA01n788:1040": "samāpattisthitivyutthānanimittānāmanupalakṣitatvānmṛdu |",
  "SA01n788:1041": "upalakṣitānāṃ svaparicitta tvānmadhyam |",
  "SA01n788:1042": "suparicitatopalakṣi tatvā dadhimātram |",
  "SA01n788:1043": "tatra mṛdunā paricayabalena dhyānārūpyāṇāma[nu] pūrvyasamāpattirveditavyā |",
  "SA01n788:1044": "madhyena vyutkrāntakasamāpattirekāntarikayogena |",
  "SA01n788:1045": "adhimātreṇa yatheṣṭaṃ sarvāṇi vā vyutkrāmyānulomaṃ pratilomaṃ ca samāpattirveditavyā |",
  "SA01n788:1046": "chandabalena dvitīyadhyāna lābhī prathamaṃ dhyānaṃ samāpanno yadyākāṃkṣati dvitīyadhyānabhūmikaṃ vyutthānacittamāmukhīkarotyatha nā kāṃkṣati kāmāvacaraṃ kuśalamanivṛtāvyākṛtaṃ vā |",
  "SA01n788:1047": "evamanyatrāpi vistareṇa yojyam |",
  "SA01n788:1048": "prayogabalena kāmāvacarasya kuśalasyavānantaraṃ tatprathamato rūpāvacaraṃ cittamutpadyate |",
  "SA01n788:1049": "anāgamyasya kuśalasyānantaraṃ maulam |",
  "SA01n788:1050": "maulasya kuśalasyānantaraṃ dvitīyadhyānasamāpannakamityevamādi vistareṇa yāvadbhavāgrāt veditavyam |",
  "SA01n788:1051": "samāpattibalena śuddhakaṃ samāpannasya kadācicchuddhaka mevotpadyate kadācitkliṣṭam |",
  "SA01n788:1052": "āvedhavalena samādhervyutthāya caratastāvatsamāhitabhūmikaṃ cittam[a]samāhitakṣaṇānantaravyatibhinnamanuvartate yāvattadvirodhikleśasamudācārātparihīṇa iti |",
  "SA01n788:1053": "tadvirodhi kleśasaṃprayuktasya punaścittasya hetvādibhiśca turbhirbalaiḥ samudācāro veditavyaḥ - tatra tāvaddhetubalena yadyavaśyaṃ bhūmiparihāṇisaṃvartanīyamāvaraṇaṃ pūrvamupacitaṃ bhavati,",
  "SA01n788:1054": "viṣayabalena yadi rāgādyutpatyanukūlaḥ śubhādinimittaḥ prabhāvotkaṭaviṣaya ābhāsasamāgato bhavati,",
  "SA01n788:1055": "smṛtivalena yadi smaraṇasaṃkalpai ratītānviṣayān prapañcayati,",
  "SA01n788:1056": "manaskārabalena yadi mīmāṃsāmanaskāreṇānyatarānyataracchubhanimittaṃ manasikarotīti |",
  "SA01n788:1057": "pratisaṃdhibalena nava maraṇacittānyātmabhāvatṛṣṇāsaṃprayuktāni triṣu dhātuṣupratyekaṃ kāmarūpārūpyāvacarāṇi |",
  "SA01n788:1058": "tatra kāmadhātoścyutvā kāmadhātāveva pratisaṃdhi vadhnataḥ kāmāvacaramātmabhāvatṛṣṇāsaṃprayuktaṃ maraṇacittaṃ veditavyam |",
  "SA01n788:1059": "rūpārūpyadhātvoḥ pratisaṃdhi badhnato rūpārūpyāvacaram |",
  "SA01n788:1060": "tathā rūpārūpyadhātubhyāṃ cyutvā tatra vānyatra votpadyamānasya ṣaṭcittāni yojayitavyāni |",
  "SA01n788:1061": "sā punarātmabhāvatṛṣṇā sahajā'ni rūpitālaṃvanānivṛtāvyākṛtā ca |",
  "SA01n788:1062": "ātmabhāvajātiścāsyāḥ prakārāparicchedenālaṃvanaṃ veditavyam |",
  "SA01n788:1063": "tadvaśenā[na]ntaraṃ pṛthagjanānāma ntarābhavapratisaṃdhiḥ |",
  "SA01n788:1064": "āryāṇāmapyavītarāgāṇāṃ maraṇakāle yāvadaspaṣṭasaṃjñāvasthāṃ na gacchati tāvadasau tṛṣṇā samudācarati |",
  "SA01n788:1065": "te tvenāṃ paricchidya pratipakṣeṇābhinigṛhṇanti |",
  "SA01n788:1066": "vītarāgāṇāṃ tvāryāṇāṃ pratipakṣasya valīyastvānnaivāsau samudācaratyaprahīṇāpi satī |",
  "SA01n788:1067": "tada nuśayavaśena tu teṣāṃ pratisaṃdhiḥ |",
  "SA01n788:1068": "antarā bhavapratisaṃdhikṣaṇaḥ punarnityamanivṛtāvyākṛta eva vipākatvāt |",
  "SA01n788:1069": "tata ūrdhva kuśalo'pya kuśalo'pyavyākṛto'pi yathāsaṃbhavam,",
  "SA01n788:1070": "cyuticittaṃ sthāpayitvā |",
  "SA01n788:1071": "antarābhavacyuticittaṃ tu nityaṃ kliṣṭaṃ maraṇabhavavat |",
  "SA01n788:1072": "upapattipratisaṃdhiḥ punarnityamanivṛtāvyākṛta eveti veditavyam |",
  "SA01n788:1073": "bodhisattvānāṃ tu praṇidhānabalenopapadyamānānāṃ maraṇacittā dikamekāntena sarva kuśalaṃ veditavyam |",
  "SA01n788:1074": "samāptaḥ samanantara pratyayaprasaṅgaḥ ||",
  "SA01n788:1075": "paricchinnaviṣayālaṃbanataḥ pañcānāṃ vijñānakāyānāmālaṃvanam,",
  "SA01n788:1076": "pratiniyataviṣayatvāt pañcānāṃ vijñānakāyānām |",
  "SA01n788:1077": "aparicchinnaviṣayālaṃbanataḥ manovijñānasyālaṃbanam,",
  "SA01n788:1078": "sarvadharmaviṣayatvānmanovijñānasya |",
  "SA01n788:1079": "acitrīkāraviṣayālaṃbanato'vyutpannasaṃjñānāṃ manovijñānasyālaṃbanam,",
  "SA01n788:1080": "nāmato'kṣarokartumaśakyatvāt |",
  "SA01n788:1081": "citrīkāraviṣayālaṃbanatastadviparya[yā]dveditavyam |",
  "SA01n788:1082": "savastukaviṣayālaṃbanato dṛṣṭimasmimānaṃ tatsaṃprayuktāṃśca dharmān sthāpayitvā tadanyeṣāmālaṃbanam |",
  "SA01n788:1083": "avastukaviṣayālaṃvanataḥ sthāpitānāmālaṃvanam,",
  "SA01n788:1084": "ātmādhiṣṭhānatvāt |",
  "SA01n788:1085": "vastvā laṃbanato'nāstravālaṃvanān visabhāgadhātubhūmisarvatragānanivāritavastukāṃścātītā nāgatālaṃvanān sthāpayitvā tadanyeṣāmālaṃvanam |",
  "SA01n788:1086": "parikalpālaṃvanataḥ sthāpitānāmālaṃbanam,",
  "SA01n788:1087": "svaparikalpamātrālaṃbanāt |",
  "SA01n788:1088": "viparyastālaṃbanaṃ nityādyākārāṇām |",
  "SA01n788:1089": "aviparyastālaṃbanamanityādyākārāṇām |",
  "SA01n788:1090": "savyāghātālaṃbanamaprahīṇajñeyāvaraṇānām |",
  "SA01n788:1091": "avyāghātālaṃbanaṃ prahīṇajñeyāvaraṇānāmiti ||",
  "SA01n788:1092": "ālaṃbanapratyaye viniścayaḥ - lakṣaṇato'pi prabhedato'pi sthiti to'pi parijñānato'pi prahāṇato'pyālavanavyavasthānaṃ veditavyam ||",
  "SA01n788:1093": "kathaṃ lakṣaṇataḥ |",
  "SA01n788:1094": "yo'rthastatpratibhāsānāṃ cittacaitasikānāṃ dharmāṇāmutpattinimittama,",
  "SA01n788:1095": "te cotpannāstadarthābhiniveśavyavahārapratyātmāvagamāya bhavanti tadālaṃvanalakṣaṇam ||",
  "SA01n788:1096": "kathaṃ prabhedataḥ |",
  "SA01n788:1097": "asadālaṃbanaṃ tadyathā viparyastānāṃ cittacaitasikānāmatītānāgatasvapnapratirbibamāyādyālaṃbanaṃ ca |",
  "SA01n788:1098": "sadālaṃbanaṃ tadanyeṣām |",
  "SA01n788:1099": "anālaṃbanamālaṃbanaṃ rūpaṃ cittaviprayuktā asaṃskṛtaṃ ca |",
  "SA01n788:1100": "sālaṃ banamālaṃbanaṃ cittacaitasikā dharmāḥ |",
  "SA01n788:1101": "samyaktvālaṃbanaṃ tadyathā kuśalam |",
  "SA01n788:1102": "mithyātvā laṃbanaṃ tadyathā kliṣṭam |",
  "SA01n788:1103": "naivasamyakratvanamithyātvālaṃbanaṃ tadyathā'nivṛtāvyākṛtam |",
  "SA01n788:1104": "yoniśa ālaṃbanaṃ tadyathā kuśalā nāṃ cittacaitasikānām |",
  "SA01n788:1105": "ayāniśa ālaṃbanaṃ tadyathā kliṣṭānām |",
  "SA01n788:1106": "naivayoniśonāyoniśastadvinirmuktānām |",
  "SA01n788:1107": "sabhāgamālaṃbanaṃ tadyathā kuśalādīnāṃ kuśalādīni svabhūmikānāṃ ca svabhūmikaṃ sāstravāṇāṃ ca sāsravamanāstravāṇāṃ cānāsravam |",
  "SA01n788:1108": "visa bhāgamālaṃbanaṃ tadyathā kuśalādīnāmakuśalādī nyanyabhūmikānāṃ cānyabhūmikaṃ sāstravānāsravayoścānāsravasāsravam |",
  "SA01n788:1109": "nānātvamālaṃbanaṃ tadyathā savitarkavicārāṇāṃ cittacaitasikānām |",
  "SA01n788:1110": "ekatvamālaṃvanaṃ tadyathā'vitarkāvicārāṇām |",
  "SA01n788:1111": "vibhūtyālaṃvanaṃ tadyathā''saṃjñikaprāyogikānāṃ cittacaitasikānāmākāśavijñānānantyāyatanikānāṃ ca |",
  "SA01n788:1112": "abhisaṃkṣiptaṃ sūkṣmamālaṃbanaṃ tadyathā''kiṃcanyāyatanikānām |",
  "SA01n788:1113": "paryantikaṃ sūkṣmamālaṃ banaṃ tadyathā naivasaṃjñānāsaṃjñāyatanikānām |",
  "SA01n788:1114": "kleśa ālaṃbanaṃ tenālaṃbyata iti kṛtvā |",
  "SA01n788:1115": "dharma ālaṃbanaṃ tadyathā''ryāṇāṃ nāmakāyapadakāyavyañjanakāyāḥ |",
  "SA01n788:1116": "artha ā laṃbanaṃ tadāśrito'rthaḥ |",
  "SA01n788:1117": "parottamālaṃbanaṃ tadyathā śrāvakayānam |",
  "SA01n788:1118": "vipulamālaṃbanaṃ tadyathā mahāyānam |",
  "SA01n788:1119": "nimittamālavanaṃ tadyathā śamathapragrahopekṣānimittāni |",
  "SA01n788:1120": "animittamālaṃbanaṃ tadyathā nirvāṇaṃ bhavāgrayaṃ ca |",
  "SA01n788:1121": "tattvamālaṃvanaṃ tadyathā tathatā ṣoḍaśānāṃ cākārā ṇāṃ satyāni |",
  "SA01n788:1122": "vaihārikamālaṃvanaṃ tadyathā nirodhasamāpattiḥ |",
  "SA01n788:1123": "vaśa vartyālaṃbanaṃ tadyathā vimokṣādīnāṃ sarvākārajña tāvasānānāṃ guṇānām |",
  "SA01n788:1124": "kṣaṇikamālaṃbanaṃ tadyathā'śaikṣāṇāṃ tajjanmikameva |",
  "SA01n788:1125": "anuvartyālaṃvanaṃ tadyathā buddhabodhisattvānām ||",
  "SA01n788:1126": "kathaṃ sthititaḥ |",
  "SA01n788:1127": "ālaṃbanasyāpariniṣpattitastathā vyavasthāpanāt |",
  "SA01n788:1128": "caturbhiśca kāraṇairapariniṣpanna mālaṃbanaṃ veditavyam - viruddhavijñāna nimittatayā,",
  "SA01n788:1129": "a[na] laṃvanavijñānopalabdhyā,",
  "SA01n788:1130": "yatnamantareṇāviparyāsaprasaṅgatayā,",
  "SA01n788:1131": "trividhajñānānuvartanatayā ca |",
  "SA01n788:1132": "tataśca grāhakasyāpyapariniṣpattiḥ |",
  "SA01n788:1133": "trividhaṃ jñānaṃ vaśitā jñānaṃ vipaśyanājñāna nirvikalpajñānaṃ ca |",
  "SA01n788:1134": "tatra caturṇā kāraṇānāmudāharaṇāni |",
  "SA01n788:1135": "pretatiryagmanuṣyāṇāṃ devānāṃ ca yathārha taḥ |",
  "SA01n788:1136": "tulyavastumanobhedādarthāniṣpattiriṣyate ||1 ||",
  "SA01n788:1137": "atītā dau tathā svapne pratibiṃbadvaye'pi ca |",
  "SA01n788:1138": "asannālaṃvanatvācca tadālaṃbanayogataḥ || 2 ||",
  "SA01n788:1139": "arthasyārthatvaniṣpattau jñānaṃ na syādakalpakam |",
  "SA01n788:1140": "tadabhāvācca buddhatvaprāptirnaivopapadyate ||3 ||",
  "SA01n788:1141": "bodhisattve vaśiprāpte'dhimuktivaśādyataḥ |",
  "SA01n788:1142": "tathābhāvaḥ pṛthivyādau dhyāyināṃ copalabhyate ||4 ||",
  "SA01n788:1143": "niṣpannavicayasyeha dhīmataḥ samādhi lābhinaḥ |",
  "SA01n788:1144": "sarvadharmamanaskāre tathārthakhyānato'pi ca ||5 ||",
  "SA01n788:1145": "jñānacāre'vikalpe hi sarvārthā'khyānato'pi ca |",
  "SA01n788:1146": "arthābhāvopagantavyo vijñaptestadabhāvataḥ ||6 ||",
  "SA01n788:1147": "kathaṃ parijñānataḥ |",
  "SA01n788:1148": "lakṣaṇaprabhedasthitīnāṃ yathābhūtajñānataḥ ||",
  "SA01n788:1149": "kathaṃ prahāṇataḥ |",
  "SA01n788:1150": "śrāvakayānamahāyānābhyāmāśrayaparivṛttitaḥ |",
  "SA01n788:1151": "śrāvakayānāśrayaparivṛttyā skandhadhātvāyatanālaṃbanebhyo vimokṣo na tu teṣu vibhutvalābhaḥ |",
  "SA01n788:1152": "mahāyānāśrayaparivṛttyā tūbhayamiti |",
  "SA01n788:1153": "samāpta ālaṃbanapratyaye yathāgranthaṃ viniścayaḥ |",
  "SA01n788:1154": "pratiṣṭhādhipatitaḥ vāyumaṇḍalādīnyammaṇḍalādīnām,",
  "SA01n788:1155": "bhājanalokaḥ sattvalokasya,",
  "SA01n788:1156": "bhūtāni bhautikānām,",
  "SA01n788:1157": "indriyāṇi vijñānānā mityevamādi |",
  "SA01n788:1158": "āvedhādhipatitaḥ sarvasattvasādhāraṇaṃ karma bhājanalokasya,",
  "SA01n788:1159": "paurāṇaṃ sāsravakarma vipākasyetyevamādi sahabhāvādhipatitaḥ cittaṃ caitasānām,",
  "SA01n788:1160": "manaskāraḥ cittasya,",
  "SA01n788:1161": "sparśī vedanāyā ityevamādi |",
  "SA01n788:1162": "ataḥ paraṃ dvāviśati mindriyāṇyadhikṛtyādhipativyavasthānaṃ veditavyam |",
  "SA01n788:1163": "tatra viṣayādhipatitaḥ cakṣuḥśrotraghrāṇajihvākāyamanaindriyānām,",
  "SA01n788:1164": "tadādhipatyena rūpādyabhi nirvṛtteḥ |",
  "SA01n788:1165": "prasavādhipatitaḥ strīpuruṣendriyayoḥ,",
  "SA01n788:1166": "tadādhipatyena garbhāvakramaṇāt |",
  "SA01n788:1167": "sthānādhipatito jīvitendriyasya,",
  "SA01n788:1168": "tadvaśena nikāyasabhāgasthānāt |",
  "SA01n788:1169": "phalopabhogādhipatitaḥ sukhaduḥkhasaumanasyo pekṣendriyāṇām,",
  "SA01n788:1170": "tadadhiṣṭhāneneṣṭāniṣṭavipākapratisaṃvedanāt |",
  "SA01n788:1171": "laukikaviśudhya dhipatitaḥ śraddhāvīryasmṛtisamādhiprajñendriyāṇām,",
  "SA01n788:1172": "taiḥ kleśaviṣkambhaṇāt |",
  "SA01n788:1173": "lokottaraviśudhyadhipatito'nājñāta mājñāsyā mīndriyasyājñendriyasyājñātāvīndriyasya ca vyavasthānaṃ veditavyam,",
  "SA01n788:1174": "tairanuśayasamudghātāditi ||",
  "SA01n788:1175": "vijñānāvirahitatatsādṛśyendriyaviṣayaprabandhotpattitaḥ sabhāgaṃ veditavyam,",
  "SA01n788:1176": "vijñānasahitasya vijñānasādṛśyenendriyasya viṣayeṣu prabandhenotpatteḥ vijñānavṛttisādṛśyārthena tadindriyaṃ sabhāgamityucyate |",
  "SA01n788:1177": "vijñāna virahitasvasādṛśyaprabandhotpattitastatsabhāgam,",
  "SA01n788:1178": "vijñānena viprayuktasye ndriyasya svātmasādṛśyena prabandhotpattirindriyalakṣaṇasādṛśyārthena tatsabhāgaṃ veditavyam |",
  "SA01n788:1179": "rūpaskandhaikadeśaścakṣurādipañcendriyalakṣaṇaḥ |",
  "SA01n788:1180": "pañca rūpīṇi dhātvāyatanāni cakṣurādīnītyeva |",
  "SA01n788:1181": "vedanotpattyāśrayarūpata iti yadrūpamāśritya vedanotpadyate tadupāttamityucyate |",
  "SA01n788:1182": "rūpaskandhaikadeśaḥ sādhiṣṭhānendriyasaṃgahītaḥ |",
  "SA01n788:1183": "pañca rūpīṇi dhātvāyatanāni cakṣurādīni |",
  "SA01n788:1184": "caturṇācaṃkadeśaḥ rūpagandharasaspraṣṭavyānāmindriyāvinirbhāgī ||",
  "SA01n788:1185": "viṣayagrahaṇādhipatitaścakṣurādīnāṃ ṣaṇṇām,",
  "SA01n788:1186": "tadādhipatyena rūpādyālaṃbane cittacaitapravṛteḥ |",
  "SA01n788:1187": "kulaprabandhādhipatitaḥ strīpuruṣendriyayoḥ,",
  "SA01n788:1188": "tataḥ putrapautrādyanvayapravṛtteḥ |",
  "SA01n788:1189": "śeṣaṃ yathādhipatipratyaye nirdiṣṭaṃ tathānugantavyam |",
  "SA01n788:1190": "rūpaskandhaikadeśaścakṣuḥ śrotraghrāṇajihvākāyastropuru ṣendriyalakṣaṇaḥ |",
  "SA01n788:1191": "saṃskāraskandhaikadeśo jīvitaśraddhāvīryasmṛtisamādhiprajñendriyalakṣaṇaḥ |",
  "SA01n788:1192": "dvādaśa dhātava indriyavijñānadhātavaḥ |",
  "SA01n788:1193": "ṣaḍāyatanānyādhyātmikāni |",
  "SA01n788:1194": "dharmadhātvāya tanaikadeśaśca jīvitendriyaṃ sukhādīni śraddhādāni pañca ||",
  "SA01n788:1195": "duḥkhā vedanā duḥkhātmikā satī svenaiva lakṣaṇena duḥkhaduḥkhatāḥ |",
  "SA01n788:1196": "tadutpattinimittabhūtāstvindriyārthāstatsaṃprayuktāśca duḥkhavedanīyatvādduḥkhaduḥkhatā draṣṭavyā ||",
  "SA01n788:1197": "sukhāyā vedanāyāstadvedanīyānāṃ ca dharmāṇāṃ vipariṇāmena daurmanasyotpādāt tadvipariṇatirvipariṇāmaduḥkhatā |",
  "SA01n788:1198": "tatra cānunayena cittasya vipariṇamanaṃ vipariṇāmaduḥkhatā veditavyā |",
  "SA01n788:1199": "yathoktamavadīrṇo vipariṇatena citteneti ||",
  "SA01n788:1200": "aduḥkhāsukhā vedanā''layavijñānasaṃprayuktā tadvedanīyāśca saṃskārā duḥkhavipariṇāmaduḥkhatayodauṣṭhulyenānugatatvāttena duḥkhatādvayenāvinirmuktatvādekadā duḥkhā vasthāṃ bhajante ekadā sukhāvasthāṃ,",
  "SA01n788:1201": "na nityakālamaduḥkhāsukhāvasthā eva bhavanti |",
  "SA01n788:1202": "tasmādanityatānubandhārthenāyogakṣematvātsaṃskāraduḥkhatā veditavyā |",
  "SA01n788:1203": "skandhānām |",
  "SA01n788:1204": "trayāṇāṃ dhātūnāṃ manodharmamanovijñānadhātūnām |",
  "SA01n788:1205": "dvayoścāyatanayormanodharmāyatanayoḥ |",
  "SA01n788:1206": "ekadeśaṃ sthāpayitvā 'nāsravalakṣaṇam,",
  "SA01n788:1207": "tadanyāni sarvāṇī ta ||",
  "SA01n788:1208": "akuśalasya kuśalasāsravasya cāyatyā sasaṃprayogamālayavijñānaṃ vipākaḥ |",
  "SA01n788:1209": "atastena vipākena tadubhayaṃ savipākamityucyate |",
  "SA01n788:1210": "skandhānām |",
  "SA01n788:1211": "daśānāṃ dhātūnāṃ vijñānarūpaśabdadharma dhātūnām |",
  "SA01n788:1212": "caturṇā cāyatanānāṃ rūpaśabdamanodharmāyatanānām |",
  "SA01n788:1213": "ekadeśo'vyākṛtānāsravavarjaḥ |",
  "SA01n788:1214": "ālayavijñānāttadanyattu cakṣurādikaṃ ca sukhaduḥkhādikaṃ ca tadvipākrajamityākhyāṃ labhate tato jātamiti kṛtvā |",
  "SA01n788:1215": "pariṇatitaḥ pāriṇāmikaḥ kavaḍīkāra āhāraḥ,",
  "SA01n788:1216": "pariṇāmakāle indriyamahābhūtapoṣaṇāt |",
  "SA01n788:1217": "viṣayato vaiṣayikaḥ sparśāhāraḥ,",
  "SA01n788:1218": "iṣṭaviṣayā dhiṣṭhānena sparśenāśrayānugrahaṇāt |",
  "SA01n788:1219": "āśāta āśikaḥ manaḥ saṃcetanāhāraḥ,",
  "SA01n788:1220": "abhipretavastuprativaddhāśāvaśenāśrayānugrahaṇāt |",
  "SA01n788:1221": "upādānata aupādānikaḥ vijñānamāhāraḥ,",
  "SA01n788:1222": "ālayavijñānopā dānavaśenātmabhā vopasthānāt |",
  "SA01n788:1223": "tathāhi tadviyukta āśrayaḥ pūtībhavatīti |",
  "SA01n788:1224": "punaścatvāro'pyāhārāḥ samasya caturbhiḥ prabhedairvyavasthāpyante |",
  "SA01n788:1225": "tadyathā aśuddhāśraya sthitikaḥ kāmāvacarāṇāṃ pṛthagjanānām,",
  "SA01n788:1226": "sakalabandhanatvāt |",
  "SA01n788:1227": "śuddhāśuddhāśrayasthitikaḥ śaikṣāṇāṃ rūpārūpyāvacarāṇāṃ ca pṛthagjanānām,",
  "SA01n788:1228": "sāvaśeṣavandhanatvāt |",
  "SA01n788:1229": "śuddhāśrayasthitiko'rhatām,",
  "SA01n788:1230": "sarvabandhanavinirmuktatvāt |",
  "SA01n788:1231": "sthitisāṃdarśiko buddhānāṃ bodhisattvānāṃ ca mahāprabhāvaprāptānām,",
  "SA01n788:1232": "āhāravaśena sthitiriti saṃdarśanamātratvāt ||",
  "SA01n788:1233": "a saṃskṛtaikadeśaḥ niṣpannasvabhāvaḥ sottaramiti nirvāṇaṃ muktvā,",
  "SA01n788:1234": "tasya sarvadharmāgratvādiśuddhāyāśca tathatāyāstallakṣaṇatvāt ||",
  "SA01n788:1235": "samāsataḥ prabhedastrividhaḥ,",
  "SA01n788:1236": "trividhaṃ svabhāvamadhikṛtya pudgalanairātmyanayena veditavyaḥ |",
  "SA01n788:1237": "tatra parikalpitaḥ svabhāvaḥ skandhādīnyadhiṣṭhāyāvidyamāna ātmādisvabhāvo yaḥ parikalpitaḥ |",
  "SA01n788:1238": "paratantraḥ svabhāvastānyeva skandhādīni yatrāsāvātma dyabhūtavikalpaḥ pravṛttaḥ |",
  "SA01n788:1239": "pariniṣpannaḥ svabhāvo bhāvābhāvaviyuktalakṣaṇā hi tathatā,",
  "SA01n788:1240": "skandhādiṣvātmādyabhāvanairātmyā stitā lakṣaṇatvāt ||",
  "SA01n788:1241": "lakṣaṇaprabhedo dharmāṇāṃ svabhāvamadhikṛtya,",
  "SA01n788:1242": "rūpaṃ vedanetyevamādi |",
  "SA01n788:1243": "prakāra[pra] bhedo viśeṣamadhikṛtya,",
  "SA01n788:1244": "dravyasantaḥ prajñaptisanta inyevamādi |",
  "SA01n788:1245": "āśrayaprabhedaḥ pratyātmabhāvaṃ skandhādīnāṃ nānātvamadhikṛtya |",
  "SA01n788:1246": "saṃtatiprabheda ekasminapyātmabhāve skandhādīnāṃ pratilakṣaṇamanyathātvamadhikṛtya ||",
  "SA01n788:1247": "bahirmukhaprabhedo yadbhūyasā kāmāvacara iti bhūyograhaṇaṃ niṣpandadharmahetukaśrutacintāmayavyudāsārtham ||",
  "SA01n788:1248": "samāptaḥ prabhedaḥ ||",
  "SA01n788:1249": "lakṣaṇasaṃgraheṇa rūpaskandho rūpaskandhenaiva saṃgṛhīto vistareṇa yāvaddharmāyatanaṃ dharmāyata[ne]naiva |",
  "SA01n788:1250": "dhātusaṃgraheṇa sarvāṇi skandhadhātvāyatanānyālayavijñānena saṃgṛhītāni,",
  "SA01n788:1251": "sarveṣāṃ tatra bījato'stitvāt |",
  "SA01n788:1252": "jātisaṃgraheṇa skandhaiḥ rāśyādyarthayuktā rūpādayaḥ sarve saṃgṛhītā vilakṣaṇā apyanyonyaṃ svalakṣaṇenaikajātīyatvāt |",
  "SA01n788:1253": "evaṃ dhātubhiścāyatanaiścopabhogadhāraṇārthayuktā āyadvārārthayuktāścakṣurādayaḥ saṃgṛhītā veditavyāḥ |",
  "SA01n788:1254": "avasthāsaṃgraheṇa skandhā ekajātīyā api sukhādyavasthāṃ niyamayya sukhāvasthāḥ sukhāvasthaireva saṃgṛhītā na duḥkhādyavasthaiḥ |",
  "SA01n788:1255": "evaṃ duḥkhāvasthā'duḥkhāsukhā vasthāśca tadavasthai [re]va saṃgṛhītāḥ |",
  "SA01n788:1256": "yathā skandhā evaṃ dhātava āyatanāni ca |",
  "SA01n788:1257": "sahāyasaṃgraheṇa rūpaskandhaḥ saha tadāśritairvedanādibhiḥ sahāyairgṛhyamāṇaḥ pañcabhiḥ skandhaiḥ saṃgṛhītaḥ |",
  "SA01n788:1258": "evaṃ vedanādayā'pi pratyekaṃ saparivārā gṛhyamāṇāḥ pañcabhiḥ skandhaiḥ saṃgṛhītā bhavanti |",
  "SA01n788:1259": "tathā dhātava āyatanāni ca saparivārāṇi pratyekaṃ sarvardhātubhirāyataneśca saṃgṛhītāni veditavyāni |",
  "SA01n788:1260": "ekadeśasaṃgraheṇa śīlaskandho rūpaskandhaikadeśena saṃgṛhītaḥ |",
  "SA01n788:1261": "samādhiprajñāskandhau saṃskāraskandhaikadeśena |",
  "SA01n788:1262": "kāmavyāpādahiṃsādhātavo dharmadhātvekadeśena saṃgṛhītāḥ |",
  "SA01n788:1263": "ākāśānantyāyatanādīni manodharmāyatanaikadeśena saṃgṛhītāni |",
  "SA01n788:1264": "evaṃ kṛtvā yāvanto dharmāḥ skandhadhātvāyatanaiḥ saṃgṛhītāḥ sūtrāntareṣu teṣāmanyatamasaṃgraha ekadeśasaṃgraho veditavyaḥ |",
  "SA01n788:1265": "sakalasaṃgraheṇa duḥkhaskandhaḥ pañcabhirupādānaskandhaiḥ saṃgṛhītaḥ,",
  "SA01n788:1266": "kāmadhāturaṣṭādaśabhirdhātubhiḥ,",
  "SA01n788:1267": "asaṃjñi sattvāyatanaṃ daśabhirāyatanaṃgandharasāyatanavarjaiḥ saṃgṛhītam |",
  "SA01n788:1268": "evaṃ kṛtvā yāvanto dharmāḥ skandha dhātvāyatanaṃḥ saṃgṛhītāḥ sūtrāntareṣu teṣāmaśeṣataḥ saṃgrahaḥ sakalasaṃgraho veditavyaḥ |",
  "SA01n788:1269": "itaretarasaṃgraheṇa skandhāḥ pratyekaṃ dhātubhirāyatanaiśca saṃgṛhītāḥ,",
  "SA01n788:1270": "yathāyogamevaṃ dhātavaḥ skandhāyatanarāyatanāni skandhadhātubhiḥ saṃgṛhītāni [iti] vistareṇāvagantavyam ||",
  "SA01n788:1271": "saṃgrahalakṣaṇaṃ punarlokaprasiddhasaṃgrahānusāreṇa ṣaḍidvadhaṃ draṣṭavyam |",
  "SA01n788:1272": "tatpunaḥ katamat |",
  "SA01n788:1273": "padasthānasaṃgraho yathā jambūdvīpasaṃgṛhītā manuṣyāḥ,",
  "SA01n788:1274": "araṇyasaṃgṛhītā mṛgā iti loke ucyate tathehāpi cakṣurādibhiḥ cakṣurvijñānādīnāṃ saṃgraho veditavyaḥ |",
  "SA01n788:1275": "nibandhasaṃgraho yathā rajjvādinā kāṣṭhabhārādikasya tathā kāyena cakṣurādonāmindriyāṇām |",
  "SA01n788:1276": "tulyārthasaṃgraho yathā samānasarvaprayojanānāṃ vistrambhiṇāṃ manuṣyāṇāṃ parasparaṃ tarthakālaṃvanapravṛttānāṃ saṃprayuktānāmānyonyam |",
  "SA01n788:1277": "upādānasaṃgraho yathā svāminā ātmīyataḥ parigrahītādīnā dāsādīnāṃ tathālayavijñānenātmabhāvasya |",
  "SA01n788:1278": "avisārasaṃgraho yathā ghaṭenodakasya tathā samādhinā tadanyeṣāṃ cittacaitasikānām |",
  "SA01n788:1279": "abhisaṃkṣepa[saṃ]graho yathā samudreṇa nadīnāṃ tathā rūpaskandhena cakṣurādonāmiti |",
  "SA01n788:1280": "tadatrābhisakṣapasaṃgrahamadhikṛtyakādaśavidhaḥ saṃgraho veditavyaḥ ||",
  "SA01n788:1281": "paramāṇudeśe sarveṣāṃ deśināmityekaparamāṇuparyāpannānāṃ rūpādīnāmavinirbhāgaḥ samānadeśatvena veditavyaḥ |",
  "SA01n788:1282": "paramāṇorūrdhva sarveṣāṃ deśināṃ miśrībhāvaḥ tadyathā kaluṣe pānīye appṛthivīparamāṇūnāṃ paramparam |",
  "SA01n788:1283": "deśināmeva samudāyināmanyonyaṃ samavadhānaṃ tadyathā bhittau mṛtpiṇḍena mṛtpiṇḍāntarasya |",
  "SA01n788:1284": "sahabhāva saṃ [pra]yoga ekātmabhāve kṣaṇikānāṃ skandhādīnām |",
  "SA01n788:1285": "kṛtyānuṣṭhānasaṃprayoga ekasmin prayojane prayuktānāmanyonyam |",
  "SA01n788:1286": "saṃpratipattisaṃprayogaḥ parabhāvena na svabhāvena tadyathā cittaṃ cittāntareṇa na saṃprayujyate,",
  "SA01n788:1287": "vedanā vedanāntareṇetyavamādi |",
  "SA01n788:1288": "na viruddhayostadyathā rāgadveṣayoḥ kuśalākuśalayorvetyevamādi |",
  "SA01n788:1289": "na visadṛśakālayostadyathā vartamānānāgatayoratītavartamānayorvā |",
  "SA01n788:1290": "na visabhāgadhātubhūmikayostadyathā kāmāvacararūpāvacarayoḥ prathamadvitīyadhyānabhūmika yorvetyevamādi |",
  "SA01n788:1291": "sarvatragaḥ saṃpratipattisaṃprayoga vedanādīnāṃ ṣaṇṇāṃ sarvāsvavasthāsveṣāṃ vinānyonya mabhāvāt |",
  "SA01n788:1292": "ucitastadekatyānāṃ ca śaikṣāśaikṣāṇāmityekāntalaukikānāṃ kuśalānāmakuśalāvyākṛtānāṃ ca yathāsaṃbhavam |",
  "SA01n788:1293": "ādyataduttarāṇāmityapūrvajātīyatvena prathamakṣaṇotpannānāṃ dvitīyādikṣaṇotpannānāṃ ca lokottarāṇāmanucitatvajñāpanārtham ||",
  "SA01n788:1294": "samanvāgamo lakṣaṇataḥ pūrvavattadyathā kuśalādīnāṃ dharmāṇāmācayāpacaye prāptiḥ pratilambhaḥ samanvāgama iti prajñaptiḥ |",
  "SA01n788:1295": "bījasamanvāgama iti kāmadhātau jātau bhūtastraidhātukaiḥ kleśopakleśaiḥ samanvāgata ityavītarāgaṃ pṛthagjanamadhikṛtyaitadvaiditavyam |",
  "SA01n788:1296": "vītarāgastu tatrordhva vā jāto yato bhūmervītarāgastadbhūmikairasamanvāgataḥ samanvāgataśca,",
  "SA01n788:1297": "pratipakṣeṇopahatatvādasamuddhātitatvāccānuśayato yathākramam |",
  "SA01n788:1298": "upapattiprā tilambhikaṃśca kuśalariti yatra jātastadbhūmikaireva |",
  "SA01n788:1299": "traidhātukapratipakṣalābhīti lokottaramārgalābhī |",
  "SA01n788:1300": "yasya yasya prakārasya pratipakṣa utpanna iti bhāva nāprahātavyasyādhimātrādeḥ kleśasya |",
  "SA01n788:1301": "tasya tasya bījasamanvāgamenāsamanvāgato'nuśayataḥ samuddhātitatvāt |",
  "SA01n788:1302": "vaśitāsamanvāgamaḥ prāyogikānāṃ kuśalānāmiti śrutamayādīnāṃ satyapi bīje tadabhyāsakṛtāṃ tajjanmikīṃ bījapuṣṭimantareṇa saṃmukhīkartumaśakyatvāt |",
  "SA01n788:1303": "tadekatyānāṃ cāvyākṛtānāṃ śaṃlpasthānikanairmāṇikacittaprabhṛtīnām ||",
  "SA01n788:1304": "mokṣahetuvaikalyādātyantika eṣāṃ hetvasamanvāgama iti |",
  "SA01n788:1305": "mokṣaprāptihetvasamanvāgama ityarthaḥ |",
  "SA01n788:1306": "kaḥ punarmokṣaprāptihetuḥ |",
  "SA01n788:1307": "yasyaivaṃ tathatāyāṃ kleśadauṣṭhulyaṃ saṃniviṣṭaṃ bhavati tatsati pratipakṣānukūlapratyayalābhe śakyate samuddhātayitum,",
  "SA01n788:1308": "sa bhavyatā rthena heturityucyate |",
  "SA01n788:1309": "viparyayāddhetuvaikalyaṃ veditavyam ||"
}