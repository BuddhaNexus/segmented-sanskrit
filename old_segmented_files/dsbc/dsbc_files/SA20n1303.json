{
  "SA20n1303:0": "ekadaśo vargaḥ",
  "SA20n1303:1": "śūnyālakṣaṇaṃ",
  "SA20n1303:2": "1 | ekasminsamaye bhagavānpurā viharati smaveṇuvane kalandakanivāpe mahatā [bhikṣu] saṃghena sārddhamaprameyeṇa |",
  "SA20n1303:3": "atha bhagavāndeśayituṃ saddharmamāmantrayati sma mahāsaṃgham |",
  "SA20n1303:4": "bhagavānavocat |",
  "SA20n1303:5": "sarvadharmā niḥsvabhāvāḥ śūnyā niḥsārā aśraddheyāḥ sarvalokaiḥ |",
  "SA20n1303:6": "tatkasya hetoḥ |",
  "SA20n1303:7": "rūpaṃ na bandho na mokṣaḥ |",
  "SA20n1303:8": "vedanā saṃjñā saṃskārāvijñānaṃ na bandho na mokṣaḥ |",
  "SA20n1303:9": "rūpalakṣaṇaṃ tyajati ca lakṣaṇam vedanāsaṃjñāsaṃskāravijñānanyalakṣaṇāni tyajanti ca kṣaṇāni |",
  "SA20n1303:10": "cakṣūrūpaśrotraśabdaghrāṇagandhajihvārasakāyaspraṣṭavyamanodharmā apyevam |",
  "SA20n1303:11": "na te grāhyā nopekṣyā na samalā na vimalā jagatā nānugatā na pratigatā nābhākharā na bhākharā na moho na prajñā na caipo'nto na so'nta nāpi ca madhyasrota iticocyate na bandhaḥ ||",
  "SA20n1303:12": "2 | bandhābhāvācchūnyam |",
  "SA20n1303:13": "śūnyamucyate'lakṣaṇam |",
  "SA20n1303:14": "alakṣaṇamapi śūnyamityucyate śūnyam |",
  "SA20n1303:15": "śūnyamucyate'kṣaṇamakṣaṇamapi śūnyamityucyate śūnyam |",
  "SA20n1303:16": "śūnyakṣaṇamapi śūnyamityuccate śūnyam |",
  "SA20n1303:17": "śūnyatāyāṃna kuśakaṃ na cā kuśalaṃ na cāpi śūnyalakṣaṇamityucyate śūnyam |",
  "SA20n1303:18": "bodhisattvo yadyevaṃ jānāti skandhadhātvāyatanasvabhāvaṃ na cagṛhṇātītyucyate dharmakṣāntiḥ |",
  "SA20n1303:19": "bodhisattva evaṃvidhakṣāntihetoḥ prāpnot vyākaraṇakṣāntim ||",
  "SA20n1303:20": "3 | buddhaputrāstathāhi bodhisattvo likhatyākāśe tathāgatasya dvādaśaṅġapravacanāni |",
  "SA20n1303:21": "atīteṣvaprameyeṣu kalpeṣu parinirvṛteṣu buddhadharmeṣu puruṣo dharmaṃ gaveṣayanna kicidapi paśyati na ca śrṛṇoti sattvā viparivartante kurvanto'prameyāṇyakuśalāni |",
  "SA20n1303:22": "punaranyataḥ pariśuddhaprajñajanāḥ karuṇāyante satveṣu gaveṣayanti buddhadharmāngatvā paśyantyākāśe likhitāni lekhaspaṣṭatayāvagacchanti vācayanti gṛhnanti dhārayanti yathābhāṣitamācaranti vibhajya prakāśayantyupakurvanti sattvān |",
  "SA20n1303:23": "yaśca likhatyākāśe yaśca jānātyākāśākṣarāṇi sa nu cintayituṃ śakyo yaśca vā prakāśayati deśayatyācarati gṛhṇāti dhārayati nayāte sattvānvimocayati vandham ||",
  "SA20n1303:24": "4 | buddhaputrā uktaṃ bhagavatā |",
  "SA20n1303:25": "atīte'dhvani gaveṣayanvodhimārgaṃ mayā labdhāni buddhakoṭitrayastriśadaṣṭānavatibuddhaśatasahasrāṇi |",
  "SA20n1303:26": "sarveṣāṃ kāle'hamāsaṃ cakravarta sarve cārāgitāstepūjitāste buddhāśca buddhaputrāśca prāptavyahetorna ca mayā prāptaṃ vyākaraṇam |",
  "SA20n1303:27": "punarlabdhāni pratyekabuddhakoṭicaturaśītiśatasahasrāṇi pratyekabuddhanavatiśatasahasrāṇi ca |",
  "SA20n1303:28": "sava'pi caturbhiḥ pariṣkārai ryāvajjīvaṃ pūjitāḥ |",
  "SA20n1303:29": "punaḥ khalu labdhāni dvāpaṣṭibuddhaśatasahasrāṇi ekaṣapṭayuttaradvādaśabuddhaśatāni ca |",
  "SA20n1303:30": "sarveṣāṃ kāle'hamāsaṃ cakavartī |",
  "SA20n1303:31": "ārāgitāścate yāvajjivaṃ pūjitāśca te |",
  "SA20n1303:32": "parinirvṛteṣu teṣu kāritāḥ saptaratnamayāḥ stūpā dhṛtapūjita [buddha] śarīrāḥ |",
  "SA20n1303:33": "atha puna rlokamāgatā buddhā āmantritā mayādhyepitāḥ prāvartayandharmacakram |",
  "SA20n1303:34": "pūjitāścaivaṃ buddhānāṃ śatāni sahasrāṇi śatasahasrāṇi śatasahasrāṇi koṭayaśca |",
  "SA20n1303:35": "te ca tathāgatāḥ śūnyadharmeṣu dharmalakṣaṇamavocan |",
  "SA20n1303:36": "prāptavyaheto rna mayā prāptaṃ vyākaraṇam ||",
  "SA20n1303:37": "5 | evaṃ viparivartamānasya me tāvajjāto dīpaṃkarastathāgataḥ |",
  "SA20n1303:38": "apaśyaṃ taṃ bhagavantamaśrṛṇvaṃ dharmam |",
  "SA20n1303:39": "labdhā ca sarvānutpādā dharmakṣāntistadā labdhaṃ vyākaraṇam |",
  "SA20n1303:40": "dīpaṃkareṇa tathāgatena śūnyadharmeṣu bhāṣitaṃ dharmalakṣaṇam |",
  "SA20n1303:41": "paritrātānyaprameyasattvasahasrāṇi na tathāpi bhāṣitaṃ kiñcinna ca paritrātaḥ kaścit |",
  "SA20n1303:42": "lokamāgatena lokanāyakamuninā satsvapi śūnyadharmeṣu bhāṣitaṃ lekhitaṃ prakāśitaṃ |",
  "SA20n1303:43": "lokamāgatena lokanāyakamuninā satsvapi śūnyadharmeṣu bhāṣitaṃ lekhitaṃ prakāśitaṃ śikṣitamāmoditaṃ sarvaśca veditamācaritamapi ca na prakāśitaṃ nāpi veditaṃ na cāpyācaritam |",
  "SA20n1303:44": "evaṃ dharmāḥ svabhāvalakṣaṇena śūnyāḥ lekhanamapi śūnyam |",
  "SA20n1303:45": "yo'bhijānāti so'pi śūnyaḥ |",
  "SA20n1303:46": "yo'bhāṣata so'pi śūnyaḥ |",
  "SA20n1303:47": "yaśca janāti so'pi śūnyaḥ |",
  "SA20n1303:48": "ādiḥ śūnyamanāgataṃ śūnyaṃ pratyutpannaṃ śūnyam |",
  "SA20n1303:49": "bodhisattvaḥ saṃgṛhṇandaśa kuśalopāyavalasahasrāṇi sotsāho 'kusīdo puṇyaparipūrito labhate 'nuttarāṃ sanyaksambodhim ||",
  "SA20n1303:50": "6 | nūnamasukaramacintyaṃ yaducyate dharmābhāve dharmābhāve dharmalakṣaṇaṃ prāptavyābhāve prāptidharmāḥ |",
  "SA20n1303:51": "buddhagocaramidamevaṃvastvaprameyayaitabuddhaprajñayā kevalaṃ jñātuṃśakyam |",
  "SA20n1303:52": "na ca jñātuṃ śakyaṃ cintayā |",
  "SA20n1303:53": "acirotpāditacitto bodhisattvaḥ śraddhācittenānuśaṃsati bodhimārocayati ca |",
  "SA20n1303:54": "śraddhāhetoḥ krameṇa buddhabhāṣiteṣu viśati |",
  "SA20n1303:55": "kā nāma śraddhā |",
  "SA20n1303:56": "śraddhayā paśyati caturāryasstyāni niruṇaddhi kleśān mithyādṭaṣṭisaṃyojanāni |",
  "SA20n1303:57": "prāpnotyarhatvam |",
  "SA20n1303:58": "paśyati dvādaśapratyayaṃ dvādaśāṅġaṃ pratītyasamutpādam |",
  "SA20n1303:59": "nirudhyante cāsyāvidyājanitāḥ saṃskārā labhate pratyekabuddhatām |",
  "SA20n1303:60": "śraddhayā carati caturo brahmacihārān ṣaṭ pāramitāḥ prāpnotyanuttārāṃ samyaksambodhimityucyate śraddhākṣāntiḥ ||",
  "SA20n1303:61": "7 | sattvā anādimati jātimaraṇalakṣaṇe saktā na paśyanti dharmasvabhāvam |",
  "SA20n1303:62": "prathamaṃ draṣṭavyaṃ yadepa svakāyaḥ paṃcaskandhaḥ prajñāyate sattva iti |",
  "SA20n1303:63": "tanna nātmā na sattvaḥ tatkasyahetoḥ tatrātmā cedātmātmavaśas tiṣṭhet |",
  "SA20n1303:64": "sattvāstu jātiharāvyādhimaraṇaiḥ sadākrāntā nātmavaśās tiṣṭhanti |",
  "SA20n1303:65": "jñātavyaṃ tena nātmā |",
  "SA20n1303:66": "anātmatvānna kartā |",
  "SA20n1303:67": "akartṛtvānnopādātā |",
  "SA20n1303:68": "dharmasvabhāvaḥ pariśuddhaḥ |",
  "SA20n1303:69": "nityaṃ tiṣṭhati bhūtakoṭiḥ |",
  "SA20n1303:70": "evamaparipūritapratyavekṣaṇocyate 'nvayakṣāntiḥ |",
  "SA20n1303:71": "bodhisattvaścaritvā śraddhākṣānti manvayakṣānti cāciraṃ purayatyanuttarāṃ dharmakṣāntim ||",
  "SA20n1303:72": "( iti bodhicittotpādasūtraśāstre śūnyālakṣaṇaṃ nāmaikādaśo vargaḥ || )"
}