{
  "S08n672:0": "athāṣṭātriṃśaḥ paṭalavisaraḥ |",
  "S08n672:1": "atha khalu bhagavāṃ śākyamuniḥ punarapi śuddhāvāsabhavanamavalokya mañjuśriyaṃ kumārabhūtamāmantrayate sma |",
  "S08n672:2": "śṛṇu mañjuśrīḥ !",
  "S08n672:3": "saṃkṣepataḥ mudrāṇāṃ lakṣaṇaṃ mantrāṇāṃ ca savistaram |",
  "S08n672:4": "saṃkṣepataśca maṇḍalānāṃ vidhiḥ samayānuvartanam ||",
  "S08n672:5": "+ + + + + + + ++ + mudrāsthānaṃ ca teṣu vai |",
  "S08n672:6": "sarahasyaṃ sarvamantrāṇāṃ sarvamantreṣu maṇḍalam ||",
  "S08n672:7": "etat sarvaṃ purā proktaṃ sarvabuddhairmaharddhikaiḥ |",
  "S08n672:8": "mantrāṇāṃ gatimāhātmyaṃ kathitaṃ sarvakuleṣvapi ||",
  "S08n672:9": "ādimadbhiḥ purā buddhaiḥ sattvānāṃ hitakāraṇāt |",
  "S08n672:10": "pravartya mantracakraśca dharmacakramanuttaram ||",
  "S08n672:11": "śānticakrānugā yātā bhūtakoṭiṃ samāśṛtāḥ |",
  "S08n672:12": "śāntiṃ jagāma sarve te buddhā lokamaharddhikā ||",
  "S08n672:13": "etat sarvaṃ purā khyātamādimadbhistathāgataiḥ |",
  "S08n672:14": "ahamapyapaścime loke deśeyaṃ tvayi mañjuśradhīḥ ||",
  "S08n672:15": "etat kṛtvā tadā vācyaṃ buddhasyedaṃ mahādyuteḥ |",
  "S08n672:16": "kumāro mañjughoṣo vai prāñjaliṃ kṛtamagrataḥ ||",
  "S08n672:17": "uvāca vadatāṃ śreṣṭhaṃ sambuddhaṃ dvipadottamam |",
  "S08n672:18": "vadasva dharmaṃ mahāprājña ! lokānāṃ hitakāraṇam ||",
  "S08n672:19": "saṃkṣepārthamavistāraṃ guṇamāhātmyaphalodayam |",
  "S08n672:20": "evamuktastu mañjuśrīstūṣṇīmbhūtastasthure ||",
  "S08n672:21": "atha brahmeśvaraḥ śrīmāṃ kalaviṅkarutasvanaḥ |",
  "S08n672:22": "kathayāmāsa tat sarvaṃ mudrāmaṇḍalasaṃsthitam ||",
  "S08n672:23": "mantraṃ tantraṃ tadā kāle śuddhāvāsopari sthito |",
  "S08n672:24": "kathayāmāsa sambuddhaḥ śākyasiṃho narottamaḥ ||",
  "S08n672:25": "śṛṇu tvaṃ kumāra ! mañjuśrīḥ ! mudrāṇāṃ vidhisambhavam |",
  "S08n672:26": "mantrāṇāṃ tantrayuktīnāṃ guṇamāhātmyavistaram ||",
  "S08n672:27": "ādau sarvatathācihnaṃ sattvāsattva yathā ca tam |",
  "S08n672:28": "ākāraṃ caritaṃ ceṣṭā sarvamiṅgitabhāṣitam ||",
  "S08n672:29": "dvihastapādayormūrdhnā ekahastāṅgulayojanā |",
  "S08n672:30": "sarvaṃ taṃ mudramiti proktaṃ ādibuddhaiḥ purātanaiḥ ||",
  "S08n672:31": "kalaśaṃ chatraṃ tathā padmaṃ dhvaja patākaṃ tathaiva ca |",
  "S08n672:32": "matsya vajra tathā śaṅkhaḥ kumbhaścakrastathaiva ca ||",
  "S08n672:33": "vividhā praharaṇā loke yāvantaste parikīrtitā |",
  "S08n672:34": "utpalākāramudraṃ ca sarve te mudrānumaṇḍale ||",
  "S08n672:35": "anupūrvamiha sthitā tathaite vidhiyuktamudāhṛtā |",
  "S08n672:36": "sadṛśākārasvarūpeṇa sarvāsāṃ caiva likhet sadā ||",
  "S08n672:37": "maṇḍale mudramityuktvā sāmānyeṣveva sarvataḥ |",
  "S08n672:38": "yathāsthānasuvinyastaṃ mudrāste parikīrtitāḥ ||",
  "S08n672:39": "maṇḍaleṣveva sarveṣu svākāraṃ caiva yojayet |",
  "S08n672:40": "cakravartī tathā cakraṃ uṣṇīṣe sitamudbhave ||",
  "S08n672:41": "sitātapatraṃ mukhyena maṇḍale tu samālikhet |",
  "S08n672:42": "buddhānāṃ dharmacakraṃ vai padmaṃ padmakule tathā ||",
  "S08n672:43": "vajraṃ vajrakule proktaṃ gajaṃ gajakulodbhave |",
  "S08n672:44": "tathā maṇikule kumbhaṃ niyujyāt sarvamaṇḍale ||",
  "S08n672:45": "divyāryau ca kulau mukhyau śrīvatsasvastikau likhet |",
  "S08n672:46": "ālikhed yakṣakule śreṣṭhe phalaṃ phalajasambhavam ||",
  "S08n672:47": "mahābrahme haṃsamālikhya śakrasyāpi savajrakam |",
  "S08n672:48": "maheśvarasya likhecchūlaṃ vṛṣaṃ cāpi samālikhet ||",
  "S08n672:49": "triśūlaṃ paṭṭiśaṃ cāpi skandasyāpi saśaktikam |",
  "S08n672:50": "viṣṇoścakramālikhya gadāṃścāpi sadānavām ||",
  "S08n672:51": "nānāpraharaṇā devā vividhāsanasambhavām |",
  "S08n672:52": "yānā ca vividhāścāpi teṣāṃ madhyaṃ likhet sadā ||",
  "S08n672:53": "sarūpasaṃkrāntipratibimbaṃ yathāsthitam |",
  "S08n672:54": "eṣāmanyataraṃ hyekaṃ likhet sarvatra maṇḍale ||",
  "S08n672:55": "ekadvikasamāyuktā tṛprabhṛtyamasaṅkhyakā |",
  "S08n672:56": "maṇḍalā jinavaraiḥ proktā vedikāpaṅktitatsamā ||",
  "S08n672:57": "yadoddiśya maṇḍalaṃ proktaṃ taṃ madhye tu niveśayet |",
  "S08n672:58": "ālikhejjinakule garbhe buddhaṃ vāpi sumadhyame ||",
  "S08n672:59": "abhyantarasthaṃ tadā bimbaṃ śāstuno cāpi mālikhet |",
  "S08n672:60": "dvitīyaṃ padmakule nyastaṃ tṛtīyaṃ vajrakulaṃ likhet ||",
  "S08n672:61": "evaṃ sarva tadālikhya anupūrvyā surāsurām |",
  "S08n672:62": "sarvabhūmyāṃ tataḥ paścād yakṣarākṣasamānuṣām ||",
  "S08n672:63": "tīrthikānāṃ tato likhya anupūrvyā yathāsthitam |",
  "S08n672:64": "dikpālāṃ ca tathālikhya sarvāṃścaiva vividhāgatām ||",
  "S08n672:65": "saṃkṣepādekabindustu dviprabhṛtyamasaṅkhyakām |",
  "S08n672:66": "ālikhenmaṇḍalaṃ yāvaduparyantaṃ diśamāśṛtam ||",
  "S08n672:67": "aprameya tadā proktā kṣmātalo maṇḍale'sya vai |",
  "S08n672:68": "ekabinduprabhṛtyādi aparyante vasudhātale ||",
  "S08n672:69": "maṇḍalasya vidhiḥ prokto nirdiṣṭaṃ trividhasya tu |",
  "S08n672:70": "uttamaṃ madhyamaṃ caiva kanyasaṃ caiva kīrtitam ||",
  "S08n672:71": "uttame uttamā siddhirmadhyame madhya udāhṛtam |",
  "S08n672:72": "kanyase kṣudrasiddhistu kathitaṃ jinavaraiḥ purā ||",
  "S08n672:73": "tridhā sarve manobhiśca siddhiruktā jinottamaiḥ |",
  "S08n672:74": "mahāsattvairmahāsiddhirmadhyasattve tu madhyamā ||",
  "S08n672:75": "tṛtīyā kṣudrajantūnāṃ kṣudrakarma udāhṛtam |",
  "S08n672:76": "cittaṃ prasāde buddhatvaṃ uttame saphalodayam ||",
  "S08n672:77": "niyataṃ prāpyate sattvo maṇḍalādarśanena vai |",
  "S08n672:78": "madhyacittastadā kāle pratyekaṃ bodhimāpnuyāt ||",
  "S08n672:79": "itare niyataṃ proktāṃ śrāvakatvamanādarāt |",
  "S08n672:80": "abandhyaṃ phalamāhātmyaṃ gatiśānti udāhṛtam ||",
  "S08n672:81": "maṇḍalādarśanasvargaṃ niyataṃ tasya bhaviṣyati |",
  "S08n672:82": "eva mudravarāṃ sarvāṃ mantrāścaiva savistarām ||",
  "S08n672:83": "niyuktāstrividhāścaiva triḥprakārā sukhāvahā |",
  "S08n672:84": "mudrā maṇḍalā proktā mantrāṇāṃ kathyate hitam ||",
  "S08n672:85": "ekākṣaraprabhṛtyādi yāvatsaṅkhyaṃ pramāṇataḥ |",
  "S08n672:86": "kathitā vacanā mantre yāvantyastā prakīrtitāḥ ||",
  "S08n672:87": "vākpralāpāṃ ruditaṃ hasitaṃ kranditaṃ tathā |",
  "S08n672:88": "sarvajalpaprajalpaṃ vā sarvamantrahitaṃ bhavet ||",
  "S08n672:89": "trividhā te ca mantrāśca triprakārā samoditā |",
  "S08n672:90": "yathaiva maṇḍale khyātaḥ mudrāmantreṣu vai tathā ||",
  "S08n672:91": "vidhireṣā samāyuktā nirdiṣṭā lokanāyakaiḥ |",
  "S08n672:92": "tathaiva tat tridhā yāti anekadhā cāpi sahasradhā ||",
  "S08n672:93": "trividhaṃ triḥprakāraṃ tu tridhā caivamasaṅkhyakāḥ |",
  "S08n672:94": "cittāyataṃ hi mantraṃ vai na mantraṃ cittavarjitam |",
  "S08n672:95": "cittamantrasamāyuktaḥ saṃyuktaḥ sādhayiṣyati |",
  "S08n672:96": "tathāgatakule ye mantrā ye ca padmakule tathā ||",
  "S08n672:97": "ye ca padmakule gītā kuleṣveva ca māparaiḥ |",
  "S08n672:98": "salaukikā sarvamantrā vai sarve ta iha niḥsṛtāḥ ||",
  "S08n672:99": "jine jinasutairyo mantro bhāṣitaḥ sattvakāraṇāt |",
  "S08n672:100": "tāṃ japed yo'bhiyuktaśca niyataṃ buddho hi so bhavet ||",
  "S08n672:101": "madhyasthā ye tu mantrā vai taṃ japed yo'bhijāpinaḥ |",
  "S08n672:102": "pratyekabuddha ākhyāto niyataṃ tasya gotrataḥ ||",
  "S08n672:103": "ye'nyamantre pravṛttā vai pratyekārhabhāṣitaiḥ |",
  "S08n672:104": "salaukikaiśca sattve vai abhiyukto mantrajāpinaḥ ||",
  "S08n672:105": "sa bhavenniyataṃ gotrastho śrāvakāṇāṃ maharddhikām |",
  "S08n672:106": "tatrāpi karma prayoktavyaḥ utkṛṣṭe'dhamamadhyame ||",
  "S08n672:107": "śāntike buddhabodhiḥ syāt pauṣṭike vāpi khaḍginām |",
  "S08n672:108": "itaraiḥ kṣudramantraistu śrāvako bodhimucyate ||",
  "S08n672:109": "tatrāpi cittaṃ draṣṭavyaṃ tat tridhā paribhidyate |",
  "S08n672:110": "punaśca bhidyate bahudhā asaṅkhyaṃ cāpi bhedata iti ||",
  "S08n672:111": "āryamañjuśriyamūlakalpād bodhisattvapiṭakāvataṃsakāt",
  "S08n672:112": "mahāyānavaipulyasūtrāt ṣaṭtriṃśatimaḥ mudrāmaṇḍala-",
  "S08n672:113": "tantrasarvakarmavidhipaṭalavisaraḥ",
  "S08n672:114": "parisamāpta iti ||"
}