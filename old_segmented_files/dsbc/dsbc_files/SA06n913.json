{
  "SA06n913:0": "gurukriyākramaḥ",
  "SA06n913:1": "sarvabuddhabodhisattvebhyo namaḥ",
  "SA06n913:2": "prathamaṃ prāmāṇika ācāryaḥ śiṣye prasāda-sampratyayābhilāṣātmikāṃ śraddhāṃ janayet |",
  "SA06n913:3": "tato bodhicittānuśaṃsām uktvā utsāhaṃ janayet |",
  "SA06n913:4": "tataḥ paraṃ viśiṣṭavihāre viśiṣṭapūjopakaraṇaṃ sthāpayet |",
  "SA06n913:5": "āryasaṃghān āmantrya,",
  "SA06n913:6": "praṇamya,",
  "SA06n913:7": "pādau prakṣālya,",
  "SA06n913:8": "āsanaṃ pradāya,",
  "SA06n913:9": "uttarānuttarapūjopakaraṇaiḥ sampūjya pūjāmeghamantrānapi triruccaret |",
  "SA06n913:10": "stotā sugataviśiṣṭaguṇasmaraṇadvārā sādaraṃ stutvā tattadvṛddhikarāṇyapi padāni uccaret |",
  "SA06n913:11": "tataśca deśanā-anumodanā-adhyeṣaṇā-prārthanā-pariṇāmanādayaḥ karaṇīyāḥ |",
  "SA06n913:12": "tataḥ śraddhāvān śiṣya ācārya praṇamet |",
  "SA06n913:13": "adhyeṣaṇādibhirdvividhaṃ bodhicittaṃ samutpādya teṣāṃ svasvabhāvaṃ bhedaṃ vaiśiṣṭyañcāpi khyāpayet |",
  "SA06n913:14": "tataḥ bodhicaryā (ṇāṃ_)",
  "SA06n913:15": "ṣaṭpāramitānāṃ,",
  "SA06n913:16": "catuḥsaṃgrahavastūnāṃ caturapramāṇādīnāṃ ca lakṣaṇaṃ,",
  "SA06n913:17": "hetuṃ,",
  "SA06n913:18": "phalaṃ,",
  "SA06n913:19": "śikṣākramaṃ,",
  "SA06n913:20": "cyutyacyutidoṣaguṇān yathāvidhiśikṣādikamapi vistareṇa nirdiśet |",
  "SA06n913:21": "sā ca apramādena samprajanyena smṛtyā ca grahaṇīyeti śikṣeta |",
  "SA06n913:22": "teṣāṃ lakṣaṇaṃ kramaṃ cyutyacyutidoṣaguṇādīnapi śikṣeta |",
  "SA06n913:23": "tadanuṣṭhānāyāpi tīvravīryamutpādya nidhyānaduḥkhādhivāsanākṣāntim avikṣipta-samādhiṃ prajñāniḥsvabhāvatāṃ ca jñātvā triśikṣāṃ trividhaprajñāṃ vā samādhāya caryāpathavidhinā śikṣeta iti nirdiśet |",
  "SA06n913:24": "ante praṇidhānena parisamāpayed ityapi vadet |",
  "SA06n913:25": "ayaṃ hi ācāryadeśanākriyākramaḥ |",
  "SA06n913:26": "śiṣyo'pi yathāvidhirupadiṣṭaḥ tathā śikṣeta |",
  "SA06n913:27": "ayaṃ tu lākṣaṇikamahāyānacittotpāda-śikṣā-deśanā-vidhiḥ kramo vā audārikatayā darśitaḥ |",
  "SA06n913:28": "vistareṇa tu parato jñātavyam |",
  "SA06n913:29": "saṃkṣiptagurukriyākramaḥ mahāpaṇḍitācāryadīpaṅkaraśrījñānaviracitaḥ samāptaḥ ||"
}