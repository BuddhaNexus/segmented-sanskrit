{
  "SA05n803:0": "advayaparamārthā nāmasaṅgītiḥ",
  "SA05n803:1": "om namaḥ śrīmahāmañjunāthāya",
  "SA05n803:2": "atha vajradharaḥ śrīmān durdāntadamakaḥ paraḥ |",
  "SA05n803:3": "trilokavijayī vīro guhyarāṭ kuliśeśvaraḥ ||1 ||",
  "SA05n803:4": "vibuddhapuṇḍarīkākṣaḥ protphullakamalānanaḥ |",
  "SA05n803:5": "prollālayan vajravaraṃ svakareṇa muhurmuhaḥ ||2 ||",
  "SA05n803:6": "bhṛkuṭītaraṅgapramukhairanantairvajrapāṇibhiḥ |",
  "SA05n803:7": "durdāntadamakairvīrairvīravībhatsarupibhiḥ ||3 ||",
  "SA05n803:8": "ullālayadibh ḥ svakaraiḥ prasphuradvajrakoṭibhiḥ |",
  "SA05n803:9": "prajñopāyamahākaruṇājagadarthakaraiḥ paraiḥ ||4 ||",
  "SA05n803:10": "hṛṣṭatuṣṭāśayairmuditaiḥ krodhavigraharupibhiḥ |",
  "SA05n803:11": "buddhakṛtyakarairnāthaiḥ sārddhaṃ praṇatavigrahai ||5 ||",
  "SA05n803:12": "praṇamya nāthaṃ saṃbuddhaṃ bhagavantaṃ tathāgatam |",
  "SA05n803:13": "kṛtāñjalipuṭo bhūtvā idamāha sthito'grataḥ ||6 ||",
  "SA05n803:14": "maddhitāya mamārthāya anukampāya me vibho |",
  "SA05n803:15": "māyājālābhisaṃbodheryathālābhi bhavāmyaham ||7 ||",
  "SA05n803:16": "ajñānapaṅkamagnānāṃ kleśavyākulacetasām |",
  "SA05n803:17": "hitāya sarvasattvānāmanuttaraphalāptaye ||8 ||",
  "SA05n803:18": "prakāśayatu saṃbuddho bhagavān śāstā jagadguruḥ |",
  "SA05n803:19": "mahāsamayatattvajña indriyāśayavit paraḥ ||9 ||",
  "SA05n803:20": "bhagavan! jñānakāyasya mahoṣṇīṣasya gīṣpateḥ |",
  "SA05n803:21": "mañjuśrījñānasattvasya jñānamūrteḥ svayambhuvaḥ ||10 ||",
  "SA05n803:22": "gambhīrārthāmudārārthāṃ mahārthāmasamāṃ śivām |",
  "SA05n803:23": "ādimadhyāntakalyāṇīṃ nāmasaṅgītimuttāmām ||11 ||",
  "SA05n803:24": "yātītairbhāṣitā buddhairbhāṣiṣyante hyānāgatāḥ |",
  "SA05n803:25": "pratyutpannāśca saṃbuddhā yāṃ bhāṣante punaḥ punaḥ ||12 ||",
  "SA05n803:26": "māyājāle mahātantre yā cāsmin saṃpragīyate |",
  "SA05n803:27": "mahāvajradharairhṛṣṭairameyairmantradhāribhiḥ ||13 ||",
  "SA05n803:28": "ahaṃ caināṃ dhārayiṣyāmyāniryāṇād dṛḍhāśayaḥ |",
  "SA05n803:29": "yathā bhavāmyahaṃ nātha sarvasaṃbuddhaguhyadhṛk ||14 ||",
  "SA05n803:30": "prakāśayiṣye sattvānāṃ yathāśayaviśeṣataḥ |",
  "SA05n803:31": "aśeṣakleśanāśāya aśeṣājñānahānaye ||15 ||",
  "SA05n803:32": "evamadhyeṣya guhyendro vajrapāṇistathāgatam |",
  "SA05n803:33": "kṛtāñjaliputo bhūtvā prahvakāyaḥsthito'grataḥ ||16 ||",
  "SA05n803:34": "iti adhyeṣaṇājñānagāthāḥ ṣoḍaśa |",
  "SA05n803:35": "atha śākyamunirbhagavān saṃbuddho dvipadottamaḥ |",
  "SA05n803:36": "nirṇamayyāyatāṃ sphītāṃ svajihvāṃ svamukhācchubhām ||17 ||",
  "SA05n803:37": "smitaṃ saṃdaśrya lokānāmapāyatrayaśodhanam |",
  "SA05n803:38": "trilokābhāsakaraṇaṃ caturmārāriśāsanam ||18 ||",
  "SA05n803:39": "trilokamāpūrayantyā brāhma madhurayā girā |",
  "SA05n803:40": "pratyabhāṣata guhyendraṃ vajrapāṇiṃ mahābalam ||19 ||",
  "SA05n803:41": "sādhu vajradhara śrīman sādhu te vajrapāṇaye |",
  "SA05n803:42": "yastvaṃ jagaddhitārthāya mahākaruṇayānvitaḥ ||20 ||",
  "SA05n803:43": "mahārthāṃ nāmasaṅgītiṃ pavitrāmaghanāśinīm |",
  "SA05n803:44": "mañjuśrījñānakāyasya mattaḥ śrotuṃ samudyataḥ ||21 ||",
  "SA05n803:45": "tatsādhu deśayāmyeṣaḥ ahaṃ te guhyakādhipa |",
  "SA05n803:46": "śṛṇu tvamekāgramanāstatsādhu bhagavanniti ||22 ||",
  "SA05n803:47": "iti prativacanajñānagāthāḥ ṣaṭ |",
  "SA05n803:48": "atha śākyamunirbhagavān sakalaṃ mantrakulaṃ mahat |",
  "SA05n803:49": "mantravidyādharakulaṃ vyavalokya kulatrayam ||23 ||",
  "SA05n803:50": "lokalokottarakulaṃ lokālokakulaṃ mahat |",
  "SA05n803:51": "mahāmudrākulaṃ cāgryaṃ mahoṣṇīṣakulaṃ mahat ||24 |",
  "SA05n803:52": "iti ṣaṭkulāvalokanajñānagāthe dve |",
  "SA05n803:53": "imāṃ ṣaṇmantrarājānāṃ saṃyuktāmadvayo dayām |",
  "SA05n803:54": "anutpādadharmiṇīṃ gāthāṃ bhāṣate sma girāṃpateḥ ||25 ||",
  "SA05n803:55": "a ā i ī u ū e ai o au aṃ aḥ sthito hṛdi |",
  "SA05n803:56": "jñānamūrtirahaṃ buddho buddhānāṃ tryadhvavartinām ||26 ||",
  "SA05n803:57": "om vajratīkṣṇaduḥkhacchedaprajñājñānamūrtaye |",
  "SA05n803:58": "jñānakāyavāgīśvarārapacanāya te namaḥ ||27 ||",
  "SA05n803:59": "iti māyājālābhisaṃbodhikramagāthāstisraḥ |",
  "SA05n803:60": "tadyathā bhagavān buddhaḥ saṃbuddho'kārasambhavaḥ |",
  "SA05n803:61": "akāraḥ sarvavarṇāgryo mahārthaḥ paramākṣaraḥ ||28 ||",
  "SA05n803:62": "mahāprāṇo hyanutpādo vāgadāhāravarjitaḥ |",
  "SA05n803:63": "sarvābhilāpahetvgryaḥ sarvavāksuprabhāsvaraḥ ||29 ||",
  "SA05n803:64": "mahāmahamahārāgaḥ sarvasattvaratiṅkaraḥ |",
  "SA05n803:65": "mahāmahamahādveṣaḥ sarvakleśamahāripuḥ ||30 ||",
  "SA05n803:66": "mahāmahamahāmoho mūḍhadhīmohasūdanaḥ |",
  "SA05n803:67": "mahāmahamahākrodho mahākrodharipurmahān ||31 ||",
  "SA05n803:68": "mahāmahamahālobhaḥ sarvalobhaniṣūdanaḥ |",
  "SA05n803:69": "mahākāmo mahāsaukhyo mahāmodo mahāratiḥ ||32 ||",
  "SA05n803:70": "mahārupo mahākāyo mahāvarṇo mahāvapuḥ |",
  "SA05n803:71": "mahānāmā mahodāro mahāvipulamaṇḍalaḥ ||33 ||",
  "SA05n803:72": "mahāprajñāyudhadharo mahākleśāṅkuśo'graṇīḥ |",
  "SA05n803:73": "mahāyaśā mahākīrtirmahājyotirmahādyutiḥ ||34 ||",
  "SA05n803:74": "mahāmāyādharo vidvān mahāmāyārthasādhakaḥ |",
  "SA05n803:75": "mahāmāyāratirato mahāmāyendrajālikaḥ ||35 ||",
  "SA05n803:76": "mahādānapatiḥ śreṣṭho mahāśīladharo'graṇīḥ |",
  "SA05n803:77": "mahākṣāntidharo dhīro mahāvīryaparākramaḥ ||36 ||",
  "SA05n803:78": "mahādhyānasamādhistho mahāprajñāśarīradhṛk |",
  "SA05n803:79": "mahābalo mahāpāyaḥ praṇidhirjñānasāgaraḥ ||37 ||",
  "SA05n803:80": "mahāmaitrīmayo'meyo mahākāruṇiko'gradhīḥ |",
  "SA05n803:81": "mahāprajño mahādhīmān mahopāyo mahākṛtiḥ ||38 ||",
  "SA05n803:82": "mahāṛddhibalopeto mahāvego mahājavaḥ |",
  "SA05n803:83": "maharddhiko maheśākhyo mahābalaparākramaḥ ||39 ||",
  "SA05n803:84": "mahābhavādrisaṃbhettā mahāvajradharo dhanaḥ |",
  "SA05n803:85": "mahākrūro mahāraudro mahābhayabhayaṅkara ||40 ||",
  "SA05n803:86": "mahāvidyottamo nātho mahāmantrottamo guruḥ |",
  "SA05n803:87": "mahāyānanayāruḍho mahāyānanayottamaḥ ||41 ||",
  "SA05n803:88": "iti vajradhātumaṇḍalajñānagāthāścaturdaśa |",
  "SA05n803:89": "mahāvairocano buddho mahāmaunī mahāmuniḥ |",
  "SA05n803:90": "mahāmantranayodbhūto mahāmantranayātmakaḥ ||42 ||",
  "SA05n803:91": "daśapāramitāprāpto daśapāramitāśrayaḥ |",
  "SA05n803:92": "daśapāramitāśuddhirdaśapāramitānayaḥ ||43 ||",
  "SA05n803:93": "daśabhūmīśvaro nātho daśabhūmipratiṣṭhitaḥ |",
  "SA05n803:94": "daśajñānaviśuddhātmā daśajñānaviśuddhadhṛk ||44 ||",
  "SA05n803:95": "daśākāro daśārthārtho munīndro daśabalo vibhuḥ |",
  "SA05n803:96": "aśeṣaviśvārthakaro daśākāravaśī mahān ||45 ||",
  "SA05n803:97": "anādirniṣprapañcātmā śuddhātmā tathatātmakaḥ |",
  "SA05n803:98": "bhūtavādī yathāvādī tathākārī ananyavāk ||46 ||",
  "SA05n803:99": "advayo dvayavādī ca bhūtakoṭivyavasthitaḥ |",
  "SA05n803:100": "nairātmyasiṃhanirṇādī kutīthryamṛgabhīkaraḥ ||47 ||",
  "SA05n803:101": "sarvatrago'moghagatistathāgatamanojavaḥ |",
  "SA05n803:102": "jino jitārirvijayo cakravartī mahābalaḥ ||48 ||",
  "SA05n803:103": "gaṇamukhyo gaṇācāryo gaṇeśo gaṇapatirvaśī |",
  "SA05n803:104": "mahānubhāvo dhaureyo'nanyaneyo mahānayaḥ ||49 ||",
  "SA05n803:105": "vāgiśo vākpatirvāgmī vācaspatiranantagoḥ |",
  "SA05n803:106": "satyavāk satyavādī ca catuḥsatyopadeśakaḥ ||50 ||",
  "SA05n803:107": "avaivartiko hyanāgāmo khaḍgaḥ pratyekanāyakaḥ |",
  "SA05n803:108": "nānāniryāṇaniryāto mahābhūtaikakāraṇaḥ ||51 ||",
  "SA05n803:109": "arhan kṣīṇāsravo bhikṣurvītarāgo jitendriyaḥ |",
  "SA05n803:110": "kṣemaprāpto'bhayaprāptaḥ śītībhūto hyānāvilaḥ ||52 ||",
  "SA05n803:111": "vidyācaraṇasaṃpannaḥ sugato lokavitparaḥ |",
  "SA05n803:112": "nirmamo nirahaṅkāraḥ satyadvayanayasthitaḥ ||53 ||",
  "SA05n803:113": "saṃsārapārakoṭisthaḥ kṛtakṛtyaḥ sthalasthitaḥ |",
  "SA05n803:114": "kaivalyajñānaniṣṭhiyutaḥ prajñāśastro vidāraṇaḥ ||54 ||",
  "SA05n803:115": "saddharmmo dharmarāḍ bhāsvān lokālokakaraḥ paraḥ |",
  "SA05n803:116": "dharmeśvaro dharmarājaḥ śreyomārgopadeśakaḥ ||55 ||",
  "SA05n803:117": "siddhārthaḥ siddhasaṃkalpaḥ sarvasaṃkalpavarjitaḥ |",
  "SA05n803:118": "nirvikalpo'kṣayo dhāturdharmadhātuḥ paro'vyayaḥ ||56 ||",
  "SA05n803:119": "puṇyavān puṇyasaṃbhāro jñānaṃ jñānākaraṃ mahat |",
  "SA05n803:120": "jñānavān sadasajjñānī saṃbhāradvayasaṃbhṛtaḥ ||57 ||",
  "SA05n803:121": "śāśvato viśvarāḍ yogī dhyānaṃ dhyeyo dhiyāṃpatiḥ |",
  "SA05n803:122": "pratyātmavedyo hyacalaḥ paramādyastrikāyadhṛk ||58 ||",
  "SA05n803:123": "pañcakāyātmako buddhaḥ pañcajñānātmako vibhuḥ |",
  "SA05n803:124": "pañcabuddhātmamukuṭaḥ pañcacakṣurasaṅgadhṛk ||59 ||",
  "SA05n803:125": "janakaḥ sarvabuddhānāṃ buddhaputraḥ parovaraḥ |",
  "SA05n803:126": "prajñābhavodbhavo yonirdharmayonirbhavāntakṛt ||60 ||",
  "SA05n803:127": "ghanaikasāro vajrātmā sadyojāto jagatpatiḥ |",
  "SA05n803:128": "gaganodbhavaḥ svayambhūḥ prajñājñānānalo mahān ||61 ||",
  "SA05n803:129": "vairocano mahādīptirjñānajyotirvirocanaḥ |",
  "SA05n803:130": "jagatpradīpo jñānolko mahātejāḥ prabhāsvaraḥ ||62 ||",
  "SA05n803:131": "vidyārājo'gramantreśo mantrarājo mahārthakṛt |",
  "SA05n803:132": "mahoṣṇīṣo'dbhutoṣṇīṣo viśvadarśī viyatpatiḥ ||63 ||",
  "SA05n803:133": "sarvabuddhātmabhāvāgryo jagadānandalocanaḥ |",
  "SA05n803:134": "viśvarupī vidhātā ca pūjyo,",
  "SA05n803:135": "mānyo mahāṛṣiḥ ||64 ||",
  "SA05n803:136": "kulatrayadharo mantrī mahāsamayamantradhṛk |",
  "SA05n803:137": "ratnatrayadharaḥ śreṣṭhastriyānottamadeśakaḥ ||65 ||",
  "SA05n803:138": "amoghapāśo vijayī vajrapāśo mahāgrahaḥ |",
  "SA05n803:139": "vajrāṅkuśo mahāpāśaḥ,",
  "SA05n803:140": "iti suviśuddhadharmadhātujñānagāthāḥ pādonapañcaviṃśatiḥ |",
  "SA05n803:141": "vajrabhairavabhīkaraḥ ||66 ||",
  "SA05n803:142": "krodharāṭ ṣaṇmukho bhīmaḥ ṣaṇṇetraḥ ṣaḍbhujo balī |",
  "SA05n803:143": "daṃṣṭrākarālaḥ kaṅkālo halāhalaḥ śatānanaḥ ||67 ||",
  "SA05n803:144": "yamāntako vighnarājo vajravego bhayaṅkaraḥ |",
  "SA05n803:145": "vighuṣṭavajro hṛdvajro māyāvajro mahodaraḥ ||68 ||",
  "SA05n803:146": "kuliśeśo vajrayonirvajramaṇḍo nabhopamaḥ |",
  "SA05n803:147": "acalaikajaṭāṭopo gajacarmapaṭārdradhṛk ||69 ||",
  "SA05n803:148": "hāhākāro mahāghoro hīhīkāro bhayānakaḥ |",
  "SA05n803:149": "aṭṭahāso mahāhāso vajrahāso mahāravaḥ ||70 ||",
  "SA05n803:150": "vajrasattvo mahāsattvo vajrarājo mahāsukhaḥ |",
  "SA05n803:151": "vajracaṇḍo mahāmodo vajrahūkārahūkṛtiḥ ||71 ||",
  "SA05n803:152": "vajrabāṇāyudhadharo vajrakhaḍgo nikṛntanaḥ |",
  "SA05n803:153": "viśvavajradharo bajrī ekavajrī raṇañjahaḥ ||72 ||",
  "SA05n803:154": "vajrajvālākarālākṣo vajrajvālāśiroruhaḥ |",
  "SA05n803:155": "vajrāveśo mahāveśaḥ śatākṣo vajralocanaḥ ||73 ||",
  "SA05n803:156": "vajraromāṅkuratanurvajraromaikavigrahaḥ |",
  "SA05n803:157": "vajrakoṭinakhārambho vajrasāraghanacchavi ||74 ||",
  "SA05n803:158": "vajramālādharaḥ śrīmān vajrābharaṇabhūṣitaḥ |",
  "SA05n803:159": "hāhāṭṭahāso nirghoṣo vajraghoṣaḥ ṣaḍakṣaraḥ ||75 ||",
  "SA05n803:160": "mañjughoṣo mahānādastrailokyaikaravo mahān |",
  "SA05n803:161": "ākāśadhātuparyantaghoṣo ghoṣavatāṃ varaḥ ||76 ||",
  "SA05n803:162": "ityādarśajñānagāthāḥ pādena sārdhaṃ daśa |",
  "SA05n803:163": "tathatābhūtanairātmyabhūtakoṭiranakṣaraḥ |",
  "SA05n803:164": "śūnyatāvādivṛṣabho gambhīrodāragarjanaḥ ||77 ||",
  "SA05n803:165": "dharmaśaṅkho mahāśabdo dharmagaṇḍī mahāraṇaḥ |",
  "SA05n803:166": "apratiṣṭhitanirvāṇo daśadigdharmadundubhiḥ ||78 ||",
  "SA05n803:167": "arupo rupavānagryo nānārupo manomayaḥ |",
  "SA05n803:168": "sarvarupāvabhāsaśrīraśeṣapratibimbadhṛk ||79 ||",
  "SA05n803:169": "apradhṛṣyo maheśākhyastraidhātukamaheśvaraḥ |",
  "SA05n803:170": "samucchritāryamārgastho dharmaketurmahodaya ||80 ||",
  "SA05n803:171": "trailokyaikakumārāṅgaḥ sthaviro vṛddhaḥ prajāpati |",
  "SA05n803:172": "dvātriṃśallakṣaṇadharaḥ kāntastrailokyasundaraḥ ||81 ||",
  "SA05n803:173": "lokajñānaguṇācāryo lokācāryo viśāradaḥ |",
  "SA05n803:174": "nāthastrātā trilokāptaḥ śaraṇaṃ tāyyanuttaraḥ ||82 ||",
  "SA05n803:175": "gaganābhogasambhogaḥ sarvajñajñānasāgaraḥ |",
  "SA05n803:176": "avidyāṇḍakośasaṃbhettā bhavapañjaradāraṇaḥ ||83 ||",
  "SA05n803:177": "śamitāśeṣasaṃkleśaḥ saṃsārārṇavapāragaḥ |",
  "SA05n803:178": "jñānābhiṣekamukuṭaḥ samyaksaṃbuddhabhūṣaṇaḥ ||84 ||",
  "SA05n803:179": "triduḥkhaduḥkhaśamanastryanto'nantastrimuktigaḥ |",
  "SA05n803:180": "sarvāvaraṇanirmukta ākāśasamatāṃ gataḥ ||85 ||",
  "SA05n803:181": "sarvakleśamalātītastryadhvānadhvagatiṃ gataḥ |",
  "SA05n803:182": "sarvasattvamahānāgo guṇaśekharaśekharaḥ ||86 ||",
  "SA05n803:183": "sarvopadhivinirmukto vyomavatrmani susthitaḥ |",
  "SA05n803:184": "mahācintāmaṇidharaḥ sarvaratnottamo vibhuḥ ||87 ||",
  "SA05n803:185": "mahākalpataruḥ sphīto mahābhadraghaṭottamaḥ |",
  "SA05n803:186": "sarvasattvārthakṛtkarttā hitaiṣī sattvavatsalaḥ ||88 ||",
  "SA05n803:187": "śubhāśubhajñaḥ kālajñaḥ samayajñaḥ samayo vibhuḥ |",
  "SA05n803:188": "sattvendriyajño velajño vimuktitrayakovidaḥ ||89 ||",
  "SA05n803:189": "guṇī guṇajño dharmajñaḥ praśasto maṅgalodayaḥ |",
  "SA05n803:190": "sarvamaṅgalamāṅgalyaḥ kīrtirlakṣmīryaśaḥ śubhaḥ ||90 ||",
  "SA05n803:191": "mahotsavo mahāśvāso mahānando mahāratiḥ |",
  "SA05n803:192": "satkāraḥ satkṛtirbhūtiḥ pramodaḥ śrīryaśaspatiḥ ||91 ||",
  "SA05n803:193": "vareṇyo varadaḥ śreṣṭhaḥ śaraṇyaḥ śaraṇottamaḥ |",
  "SA05n803:194": "mahābhayāriḥ pravaro niḥśeṣabhayanāśanaḥ ||92 ||",
  "SA05n803:195": "śikhī śikhaṇḍī jaṭilo jaṭī mauṇḍī kirīṭimān |",
  "SA05n803:196": "pañcānanaḥ pañcaśikhaḥ pañcacīrakaśekharaḥ ||93 ||",
  "SA05n803:197": "mahābratadharo mauñjī brahmacārī bratottamaḥ |",
  "SA05n803:198": "mahātapāstaponiṣṭhaḥ snātako gautamo'graṇī ||94 ||",
  "SA05n803:199": "brahmavid brāhmaṇo brahmā brahmanirvāṇamāptavān |",
  "SA05n803:200": "muktirmokṣo vimokṣāṅgo vimuktiḥ śāntatā śivaḥ ||95 ||",
  "SA05n803:201": "nirvāṇaṃ nirvṛtiḥ śāntiḥ śreyo niryāṇamantagaḥ |",
  "SA05n803:202": "sukhaduḥkhāntakṛnniṣṭhā vairāgyamupadhikṣayaḥ ||96 ||",
  "SA05n803:203": "ajayo'nupamo'vyakto nirābhāso nirañjanaḥ |",
  "SA05n803:204": "niṣkalaḥ sarvago vyāpī sūkṣmo bījamanāśravaḥ ||97 ||",
  "SA05n803:205": "arajo virajo vimalo vāntadoṣo nirāmayaḥ |",
  "SA05n803:206": "suprabuddho vibuddhātmā sarvajñaḥ sarvavitparaḥ ||98 ||",
  "SA05n803:207": "vijñānadharmatātīto jñānamadvayarupadhṛk |",
  "SA05n803:208": "nirvikalpo nirābhogastryadhvasaṃbuddhakāryakṛt ||99 ||",
  "SA05n803:209": "anādinidhano buddha ādibuddho niranvayaḥ |",
  "SA05n803:210": "jñānaikacakṣuramalo jñānamūrtistathāgataḥ ||100 ||",
  "SA05n803:211": "vāgīśvaro mahāvādī vādirāḍ vādipuṅgavaḥ |",
  "SA05n803:212": "vadatāṃvaro variṣṭho vādisiṃho'parājitaḥ ||101 ||",
  "SA05n803:213": "samantadarśī prāmodyastejomālī sudarśanaḥ |",
  "SA05n803:214": "śrīvatsaḥ suprabho dīptirbhābhāsurakaradyutiḥ ||102 ||",
  "SA05n803:215": "mahābhiṣagvaraḥ śreṣṭhaḥ śalyahartā niruttaraḥ |",
  "SA05n803:216": "aśeṣabhaiṣajyataruḥ kleśavyādhirmahāripuḥ ||103 ||",
  "SA05n803:217": "trailokyatilakaḥ kāntaḥ śrīmān nakṣatramaṇḍalaḥ |",
  "SA05n803:218": "daśadigvyomaparyyanto dharmadhvajamahocchrayaḥ ||104 ||",
  "SA05n803:219": "jagacchatraikavipulo maitrīkaruṇamaṇḍalaḥ |",
  "SA05n803:220": "padmanṛtyeśvaraḥ śrīmān ratnacchatro mahāvibhuḥ ||105 ||",
  "SA05n803:221": "sarvabuddhamahārājaḥ sarvabuddhātmabhāvadhṛk |",
  "SA05n803:222": "sarvabuddhamahāyogaḥ sarvabuddhaikaśāsanaḥ ||106 ||",
  "SA05n803:223": "vajraratnābhiṣekaśrīḥ sarvaratnādhipeśvaraḥ |",
  "SA05n803:224": "sarvalokeśvarapatiḥ sarvavajradharādhipaḥ ||107 ||",
  "SA05n803:225": "sarvabuddhamahācittaḥ sarvabuddhamanogatiḥ |",
  "SA05n803:226": "sarvabuddhamahākāyaḥ sarvabuddhasarasvatī ||108 ||",
  "SA05n803:227": "vajrasūryyamahāloko vajrenduvimalaprabhaḥ |",
  "SA05n803:228": "virāgādimahārāgo viśvavarṇojjvalaprabhaḥ ||109 ||",
  "SA05n803:229": "sambuddhavajraparyaṅko buddhasaṅgītidharmadhṛk |",
  "SA05n803:230": "buddhapadmodbhavaḥ śrīmān sarvajñajñānakoṣadhṛk ||110 ||",
  "SA05n803:231": "viśvamāyādharo rājā buddhavidyādharo mahān |",
  "SA05n803:232": "vajratīkṣṇo mahākhaḍgo viśuddhaḥ paramākṣaraḥ ||111 ||",
  "SA05n803:233": "duḥkhacchedamahāyānavajradharmamahāyudhaḥ |",
  "SA05n803:234": "jinajig vajragāmbhīryo vajrabuddhiryathārthavit ||112 ||",
  "SA05n803:235": "sarvapāramitāpūrī sarvabhūmivibhūṣaṇaḥ |",
  "SA05n803:236": "viśuddhadharmanairātmyaḥ samyagjñānenduhṛtprabhaḥ ||113 ||",
  "SA05n803:237": "māyājālamahodyogaḥ sarvatantrādhipaḥ paraḥ |",
  "SA05n803:238": "aśeṣavajraparyaṅko niḥśeṣajñānakāyadhṛk ||114 ||",
  "SA05n803:239": "samantabhadraḥ sumatiḥ kṣitigarbho jagaddhṛtiḥ |",
  "SA05n803:240": "sarvabuddhamahāgarbho viśvanirmāṇacakradṛk ||115 ||",
  "SA05n803:241": "sarvabhāvasvabhāvāgyra ḥ sarvabhāvasvabhāvadhṛk |",
  "SA05n803:242": "anutpādadharmā viśvārthaḥ sarvadharmasvabhāvadhṛk ||116 ||",
  "SA05n803:243": "ekakṣaṇamahāprājñaḥ sarvadharmāvabodhadhṛk |",
  "SA05n803:244": "sarvadharmābhisamayo bhūtāntamuniragradhīḥ ||117 ||",
  "SA05n803:245": "stimitaḥ suprasannātmā samyaksaṃbuddhabodhidhṛk |",
  "SA05n803:246": "pratyakṣaḥ sarvabuddhānāṃ jñānārciḥ suprabhāsvaraḥ ||118 ||",
  "SA05n803:247": "iti pratyavekṣaṇajñānagāthāḥ dvācatvāriṃśat |",
  "SA05n803:248": "iṣṭārthasādhakaḥ paraḥ sarvāpāyaviśodhakaḥ |",
  "SA05n803:249": "sarvasattvottamo nāthaḥ sarvasattvapramocakaḥ ||119 ||",
  "SA05n803:250": "kleśasaṃgrāmaśūraikaḥ ajñānaripudarpahā |",
  "SA05n803:251": "dhīśṛṅgāradharaḥ śrīmān vīrabībhatsarupadhṛk ||120 ||",
  "SA05n803:252": "bāhudaṇḍaśatākṣepapadanikṣepanarttanaḥ |",
  "SA05n803:253": "śrīmacchatabhujābhogagaganābhoganarttanaḥ ||121 ||",
  "SA05n803:254": "ekapādatalākrāntamahīmaṇḍatale sthitaḥ |",
  "SA05n803:255": "brahmāṇḍaśikharākrāntapādāṅguṣṭhanakhe sthitaḥ ||122 ||",
  "SA05n803:256": "ekārtho'dvayadharmārthaḥ paramārtho'vinaśvaraḥ |",
  "SA05n803:257": "nānāvijñaptirupārthaścittavijñānasaṃtatiḥ ||123 |",
  "SA05n803:258": "aśeṣabhāvārtharatiḥ śūnyatāratiragradhīḥ |",
  "SA05n803:259": "bhavarāgādyatītaśca bhavatrayamahāratiḥ ||124 ||",
  "SA05n803:260": "śuddhaḥ śubhrābhradhavalaḥ śaraccandrāṃśusuprabhaḥ |",
  "SA05n803:261": "bālārkamaṇḍalacchāyo mahārāganakhaprabhaḥ ||125 ||",
  "SA05n803:262": "indranīlāgrasaccīro mahānīlakacāgradhṛk |",
  "SA05n803:263": "mahāmaṇimayūkhaśrīrbuddhanirvāṇabhūṣaṇaḥ ||126 ||",
  "SA05n803:264": "lokadhātuśatākampī ṛddhipādamahākramaḥ |",
  "SA05n803:265": "mahāsmṛtidharastattvaścatuḥsmṛtisamādhirāṭ ||127 ||",
  "SA05n803:266": "bodhyaṅgakusumāmodastathāgataguṇodadhiḥ |",
  "SA05n803:267": "aṣṭāṅgamārganayavit samyaksaṃbuddhamārgavit ||128 ||",
  "SA05n803:268": "sarvasattvamahāsaṅgo niḥsaṅgo gaganopamaḥ |",
  "SA05n803:269": "sarvasattvamanojātaḥ sarvasattvamanojavaḥ ||129 ||",
  "SA05n803:270": "sarvasattvetdriyārthajñaḥ sarvasattvamanoharaḥ |",
  "SA05n803:271": "pañcaskandhārthatattvajñaḥ pañcaskandhaviśuddhadhṛk ||130 ||",
  "SA05n803:272": "sarvaniryāṇakoṭisthaḥ sarvaniryāṇakovidaḥ |",
  "SA05n803:273": "sarvaniryāṇamārgasthaḥ sarvaniryāṇadeśakaḥ ||131 ||",
  "SA05n803:274": "dvādaśāṅgabhavotkhāto dvādaśākāraśuddhadhṛk |",
  "SA05n803:275": "catuḥsatyanayākāro aṣṭajñānāvabodhadhṛk ||132 ||",
  "SA05n803:276": "dvādaśākārasatyārthaḥ ṣoḍaśākāratattvavit |",
  "SA05n803:277": "viṃśatyākārasaṃbodhirvibuddhaḥ sarvavitparaḥ ||133 ||",
  "SA05n803:278": "ameyabuddhanirmāṇakāyakoṭivibhāvakaḥ |",
  "SA05n803:279": "sarvakṣaṇābhisamayaḥ sarvacittakṣaṇārthavit ||134 ||",
  "SA05n803:280": "nānāyānanayopāyajagadarthavibhāvakaḥ |",
  "SA05n803:281": "yānatritayaniryāta ekayānaphale sthita ||135 ||",
  "SA05n803:282": "kleśadhātuviśuddhātmā karmadhātukṣayaṅkaraḥ |",
  "SA05n803:283": "oghodadhisamuttīrṇo yogakāntāranisṛtaḥ ||136 ||",
  "SA05n803:284": "kleśopakleśasaṃkleśasuprahīṇasavāsanaḥ |",
  "SA05n803:285": "prajñopāyamahākaruṇā amoghajagadarthakṛt ||137 ||",
  "SA05n803:286": "sarvasaṃjñāprahoṇārtho vijñānārtho nirodhakṛt |",
  "SA05n803:287": "sarvasattvamanoviṣayaḥ sarvasattvamanogatiḥ ||138 ||",
  "SA05n803:288": "sarvasattvamano'ntasthastaccittasamatāṅgataḥ |",
  "SA05n803:289": "sarvasattvamanohlādī sarvasattvamanoratiḥ ||139 ||",
  "SA05n803:290": "siddhānto vibhramāpetaḥ sarvabhrāntivivarjitaḥ |",
  "SA05n803:291": "niḥsaṃdigdhamatistryarthaḥ sarvārthastriguṇātmakaḥ ||140 ||",
  "SA05n803:292": "pañcaskandhārthastrikālaḥ sarvakṣaṇavibhāvakaḥ |",
  "SA05n803:293": "ekakṣaṇābhisaṃbuddhaḥ sarvabuddhasvabhāvadhṛk ||141 ||",
  "SA05n803:294": "anaṅgakāyaḥ kāyāgyraḥ kāyakoṭivibhāvakaḥ |",
  "SA05n803:295": "aśeṣarupasandarśī ratnaketurmahāmaṇiḥ ||142 ||",
  "SA05n803:296": "iti samatājñānagāthāścaturviśatiḥ |",
  "SA05n803:297": "sarvasaṃbuddhaboddhavyo buddhabodhiranuttaraḥ |",
  "SA05n803:298": "anakṣaro mantrayonirmahāmantra kulatrayaḥ ||143 ||",
  "SA05n803:299": "sarvamantrārthajanako mahābinduranakṣaraḥ |",
  "SA05n803:300": "pañcākṣaro mahāśūnyo binduśūnyaḥ ṣaḍakṣaraḥ ||144 ||",
  "SA05n803:301": "sarvākāro nirākāraḥ ṣoḍaśārdhārdhabindudhṛk |",
  "SA05n803:302": "akalaḥ kalanātīścaturthadhyānakoṭidhṛk ||145 ||",
  "SA05n803:303": "sarvadhyānakalābhijñaḥ samādhikulagotravit |",
  "SA05n803:304": "samādhikāyaḥ kāyāgyraḥ sarvasaṃbhogakāyarāṭ ||146 ||",
  "SA05n803:305": "nirmāṇakāyaḥ kāyāgyro buddhanirmāṇavaṃśadhṛk |",
  "SA05n803:306": "daśadigviśvanirmāṇo yathāvajjagadarthakṛt ||147 ||",
  "SA05n803:307": "devātidevo devendraḥ surendro dānavādhipaḥ |",
  "SA05n803:308": "amarendraḥ suraguruḥ pramathaḥ pramatheśvaraḥ ||148 ||",
  "SA05n803:309": "uttīrṇabhavakāntāra ekaḥ śāstā jagadguruḥ |",
  "SA05n803:310": "prakhyātadaśadigloko dharmadānapatirmahān ||149 ||",
  "SA05n803:311": "maitrīsannāhasannaddhaḥ karuṇāvarmavarmitaḥ |",
  "SA05n803:312": "prajñākhaḍgo dhanurbāṇaḥ kleśājñānaraṇañjahaḥ ||150 ||",
  "SA05n803:313": "mārārirmārajidvīraścaturmārabhayāntakṛt |",
  "SA05n803:314": "sarvamāracamūjetā sambaddho lokanāyakaḥ ||151 ||",
  "SA05n803:315": "vandyaḥ pūjyo'bhivādyaśca mānanīyaśca nityaśaḥ |",
  "SA05n803:316": "arcanīyatamo mānyo namasyaḥ paramo guruḥ ||152 ||",
  "SA05n803:317": "trailokyaikakramagatirvyomaparyyantavikramaḥ |",
  "SA05n803:318": "traividyaḥ śrotriyaḥ pūtaḥ ṣaḍabhijñaḥ ṣaḍanusmṛtiḥ ||153 ||",
  "SA05n803:319": "bodhisattvo mahāsattvo lokātīto maharddhikaḥ |",
  "SA05n803:320": "prajñāpāramitāniṣṭhaḥ prajñātattvatvamāgataḥ ||154 ||",
  "SA05n803:321": "ātmavitparavitsarvaḥ sarvīyo hyagrapudgalaḥ |",
  "SA05n803:322": "sarvopamāmatikrānto jñeyo jñānādhipaḥ paraḥ ||155 ||",
  "SA05n803:323": "dharmadānapatiḥ śreṣṭhaścaturmudrārthadeśakaḥ |",
  "SA05n803:324": "paryupāsyatamo jagatāṃ niryāṇatrayayāyinām ||156 ||",
  "SA05n803:325": "paramārthaviśuddhaśrīstrailokyasubhago mahān |",
  "SA05n803:326": "sarvasampatkaraḥ śrīmān mañjuśrīḥ śrīmatāṃvaraḥ ||157 ||",
  "SA05n803:327": "iti kṛtyānuṣṭhānajñānagāthāḥ pañcadaśa |",
  "SA05n803:328": "namaste varadavajrāgyra bhūtakoṭe namo'stu te |",
  "SA05n803:329": "namaste śūnyatāgarbha buddhabodhe namostu te ||158 ||",
  "SA05n803:330": "buddharāga namaste'stu buddhakāma namo namaḥ |",
  "SA05n803:331": "buddhaprīte namastubhyaṃ buddhamoda namo namaḥ ||159 ||",
  "SA05n803:332": "buddhasmita namastubhyaṃ buddhahāsa namo namaḥ |",
  "SA05n803:333": "buddhavāca namastubhyaṃ buddhabhāva namo namaḥ ||160 ||",
  "SA05n803:334": "abhavodbhava namastubhyaṃ namaste buddhasaṃbhava |",
  "SA05n803:335": "gaganodbhava namastubhyaṃ namaste jñānasaṃbhava ||161 ||",
  "SA05n803:336": "māyājāla namastubhyaṃ namaste buddhanāṭaka |",
  "SA05n803:337": "namaste sarvasarvebhyo jñānakāya namo'stu te ||162 ||"
}