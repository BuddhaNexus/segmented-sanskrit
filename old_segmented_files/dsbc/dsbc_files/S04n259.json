{
  "S04n259:0": "aparimitāyuḥ nāma mahāyāna sūtram",
  "S04n259:1": "evaṃ mayā śrutam |",
  "S04n259:2": "ekasmin samaye bhagavān śrāvastyāṃ viharati sma jetavane anāthapiṇḍadasyārāme mahatā bhikṣusaṃghena sārdhamardhatrayodaśabhirbhikṣuśataiḥ saṃbahulaiśca bodhisattvairmahāsattvaiḥ || [1]",
  "S04n259:3": "tatra khalu bhagavān mañjuśriyaṃ kumārabhūtamāmantrayate sma |",
  "S04n259:4": "asti mañjuśrīrupariṣṭāyāmaparimitaguṇasaṃcayo nāma lokadhātustatrāparimitāyu[r]jñānasuviniścitatejorāja nāma tathāgato 'rhan samyaksaṃbuddha eva hi tiṣṭhati dhriyate yāpayati sattvānāṃ ca dharmaṃ deśayati | [2]",
  "S04n259:5": "śṛṇu mañjuśrīḥ kumārabhūta,",
  "S04n259:6": "ime jāmbudvīpakā manuṣyā alpāyuṣkā varṣaśatāyuṣas;",
  "S04n259:7": "teṣāṃ bahūnyakālamaranāni nirdiṣṭāni |",
  "S04n259:8": "ye khalu mañjuśrīḥ sattvāstasyāparimitāyuṣaḥ tathāgatasya guṇavarṇaparikīrtana nāma dharmaparyāyaṃ likhiṣyanti likhāpayiṣyanti nāmadheyamātramapi śroṣyanti yāvat pustakāgatāmapi kṛtvā gṛhe dhārayiṣyanti vācayiṣyanti puṣpa-dhūpa-gandha-mālya-vilepana-cūrṇa-cīvara-cchatra-dhvaja-ghaṇṭā-patākābhiśca samantāt pūjābhiḥ pūjayiṣyanti te parikṣināyuṣaḥ punareva varṣaśatāyuṣo bhaviṣyanti |",
  "S04n259:9": "ye khalu punarmañjuśriḥ sattvāstasyāparimitāyurjñānasuviniścitatejorājasya tathāgatasya nāmāṣṭottaraśataṃ śroṣyanti dhārayiṣyanti vācaviṣyanti,",
  "S04n259:10": "teṣāṃ āyurvardhayiṣyati;",
  "S04n259:11": "ye parikṣiṇāyuṣaḥ sattvā nāmadheyaṃ śroṣyanti dhārayiṣyanti vācayiṣyanti teṣāmapyāyurvivardhayiṣyati | [3]",
  "S04n259:12": "tasmāttarhi mañjuśrirdīrghāyuṣkatvaṃ prārthayitukāmāḥ kulaputrā vā kuladuhitaro vā tasyāparimitāyuṣastathāgatasya nāmāṣṭottaraśataṃ śroṣyanti likhiṣyanti likhāpayiṣyanti teṣāṃ ime guṇānusaṃsā bhaviṣyanti | [4]",
  "S04n259:13": "om namo bhagavate aparimitāyurjñānasuviniścitatejorājāya tathāgatāyārhate samyaksaṃbuddhāya,",
  "S04n259:14": "tadyathā,",
  "S04n259:15": "oṃ puṇyamahāpuṇya aparimitapuṇya aparimitāyupuṇyajñānasaṃbhāropacite,",
  "S04n259:16": "oṃ sarvasaṃskārapariśuddhadharmate gagaṇasamudgate svabhāvapariśuddhe mahānayaparivāre svāhā | [5]",
  "S04n259:17": "imāṃ mañjuśrīstathāgatasya nāmāṣṭottaraśataṃ ye kecillikhiṣyanti likhāpayiṣyanti pustakagatāmapi kṛtvā gṛhe dhārayiṣyanti vācayiṣyanti,",
  "S04n259:18": "te parikṣīṇāyuṣaḥ punareva varṣaśatāyuṣo bhaviṣyanti;",
  "S04n259:19": "itaścyutvā aparimitāyuṣastathāgatasyabuddhakṣetre upapadyante,",
  "S04n259:20": "aparimitāyuṣaśca bhaviṣyanti aparimitaguṇasaṃcaye lokadhātau | [6]",
  "S04n259:21": "om namo bhagavate [etc., as para. 5] |",
  "S04n259:22": "tena khalu punaḥ samayena navanavatīnāṃ buddhakoṭinām ekamatenaikasvareṇa idamaparimitāyuḥsūtraṃ bhāṣitam | [7]",
  "S04n259:23": "om namo bhagavate [etc., as para. 5] |",
  "S04n259:24": "tena khalu punaḥ samayena caturaśītīnāṃ buddhakoṭinām ekamatenaikasvareṇa idamaparimitāyuḥsūtraṃ bhāṣitam | [8]",
  "S04n259:25": "om namo bhagavate [etc., as para. 5] |",
  "S04n259:26": "tena khalu punaḥ samayena saptasaptatīnāṃ buddhakoṭinām ekamatenaikasvareṇa idamaparimitāyuḥsūtraṃ bhāṣitaṃ | [9]",
  "S04n259:27": "om namo bhagavate [etc., as para. 5] |",
  "S04n259:28": "tena khalu punaḥ samayena pañcaṣaṣṭīnāṃ buddhakoṭīnāṃ ekamatenaikasvareṇa idamaparimitāyuḥsūtraṃ bhāṣītam | [10]",
  "S04n259:29": "om namo bhagavate [etc., as para. 5] |",
  "S04n259:30": "tena khalu punaḥ samayena pañcapañcaśatīnāṃ buddhakoṭīnāṃ ekamatenaikasvareṇa idamaparimitāyuḥsūtraṃ bhāṣitaṃ | [11]",
  "S04n259:31": "om namo bhagavate [etc., as para. 5] |",
  "S04n259:32": "tena khalu punaḥ samayena pañcacatvāriṃśatīnāṃ buddhakoṭīnāṃ ekamatenaikasvareṇa idamaparimitāyuḥsūtraṃ bhāṣitaṃ | [12]",
  "S04n259:33": "om namo bhagavate [etc., as para. 5] |",
  "S04n259:34": "tena khalu punaḥ samayena ṣattriṃśatīnāṃ buddhakoṭīnām ekamatenaikasvareṇa idamaparimitāyuḥsūtraṃ bhāṣitaṃ | [13]",
  "S04n259:35": "om namo bhagavate [etc., as para. 5] |",
  "S04n259:36": "tena khalu punaḥ samayena pañcaviṃśatīnāṃ buddhakoṭīnām ekamatenaikasvareṇa idamaparimitāyuḥsūtraṃ bhāṣitaṃ | [14]",
  "S04n259:37": "om namo bhagavate [etc., as para. 5] |",
  "S04n259:38": "tena khalu punaḥ samayena gaṅgānadīvālukopamānāṃ buddhakoṭīnām ekamatenaikasvareṇa idamaparimitāyuḥsūtraṃ bhāṣitaṃ | [15]",
  "S04n259:39": "om namo bhagavate [etc.,",
  "S04n259:40": "as para. 5] yaidamaparimitāyuḥ sūtraṃ likhiṣyati likhāpayiṣyati |",
  "S04n259:41": "sā gatāyurapi varṣaśatāyurbhaviṣyati punarvāyurvivardhayiṣyati | [16]",
  "S04n259:42": "om namo bhagavate [etc., as para. 5] |",
  "S04n259:43": "yaidamaparimitāyuḥ sūtraṃ likhiṣyati likhāpayiṣyati sa na kadācin narakeṣupapadyate na tiryagyonau na yamaloke na akṣaṇeṣu ca kadācidapi upapatsyate |",
  "S04n259:44": "yatra yatra janmanyupapadyate,",
  "S04n259:45": "tatra tatra sarvatra jātau jātau jātismaro bhaviṣyati | [17]",
  "S04n259:46": "om namo bhagavate [etc., as para. 5] |",
  "S04n259:47": "yaidamaparimitāyuḥ sūtraṃ likhiṣyati likhāpayiṣyati tena caturaśītidharmaskandhasahasrāṇi likhāpitāni bhaviṣyanti | [18]",
  "S04n259:48": "om namo bhagavate [etc., as para. 5] |",
  "S04n259:49": "yaidamaparimitāyuḥ sūtraṃ likhiṣyati likhāpayiṣyati tena caturaśītidharmarājikāsahasrāṇi kārāpitāni pratiṣṭhāpitāni bhaviṣyanti | [19]",
  "S04n259:50": "om namo bhagavate [etc., as para 5] |",
  "S04n259:51": "yaidamaparimitāyuḥ sūtraṃ likhiṣyati likhāpayiṣyati tasya pañcānantaryāṇi karmāvaraṇāni parikṣayaṃ gacchanti | [20]",
  "S04n259:52": "[Para. 21 is missing in the Sanskrit text.]",
  "S04n259:53": "om namo bhagavate [etc., as para. 5] |",
  "S04n259:54": "yaidam aparimitāyuḥ sūtraṃ likhiṣyati likhāpayiṣyati,",
  "S04n259:55": "tasya na māro na mārakāyikā na yakṣā na rākṣasā nākālmṛtyuravataraṃ lapsyante | [22]",
  "S04n259:56": "om namo bhagavate [etc.,",
  "S04n259:57": "as para. 5] yaidamaparimitāyuḥ sūtraṃ likhiṣyati likhāpayiṣyati,",
  "S04n259:58": "tasya maraṇakālasamaye navanavatayo buddhakoṭyaḥ saṃmukhaṃ darśanaṃ dāsyanti,",
  "S04n259:59": "buddhasahasraṃ hastena hastaṃ tasyopanāmayanti,",
  "S04n259:60": "buddhakṣetrād buddhakṣetraṃ saṃkrāmanti;",
  "S04n259:61": "nātm kāṅkṣā na vicikitsā na vimātirutpādayitavyā | [23]",
  "S04n259:62": "om namo bhagavate [etc., as para. 5] |",
  "S04n259:63": "yaidamaparimitāyuḥ sūtraṃ likhiṣyati likhāpayiṣyati,",
  "S04n259:64": "tasya catvāro mahārājānaḥ pṛṣṭhataḥ pṛṣṭhataḥ samanubaddhā rakṣāvaraṇāguptiṃ kariṣyanti | [24]",
  "S04n259:65": "om namo bhagavate [etc., as para. 5] |",
  "S04n259:66": "yaidamaparimitāyuḥsūtraṃ likhiṣyati likhāpayiṣyati sa sukhāvatyāṃ lokadhātav amitābhasya tathāgatasya buddhakṣetre upapadyate | [25]",
  "S04n259:67": "om namo bhagavate [etc., as para. 5] |",
  "S04n259:68": "yasmin pṛthivīpradeśe idamaparimitāyuḥsūtraṃ likhiṣyanti likhāpayiṣyanti,",
  "S04n259:69": "sa pṛthivīpradeśaḥ caityabhūto vandanīyaśca bhaviṣyati |",
  "S04n259:70": "yeṣāṃ tiryagyonigatānāṃ mṛgapakṣiṇāṃ karṇāpuṭe nipatiṣyati te sarve anuttarāyāṃ samyaksaṃbodhāvabhisaṃbodhimabhisambhotsyante | [26]",
  "S04n259:71": "om namo bhagavate [etc., as para. 5] |",
  "S04n259:72": "yaidamaparimitāyuḥsūtraṃ likhiṣyati likhāpayiṣyati tasya strībhāvo na kadācidapi bhaviṣyati | [27]",
  "S04n259:73": "om namo bhagavate [etc., as para. 5] |",
  "S04n259:74": "yaidamaparimitāyuḥ sūtraṃ dharmaparyāyam uddiśya ekam api kārṣāpanāṃ dānaṃdāsyati,",
  "S04n259:75": "tena trisāhasramahāsāhasralokadhātuṃ saptaratnaparipūrṇaṃ kṛtvā dānaṃ dattaṃ bhavati | [28]",
  "S04n259:76": "om namo bhagavate [etc., as para 5] |",
  "S04n259:77": "yaidaṃ dharmabhāṇakaṃ pūjāyiṣyati,",
  "S04n259:78": "tena sakalasamāptaḥ saddharmaḥ pūjito bhavati | [29]",
  "S04n259:79": "om namo bhagavate [etc., as para 5] |",
  "S04n259:80": "yathā vipaśvi-śikhi-viśvabhu-krakucchanda-kanakamuni-kāśyapa-śākyamuni-prabhṛtīnaṃ tathāgatānāṃ saptaratnamayāḥ pūjāḥ kṛtvā tasya puṇyaskadhasya pramāṇaṃ śakyaṃ gaṇayituṃ,",
  "S04n259:81": "na tvaparimitāyuḥ sūtrasya puṇyaskandhasya pramāṇaṃ śakyaṃ gaṇayitum | [30]",
  "S04n259:82": "om namo bhagavate [etc., as para. 5] |",
  "S04n259:83": "yathā sūmeroḥ parvatarājasya samānaṃ ratnarāśiṃ kṛtvā dānaṃ dadyāt,",
  "S04n259:84": "tasya puṇyaskandhasya pramāṇaṃ śakyaṃ gaṇayituṃ,",
  "S04n259:85": "na tvaparimitāyuḥsūtrasya puṇyaskandhasya pramāṇāṃ gaṇayitum | [31]",
  "S04n259:86": "om namo bhagavate [etc., as para. 5] |",
  "S04n259:87": "yathā catvāro mahāsamudrā udakaparipūrṇṇā bhaveyuḥ,",
  "S04n259:88": "tatra ekaikavinduṃ śakyaṃ gaṇayituṃ,",
  "S04n259:89": "na tvaparimitāyuḥsūtrasya puṇyaskandhasya pramāṇāṃ gaṇayitum | [32]",
  "S04n259:90": "om namo bhagavate [etc., as para. 5] |",
  "S04n259:91": "yaidamaparimitāyuḥsūtraṃ likhiṣyati likhāpayiṣyati saṃskṛtya pūjayiṣyati tena daśasu dikṣu sarvabuddhakṣetreṣu sarvatathāgatā vanditāḥ pūjitāśca bhaviṣyanti | [33]",
  "S04n259:92": "om namo bhagavate [etc., as para. 5]",
  "S04n259:93": "dānabalena samudgata buddho dānabalādhigatā narasiṃhāḥ |",
  "S04n259:94": "dānabalasya ca śrūyati śabdaḥ kāruṇikasya pure praviśāntam || [34]",
  "S04n259:95": "śīlabalena samudgata buddhaḥ śīlabalādhigatā narasiṃhāḥ |",
  "S04n259:96": "śīlabalasya ca śrūyati śabdaḥ kāruṇikasya pure praviśantam ||[35]",
  "S04n259:97": "kṣāntibalena samudgata buddhaḥ kṣāntibalādhigatā narasiṃhāḥ |",
  "S04n259:98": "kṣāntibalasya ca śrūyati śabdaḥ kāruṇikasya pure praviśāntam ||[36]",
  "S04n259:99": "viryabalena samudgata buddho vīryabalādhigatā narasiṃhāḥ |",
  "S04n259:100": "vīryabalasya ca śrūyati śabdaḥ kāruṇikasya pure praviśāntam ||[37]",
  "S04n259:101": "dhyānabalena samudgata buddho dhyānabalādhigatā narasiṃhāḥ |",
  "S04n259:102": "dhyānabalasya ca śrūyati śabdaḥ kāruṇikasya pure praviśāntam ||[38]",
  "S04n259:103": "prajñābalena samudgata buddhaḥ prajñābalādhigatā narasiṃhāḥ |",
  "S04n259:104": "prajñābalasya ca śrūyati śabdaḥ kāruṇikasya pure praviśāntam ||[39]",
  "S04n259:105": "om namo bhagavate [etc., as para. 5] |",
  "S04n259:106": "idamavocad bhagavānāttamanāste ca bhikṣavaste ca bodhisattvā mahāsattvāḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandamiti | [40]"
}