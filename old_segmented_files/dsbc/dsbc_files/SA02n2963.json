{
  "SA02n2963:0": "Āryamāyājālamahātantroddhṛtamaṇdalagāthāṭippaṇī -sampā-ṭhākurasena negī- oṁ namo buddhāya |",
  "SA02n2963:1": "dānaṁ gomayamambunā ca sahitaṁ śīlaṁ ca saṁmārjanam śānti-kṣudra-pippalikā panayanaṁ vīryaṁ kriyāpasthāpanam |",
  "SA02n2963:2": "dhyānaṁ tatkṣaṇamekacittakaraṇaṁ prajñā surekhojjvalā etāḥ pāramitāḥ ṣaḍeva labhate kṛtvā munermaṇḍalam | 1 |",
  "SA02n2963:4": "dānamityādi |",
  "SA02n2963:5": "śrāvaka-pratyeka-ādikarmika-mṛdu-madhyādhimātra-sattvānāṁ ca kiṁ dānaṁ,",
  "SA02n2963:6": "ṣaṭpāramitāpūraṇena vinā na buddhatvaṁ siddhatvaṁ ca bhavati |",
  "SA02n2963:7": "adhimātrādhimātrasattvānāṁ ca kiṁ dānam ?",
  "SA02n2963:8": "uktaṁ ca bhagavatā yasminpakṣe - na mantrajāpo na tapo na homo na maṇḍaleyaṁ na ca maṇḍalaṁ ca |",
  "SA02n2963:9": "sa mantrajāpaḥ sa japaḥ sa homaḥ tanmaṇḍaleyaṁ tanmaṇḍalaṁ ca ||",
  "SA02n2963:11": "samāsataścittasamājarūpī cet |",
  "SA02n2963:12": "iti vacanāt |",
  "SA02n2963:13": "punarapyuktam - na buddho labhyate'nyatra lokadhātuṣu kutracit |",
  "SA02n2963:14": "cittameva hi saṁbuddho na buddho'nyatra darśitaḥ ||",
  "SA02n2963:16": "cittaśodhanamācaret |",
  "SA02n2963:17": "cittaṁ śuddhyati niyataṁ tāvadācaret ityadikaṁ, na vande( t )",
  "SA02n2963:18": "dhīmān devān kāṣṭhapāṣāṇamṛṇmayān |",
  "SA02n2963:19": "punaḥ pāṭhaḥ |",
  "SA02n2963:20": "dhīmān devān na tad vandet kāṣṭhapāṣāṇamṛṇmayān |",
  "SA02n2963:21": "cittādeva bhavantīti kalpaṁ bhāvahetunā ||",
  "SA02n2963:23": "etatpratipāditaṁ bhavati |",
  "SA02n2963:24": "adhimātrottarasattvasya kiṁ dānam,",
  "SA02n2963:25": "[ athavā ] kiṁ gomayam,",
  "SA02n2963:26": "kenāmbunā,",
  "SA02n2963:27": "kena sahitam,",
  "SA02n2963:28": "kiṁ śīlam,",
  "SA02n2963:29": "kiṁ saṁmārjanam,",
  "SA02n2963:30": "kā kṣāntiḥ,",
  "SA02n2963:31": "kiṁ kṣudram,",
  "SA02n2963:32": "kā pipīlikā,",
  "SA02n2963:33": "kasmād apanayanam,",
  "SA02n2963:34": "kiṁ vīryam,",
  "SA02n2963:35": "kā kriyā,",
  "SA02n2963:36": "kiṁ upasthānam,",
  "SA02n2963:37": "kiṁ dhyānam,",
  "SA02n2963:38": "kasya tatkṣaṇam,",
  "SA02n2963:39": "kasyaikacittakaraṇā,",
  "SA02n2963:40": "kā prajñā,",
  "SA02n2963:41": "kasyāḥ surekhojjvalāḥ,",
  "SA02n2963:42": "etāḥ pāramitādayaḥ kiṁ iti |",
  "SA02n2963:43": "kiṁ falaṁ atha cet tatrāpi pāramitā trividhā smṛtā |",
  "SA02n2963:44": "sattvāvalaṁbinī |",
  "SA02n2963:45": "dharmāvalaṁbinī, śūnyatā ca |",
  "SA02n2963:46": "sattvāvalaṁbinī śrāvakāṇām |",
  "SA02n2963:47": "dharmāvalaṁbinī śrāvakapratyekayoḥ |",
  "SA02n2963:48": "nirālaṁbinī adhimātrāṇāṁ pāramitā trividhā smṛtā |",
  "SA02n2963:49": "tatrādhimātrasya kiṁ dānaṁ iti |",
  "SA02n2963:50": "uktaṁ ca hevajre- śarīraṁ dānaṁ datvā tu paścāccaryāṁ samārabhet |",
  "SA02n2963:51": "bhāgābhāgavicāreṇa tasmāddānaṁ na dīyate |",
  "SA02n2963:52": "iti nyāyāt |",
  "SA02n2963:53": "mahāmudrāyā eko bhāgaḥ |",
  "SA02n2963:54": "sattvārthasya dvitīyo bhāgaḥ |",
  "SA02n2963:55": "ata eva śarīradānena mudrāsiddhirna labhyate |",
  "SA02n2963:56": "iti bhagavatoktaviśeṣāt |",
  "SA02n2963:57": "nirālaṁbinyāḥ pāramitāpakṣaiḥ ṣaṇṇāṁ dānaṁ saṁjñādīnāṁ kiṁ dānaṁ iti |",
  "SA02n2963:58": "'do avakhaṇḍane' ityetasya dānam |",
  "SA02n2963:59": "avakhaṇḍanaṁ rāgādīnāmiti dānam |",
  "SA02n2963:60": "atha mantrāntaram |",
  "SA02n2963:61": "atha dīyate vā cāṇḍālikāṁ pañcagatikāṁ poṣaṇaṁ bodhicittadānaṁ etaddānaṁ iti |",
  "SA02n2963:62": "gomayeti |",
  "SA02n2963:63": "pañcenriyādayaḥ |",
  "SA02n2963:64": "gomayetītimiti hṛtaṁ hiṁsāyāṁ indriyāṇāṁ dūṣaṇamityarthaḥ |",
  "SA02n2963:65": "hiṁsanaṁ parasparasamatājñānam |",
  "SA02n2963:66": "atha go avadhūtī nāḍīgāminīti tena dvāreṇa pariṇāmayatītyarthaḥ |",
  "SA02n2963:67": "ambunā ca śītāṁśudhāradravaṁ mahāsukhacakrasthaṁ tenāmbunā sahitaṁ yugmam |",
  "SA02n2963:68": "sahamarṣaṇe ekīkṛtaṁ cāṇḍālyā saha śaśirūpatvena saṁmiśrī bhūtam |",
  "SA02n2963:69": "uktaṁ ca śrīhevajre- nābhau dahati caṇḍālī dahati pañcatathāgatān |",
  "SA02n2963:70": "dahati ca locanādīḥ dagdhehaṁ sravate śaśī |",
  "SA02n2963:71": "ityambunā ca sahitam |",
  "SA02n2963:72": "karmabodhakam |",
  "SA02n2963:73": "kiṁ tat śīlaṁ śīlasamādhau samādhi samidhi ekacittakaraṇamityarthaḥ |",
  "SA02n2963:74": "sanmārjanamiti |",
  "SA02n2963:75": "sato vastuno mārjanaṁ sṛjo śuddho sato ( sajo )",
  "SA02n2963:76": "vidyamānasya bhāvarūpasya śuddhīkaraṇam |",
  "SA02n2963:77": "atha parityāgaḥ śuddhirityarthaḥ |",
  "SA02n2963:78": "kṣāntiṁ cakṣuḥ samūhanaṁ |",
  "SA02n2963:79": "saha saṁyoge śūnyatāḥ karūṇā cekatā sukṣāntiḥ |",
  "SA02n2963:80": "kṣudramiti madhu kṣudraṁ madhu kṣaudram |",
  "SA02n2963:81": "madhu puṣparasaṁ binduḥ |",
  "SA02n2963:82": "kṣudraṁ bodhicittaṁ ca kṣudramamṛtaṁ śuddhā iti nyāyāt |",
  "SA02n2963:83": "kṣudraṁ bodhicittamiti || 0 ||",
  "SA02n2963:87": "pipilikā panayanaṁ dyotakamityarthaḥ |",
  "SA02n2963:88": "pipīlikā nāḍī lalanā tayā apanayanaṁ kṣudrapipīlikāpanayanaṁ bodhicittamāsvādanamityarthaḥ |",
  "SA02n2963:89": "bodhi-śabda iti |",
  "SA02n2963:90": "anuttarasamyaksaṁbodhigata cittasvabhāvakaṁ lalanā prajñāsvarūpaṁ ca bodhicittamupāyakam |",
  "SA02n2963:91": "tasyāpanayañcāpi kṣudrapipīlikā panayanaṁ ityarthaḥ |",
  "SA02n2963:92": "vīryaṁ dhyānendriyasya pravarddhanam |",
  "SA02n2963:93": "uttare jaḥ kāraṇaṁ satkṛtasyṛparityāgaḥ |",
  "SA02n2963:94": "athavā śūravīraḥ vikrānto vikramaṇaṁ vikrāntirityarthaḥ |",
  "SA02n2963:95": "vīryaṁ śrāvakayānasya vikramaṇaṁ vīryamiti |",
  "SA02n2963:96": "kriyāhetudharmā yeṣu dharmadhātusvarūpāḥ tasyāḥ tantrārabhyamāṇamiti kriyā upasthānaṁ samīkaraṇaṁ sādaranirantrakālaṁ mārgābhyāsāt |",
  "SA02n2963:97": "dhyānamiti |",
  "SA02n2963:98": "dhyānasamṛ( mā )",
  "SA02n2963:99": "dhau cintāyāṁ tasyā dharmamudrāyāḥ,",
  "SA02n2963:100": "tasyaikakṣaṇaṁ tatkṣaṇaṁ tayā kriyayā upasthānamityarthaḥ |",
  "SA02n2963:101": "ekacittkarūṇā yā,",
  "SA02n2963:102": "ekaputrapremākāreṇa yā karūṇā,",
  "SA02n2963:103": "sā ekacittakarūṇā |",
  "SA02n2963:104": "prajñāsurekhojjvalā śobhanarekhā surekhā vidyutchaṭākāreṇa yā rekhā |",
  "SA02n2963:105": "sā bhagavatī caṇḍālī nābhimaṇḍalasthitā sā bhagavatī mahāmudrā parikalpitā |",
  "SA02n2963:106": "etāḥ pāramitāsvabhāvāḥ prajñāāramitārthataḥ pratipattavyāḥ |",
  "SA02n2963:107": "tathā cādi-karmikānāṁ sattvānāṁ gomayeti sugamaḥ |",
  "SA02n2963:108": "adhimātrasattvānāṁ prajñāpāramitā-pūraṇena sarvāḥ pāramitāḥ pūritā bhavati iti nyāyā |",
  "SA02n2963:109": "taduktaṁ- prajñāpāramitāyām- “evameva subhūte mahāyānaṁ mahāyānamiti“ ( aṣṭasāhasrikāprajñāpāramitā,",
  "SA02n2963:110": "pṛ0 12,",
  "SA02n2963:111": "pañcaviṁśatisāhasrikāprajñāpāramitā,",
  "SA02n2963:112": "prathama bhāga,",
  "SA02n2963:113": "pṛ0 385 - 391 yathā kāyasyāntaṁ nopalabhyate madhyaṁ nopalabhyate,",
  "SA02n2963:114": "nādi upalabhyate |",
  "SA02n2963:115": "sarve bhāvā ākāśe vilīnā bhavanti |",
  "SA02n2963:116": "nākāśasya ucchedyamupalabhyate,",
  "SA02n2963:117": "na bhedyamupalabhyate |",
  "SA02n2963:118": "evaṁ hi subhūte mahāyānamiti |",
  "SA02n2963:119": "mahāyānañca prajñāpāramitāsvarūpā prajñāpāramitāṁ hi śruticintā- bhāvanāyāḥ pāramitā gateti |",
  "SA02n2963:120": "prajñāpāramitā dharmadhātusvarūpā tasyā prajñāpāramitāyāḥ sarva pāramitāḥ paripuritā bhavanti |",
  "SA02n2963:121": "adhimātrāṇāmidaṁ maṇḍalam |",
  "SA02n2963:122": "uktaṁ ca śrīhevajre - manomaṇḍalamityuktaṁ mīlanānmaṇḍalamucyate |",
  "SA02n2963:123": "tathāgataṁ pañcarajasi varṇabhedaiḥ kramaṁ sadā |",
  "SA02n2963:124": "nāḍikākāśa sūtraṁ tu cittamakṣobhya-mudraṇam |",
  "SA02n2963:125": "iti nyāyāt |",
  "SA02n2963:126": "nānyamaṇḍalaṁ adhimātrottarādīnāmiti |",
  "SA02n2963:127": "iti māyājālamahātantre uktam- dānacittaśodhanaṁ gomayendriya-dhāraṇam |",
  "SA02n2963:128": "ambunā yānabhede ca kāyamaṇḍalamaṇḍitam ||",
  "SA02n2963:130": "iti āryamāyājālamahātantroddhṛtamaṇdalagāthāṭippaṇī samāptā |",
  "SA02n2963:131": "kṛtiriyaṁ ācāryaśrīnāgārjunapādānām |",
  "SA02n2963:132": "iti śubhamastu | | |",
  "SA02n2963:133": " |"
}