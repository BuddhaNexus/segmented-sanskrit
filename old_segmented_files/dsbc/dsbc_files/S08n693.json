{
  "S08n693:0": "advayavajrasaṃgrahaḥ |",
  "S08n693:1": "1 | kudṛṣṭinirghātanam |",
  "S08n693:2": "namo buddhāya |",
  "S08n693:3": "vakṣye kudṛṣṭinirghātamādikarmmavidhānataḥ |",
  "S08n693:4": "anenaiva vihāreṇa yatnena labhate padam ||",
  "S08n693:5": "iha hi dvidhā sattvāḥ,",
  "S08n693:6": "śaikṣā aśaikṣāśca |",
  "S08n693:7": "tatra āśaya adhimuktiprayogaḥ bhūmiprapannaprayogaśca (ñca)",
  "S08n693:8": "vasitāptiparyyantaḥ hetvavasthāsthitānāṃ śaikṣāṇāṃ suviśuddhādikarmmāvidhānena sambhāradvayasambhṛtasamyaksambodhisampallābhaḥ |",
  "S08n693:9": "aśaikṣāṇāmapi nirastapratipakṣatattvaphalavikalpānāṃ śākyamuneriva praṇidhānavegasāmarthyāt yuganaddhānābhogayogataḥ sattvārthakriyālakṣaṇamavicchinnamādikarmma pravarttata eva iti sthitam | tathā ca -",
  "S08n693:10": "na te'sti manyanā nātha ca vikalpo na veñjanā |",
  "S08n693:11": "anābhogena te loke buddhakṛtyaṃ pravarttate ||",
  "S08n693:12": "parārthasampadbuddhānām phalaṃ mukhyatamaṃ matam |",
  "S08n693:13": "buddhatvādi yadanyattu tādarthyāt phalamiṣyate ||",
  "S08n693:14": "cintāmaṇirivākampyaḥ sarvvasaṅkalpavāyubhiḥ |",
  "S08n693:15": "tathāpi sarvvasattvānāmaśeṣāśāprapūrakaḥ ||",
  "S08n693:16": "phalaṃ tattvavipakṣāṇāṃ vidhyapohavivarjjanāt |",
  "S08n693:17": "sambo(mba)dhirbudhyate dhanyo tatpaścāttvādikarmmaṇi ||",
  "S08n693:18": "nanu śaikṣāṇāmādikarmmavidhānaṃ yujyata eva |",
  "S08n693:19": "katham ?aśaikṣāṇāmapi niḥsvabhāvabhāvināmādikarmmārambhaḥ |",
  "S08n693:20": "ayamapi suvarṇanigaḍabandhana eva |",
  "S08n693:21": "satyam |",
  "S08n693:22": "prajñāpāramitādhigamavirahāt |",
  "S08n693:23": "prajñāpāramitā hi pañcapāramitānāṃ svabhāvaḥ | ata eva -",
  "S08n693:24": "sarvākāravaropetā śūnyateti nigadyate |",
  "S08n693:25": "uktaṃ ca bhagavatā |",
  "S08n693:26": "prajñāpāramitāvirahitāḥ pañcapāramitāḥ pāramitānāmadheyaṃ na labhante |",
  "S08n693:27": "āryyavimalakīrttinirddeśe coktam |",
  "S08n693:28": "prajñārahita upāyo bandhaḥ,",
  "S08n693:29": "upāyarahitā prajñā bandhaḥ,",
  "S08n693:30": "prajñāsahita upāyo mokṣa[:],",
  "S08n693:31": "upāyasahitā prajñā mokṣaḥ |",
  "S08n693:32": "tādātmyaṃ cānayoḥ sadgurūpadeśataḥ pradīpālokayoriva sahajasiddhamevādhigamyate | ata eva -",
  "S08n693:33": "ādikarmma yathoddiṣṭaṃ karttavyaṃ sarvvayogibhiḥ |",
  "S08n693:34": "śūnyatākaruṇābhinnaṃ yadbodhau jñānamiṣyate ||",
  "S08n693:35": "ādikarmma ca -",
  "S08n693:36": "pañcapāramitāḥ proktā ādikarmmetisaṃjñayā |",
  "S08n693:37": "prajñāpāramitā cāsāṃ svabhāvo nābhiriṣyate ||",
  "S08n693:38": "tathā cātra-",
  "S08n693:39": "dānaṃ śīlaṃ kṣamāṃ vīryyaṃ dhyānaṃ prajñāṃ ca sādaram |",
  "S08n693:40": "satataṃ sevayan dhīmān sukhī svastho'pi jāyate ||",
  "S08n693:41": "sambhoganirmmite heturdānaśīlakṣamātrayam |",
  "S08n693:42": "dhyānaprajñeti dharmmasya vīryyantubha[ya]yormatam ||",
  "S08n693:43": "tasmādbodhisattvena suviśuddhādikarmmavihāriṇā bhavitavyam,",
  "S08n693:44": "viparyyaye ca nāstikavādaprasaṅgaḥ | taduktam -",
  "S08n693:45": "śubhāśubhaṃ yadyapi niḥsvabhāvakaṃ",
  "S08n693:46": "tathāpi kuryyāt śubhameva nāśubham |",
  "S08n693:47": "jalendubimbopamalokasamvṛtau",
  "S08n693:48": "sukhaṃ priyaṃ duḥkhamajasramapriyam ||",
  "S08n693:49": "kathaṃ tarhi śaikṣeṣūnmattavratasthitānāṃ nirvvikalpatādhimuktivatāmādikarmma pravarttatām ?ucyate |",
  "S08n693:50": "śarīradānaṃ kṛtvā caryyāṃ kṛtavān |",
  "S08n693:51": "śarīradānaṃ dattvā [ca]paścāt caryyāṃ samārabhet |",
  "S08n693:52": "iti vacanāt |",
  "S08n693:53": "dānaṃ dattaṃ ca śarīrāvadhi,",
  "S08n693:54": "kāyavāk cetasām sarvvasattvārthāya sambaraṇācchīlam,",
  "S08n693:55": "kṣāntiścakrū(ku)",
  "S08n693:56": "rataptakarapatrādighātasahanatayā,",
  "S08n693:57": "vīryyaṃ cāṣṭalokadharmmābādhopasahanatayā,",
  "S08n693:58": "dhyānaṃ ca sarvvasvabhāvānugatānābhogasvarasavāhitayā,",
  "S08n693:59": "prajñā ca sarvvadharmmānupalabdhilakṣaṇādhigamanatayā |",
  "S08n693:60": "anābhogarasābedhau yasyājastraṃ ............... |",
  "S08n693:61": "................... pravarttante sarvvāḥ pāramitāḥ parāḥ ||",
  "S08n693:62": "tasmādunmattavratasthitānāmapyādikarmma pravarttana eva |",
  "S08n693:63": "cārvvākapaśornaṣṭaparalokasya vacanaṃ sarvvathaivāyuktatvāt nodāhṛtam |",
  "S08n693:64": "bhūtaśaikṣaṃ prati bodhisattvasya prathamaṃ dīyate poṣadham |",
  "S08n693:65": "tadanu śikṣopadeśa iti śrīhevajravacanāt prathamaṃ tu poṣadhadānam |",
  "S08n693:66": "samanvāhara bhadantācāryya ahamitthaṃnāmā amukanāmā upāsako buddhaṃ dharmmaṃ saṅghaṃ śaraṇaṃ gacchāmi yāvadābodhimaṇḍataḥ |",
  "S08n693:67": "evaṃ dvirapi trirapi |",
  "S08n693:68": "evaṃ triśaraṇagataṃ māṃ vadanto dhārayantviti |",
  "S08n693:69": "samanvāhara ācāryya ahamamukanāmopāsaka imāṃ belāṃ upādaya yāvat śva[: ]",
  "S08n693:70": "sūryyodayamihāntare sarvvaprāṇibadhāt parasvaharaṇāt abrahmacaryyāt tathā vāgbhedāt anṛtātmatvo (do)",
  "S08n693:71": "pajananāt pānāt vikālāśanā[t]mālāvarṇakanṛtyagītalabhitāt śayanāsanāducchritāt adyāhaṃ virataḥ karomyahaṃ tāvat,",
  "S08n693:72": "tadguṇairaṣṭabhiḥ poṣadhagāthā |",
  "S08n693:73": "gṛhapatibodhisattvastu ratnatrayaśaraṇapuraḥsaraṃ prāṇātipātāt adattādānāt kāmamithyācārāt mṛṣāvādāt prakṛtisāvadyāt madyapānāt ca pañcabhyo virataḥ śrutivivekasampanno gṛhapatibodhisattvaḥ parihṛtadaśākuśalaḥ punarakaraṇasambaravān kuśalakarmmacārī prātaḥprahare samutthāya mukhaśaucādikaṃ kṛtvā ratnatrayamanusmaran om āḥ hū ityanena ātmayogarakṣāṃ kṛtvā yathādhigamadhyānajapasaṃstavādikaṃ kuryyāt |",
  "S08n693:74": "nāmasaṅgītiṃ ca triṣkālamāvarttayet |",
  "S08n693:75": "tadanu om jambhalajalendrāya svāhā ityanena parijaptvā '",
  "S08n693:76": "ṣṭottaraśatapānīyaculikāni jambhalāya dadyāt |",
  "S08n693:77": "tato namaḥ samantabuddhānāṃ sarvvatathāgatāvalokini om sambhara sambhara hū phaṭ svāhā iti mantraṃ saptavārān āvarttya prasāritadakṣiṇakarāṅgulapañcakavinirgatāmṛtapañcadhārābhi[: ]",
  "S08n693:78": "pūritadvāramūlaniveśitasajalabalibhaktaśikyakāni māgadhena droṇena pravartti(ka)",
  "S08n693:79": "tāni paśyet |",
  "S08n693:80": "sakalapretapiśācāntaryaghanacchaṭātrayaṃ dattvā bodhisattvabaliṃ dadyāt |",
  "S08n693:81": "idānīṃ sarvvasattveṣvekaputrapremākārā maitrīm,",
  "S08n693:82": "duḥkhāduḥkhahetoḥ saṃsārasāgarāt samuddharaṇavāñchāsvabhāvāṃ karuṇām ,",
  "S08n693:83": "ratnatrayaśaraṇagamanāt samulla[sa]nmanaḥ prabhāvāṃ muditām,",
  "S08n693:84": "adhyāsaṅgaparilakṣaṇāmupekṣāṃ ca vibhāvya sarvvasattvārthodyuktacetā pariśuddhena gomayena viśuddhena ca vāriṇā om āḥ vajjarekhe hū iti maṇḍalādhiṣṭhitabhūbhāge caturasrādi caturṇāmanyatamamabhimatamaṇḍalakaṃ kṛtvā tanmadhye viśvavarṇāṣṭadalakamalavaraṭake sūryyamaṇḍalopari nīlahūkārapariniṣpannaṃ bhūsparśamudrādharaṃ kṛṣṇavarṇaṃ akṣobhyam ,",
  "S08n693:85": "tadanu pūrvvadale śukla om kāraniṣpannaṃ śuklavarṇaṃ bodhyaṅgau (grī)",
  "S08n693:86": "mudrādharaṃ vairocanam,",
  "S08n693:87": "tato dakṣiṇadale pītatrākārajaṃ pītavarṇaṃ varadamudrādharaṃ ratnasambhavam,",
  "S08n693:88": "tataḥ paścimadale raktahrī ḥ kārasambhūtaṃ raktavarṇaṃ samādhimudrādharaṃ amitābham,",
  "S08n693:89": "tata uttaradale śyāmakhakārajaṃ śyāmavarṇamabhayamudrādharamamoghasiddhiṃ ca bhāvayitvā,",
  "S08n693:90": "om āḥ vajrapuṣpe hū ityanena abhimantya sarvvamiṣṭataraṃ ḍhaukayet |",
  "S08n693:91": "ete pañcatathāgatāḥ kāṣāyavastraprāvṛtāḥ soṣṇīṣāḥ śiratuṇḍamuṇḍitāḥ sūryyamaṇḍalāvasthāḥ |",
  "S08n693:92": "vairocanaḥ paraśaśimaṇḍalī,",
  "S08n693:93": "tataścatvāro'",
  "S08n693:94": "kṣobhyābhimukhāḥ,",
  "S08n693:95": "akṣobhyastu sādhakābhimukhaḥ |",
  "S08n693:96": "eṣāmagrataḥ triśaraṇagāthāmimāṃ yathādhigama[mā]mukhīkurvvan tatreyaṃ triśaraṇagāthā -",
  "S08n693:97": "namo buddhāya gurave namo dharmmāya tāyine |",
  "S08n693:98": "namaḥ saṅghāya mahate tribhyo'",
  "S08n693:99": "pi satataṃ namaḥ ||",
  "S08n693:100": "ratnatrayaṃ me śaraṇaṃ sarvvaṃ pratidiśāmyagham |",
  "S08n693:101": "anumode jagatpuṇyaṃ buddhabodhau dadhe manaḥ ||",
  "S08n693:102": "ābodheḥ śaraṇaṃ yāmi buddhaṃ dharmmaṃ gaṇottamam |",
  "S08n693:103": "bodhau cittaṃ karomyepa svaparārthaprasiddhaye ||",
  "S08n693:104": "utpādayāmi varabodhicittaṃ",
  "S08n693:105": "nimantrayāmyahaṃ sarvvasattvān |",
  "S08n693:106": "iṣṭāṃ cariṣye varabodhicārikāṃ",
  "S08n693:107": "buddho bhaveyaṃ jagato hitāya ||",
  "S08n693:108": "deśanā sarvvapāpānāṃ puṇyānāṃ cānumodanā |",
  "S08n693:109": "kṛtopavāsaṃ cariṣyāmi āryyāṣṭaṅgikapoṣadham ||",
  "S08n693:110": "tataḥ -",
  "S08n693:111": "śīlacandanaliptāṅgā dhyānaprāvaraṇāvṛtāḥ |",
  "S08n693:112": "bodhyaṅgakusumākīrṇā viharaddhaṃ yathāsukham ||",
  "S08n693:113": "iti paṭhitvā om vajramaṇḍala muḥ ityanena visarjayet |",
  "S08n693:114": "evaṃ mañjuśrīprabhṛtīnapi yathopadeśaṃ pūjayet |",
  "S08n693:115": " |ṃaṇḍalapūjāvidhiḥ ||",
  "S08n693:116": "dānaṃ gomayamambunā ca sahitaṃ śīlaṃ ca sammārjanaṃ",
  "S08n693:117": "kṣāntiḥ kṣudrapipīlikāpanayanaṃ vīryyaṃ kriyāsthāpanam |",
  "S08n693:118": "dhyānaṃ tatkṣaṇamekacittakaraṇaṃ prajñā surekhojjvalā(:)",
  "S08n693:119": "etāḥ pāramitāḥ ṣaḍeva labhate kṛtvā munermaṇḍalam ||",
  "S08n693:120": "bhavati kanakavarṇaḥ sarvvarogairvimuktaḥ",
  "S08n693:121": "suramanujaviśiṣṭaścandra vaddīptakāntiḥ |",
  "S08n693:122": "dhanakanakasamṛddho jāyate rājavaṃśe",
  "S08n693:123": "sugatavaragṛhe'",
  "S08n693:124": "smin kāyakarmmāṇi kṛtvā ||",
  "S08n693:125": " |ṃaṇḍalānuśaṃsā gāthā ||",
  "S08n693:126": "pratyahaṃ maṇḍalaṃ kṛtvā puṣpagomayavāribhiḥ |",
  "S08n693:127": "triṣkālaṃ gurave kiñcit dattvā bhaktyā(ktiṃ)",
  "S08n693:128": "ca vandayet ||",
  "S08n693:129": "pareṣāṃ manasastuṣṭiṃ varjayedātmacetasaḥ |",
  "S08n693:130": "sukhīṃ prāsādiko dhanyaḥ sukhāvatyāṃ sa jāyate ||",
  "S08n693:131": "syāt ṣaṭpāramitāpūrī buddhādibhiradhiṣṭhitaḥ |",
  "S08n693:132": "anantaguṇasampanno maṇḍalaṃ prakaroti yaḥ ||",
  "S08n693:133": " ||ityanuśaṃsā ||",
  "S08n693:134": "prajñāpāramitāṃ samyak maṇḍalādividhānataḥ |",
  "S08n693:135": "paṭhitvā pūjayennityaṃ tadarthamavagāhanam ||",
  "S08n693:136": "ekagāthā caturgāthāṃ gāthādvitayadhāraṇīm |",
  "S08n693:137": "ṣaṇmukhīṃ bhadracaryyāṃ ca triṣkālaṃ ca trikālataḥ ||",
  "S08n693:138": "ekākṣarīmupādāya lakṣa yāvat samāhitaḥ |",
  "S08n693:139": "akhaṇḍitasamādānoḥ yathālābhaṃ paṭhet sudhīḥ ||",
  "S08n693:140": "buddhabodhisattvapaṭapustakapratimādīṃśca pūjayet |",
  "S08n693:141": " |paṭapustakapūjāvidhiḥ ||",
  "S08n693:142": "idānī mahāmaṇḍalavyūhatantrānusāreṇa sarvvakatāḍanavidhiratidiśyate -",
  "S08n693:143": "namaḥ samantabuddhānāṃ om vajrapuṣpe svāhā |",
  "S08n693:144": "mṛttikāgrahaṇamantraḥ |",
  "S08n693:145": "om vajrodbhavāya svāhā |",
  "S08n693:146": "bimbabalanamantraḥ |",
  "S08n693:147": "om araje viraje svāhā |",
  "S08n693:148": "tailamrakṣaṇamantraḥ |",
  "S08n693:149": "om dharmmadhātugarbhe svāhā |",
  "S08n693:150": "mudrākṣepanamantraḥ |",
  "S08n693:151": "om vajramudgarākoṭana svāhā |",
  "S08n693:152": "ākoṭanamantraḥ |",
  "S08n693:153": "om dharmmarate svāhā |",
  "S08n693:154": "ākarṣaṇamantraḥ |",
  "S08n693:155": "om apratiṣṭhitavajre svāhā |",
  "S08n693:156": "sthāpanamantraḥ |",
  "S08n693:157": "om sarvatathāgatamaṇiśatadīpte jvala jvala dharmmadhātugarbhe svāhā |",
  "S08n693:158": "pratiṣṭāmantraḥ |",
  "S08n693:159": "om svabhāvaśuddhe āhara āhara āgaccha āgaccha dharmma dhātugarbhe svāhā |",
  "S08n693:160": "visarjjanamantraḥ |",
  "S08n693:161": "om ākāśadhātugarbhe svāhā |",
  "S08n693:162": "kṣamāpanamantraḥ |",
  "S08n693:163": " ||iti sarvakatāḍanavidhiḥ ||",
  "S08n693:164": "om namo bhagavate vairocanaprabharājāya tathāgatāyārhate samyaksambuddhāya,",
  "S08n693:165": "tadyathā,",
  "S08n693:166": "om sūkṣme sūkṣme same samaye śānte dānte samārope anālambe tarambe yaśovati mahāteje nirākulanirvvāṇe sarvvabuddhādhiṣṭhānādhiṣṭhite svāhā |",
  "S08n693:167": "anayā dhāraṇyā mṛtpiṇḍaṃ bālukāpiṇḍaṃ vā ekaviṃśativārān parijapya caityaṃ kuryyāt |",
  "S08n693:168": "yāvantastasmin paramāṇavastāvantyaḥ koṭyaḥ caityāni kṛtāni bhavanti,",
  "S08n693:169": "paramāṇusaṃkhyātāni puṇyāni pratilabhate,",
  "S08n693:170": "daśabhūmīśvaro bhavati,",
  "S08n693:171": "kṣipraṃ cānuttarāṃ samyaksambodhimabhisambhotsyata idamavocad bhagavān vairocanastathāgataḥ |",
  "S08n693:172": " |ṃahānuśaṃsādhāraṇī ||",
  "S08n693:173": "ye dharmmā hetuprabhavā hetuṃ teṣāṃ tathāgato hyavadat |",
  "S08n693:174": "teṣāṃ ca yo nirodha evaṃvādī mahāśramaṇaḥ ||",
  "S08n693:175": "iti gāthayā pratiṣṭhāṃ kṛtvā om mano bhagavate ratnaketurājāya tathāgatāyārhate samyaksambuddhāya,",
  "S08n693:176": "tadyathā,",
  "S08n693:177": "om ratne ratne mahāratne ratnavijaye svāhā ityanena caityavandanāṃ kuryyāt |",
  "S08n693:178": "anayā dhāraṇyā ekacaityavandanayā koṭicaityavandanā bhavati |",
  "S08n693:179": " |ṃṛttikāsikatādicaityakaraṇavidhiḥ ||",
  "S08n693:180": "etatsarvvaviśiṣṭapariṇāmanayā pariṇāmyamānaṃ viśiṣṭaphalāvāhakaṃ bhavatīti |",
  "S08n693:181": "prajñāpāramitoktena mahāpariṇāmena pariṇāmayeta |",
  "S08n693:182": "tadyathā,yathā te tathāgatā arhantaḥ samyaksambuddhā buddhajñānena buddhacakṣuṣā jānanti paśyanti tatkuśalamūlaṃ yajjātikaṃ yannikāyaṃ yādṛśaṃ yallakṣaṇaṃ yatsvabhāvaṃ yayā dharmmatayā sambidyate tathā anumode tatkuśalamūlam |",
  "S08n693:183": "yathā ca te tathāgatā arhantaḥ samyaksambuddhā abhyanujānanti pariṇāmyamānaṃ tatkuśalamūlamauttarāyāṃ samyaksambodhau tathāhaṃ pariṇāmayāmi iti | aparam -",
  "S08n693:184": "anena cāhaṃ kuśalena karmmaṇā,",
  "S08n693:185": "bhaveya buddho na cireṇa loke |",
  "S08n693:186": "deśeya dharmmaṃ jagato hitāya,",
  "S08n693:187": "moceya sattvān bahuduḥkhapīḍitān ||",
  "S08n693:188": " |puṇyānumodanāpariṇāmavidhiḥ ||",
  "S08n693:189": "yasya yasya yadājīvyaṃ śuddhājīvyastadarjayet |",
  "S08n693:190": "kṣāntyarthaṃ vyādhiśāntyarthaṃ bhaiṣajyamiva cintayet ||",
  "S08n693:191": "tato yathāmilitānyeṣu om akāro mukhaṃ sarvvadharmmāṇāmādyanutpannatvāt om āḥ hūṃ phaṭ svāhā ityanena baliṃ dadyāt |",
  "S08n693:192": "om āḥ sarvvabuddhabodhisattvebhyo vajranaivedye hūṃ ityanena naivedyaṃ dadyāt |",
  "S08n693:193": "om hārīti mahāyakṣiṇi hara hara sarvvapāpān kṣīṃ svāhā iti paṭhitvā hārītibhakta piṇḍadvayaṃ dadyāt |",
  "S08n693:194": "agrapiṇḍāśibhyaḥ svāhā iti agrapiṇḍadānam |",
  "S08n693:195": "tadanu om āḥ hūṃ ityanena svapātrabhaktamadhiṣṭhāya yāvadviṣādidoṣaśāntyarthaṃ prathamato'",
  "S08n693:196": "nāmāṅguṣṭābhyāmupaspṛśya bhuñjīta |",
  "S08n693:197": "tadanu yathā sukhaṃ bhuktā utsṛṣṭamannaṃ om utsṛṣṭapiṇḍāśanebhyaḥ svāhā |",
  "S08n693:198": "utsṛṣṭapiṇḍaṃ dadyāt |",
  "S08n693:199": "pariśiṣṭamannamanabhisandhānenaiva parityajet |",
  "S08n693:200": "tathā ca -valiṃ dadyānnaivedyaṃ hārītimagrapiṇḍakam |",
  "S08n693:201": "mahāphalopabhogyāya utsṛṣṭaṃ pañcamaṃ dadet ||",
  "S08n693:202": "iti | tadanu ācamanādikaṃ kṛtvā pariśuddhabuddhiviśiṣṭasukhasamanvāgatasarvvasattvahita sukhāya idaṃ tridhā''varttayet -",
  "S08n693:203": "rājā dānapatiścaiva ye cānye sattvarāśayaḥ |",
  "S08n693:204": "prāpnuvantu sadā saukhyamāyurārogyasampadaḥ ||",
  "S08n693:205": "iti | tadanu pariśuddhakāyavāṅmanaḥkarmmā yathecchaṃ viharet |",
  "S08n693:206": "anantaraṃ upaviśya jātakanidānoktadānakathayā kalyāṇamitraiḥ saha gatairvā sārddhaṃ dinamanudinaṃ vā'tivāhayet |",
  "S08n693:207": "tato vikālasandhyāyāmapi dhyānajapasaṃstavādikaṃ yathādhigamākhinnamānasaṃ kuryyāt |",
  "S08n693:208": "yugakārādimantreṇa dattabaliryoganidrayā supyāt |",
  "S08n693:209": "upāsakaśabdaḥ kathaṃ jātavyaḥ ?[u,iti ]--",
  "S08n693:210": "udyukto buddhapūjāyāṃ upaśāntopaśāyakaḥ |",
  "S08n693:211": "upakārāya sattvānāṃ upāyenānvito bhavet ||",
  "S08n693:212": "pā,iti -",
  "S08n693:213": "pāpānāvarjayennityaṃ pāpiṣṭhaiḥ saha saṅgatim |",
  "S08n693:214": "pāpānnivārayan jantoḥ pāpaṃ sarvvatra deśayet ||",
  "S08n693:215": "sa,iti -",
  "S08n693:216": "samāropavinirmuktaḥ samādhau susamāhitaḥ |",
  "S08n693:217": "sarvvadā paramānandau sambodhiṃ sādhayed budhaḥ |",
  "S08n693:218": "ka,iti -",
  "S08n693:219": "karoti sarvvadā yatnaṃ karuṇāṃ paripālayet |",
  "S08n693:220": "kaṣṭenāpi na cāniṣṭaṃ karotyupakṛtiṃ parām ||",
  "S08n693:221": "iti vacanāt |",
  "S08n693:222": "akṣaracatuṣṭayānvito'",
  "S08n693:223": "yamupāsakaḥ pāṃrahṛtākuśalakarmmā upacitapuṇyasambhāro '",
  "S08n693:224": "bhyāsavaśāt jāgraddaśāvat svapne'",
  "S08n693:225": "pi kuśalānyeva karoti |",
  "S08n693:226": "pratibimbanibhaṃ paśyan jagat śuddhamanāvilam |",
  "S08n693:227": "māyāpuruṣavat sarvvaṃ kuryyādanupalambhataḥ ||",
  "S08n693:228": "ataścāvaivarttika ityabhidhīyate |",
  "S08n693:229": "evamahorātraṃ satatasamitaṃ puṇyasambhāramupārjjayan ābodhimaṇḍaparyyantaṃ sattvahitahetoḥ santiṣṭet |",
  "S08n693:230": "nāmnā gaganagarbho'",
  "S08n693:231": "sau madhyamārthaparāyaṇaḥ(pañcaḥ) |",
  "S08n693:232": "samādānaṃ karotyeva ādikarmma samāhitaḥ ||",
  "S08n693:233": "vajjapīṭhāt samāyāto viprajanyaḥ sadāśayaḥ |",
  "S08n693:234": "tasyābhyarthanayā caitadādikarmma kṛtaṃ mayā ||",
  "S08n693:235": "iha hi gaganagarbhābhyarthanāto mayoktaḥ",
  "S08n693:236": "katipayapadamātreṇādikarmmābhidhānataḥ |",
  "S08n693:237": "aghatimiramapāsya klehanirghāta eṣa",
  "S08n693:238": "aciramamalabuddherbodhaye'",
  "S08n693:239": "bhyāsataḥ syāt ||",
  "S08n693:240": "ādikarmma vidhāyaitat yadalābhi śubhaṃ mayā |",
  "S08n693:241": "ādikarmma vidhāyaitadutkṛṣṭaṃ labhatāṃ jagat ||",
  "S08n693:242": " |kudṛṣṭinirghātanaṃ samāptamiti ||",
  "S08n693:243": "tatrāvasthāḥ trayaḥ -- hetvavasthā nāma bodhicittāt prabhṛti bodhimaṇḍanivedanaṃ yāvat |",
  "S08n693:244": "phalāvasthā nāma samyksambodhijñānotpattau sarvvakleśaguṇaprahāṇiprāptyavasthā |",
  "S08n693:245": "sattvārthakriyāvasthā nāma prathamadharmmacakrapravarttanāt prabhṛti āśāsanāntardhānaṃ yāvat |",
  "S08n693:246": "tatra hetvavasthā trividhā;",
  "S08n693:247": "āśayāvasthā,",
  "S08n693:248": "prayogāvasthā,",
  "S08n693:249": "vasitāvasthā ceti |",
  "S08n693:250": "tatra āśayāvasthā sattvānirmokṣapraṇidhānam |",
  "S08n693:251": "taddheta[va]ścatvāraḥ tadyathā -",
  "S08n693:252": "gotra-sanmitrakāruṇya-duḥkhābhīrutvahetavaḥ |",
  "S08n693:253": "caturbhirpratyayairebhirbodhicittaṃ prajāyate ||",
  "S08n693:254": "iti vacanāt |",
  "S08n693:255": "daśabhirarthairāśayāvasthā |",
  "S08n693:256": "tatra prayogo dvidhā |",
  "S08n693:257": "adhimukticittasya pāramitāḥ sapta |",
  "S08n693:258": "tatra adhimukticaritasya pāramitā daśa-",
  "S08n693:259": "dānaṃ śīlaṃ kṣamā vīryyaṃ dhyānaṃ prajñā upāyatā |",
  "S08n693:260": "praṇidhānaṃ balaṃ jñānaṃ matāḥ pāramitā daśa ||",
  "S08n693:261": "bhūmiprāptasya catasṛbhiḥ sampadbhiḥ sampannaṃ āśayaprayoga-pratigrāhakadeyasampadbhiriti dānaṃ śīlaṃ kṣāntirvīryyaṃ dhyānaṃ prajñā upāyaḥ -----etāḥ sapta pāramitāḥ |",
  "S08n693:262": "adhimukti caryyācaritapāramitābhyo viśiṣyata iti dvividhā prayogāvasthā |",
  "S08n693:263": "tatra vasitāḥ pañca,",
  "S08n693:264": "tadyathā - kleśa,",
  "S08n693:265": "upapatti,",
  "S08n693:266": "karmma,",
  "S08n693:267": "upāya,",
  "S08n693:268": "sattvaparipākāvasthā ceti |",
  "S08n693:269": "tatra hetvavasthāsthitena sarvvamādikarmma karttavyam |",
  "S08n693:270": "phalāvasthāsatvārthakriyāvasthāsthitasya ca śākyamuneriva anābhogena ādikarmma pravarttata eva iti |",
  "S08n693:271": "vistareṇa kudṛṣṭinirghāte jñeyam |",
  "S08n693:272": " |kudṛṣṭinirghātādivākyaṭippinikeyaṃ śrīmatpaṇḍitāvadhūtādvayavajjapādānāṃ kṛtiriyam |||"
}