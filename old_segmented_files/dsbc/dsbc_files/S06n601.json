{
  "S06n601:0": "10",
  "S06n601:1": "88. śakro jinasya paripṛcchati devarājo",
  "S06n601:2": "caramāṇa prajña katha yujyati bodhisattvo |",
  "S06n601:3": "aṇumātra yo na khalu yujyati skandhadhātau",
  "S06n601:4": "yo eva yujyati (sa yujyati)",
  "S06n601:5": "bodhisattvaḥ ||1 ||",
  "S06n601:6": "89. cirayānaprasthitu sa vedayitavya sattvo",
  "S06n601:7": "bahubuddhakoṭinayutehi kṛtādhikāro |",
  "S06n601:8": "yo śrutva dharmi imi nirmitamāyakalpāṃ",
  "S06n601:9": "na ca kāṅkṣate ayu prayujyati śikṣamāṇaḥ ||2 ||",
  "S06n601:10": "90. kāntāramārgi puruṣo bahu(bhī)janehi",
  "S06n601:11": "gopāla sīma vanasaṃpada paśyate yo |",
  "S06n601:12": "āśvāsaprāpta bhavatī na ca tasya trāso",
  "S06n601:13": "abhyāśa grāmanagarāṇa ime nimittāḥ ||3 ||",
  "S06n601:14": "91. emeva prajñavarapāramitā jinānāṃ",
  "S06n601:15": "śṛṇu tāta yo labhati bodhi gaveṣamāṇaḥ |",
  "S06n601:16": "āśvāsaprāpta bhavatī na ca tasya trāso",
  "S06n601:17": "nārhantabhūmi na pi pratyayabuddhabhūmī ||4 ||",
  "S06n601:18": "92. puruṣo hi sāgarajalaṃ vraji paśyanāya",
  "S06n601:19": "saci paśyate drumavanaspatiśailarājam |",
  "S06n601:20": "athavā na paśyati nimitta nikāṅkṣa bhoti",
  "S06n601:21": "a(bhyāśa)to mahasamudra na so'tidūre ||5 ||",
  "S06n601:22": "93. emeva bodhivaraprasthitu veditavyo",
  "S06n601:23": "śruṇamāṇa prajña imi pāramitā jinānām |",
  "S06n601:24": "yadyāpi saṃmukha na vyākṛtu nāyakeno",
  "S06n601:25": "tathapi spṛśiṣyati nacireṇa hu buddhabodhim ||6 ||",
  "S06n601:26": "94. suvasanti kāli patite tṛṇapatraśākhā",
  "S06n601:27": "nacireṇa patraphalapuṣpa samāgamanti |",
  "S06n601:28": "prajñāya pāramita yasyimu hastaprāptā",
  "S06n601:29": "nacireṇa bodhivara prāpsyati nāyakānām ||7 ||",
  "S06n601:30": "95. yatha istri gurviṇi ya ceṣṭati vedanābhi",
  "S06n601:31": "jñātavyu kālu ayamasya prajāyanāya |",
  "S06n601:32": "tatha bodhisattva śruṇamāṇu jināna prajñāṃ",
  "S06n601:33": "rati chanda vīkṣati spṛśiṣyati bodhi śīghram ||8 ||",
  "S06n601:34": "96. caramāṇu prajñavarapāramitāya yogī",
  "S06n601:35": "na ca rūpavṛddhi na ca paśyati pārihāṇim |",
  "S06n601:36": "dharmā adharma imu paśyati dharmadhātuṃ",
  "S06n601:37": "na ca nirvṛtiṃ spṛśati so viharāti prajñām ||9 ||",
  "S06n601:38": "97. caramāṇu yo na iha kalpayi buddhadharmāṃ",
  "S06n601:39": "bala ṛddhipāda na ca kalpayi bodhi śāntām |",
  "S06n601:40": "avikalpakalpavigato adhiṣṭhānacārī",
  "S06n601:41": "eṣā sa prajñavarapāramitāya caryā ||10 ||",
  "S06n601:42": "bhagavatyāṃ ratnaguṇasaṃcayagāthāyāṃ dhāraṇīguṇaparivarto nāma daśamaḥ ||"
}