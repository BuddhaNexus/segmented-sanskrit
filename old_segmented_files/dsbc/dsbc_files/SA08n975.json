{
  "SA08n975:0": "(16)narakavargaḥ",
  "SA08n975:1": "aṣṭau narakāgnayaḥ",
  "SA08n975:2": "kṛtvā duṣkṛtakarmāṇi sattvā viṣamajīvinaḥ |",
  "SA08n975:3": "yā gatiḥ pretya gacchantī tānapāyān (hi me) śṛṇu ||1 ||",
  "SA08n975:4": "sañjīvaṃ kāmasūtraṃ ca sampātaṃ dvau ca rauravau |",
  "SA08n975:5": "tamoparaṃ mahācitrapatanaṃ ca pratāpanam ||2 ||",
  "SA08n975:6": "ityete narakā aṣṭāvākhyātā duratikramāḥ |",
  "SA08n975:7": "raudrakarmābhisaṅkīrṇāḥ pratyekaṃ kṣobhadā (matāḥ) ||3 ||",
  "SA08n975:8": "narakāgnīnāṃ bhayānakatvam",
  "SA08n975:9": "catuḥskandhāścaturdvārā vibhaktā bhāgaśo mitāḥ |",
  "SA08n975:10": "ayaḥ prākāraparyantā ayasā pratiduḥkhitāḥ ||4 ||",
  "SA08n975:11": "taptāyomayasaṃ bhūmirjvalantī tejasodgatā |",
  "SA08n975:12": "anekayojanaśataṃ dahati svaciṃṣā(bhṛśam) ||5 ||",
  "SA08n975:13": "kandarpadamanā ghorā arciṣmanto durāsadāḥ |",
  "SA08n975:14": "romaharṣaṇarūpāste'pyāhurduḥkhā bhayānakāḥ ||6 ||",
  "SA08n975:15": "narake patitā bhṛśaṃ tapyante",
  "SA08n975:16": "ete patanti narake ūrdhvapādā avāṅmukhāḥ |",
  "SA08n975:17": "ṛṣīṇāmativaktāraḥ saṃyatānāṃ tapasvinām ||7 ||",
  "SA08n975:18": "te punastatra pacyante taptāmbhasi kṛtā iva |",
  "SA08n975:19": "krandamānā divārātrau,",
  "SA08n975:20": "nagā vāteritā iva ||8 ||",
  "SA08n975:21": "praṇadanti mahānādaṃ tīvraduḥkhaiḥ pratāpitāḥ |",
  "SA08n975:22": "sarvā diśaśca dhāvanti nārakaiḥ puruṣairdrutāḥ ||9 ||",
  "SA08n975:23": "kudṛṣṭyā mohayitvārthe mohapāśāvṛto janaḥ |",
  "SA08n975:24": "prāpnoti narakaṃ ghoraṃ kāraṇodadhisaṃvṛtaḥ ||10 ||",
  "SA08n975:25": "kudṛṣṭyā dagdhasarvasvo manuṣyaḥ puruṣādhamaḥ |",
  "SA08n975:26": "tathā baddho'sti narake mānināṃ ghorakāraṇam ||11 ||",
  "SA08n975:27": "ye mithyāvaśamāpannāḥ puruṣā mandamedhasaḥ |",
  "SA08n975:28": "te sarve narakaṃ yānti cittairhi parivañcitāḥ ||12 ||",
  "SA08n975:29": "kukṛtaphalam",
  "SA08n975:30": "yastvayā duṣkṛtaṃ pūrva kṛtaṃ cittānuvartinā |",
  "SA08n975:31": "tasya bhuṅktaphalaṃ mūḍha vipākottama (māpsyasi) ||13 ||",
  "SA08n975:32": "hāryāṇi paricittāni,",
  "SA08n975:33": "saṃsevyāḥ parayoṣitaḥ |",
  "SA08n975:34": "hrasvā (hi) jantavo nityaṃ svacittaparivañcitāḥ ||14 ||",
  "SA08n975:35": "tasya karmavipākasya vaśa eva tvamāgataḥ |",
  "SA08n975:36": "kiṃ krandasi svayaṃ kṛtvā kukarma puruṣādhama! ||15 ||",
  "SA08n975:37": "ye narāḥ kukṛtaṃ kṛtvā pañcatvaṃ yāntyamedhasaḥ |",
  "SA08n975:38": "yeṣāṃ tu niṣphalaṃ janma bījamuptaṃ yathoṣare ||16 ||",
  "SA08n975:39": "alpamādhuryasaṃyuktān kāmān kaṭuvipākinaḥ |",
  "SA08n975:40": "sevate yastvasau mūḍhaḥ sa yāti tamaso tamaḥ ||17 ||",
  "SA08n975:41": "kiṃ kṛtaṃ mūḍha bhavatā putradārasukhārthinā |",
  "SA08n975:42": "dahasye narake caikaḥ svakarmaphalavañcitaḥ ||18 ||",
  "SA08n975:43": "keṣāṃ duṣkaraṃ jīvanam?",
  "SA08n975:44": "yaḥ putradāravaśagaḥ sevate duṣkaraṃ naraḥ |",
  "SA08n975:45": "sa yāti narakatvaṃ (ca)",
  "SA08n975:46": "pāpaṃ tadanubhūyate ||19 ||",
  "SA08n975:47": "na dārā na sutā nārtha na mitrāṇi kathañcana |",
  "SA08n975:48": "mṛtyukāle samutpanne rakṣanti samupasthitāḥ ||20 ||",
  "SA08n975:49": "yeṣāṃ sāṃkleśikaṃ cittaṃ tṛṣṇayā parivañcitam |",
  "SA08n975:50": "sahāyatā kutasteṣāṃ kasmāt (tvaṃ)",
  "SA08n975:51": "paritapyase? ||21 ||",
  "SA08n975:52": "hṛto'si pūrvaviṣayaistṛṣṇayā parivañcitaḥ |",
  "SA08n975:53": "kiṃ krandasi svayaṃ kṛtvā kukṛtaṃ mūḍhacetanaḥ ||22 ||",
  "SA08n975:54": "na tathāgnirna śastrāṇi na viṣaṃ nārayaḥ sthitāḥ |",
  "SA08n975:55": "bādhate puruṣaṃ loke yathā duṣkṛtyamātmajam ||23 ||",
  "SA08n975:56": "pakṣiṇāṃ nīḍavāsavat bhavacakram",
  "SA08n975:57": "digbhāge hi yathā gatvā saṃśrayante vanaspatīn |",
  "SA08n975:58": "vihagāḥ kālamutthāya tathā prāṇisamāgamaḥ ||24 ||",
  "SA08n975:59": "nāśayitvā paraṃ dravyaṃ kṛtvā lokavyatikramaṃ |",
  "SA08n975:60": "kiṃ karotyaśubhaṃ karma mohena parivañcitaḥ ||25 ||",
  "SA08n975:61": "yena yāti parāṃ śāntiṃ yena yātyasurālayam |",
  "SA08n975:62": "tatra hetuḥ paraṃ mohastamasāmapi yat tamaḥ ||26 ||",
  "SA08n975:63": "kuṭumbāya kṛtaṃ pāpaṃ narake pātayati",
  "SA08n975:64": "putradāramayaiḥ pāśaiścānītā narakālayam |",
  "SA08n975:65": "yadartha kriyate pāpaṃ yuṣmābhiścittavañcitaiḥ ||27 ||",
  "SA08n975:66": "mitrāṇi putrāḥ (pitarau kiṃ )",
  "SA08n975:67": "bandhujana-bāndhavāḥ |",
  "SA08n975:68": "yeṣāmarthe kṛtaṃ pāpaṃ bhavadbhirmandabuddhibhiḥ ||28 ||",
  "SA08n975:69": "nūnamātmā na te kānto babhūva narabhūmiṣu |",
  "SA08n975:70": "yena tvayā kṛtaṃ pāpaṃ putrārthena narādhamaḥ ||29 ||",
  "SA08n975:71": "yena pūrvakṛtaṃ pāpaṃ paścānna paritapyate |",
  "SA08n975:72": "sa yāti narakaṃ ghoraṃ putrakāraṇavañcitaḥ ||30 ||",
  "SA08n975:73": "pāpakarma-phalam",
  "SA08n975:74": "kiṃ kariṣyanti putrāste kiṃ dārāḥ kiṃ ca bāndhavāḥ |",
  "SA08n975:75": "dahasyanādinarake vahniḥ karma dunotyasau ||31 ||",
  "SA08n975:76": "svayaṃ kṛtvā'śubhaṃ karmāsukhodayamaninditaḥ |",
  "SA08n975:77": "tapyase'pi vṛthādhānaḥ paścānmohena vañcikaḥ ||32 ||",
  "SA08n975:78": "rāgadveṣānugāḥ pāpaṃ mohena parivañcitāḥ |",
  "SA08n975:79": "aghaṃ prayānti te sarve putradārasukhārthinaḥ ||33 ||",
  "SA08n975:80": "antargatena ca punarbahiḥsthena ca vahninā |",
  "SA08n975:81": "dahyamāno(hi)",
  "SA08n975:82": "duḥkhena narake pāpakarmaṇā ||34 ||",
  "SA08n975:83": "vaśaṃ prāptāḥ svacittasya sarva eva viḍambitāḥ |",
  "SA08n975:84": "kiṃ krandasi vṛthā nāde vahninā paritāpitaḥ ||35 ||",
  "SA08n975:85": "pāpānugaphalaṃ dṛṣṭam",
  "SA08n975:86": "atha pāpāni karmāṇi kṛtavānasi manyase |",
  "SA08n975:87": "durmate tatra mā kranda kiṃ vṛthā paridevase ||36 ||",
  "SA08n975:88": "pāpeṣu rakṣyate mūḍhaḥ kāraṇāśuci rakṣyate |",
  "SA08n975:89": "pāpānugaphalaṃ dṛṣṭaṃ hetupratyayasambhavam ||37 ||",
  "SA08n975:90": "kasmānna sevito dharmaḥ pāpañca nahi varjitam |",
  "SA08n975:91": "pāpād bahiśca puruṣo narakaṃ naiva paśyati ||38 ||",
  "SA08n975:92": "yo na vindanti mūḍhātmā phalaṃ pāpasya karttṛkam |",
  "SA08n975:93": "so'vaśyaṃ labhate doṣān kathaṃ bhokṣyasi durmate ||39 ||",
  "SA08n975:94": "pāpena vañcita pūrvaṃ pāpena paridahyate |",
  "SA08n975:95": "na kariṣyasi pāpāni tvaduḥkhenaiva yāsyasi ||40 ||",
  "SA08n975:96": "kṛtavānasi pāpāni śubhāni na kathañcana |",
  "SA08n975:97": "pāpena dahyate tasmādaśubhe na manaḥ kṛthāḥ ||41 ||",
  "SA08n975:98": "kiṃ duḥkhādapi duḥkham?",
  "SA08n975:99": "nāsti duḥkhādato duḥkhaṃ yaḥ pāpamanusevate |",
  "SA08n975:100": "tasmāt pāpaṃ na seveta yadi duḥkhaṃ na vāñchasi ||42 ||",
  "SA08n975:101": "kuṭumbijanānāṃ spaṣṭoktiḥ",
  "SA08n975:102": "tasyāntarhṛdaye bimbaṃ kintu śāntirna vidyate |",
  "SA08n975:103": "kāruṇyāspadabhūtāḥ smo nāsmākaṃ karuṇāhṛdi ||43 ||",
  "SA08n975:104": "yathā kṛtaṃ bhavadbhiśca pāpaṃ mohāvṛtairbahu |",
  "SA08n975:105": "tad vaḥ pradhāvate gāḍhaṃ na ca ye tatra hetavaḥ ||44 ||",
  "SA08n975:106": "śīlaṃ na rakṣitaṃ mūḍha pāpaṃ ca bahu sañcitam |",
  "SA08n975:107": "sambhūtasya ca pāpasya phalametadupasthitam ||45 ||",
  "SA08n975:108": "na vayaṃ kāraṇaṃ tatra yūyameva hi kāraṇam |",
  "SA08n975:109": "yaḥ pāpaṃ kurute karma sa hetustasya karmaṇaḥ ||46 ||",
  "SA08n975:110": "bhavadbhiryat kṛtaṃ pāpaṃ tṛṣṇāśāpaviḍambitaiḥ |",
  "SA08n975:111": "tad vo prapadyate ghoraṃ kimasmān paribhāṣata ||47 ||",
  "SA08n975:112": "nākṛtaṃ pacyate pāpaṃ na pāpaṃ syādahetukam |",
  "SA08n975:113": "yena yaddhi kṛtaṃ pāpaṃ tasya tat paripacyate ||48 ||",
  "SA08n975:114": "pāpī narakaṃ yāti",
  "SA08n975:115": "tad bhavantaḥ kriyāhīnā madyapānena vañcitāḥ |",
  "SA08n975:116": "patitā narake tīvre kiṃ vṛthā paritapyatha ||49 ||",
  "SA08n975:117": "te yūyaṃ kāmaparamāḥ ghoraṃ narakamāgatāḥ |",
  "SA08n975:118": "kāraṇeṣvapi tīvreṣu kiṃ tathā paritapyatha ||50 ||",
  "SA08n975:119": "yadā kṛtāni pāpāni bhavadbhiḥ kāmamohitaiḥ |",
  "SA08n975:120": "tadā kasmānna nikṛṣṭaṃ kimadya paritapyatha ||51 ||",
  "SA08n975:121": "hetubhūto hi narako mṛṣāvādasya deśitaḥ |",
  "SA08n975:122": "heturvai sevitaṃ pūrva niṣphalaṃ paridevatha ||52 ||",
  "SA08n975:123": "nārthena labhate satyaṃ na kṛcchreṇopapadyate |",
  "SA08n975:124": "tasmāt satyaṃ parityajya mṛṣāvādeṣu rajyase ||53 ||",
  "SA08n975:125": "pūrveṣu pāpamahitaṃ bhavatā mūḍhacetasā |",
  "SA08n975:126": "kṛtaṃ bhavadbhiḥ kukṛtaṃ (duṣkṛtyaṃ )",
  "SA08n975:127": "paripacyate ||54 ||",
  "SA08n975:128": "pāpakṣayād vinirmukto narakaṃ nopalabhyate |",
  "SA08n975:129": "nākrandamānāḥ puruṣāḥ vimucyante kathañcana ||55 ||",
  "SA08n975:130": "pāpakartṛ phalaṃ svayameva bhuṅkte",
  "SA08n975:131": "kiṃ krandatha vṛthā mūḍhā vañcitāḥ svena karmaṇā |",
  "SA08n975:132": "muñcitā vañcitā bālā vṛthā krandantyabuddhayaḥ ||56 ||",
  "SA08n975:133": "ahitairhitarūpaistvaṃ mitrarūpaiśca śatrubhiḥ |",
  "SA08n975:134": "vipralabdho'si bho martya! gacchannasi mahat tamaḥ ||57 ||",
  "SA08n975:135": "nānyaḥ śatruryathā karma duṣkṛtaṃ tava pāpakam |",
  "SA08n975:136": "karmaṇā trividhenā'tha nīyase yamasādhanam ||58 ||",
  "SA08n975:137": "kasmādasi tato mūḍha,",
  "SA08n975:138": "vañcitaḥ putrasaṃjñakaiḥ |",
  "SA08n975:139": "na dānādiṣu buddhistaiḥ kṛtā (te)",
  "SA08n975:140": "mohavañcitā ||59 ||",
  "SA08n975:141": "asmāṃllokātparaṃ lokaṃ śatrupṛṣṭhorago yathā |",
  "SA08n975:142": "śatrūṇāṃ prathamaḥ śatruḥ sarvapāpanidarśakaḥ ||60 ||",
  "SA08n975:143": "viṣāgniśastrapratima! svayaṃ hi duṣkṛtaṃ kṛtam |",
  "SA08n975:144": "tvayā kṛtāni karmāṇi tvamevamanubhokṣyase ||61 ||",
  "SA08n975:145": "yasya śāntaṃ sadā cittaṃ viṣayairyo na hanyate |",
  "SA08n975:146": "na hyavasthāmimāṃ yānti tathātvamanupaśyasi ||62 ||",
  "SA08n975:147": "narakasya dhvaniṃ śrutvā kathaṃ krandasi durmate! |",
  "SA08n975:148": "kiṃ punaryatra vahnistvāṃ dhakṣyati śuṣkakāṣṭhavat ||63 ||",
  "SA08n975:149": "na dagdhā vahninā ye ca dagdhāste kukṛtaiḥ svakaiḥ |",
  "SA08n975:150": "vahnistu śāmyate kvāpi duṣkṛtāgnirna śāmyati ||64 ||",
  "SA08n975:151": "nāgnirniryāti lokāntaṃ nāgnispṛṣṭo naro (mṛtaḥ) |",
  "SA08n975:152": "kukṛtāgnimayaṃ pāpaṃ yad dhakṣyati hi tattvataḥ ||65 ||",
  "SA08n975:153": "kukṛtāgnividagdhā ye te dagdhā narake narāḥ |",
  "SA08n975:154": "pāpāgnivarjitā ye tu na teṣāṃ narakodayaḥ |",
  "SA08n975:155": "yadyātmanaḥ priyo nityaṃ vibheṣi narakād yadi ||66 ||",
  "SA08n975:156": "vivarjaya svapāpāni tato duḥkhaṃ na yāsyasi |",
  "SA08n975:157": "yānti pāpamaye nityaṃ(narā)",
  "SA08n975:158": "mohavaśānugāḥ ||67 ||",
  "SA08n975:159": "prāpnoṣi narakaṃ ghoraṃ kimaśrūṇi vimuñcasi ? |",
  "SA08n975:160": "duḥkhaṃ duḥkhavipākaṃ ca duḥkhāntagamanaṃ tathā ||68 ||",
  "SA08n975:161": "sukṛtaṃ nādimadhyāntaśobhanaṃ paripacyate |",
  "SA08n975:162": "nātra loke tvayā'pāpaṃ yatkṛtaṃ sukṛtaṃ (muhuḥ) ||69 ||",
  "SA08n975:163": "tasya tīvravipākasya phalamadyopabhokṣyase |",
  "SA08n975:164": "hetupratyayasādṛśyaṃ viparītaṃ na kalpyate ||70 ||",
  "SA08n975:165": "hetuḥ kṛto yathā pūrva tathā phalamavāpsyasi |",
  "SA08n975:166": "yathā tava tathā'nyeṣāṃ prāṇarakṣā prayatnataḥ ||71 ||",
  "SA08n975:167": "kasmāt prāṇātipātāste kṛtāḥ pāpānuvartinā |",
  "SA08n975:168": "prāṇatyāgena puruṣairyad dhanaṃ samupārjitam ||72 ||",
  "SA08n975:169": "karmodayakṛtaṃ tatte yattvayā samupārjitam |",
  "SA08n975:170": "sarveṣāṃ dayitā dārāḥ prāṇebhyo'pi garīyasaḥ ||73 ||",
  "SA08n975:171": "tattvayā rāgaraktena kasmādapakṛtā'vanāt |",
  "SA08n975:172": "buddhervyāmohajanakaṃ dharmāṇāṃ dūṣaṇaṃ param ||74 ||",
  "SA08n975:173": "dharmapānaṃ tvayā kārya karmānuparivarjitam |",
  "SA08n975:174": "jihvāviṣasamutthaṃ yat sarvāpratyayakārakam ||75 ||",
  "SA08n975:175": "mṛṣāvādaṃ tvayā pāpaṃ karmā'nuparivarjitam |",
  "SA08n975:176": "evaṃ pañca-vidheyeṣu yasmāt tvamanuraktavān ||76 ||",
  "SA08n975:177": "tasmāt saṃmukṣya mā rodi kiṃ vṛthā paridevase |",
  "SA08n975:178": "viṣayaṃ pāpakā dharmā yasmānnu parivañcitaḥ ||77 ||",
  "SA08n975:179": "tasmāt prāpnoṣi narakaṃ jvālāmālākulaṃ mahat |",
  "SA08n975:180": "etat tṛṣṇāgninā sarva pradīptaṃ bhuvanatrayam ||78 ||",
  "SA08n975:181": "dharmācaraṇe sāvahitena bhavitavyam",
  "SA08n975:182": "dṛṣṭvā nācarito dharmaḥ kimadya paritapyase |",
  "SA08n975:183": "(śrutvā) te madhuraṃ cittaṃ kāmamandirakaṃ vacaḥ ||79 ||",
  "SA08n975:184": "udīrite mahāpāpe tasmai tatphalamāgatam |",
  "SA08n975:185": "sa kṛtvā pāpakaṃ karma niyatā pāpavedanā ||80 ||",
  "SA08n975:186": "karuṇaṃ vikalaṃ dīnaṃ kimadya paritapyase |",
  "SA08n975:187": "karmakṣayeṇa narakāt mucyante pāpakāriṇaḥ ||81 ||",
  "SA08n975:188": "vikrośamagnā bahuśo na mucyante kathañcana |",
  "SA08n975:189": "aniṣṭaṃ pāpakaṃ karma kṛtvā rogavaśe sthitāḥ ||82 ||",
  "SA08n975:190": "ajñānino'śubhamācaranti",
  "SA08n975:191": "paridevati yo mūḍho vṛthā sa paridevati |",
  "SA08n975:192": "anāgataphalajño yaḥ pratyutpannaśubhe rataḥ ||83 ||",
  "SA08n975:193": "krośate narake nāsau yathā tvamanutapyase |",
  "SA08n975:194": "mayā kṛtāni karmāṇi phaladāni mamaiva hi ||84 ||",
  "SA08n975:195": "rogeṇa śatruṇā dagdhaḥ paścānnarakamāgataḥ |",
  "SA08n975:196": "pramādabhūmiraśubhā rāgadagdhasya dehinaḥ ||85 ||",
  "SA08n975:197": "tena pāśena baddho'haṃ gato'vasthāmimāṃ bhṛśam |",
  "SA08n975:198": "durācāraratānāṃ tu nṛṇāmasya phalaṃ kaṭu ||86 ||",
  "SA08n975:199": "ajñānabādhito'smīti svakṛtaṃ bhujyate mayā |",
  "SA08n975:200": "nirdayānāṃ sughorāṇāṃ pāpānāṃ vaśamāgataḥ ||87 ||",
  "SA08n975:201": "muktiḥ kathaṃ syāt?",
  "SA08n975:202": "muktirasmāt kathaṃ syādvai duḥkhasaṃsārasāgarāt |",
  "SA08n975:203": "duḥkhād duḥkhataraṃ karma mayedaṃ paripacyate ||88 ||",
  "SA08n975:204": "sukhāvāptiṃ na paśyāmi kṣemaṃ vā narakasya me |",
  "SA08n975:205": "jīvalokādahaṃ bhraṣṭo abuddha iva mārgataḥ ||89 ||",
  "SA08n975:206": "jīvo'yaṃ vivaśo bhūtvā vikṛtaiḥ parivāritaḥ |",
  "SA08n975:207": "jvālāmālākulaṃ sarvamantarikṣaṃ nirantaram ||90 ||",
  "SA08n975:208": "diśaśca tridiśaścaiva pṛthi(vī)",
  "SA08n975:209": "ca nirantarā |",
  "SA08n975:210": "kṛpaṇo'jñānago duḥkhī nivāsaṃ nopalakṣaye ||91 ||",
  "SA08n975:211": "kṣuradhārāvitaptasya nṛpasyāsyātibhīṣaṇam |",
  "SA08n975:212": "kāntāre bāhyamānasya niḥ sahāyasya sarvataḥ |",
  "SA08n975:213": "trātāraṃ nāvagacchāmi yo'smād duḥkhāt pramocayet ||92 ||",
  "SA08n975:214": "niḥśaktiravaśo duḥkhī vahninā paritāpitaḥ |",
  "SA08n975:215": "nīye'haṃ vivaśaḥ kvāpi bāhubandhanayantritaḥ ||93 ||",
  "SA08n975:216": "na vā'rthā nāpi mitrāṇi na putrā na ca yoṣitaḥ |",
  "SA08n975:217": "trāyante vyasanādasmāt kṛtaghnā bata te mama ||94 ||",
  "SA08n975:218": "adharmacāriṇo na kvāpi śaraṇam",
  "SA08n975:219": "nirānandasya na sukhaṃ duḥkhaṃ (gṛhṇāmi sarvaśaḥ) |",
  "SA08n975:220": "mṛtyupāśena baddhasya śaraṇaṃ nopalakṣyate ||95 ||",
  "SA08n975:221": "saṃkruddhā iva te,",
  "SA08n975:222": "krūrā bhaviṣyanti samantataḥ |",
  "SA08n975:223": "nirānandā diśaḥ sarvā vyālaiśca parivāritā ||96 ||",
  "SA08n975:224": "narakaṃ pātakasyaiva pateyaṃ dhṛtibhāvataḥ |",
  "SA08n975:225": "yacca yaccehaṃ paśyāmi jaṅgamaṃ sthāvaraṃ tathā |",
  "SA08n975:226": "tat sarva vyākulaṃ caiva vahninā paridīpitam ||97 ||",
  "SA08n975:227": "nādhigacchāmi śaraṇaṃ niḥsahāyo'smi sarvataḥ |",
  "SA08n975:228": "ghore tamasi majjāsi sāgare ca hṛtaplavaḥ ||98 ||",
  "SA08n975:229": "gaganaṃ naiva paśyāmi nakṣatragrahatārakam |",
  "SA08n975:230": "viparītamidaṃ sarva tamasā parivāritam ||99 ||",
  "SA08n975:231": "pañcendriyāṇi sarvāṇi viratāni hi sarvataḥ |",
  "SA08n975:232": "krakacaistu tadā sarva śarīraṃ paripāṭayate ||100 ||",
  "SA08n975:233": "nādhigacchāmi śaraṇaṃ kāmaṃ bandho bhaviṣyati |",
  "SA08n975:234": "vardhante duḥkhanikarā sarvataḥ parivārataḥ ||101 ||",
  "SA08n975:235": "muhurmuhuśca vardhante vedanāñcitadehajāḥ |",
  "SA08n975:236": "duḥkhaiśca (parivardhante)",
  "SA08n975:237": "nissahāyaṃ ca sarvataḥ ||102 ||",
  "SA08n975:238": "samīkṣya karmajaṃ nityaṃ dhyeyo hetuḥ punaḥ punaḥ |",
  "SA08n975:239": "kathayanti sukhaṃ vṛddhāḥ svakarmaphalajairdṛḍham ||103 ||",
  "SA08n975:240": "yat pūrva karaṇīyaṃ te tatpaścāt paricintyase |",
  "SA08n975:241": "mohena vañcitaḥ pūrvaṃ kimadya paritapyase |",
  "SA08n975:242": "kiṃ punaḥ pāpakartturyaḥ kaṭukaṃ paripacyate ||104 ||",
  "SA08n975:243": "anekaduḥkhahetūtthaṃ tava duḥkhaṃ bhaviṣyati |",
  "SA08n975:244": "trāṇaṃ naiva (ca)",
  "SA08n975:245": "yatrāsti vinā karmaparikṣayāt ||105 ||",
  "SA08n975:246": "evaṃ satyasya nāśena yamadūtairanekaśaḥ |",
  "SA08n975:247": "nīyate narakaṃ ghoraṃ karmapāśavaśaṅgataḥ ||106 ||",
  "SA08n975:248": "catuṣkoṇaścaturdvāro vibhakto bhāgaśo mitaḥ |",
  "SA08n975:249": "pacyate yatra vivaśā nārakeyā hyanekaśaḥ ||107 ||",
  "SA08n975:250": "bhedaprāyeṇa bahuśo yattvayā kathitaṃ bahu |",
  "SA08n975:251": "kalmaṣaṃ bhūtadharmāṇāṃ tasyaitat phalamāgatam ||108 ||",
  "SA08n975:252": "paiśunyasevino narakaṃ yānti",
  "SA08n975:253": "bhasmībhavanti te nityaṃ mitrasvajanabāndhavaiḥ |",
  "SA08n975:254": "eṣāmabhimataṃ duṣṭaṃ paiśunyaṃ sadvigarhitam ||109 ||",
  "SA08n975:255": "tasmānna carito dharmaḥ paiśunyaṃ ca na varjitam |",
  "SA08n975:256": "paiśunyaṃ saphalaṃ bhuktvā kimadya paritapyase ||110 ||",
  "SA08n975:257": "jihvādhanavinirmuktaṃ tīkṣṇaṃ viṣamamucchritam |",
  "SA08n975:258": "pāruṣyamiti sandṛṣṭamaho! tatphalamīdṛśam ||111 ||",
  "SA08n975:259": "sattvaṃ pāruṣyaparamaṃ ghoraṃ narakamāgatam |",
  "SA08n975:260": "jihvāyātaṃ tavākṛtyai kimadya paridevase ||112 ||",
  "SA08n975:261": "sahastraguṇaparyantaḥ svato hṛdayasambhavaḥ |",
  "SA08n975:262": "kṣutpipāsāmayo vahniḥ samādahati mārutam ||113 ||",
  "SA08n975:263": "paruṣavāco narakasya cāntaram",
  "SA08n975:264": "yadantaraṃ himāgnyorhi merusarṣapayośca yat |",
  "SA08n975:265": "tadantaraṃ jihvayoktyā narake jvalanasya ca ||114 ||",
  "SA08n975:266": "narakaprabhavo vahnirna kvā'pyanyatra prāpyate |",
  "SA08n975:267": "kṣutpipāsāmayo vahnirdeveṣvapyupalabhyate ||115 ||",
  "SA08n975:268": "yo hyataḥ kāraṇāttīkṣṇo vahnirbhavati nārakaḥ |",
  "SA08n975:269": "na tathā sa prabhavati yathā vahnistadudbhavaḥ ||116 ||",
  "SA08n975:270": "pūrvottarā baddhapadaṃ nirarthakamasaṅgatam |",
  "SA08n975:271": "vistrabdha yattvayā proktaṃ tasyaitatphalamāgatam ||117 ||",
  "SA08n975:272": "pareṣāṃ sampadaṃ dṛṣṭvā mama syāditi cintitam |",
  "SA08n975:273": "tamo'bhikhyāsamutthasya viṣasya phalamāgatam ||118 ||",
  "SA08n975:274": "vyāpārānaladagdho'si mānuṣyaṃ puruṣādhama! |",
  "SA08n975:275": "dahanād dahanaṃ prāpto tapyase ca vikatthyase ||119 ||",
  "SA08n975:276": "vyāpāraparamohe tu narakāyopapattaye |",
  "SA08n975:277": "rajjvaitayaiva baddho'si puruṣaḥ parikrandase ||120 ||",
  "SA08n975:278": "vyāpādenākṛṣṭo'si ghoraṃ narakamāgataḥ |",
  "SA08n975:279": "karmakṣayād bhavenmokṣo narakācca vimokṣyase ||121 ||",
  "SA08n975:280": "adharmakathanaṃ dahatyeva",
  "SA08n975:281": "adharmo dharmarūpeṇa sādhurūpeṇa pāpakam |",
  "SA08n975:282": "yat tvayā kathitaṃ pūrva tat tvāṃ dahati nānalaḥ ||122 ||",
  "SA08n975:283": "kathaṃ tattvavinaṣṭānāṃ dharmādharmanicchatām |",
  "SA08n975:284": "deśitaṃ vivaraṃ pāpaṃ niyataṃ pāpagāmikam ||123 ||",
  "SA08n975:285": "(yas)tvayā varjito dharmaḥ sādhavaścāpi ninditāḥ |",
  "SA08n975:286": "yattvayopārjitaṃ kṛṣṭaṃ tattvayā'dya vipacyate ||124 ||",
  "SA08n975:287": "tṛṣṇāviṣayayuktena mohavegena sarvadā |",
  "SA08n975:288": "yataḥ sadharmavinayaiḥ kiṃ tathā paridevase ||125 ||",
  "SA08n975:289": "sa bhavet pāpakṛnnityaṃ mohapāśavaśaṅgataḥ |",
  "SA08n975:290": "ki tapyase rodiṣi ca karma kṛtvā sudāruṇam ||126 ||",
  "SA08n975:291": "hetupratyayamūḍhasya dharmādharmeṣu sarvadā |",
  "SA08n975:292": "prāpto'si narakaṃ ghoraṃ nārakāgraṃ sudāruṇam ||127 ||",
  "SA08n975:293": "kāmavaśānugā narakaṃ yānti",
  "SA08n975:294": "kāmaiḥ kramati saṃyuktairyanna bhavati ceṣṭitam |",
  "SA08n975:295": "sukṛtaṃ karmavirasaṃ phalametadupasthitam ||128 ||",
  "SA08n975:296": "kṣapayitvā pramādena sukhāsaktena cetasā |",
  "SA08n975:297": "sukṛta narakaṃ yānti devāḥ kāmavaśānugāḥ ||129 ||",
  "SA08n975:298": "āryāpavādakā narakaṃ yānti",
  "SA08n975:299": "āryāpavādakā ye ca ye ca karmaphaladviṣaḥ |",
  "SA08n975:300": "te mṛtvā narakaṃ yānti ye ca mithyāvinītakāḥ ||130 ||",
  "SA08n975:301": "dharmavañcakā eva narakagāminaḥ",
  "SA08n975:302": "jananīgṛhapāpīyā ye cānye dharmavañcakāḥ |",
  "SA08n975:303": "teṣāmiṣṭakarā loke narakasya ca gāminaḥ ||131 ||",
  "SA08n975:304": "pāparatā duḥkhamanubhavanti",
  "SA08n975:305": "ye cānye sukhasaṃsaktā nityaṃ pāparatā narāḥ |",
  "SA08n975:306": "duḥkhād duḥkhaṃ tu te yānti cittena parivañcitāḥ ||132 ||",
  "SA08n975:307": "avadyakāryāṇi narake pātayanti",
  "SA08n975:308": "tasmādavadyakārye na matiṃ (kuryāt kathañcana) |",
  "SA08n975:309": "hīnānyavadyakāryāṇi narake pātayanti ca ||133 ||",
  "SA08n975:310": "ataḥ kuśalakarmāṇi karttavyāni",
  "SA08n975:311": "(karmāṇi) kuryāt kuśalāni nityaṃ",
  "SA08n975:312": "parārthabaddhena manorathena |",
  "SA08n975:313": "(hitaḥ sadaivaṃ narakasya rodhī) |",
  "SA08n975:314": "sevyo'pavargo daśadharma eṣaḥ ||134 ||",
  "SA08n975:315": " ||iti narakavargaḥ ṣoḍaśaḥ ||"
}