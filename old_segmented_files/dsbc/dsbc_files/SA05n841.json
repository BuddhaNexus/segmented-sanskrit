{
  "SA05n841:0": "pañcākṣarastotram",
  "SA05n841:1": "namo buddhāya",
  "SA05n841:2": "na jāto na mṛtaścaiva na rūpo nāpi rūpavān |",
  "SA05n841:3": "na saṃsāre na nirvāṇe na kārastena sūcyate || 1 ||",
  "SA05n841:4": "mohadhvaṃsakaro nityaṃ mokṣasaukhyapradāyakaḥ |",
  "SA05n841:5": "mohanaṃ sarvamārāṇāṃ mokārastena sūcyate || 2 ||",
  "SA05n841:6": "buddhānāmuditaṃ dhyānaṃ buddhānāṃ janamelakam |",
  "SA05n841:7": "buddhaniḥkleśa saṃbuddha bukārastena sūcyate || 3 ||",
  "SA05n841:8": "dhāryate bodhisattvaiḥ sa dharmadhātugatiḥ sadā |",
  "SA05n841:9": "dharmāṇāṃ paramo dharmaḥ dhakārastena sūcyate || 4 ||",
  "SA05n841:10": "yathā nāsti tathā nāsti yathā nāsti tathāsti yaḥ |",
  "SA05n841:11": "yathāvādī tathākārī yakārastena sūcyate || 5 ||",
  "SA05n841:12": "pañcākṣaramidaṃ puṇyaṃ pavitraṃ pāpanāśanam |",
  "SA05n841:13": "ye paṭhanti divārātrau te yānti paramāṃ gatim || 6 ||",
  "SA05n841:14": "śrī pañcākṣarastotraṃ samāptam |"
}