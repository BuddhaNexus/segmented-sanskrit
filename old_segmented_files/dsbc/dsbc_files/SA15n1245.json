{
  "SA15n1245:0": "dvitīyaḥ paricchedaḥ",
  "SA15n1245:1": "pratyakṣam",
  "SA15n1245:2": "mānaṃ dvividhaṃ viṣayadvai vidhyāt śaktyaśaktitaḥ |",
  "SA15n1245:3": "athaṃkriyāyām keśādirnārtho'narthādhimokṣataḥ ||1 ||",
  "SA15n1245:4": "sadṛśāsadṛśatvācca viṣayāviṣayatvataḥ |",
  "SA15n1245:5": "śabdasyānyanimittānāṃ bhāve dhīsadasattvataḥ ||2 ||",
  "SA15n1245:6": "arthakriyāsamartha yat tadatra paramārthasat |",
  "SA15n1245:7": "anyat saṃvṛtaisat proktam te svasāmānyalakṣaṇe ||3 ||",
  "SA15n1245:8": "aśaktaṃ sarvamiti ced bījāderaṅkurādiṣu |",
  "SA15n1245:9": "dṛṣṭā śaktiḥ matā sā cet saṃvṛtyā astu yathā tathā ||4 ||",
  "SA15n1245:10": "sāsti sarvatra ced buddhernānvayavyatirekayoḥ |",
  "SA15n1245:11": "sāmānyalakṣaṇe'dṛṣṭeḥ cakṣūrūpādibuddhivat ||5 ||",
  "SA15n1245:12": "etena samayābhogādyantaraṅgānurodhataḥ |",
  "SA15n1245:13": "ghaṭotkṣepaṇasamānyasaṃkhyādiṣu dhiyo gatāḥ ||6 ||",
  "SA15n1245:14": "keśādayo na sāmānyamanarthābhiniveśataḥ |",
  "SA15n1245:15": "jñeyatvena grahād doṣo nabhāveṣu prasajyate ||7 ||",
  "SA15n1245:16": "teṣāmapi tathābhāve'pratiṣedhāt sfuṭābhatā |",
  "SA15n1245:17": "jñānarūpatayārthatvāt keśādīti matiḥ punaḥ ||8 ||",
  "SA15n1245:18": "sāmānyaviṣayā keśapratibhāsamanarthakam |",
  "SA15n1245:19": "jñānarūpatayārthatve sāmānye cet prasajyate ||9 ||",
  "SA15n1245:20": "tatheṣṭatvādadoṣaḥ artharupatvena samānatā |",
  "SA15n1245:21": "sarvatra samarūpatvāt tadvyāvṛttisamāśrayāt ||10 ||",
  "SA15n1245:22": "na tad vastvabhidyeyatvāt sāfalyādakṣasaṃhateḥ |",
  "SA15n1245:23": "nāmādivacane vastṛśrotṛvācyānubandhini ||11 ||",
  "SA15n1245:24": "asambandhini nāmādāvarthe syāsapravarttanam |",
  "SA15n1245:25": "sārūpyād bhrāntito vṛttirarthecet syānna sarvadā ||12 ||",
  "SA15n1245:26": "deśabhrāntiśca na jñāne tulyamutpattito dhiyaḥ |",
  "SA15n1245:27": "tathāvidhāyā anyatra tatrānupasamād dhiyaḥ ||13 ||",
  "SA15n1245:28": "bāhyārthapratibhāsāyā upāye vā'pramāṇatā |",
  "SA15n1245:29": "vijñānavyatiriktasya vyatirekāprasiddhitaḥ ||14 ||",
  "SA15n1245:30": "sarvajñānārthavatvāccet svapnādāvanyathekṣaṇāt |",
  "SA15n1245:31": "ayuktam na ca saṃskārānnīlādipratibhāsataḥ ||15 ||",
  "SA15n1245:32": "nīlādyapratighātānna jñānaṃ tad yogyadeśakaiḥ |",
  "SA15n1245:33": "ajñātasya svayaṃ jñānāt nāmādyetena varṇitam ||16 ||",
  "SA15n1245:34": "saiveṣṭārthavatī kena cakṣurādimatiḥ smṛtā |",
  "SA15n1245:35": "arthasāmarthyadṛṣteścedanyat prāptamanarthakam ||17 ||",
  "SA15n1245:36": "pravṛttiḥ syādasambandhe'pyarthasambandhavad yadi |",
  "SA15n1245:37": "atītānāgataṃ vācyaṃ na syādarthena tatkṣayāt ||18 ||",
  "SA15n1245:38": "sāmānyagrahaṇācchabdādaprasaṅgo mato yadi |",
  "SA15n1245:39": "tanna kevalasāmānyāgrahaṇād grahaṇe'pi vā ||19 ||",
  "SA15n1245:40": "atatsamānatāvyaktī tena nityopalambhanam |",
  "SA15n1245:41": "nityatvācca yadi vyaktirvyakteḥ pratyakṣatāṃ prati ||20 ||",
  "SA15n1245:42": "ātmani jñānajanane yacchaktaṃ śaktameva tat |",
  "SA15n1245:43": "athāśaktaṃ kadāciccedaśaktaṃ sarvadaiva tat ||21 ||",
  "SA15n1245:44": "tasya śaktiraśaktirvā yā svabhāvena saṃsthitā |",
  "SA15n1245:45": "nityatvādapi kiṃ tasya kastāṃ kṣapayituṃ kṣamaḥ ||22 ||",
  "SA15n1245:46": "tacca sāmānyavijñānamanurundhan vibhāvyate |",
  "SA15n1245:47": "nīlādyākāraleśo yaḥ sa tasmin kena nirmitaḥ ||23 ||",
  "SA15n1245:48": "pratyakṣapratyayārthatvānnākṣāṇāṃ vyarthateti cet |",
  "SA15n1245:49": "saivaikarūpācchabdāderbhinnābhāsā matiḥ kutaḥ ||24 ||",
  "SA15n1245:50": "na jātirjātimadvyaktirūpaṃ yenāparāśrayam |",
  "SA15n1245:51": "siddham pṛthak cet kāryatvaṃ hyapekṣetyabhidhīyate ||25 ||",
  "SA15n1245:52": "niṣpatteraparādhīnamapi kārya svahetutaḥ |",
  "SA15n1245:53": "sambadhyate kalpanayā kimakārya kathañcana ||26 ||",
  "SA15n1245:54": "anyatve tadasambaddhaṃ siddhā'to niḥsvabhāvatā |",
  "SA15n1245:55": "jātiprasaṅgo'bhāvasya na apekṣābhāvatastayoḥ ||27 ||",
  "SA15n1245:56": "tasmādarūpā rūpāṇāṃ nāśrayeṇopakalpitā |",
  "SA15n1245:57": "tadviśeṣāvagāhārthairjātiḥ śabdaiḥ prakāśyate ||28 ||",
  "SA15n1245:58": "tasyāṃ rūpāvabhāso yastattvenārthasya vā grahaḥ |",
  "SA15n1245:59": "bhrāntiḥ sā 'nādikālīnadarśanābhyāsanirmitā ||29 ||",
  "SA15n1245:60": "arthānāṃ yacca sāmānyamanyavyāvṛttilakṣaṇam |",
  "SA15n1245:61": "yanniṣṭhāsta ime śabdā na rūpaṃ tasya kiñcana ||30 ||",
  "SA15n1245:62": "sāmānyabuddhau sāmānyenārūpāyāmavīkṣaṇāt |",
  "SA15n1245:63": "arthabhrāntirapīṣyeta sāmānyaṃ sāpi abhiplavāt ||31 ||",
  "SA15n1245:64": "artharūpatayā tattvenābhāvācca na rūpiṇī |",
  "SA15n1245:65": "niḥsvabhāvatayā'vācyaṃ kutaścid vacanānmatam ||32 ||",
  "SA15n1245:66": "yadi vastuni vastūnāmavācyatvaṃ kathañcana |",
  "SA15n1245:67": "naiva vācyamupādānabhedād bhedopacārataḥ ||33 ||",
  "SA15n1245:68": "atītānāgate'pyarthe sāmānyavinivandhanāḥ |",
  "SA15n1245:69": "śrutayo niviśante sadasaddharmaḥ kathaṃ bhavet ||34 ||",
  "SA15n1245:70": "upacārāt tadiṣṭaṃ ced varttamānaghaṭasya kā |",
  "SA15n1245:71": "pratyāsattirabhāvena yā paṭādau na vidyate ||35 ||",
  "SA15n1245:72": "buddheraskhalitā vṛttirmukhyāropitayoḥ sadā |",
  "SA15n1245:73": "siṃhe māṇavake tadvad ghoṣaṇāpyasti laukikī ||36 ||",
  "SA15n1245:74": "yatra rūḍhyā'sadartho'pi janaiḥ śabdo niveśitaḥ |",
  "SA15n1245:75": "sa mukhyastatra tatsāmyādū gauṇo'nyatra skhaladgatiḥ ||37 ||",
  "SA15n1245:76": "yathā bhāve'pyabhāvākhyāṃ yathākalpanameva vā |",
  "SA15n1245:77": "kuryādaśakte śakte vā pradhānādiśrutiṃ janaḥ ||38 ||",
  "SA15n1245:78": "śabdobhyo yādṛśī buddhirnaṣṭe'naṣṭe'pi dṛśyate |",
  "SA15n1245:79": "tādṛśyeva sadarthānāṃ naitacchrotrādicetasām ||39 ||",
  "SA15n1245:80": "sāmānyamātragrahaṇāt sāmānyaṃ cetasorddhayoḥ |",
  "SA15n1245:81": "tasyāpi kevalasya prāg grahaṇaṃ vinivāritam ||40 ||",
  "SA15n1245:82": "parasparaviśiṣṭānāmaviśiṣṭaṃ kathaṃ bhavet |",
  "SA15n1245:83": "tathā dvirūpatāyāṃ vā tad vastvekaṃ kathaṃ bhavet ||41 ||",
  "SA15n1245:84": "tābhyāṃ tadanyadeva syād yadi rūpaṃ samaṃ tayoḥ |",
  "SA15n1245:85": "tayoriti na sambandho vyāvṛttistu na duṣyati ||42 ||",
  "SA15n1245:86": "tasmāt samānataivāsmin sāmānte'vastulakṣaṇam |",
  "SA15n1245:87": "kārya cet tadanekaṃ syānnaścaraṃ ca na tanmatam ||43 ||",
  "SA15n1245:88": "vastumātrānubandhitvād vināśasya na nityatā |",
  "SA15n1245:89": "asambandhaśca jātīnāmakāryatvādarūpatā ||44 ||",
  "SA15n1245:90": "yacca vastubalājjñānaṃ jāyate tasapekṣate |",
  "SA15n1245:91": "na saṃketa sa sāmānyabuddhuṣvetad vibhāvyate ||45 ||",
  "SA15n1245:92": "yāpyabhedānugā buddhiḥ kācid vastudvayekṣaṇe |",
  "SA15n1245:93": "saṃketena vinā sārthapratyāsattinibandhanā ||46 ||",
  "SA15n1245:94": "pratyasasattirvinā jātyā yatheṣtā cakṣurādiṣu |",
  "SA15n1245:95": "jñānakāryeṣu jātirvā yathānveti vibhāgataḥ ||47 ||",
  "SA15n1245:96": "karthāñcadapi vijñāne tadrupānavabhāsataḥ |",
  "SA15n1245:97": "yadi nāmendriyāṇāṃ syād draṣṭā bhāseta tadvapuḥ ||48 ||",
  "SA15n1245:98": "rūpavatvāt na jātīnāṃ kevalānāmadarśanāt |",
  "SA15n1245:99": "vyaktigrahe ca tacchabdarupādanyanna dṛśyate ||49 ||",
  "SA15n1245:100": "jñānamātrārthakaraṇe'pyayogyamata eva tat |",
  "SA15n1245:101": "tadayogyatayā'rūpaṃ taddhyavastuṣu lakṣaṇam ||50 ||",
  "SA15n1245:102": "yathoktaviparītaṃ yat tat svalakṣaṇamiṣyate |",
  "SA15n1245:103": "sāmānyaṃ trividham tacca bhāvābhāvobhayāśrayāt ||51 ||",
  "SA15n1245:104": "yadi bhāvāśrayaṃ jñānaṃ bhāve bhāvānubandhataḥ |",
  "SA15n1245:105": "noktottaratvād dṛṣṭatvād atītādiṣu cānyathā ||52 ||",
  "SA15n1245:106": "bhāvadharmatvahāniścet bhāvagrahaṇapūrvakam |",
  "SA15n1245:107": "tajjñānamityadoṣo'yam meyaṃ tvekaṃ svalakṣaraṇam ||53 ||",
  "SA15n1245:108": "tasmādarthakriyāsiddheḥ sadasattāvicāraṇāt |",
  "SA15n1245:109": "tasya svapararūpābhyāṃ gatermeyadvayaṃ matam ||54 ||",
  "SA15n1245:110": "ayathābhiniveśena dvitīyā bhrāntiriṣyate |",
  "SA15n1245:111": "gatiścet pararūpeṇa na ca bhrānteḥ pramāṇatā ||55 ||",
  "SA15n1245:112": "abhiprāyāvisaṃvādādapi bhrānteḥ pramāṇatā |",
  "SA15n1245:113": "gatirapyanyathā dṛṣṭā pakṣaścāyaṃ kṛtottaraḥ ||56 ||",
  "SA15n1245:114": "maṇipradīpaprabhayormaṇibuddhyābhidhāvatoḥ |",
  "SA15n1245:115": "mithyājñānāviśeṣe'pi viśeṣo'rthakriyāṃ prati ||57 ||",
  "SA15n1245:116": "yathā tathā'yathārthatve'pyanumānatadābhayoḥ |",
  "SA15n1245:117": "arthakriyānurodhena pramāṇatvaṃ vyayasthitam ||58 ||",
  "SA15n1245:118": "buddhiryatrārthasāmarthyādanvayavyatirekiṇī |",
  "SA15n1245:119": "tasya svatabtraṃ grahaṇamato'nyad vastvatīndriyam ||59 ||",
  "SA15n1245:120": "tasyādṛṣṭātmarūpasya gateranyo'rtha āśrayaḥ |",
  "SA15n1245:121": "tadāśrayeṇa sambandhī yadi syād gamakastadā ||60 ||",
  "SA15n1245:122": "gamakānugasāmānyarūpeṇaiva tadā gatiḥ |",
  "SA15n1245:123": "tasmāt sarvaḥ parokṣo'rtho viśeṣeṇa na gamyate ||61 ||",
  "SA15n1245:124": "yā ca sambandhino dharmād bhūtirdharmiṇi jñāyate |",
  "SA15n1245:125": "sānumānaṃ parokṣāṇāmekāntenaiva sādhanam ||62 ||",
  "SA15n1245:126": "na pratyakṣaraparikṣābhyāṃ meyasyānyasya sambhavaḥ |",
  "SA15n1245:127": "tasmāt prameyadvitvena pramāṇadvitvamiṣyate ||63 ||",
  "SA15n1245:128": "tryekasaṃkhyānirāso vā prameyadvayasarśanāt |",
  "SA15n1245:129": "ekamevāprameyatvādasataścenmataṃ ca naḥ ||64 ||",
  "SA15n1245:130": "anekānto'prameyatve'sadbhāvasya niścayaḥ |",
  "SA15n1245:131": "tanniścyapramāraṇaṃ vā dvitīyam nākṣajā matiḥ ||65 ||",
  "SA15n1245:132": "abhāve'rthabalājjāterarthaśaktyanapekṣaṇe |",
  "SA15n1245:133": "vyavadhānādibhāve'pi jāyetendriyajā matiḥ ||66 ||",
  "SA15n1245:134": "abhāve vinivṛttiścet pratyakṣasyaiva niścayaḥ |",
  "SA15n1245:135": "viruddhaṃ saiva vā liṅgamanvayavyatirekiṇī ||67 ||",
  "SA15n1245:136": "śiddhaṃ ca paracaitanyapratipatteḥ pramādvayam |",
  "SA15n1245:137": "vyavahārādau pravṛttaśca siddhastadbhāvaniścaḥ ||68 ||",
  "SA15n1245:138": "pramāṇamavisaṃvādāt tat kvacid vyabhicārataḥ |",
  "SA15n1245:139": "nāśvāsa iti celliṅgadurdṛṣṭiretadīdṛśam ||69 ||",
  "SA15n1245:140": "yataḥ kadācit siddhā'sya pratītirvastunaḥ kvacit |",
  "SA15n1245:141": "tadvaśya tato jātaṃ tatsvabhāvo'pi vā bhavet ||70 ||",
  "SA15n1245:142": "svanimittāt svabhāvād vā vinā nārthasya sambhavaḥ |",
  "SA15n1245:143": "yacca rūpaṃ tayordṛṣṭaṃ tadevānyatra lakṣaṇam ||71 ||",
  "SA15n1245:144": "svabhāve svanimitte vā dṛśye darśanahetuṣu |",
  "SA15n1245:145": "anyeṣu satsvadṛśye ca satta vā tadvataḥ katham ||72 ||",
  "SA15n1245:146": "aprāmāṇye ca sāmānyabuddhestallopa āgataḥ |",
  "SA15n1245:147": "pretyabhāvavad akṣaistat paryāyeṇa pratīyate ||73 ||",
  "SA15n1245:148": "tacca nendriyaśaktyādāvakṣabuddherasambhavāt |",
  "SA15n1245:149": "abhāvapratipattau syād buddherjanmānittikam ||74 ||",
  "SA15n1245:150": "svalakṣaṇe ca pratyakṣamavikalpatayā vinā |",
  "SA15n1245:151": "vikalpena na sāmānyagrahastasmistato'numā ||75 ||",
  "SA15n1245:152": "prameyaniyame varṇānityatā na pratīyate |",
  "SA15n1245:153": "pramāṇamanyat tadbuddhurvinā liṅgena sambhavāt ||76 ||",
  "SA15n1245:154": "viśeṣadṛṣṭe liṅgasya sambandhasyāprasiddhitaḥ |",
  "SA15n1245:155": "tat pramāṇāntaraṃ meyabahutvād bahutāpi vā ||77 ||",
  "SA15n1245:156": "pramāṇānāmanekasya vṛtterekatra vā tathā |",
  "SA15n1245:157": "viśeṣadadṛṣṭerekatrisaṃkhyāpoho na vā bhavet ||78 ||",
  "SA15n1245:158": "viṣayāniyamādanyaprameyasya ca sambhavāt |",
  "SA15n1245:159": "yojanād varṇasāmānye nāyaṃ doṣaḥ prasajyate ||79 ||",
  "SA15n1245:160": "nāvasturūpaṃ tasyaiva tathā siddheḥ prasādhanāt |",
  "SA15n1245:161": "anyatra nānyasiddhiścenna tasyaiva prasiddhitaḥ ||80 ||",
  "SA15n1245:162": "yo hi bhāvo yathābhūto sa tadṛgliṅ gacetasaḥ |",
  "SA15n1245:163": "hetustajjā tathābhūte tasmād vastuni liṅigadhīḥ ||81 ||",
  "SA15n1245:164": "liṅgaliṅgidhiyorevaṃ pāramparyeṇa vastuni |",
  "SA15n1245:165": "prativabdhāt tadābhāsaśūnyayorapyavañcanam ||82 ||",
  "SA15n1245:166": "tadrī pādhyavasāyācca tayostadrūpaśūnyayoḥ |",
  "SA15n1245:167": "tadrūpāvañcakatve'pi kṛtā bhrāntivyavasthitiḥ ||83 ||",
  "SA15n1245:168": "tasmād vastuni boddhavye vyāpakaṃ vyāpyacetasaḥ |",
  "SA15n1245:169": "nimittaṃ tatsvabhāvo vā kāraṇam tacca taddhiyaḥ ||84 ||",
  "SA15n1245:170": "pratiṣedhastu sarvatra sādhyate'nupalambhataḥ |",
  "SA15n1245:171": "siddhiṃ pramāṇairvadatāmarthādeva viparyayāt ||85 ||",
  "SA15n1245:172": "dṛṣṭā viriddhadharmoktistasya tatkāraṇasya vā |",
  "SA15n1245:173": "niṣedhe yāpi tasyaiva sā'pramāṇatvasūcanā ||86 ||",
  "SA15n1245:174": "anyathaikasya dharmasya svabhāvoktyā parasya tat |",
  "SA15n1245:175": "nāstitvaṃ kena gamyeta virodhācced asāvapi ||87 ||",
  "SA15n1245:176": "siddhaḥ kenāsahasthānāditi cet tat kuto matam |",
  "SA15n1245:177": "dṛśyasya darśanābhāvāhiti cet sā'pramāṇatā ||88 ||",
  "SA15n1245:178": "tasmāt svaśabdenoktāpi sā'bhāvasya prasādhikā |",
  "SA15n1245:179": "yasyāpramāṇaṃ sā'vācyo niṣedhastena sarvathā ||89 ||",
  "SA15n1245:180": "etena tadviruddhārthakāryoktirupavarṇatā |",
  "SA15n1245:181": "prayogaḥ kevalaṃ bhinnaḥ sarvatrārtho na bhidyate ||90 ||",
  "SA15n1245:182": "viruddhaṃ tacca sopāyamavidhāyāpidhāya ca |",
  "SA15n1245:183": "pramāṇoktirniṣedhe yā na sāmnāyānusāriṇī ||91 ||",
  "SA15n1245:184": "uktyādeḥ sarvavitpretyabhāvādipratiṣedhavat |",
  "SA15n1245:185": "atīndriyāṇāmarthānāṃ virodhasyāprasiddhitaḥ ||92 ||",
  "SA15n1245:186": "bādhyavādhakabhāvaḥ kaḥ syātāṃ yadyuktisaṃvidau |",
  "SA15n1245:187": "tādṛśo'nupalabdheśced ucyatāṃ saiva sādhanam ||93 ||",
  "SA15n1245:188": "aniścakaraṃ proktamīdṛk cānupalambhanam |",
  "SA15n1245:189": "tannātyantaparokṣeṣu sadasattāviniścayau ||94 ||",
  "SA15n1245:190": "bhinno'bhinno'pi vā dharmaḥ sa viruddhaḥ prayujjate |",
  "SA15n1245:191": "yathā'gnirahime sādhye sattā vā janmabādhanī ||95 ||",
  "SA15n1245:192": "yathā vastveva vastūnāṃ sādhane sādhanaṃ matam |",
  "SA15n1245:193": "tathā vastveva vastūnāṃ svanivṛttau nivarttakam ||96 ||",
  "SA15n1245:194": "etena kalpanānyasto yatra kvacana sambhavāt |",
  "SA15n1245:195": "dharmaḥ pakṣasapakṣānyataratvādirapoditaḥ ||97 ||",
  "SA15n1245:196": "tatrāpi vyāpako dharmo nivṛttergamako mataḥ |",
  "SA15n1245:197": "vyāpakasvanivṛttiścet paricchinnā kathañcana ||98 ||",
  "SA15n1245:198": "yadapramāṇatā'bhāve liṅgaṃ tasyaiva kathyate |",
  "SA15n1245:199": "tadatyantavimūḍhārtham āgopālamasaṃvṛteḥ ||99 ||",
  "SA15n1245:200": "etāvanniścayafalamabhāve'nupalambhanam |",
  "SA15n1245:201": "tacca hetau svabhāve vā dṛśye dṛśyatā mate ||100 ||",
  "SA15n1245:202": "anumānādanityādergrahaṇe'yaṃ kramo mataḥ |",
  "SA15n1245:203": "prāmāṇyameva nānyatra gṛhītaghaṇānmatam ||101 ||",
  "SA15n1245:204": "nānyāsyānityatā bhāvāt pūrva siddhaḥ sa cenidriyāt |",
  "SA15n1245:205": "nānekarūpo vācyo'sau vācyo dharmo vikalpajaḥ ||102 ||",
  "SA15n1245:206": "sāmānyāśrayasaṃsiddhau sāmānyaṃ siddhameva tat |",
  "SA15n1245:207": "tadasiddhau tathāsyaiva hyanumānaṃ pravartate ||103 ||",
  "SA15n1245:208": "kvacit tadaparijñānaṃ sadṛśāparasambhavāt |",
  "SA15n1245:209": "bhrānterapaśyato bhedaṃ māyāgolakabhedavat ||104 ||",
  "SA15n1245:210": "tathā hyaliṅgamābālamasaṃśliṣṭottarodayam |",
  "SA15n1245:211": "paśyan paricchinattyeva dīpādi nāśinaṃ janaḥ ||105 ||",
  "SA15n1245:212": "bhāvasvabhāvabhūtāyāmapi śaktau fale dṛśaḥ |",
  "SA15n1245:213": "anānantaryato moho viniśceturapāṭavāt ||106 ||",
  "SA15n1245:214": "tasyava vinivṛttyarthamanumānopavarṇanam |",
  "SA15n1245:215": "vyasyantīkṣaṇādeva sarvākārān mahādhiyaḥ ||107 ||",
  "SA15n1245:216": "vyāvṛtte sarvatastasmin vyāvṛttivinivbandhanāḥ |",
  "SA15n1245:217": "buddhayo'rthe pravarttante bhinne bhinnāśrayā iva ||108 ||",
  "SA15n1245:218": "yathācodanamākhyāśca so'sati bhrāntikāraṇe |",
  "SA15n1245:219": "pratibhāḥ pratisandhatte svānurūpāḥ svabhāvataḥ ||109 ||",
  "SA15n1245:220": "siddho'trāpyathavā dhvaṃso liṅgādanupalambhanāt |",
  "SA15n1245:221": "prāgbhūtvā hyabhavan bhāvo'nitya ityabhidhīyate ||110 ||",
  "SA15n1245:222": "yasyobhayāntavyavadhisattāsambandhavā cinī |",
  "SA15n1245:223": "anityatāśrutistena tāvantāviti kau smṛtau ||111 ||",
  "SA15n1245:224": "prākpaścādapyabhāvaścet sa evānityatā na kim |",
  "SA15n1245:225": "ṣaṣṭhayādyayogāditi cedū antayoḥ sa kathaṃ bhavet ||112 ||",
  "SA15n1245:226": "sattāsambandhayordhrauvyādantābhyāṃ na viśeṣaṇam |",
  "SA15n1245:227": "aviśeṣaṇameva syādantau cet kāryakāraṇe ||113 ||",
  "SA15n1245:228": "asambandhānna bhāvasya prāgabhāvaṃ sa vāñchati |",
  "SA15n1245:229": "tadupādhisamākhyāne te'pyasya ca na sidhyataḥ ||114 ||",
  "SA15n1245:230": "sattā svakāraṇāśleṣakaraṇāt kāraṇaṃ kila |",
  "SA15n1245:231": "sā sattā sa ca sambandho nityau kāryamatheha kim ||115 ||",
  "SA15n1245:232": "yasyābhāvaḥ kriyetāsau na bhāvaḥ prāgabhāvavān |",
  "SA15n1245:233": "sambandhānabhyupagamānnityaṃ viśvamidaṃ tataḥ ||116 ||",
  "SA15n1245:234": "tasmādanarthāskandinyo'bhinnārthābhimateṣvapi |",
  "SA15n1245:235": "śabdeṣu vācyabhedinyo vyatirekāspadaṃ dhiyaḥ ||117 ||",
  "SA15n1245:236": "viśeṣapratyabhijñānaṃ na pratikṣaṇabhedataḥ |",
  "SA15n1245:237": "na vā viśeṣaviṣayaṃ dṝṣṭasāmyena tadgrahāt ||118 ||",
  "SA15n1245:238": "nidarśanaṃ tadeveti sāmānyāgrahaṇaṃ yadi |",
  "SA15n1245:239": "nidarśanatvāt siddhasya pramāṇenāsya kiṃ punaḥ ||119 ||",
  "SA15n1245:240": "vismṛtatvādadoṣaścet tata evānidarśanam |",
  "SA15n1245:241": "dṛṣṭe tadbhāvasiddhiścet pramāṇād anyavastuni ||120 ||",
  "SA15n1245:242": "tattvārope viparyāsastatsiddherapramāṇatā |",
  "SA15n1245:243": "pratyakṣetarayoraikyādekasiddhirdvayorapi ||121 ||",
  "SA15n1245:244": "sandhīyamānaṃ cānyena vyavasāyaṃ smṛtiṃ viduḥ |",
  "SA15n1245:245": "talliṅgāpekṣaṇānno cet smṛtirna vyabhicārataḥ ||122 ||",
  "SA15n1245:246": "pratyakṣaṃ kalpanāpoḍhaṃ pratyakṣeṇaiva sidhyati |",
  "SA15n1245:247": "pratyātmavedyaḥ sarveṣāṃ vikalpo nāmasaṃśrayaḥ ||123 ||",
  "SA15n1245:248": "saṃhṛtya sarvatāścintāṃ stimitenāntarātmanā |",
  "SA15n1245:249": "sthito'pi cakṣuṣā rūpamīkṣate sākṣajā matiḥ ||124 ||",
  "SA15n1245:250": "punarvikalpayan kiñcidāsīnme kalpanedṛśī |",
  "SA15n1245:251": "vetti ceti na pūrvoktāvasthāyāmindriyād gatau ||125 ||",
  "SA15n1245:252": "ekatra dṛṣṭau bhedo hi kvacinnānyatra dṛśyate |",
  "SA15n1245:253": "na tasmād bhinnamastyanyat sāmānyaṃ buddhyabhedataḥ ||126 ||",
  "SA15n1245:254": "tasmād viśeṣaviṣayā sarvai vendriyajā matiḥ |",
  "SA15n1245:255": "na viśeṣeṣu śabdānāṃ pravṛttāvasti sambhavaḥ ||127 ||",
  "SA15n1245:256": "ananvayād viśeṣāṇāṃ saṅketasyāpravṛttitaḥ |",
  "SA15n1245:257": "viṣayo yaśca śabdānāṃ saṃyojyeta sa eva taiḥ ||128 ||",
  "SA15n1245:258": "asyedamiti sambandhe yāvarthau pratibhāsinau |",
  "SA15n1245:259": "tayoreva hi sambandho na tadendriyagocaraḥ ||129 ||",
  "SA15n1245:260": "viśadapratibhāsasya tadārthasyāvibhāvanāt |",
  "SA15n1245:261": "vijñānābhāsabhedo hi padārthānāṃ viśeṣakaḥ ||130 ||",
  "SA15n1245:262": "cakṣuṣā'rthāvabhāse'pi yaṃ paro'syeti śaṃsati |",
  "SA15n1245:263": "sa eva yojyate śabdairna khalvindriyagocaraḥ ||131 ||",
  "SA15n1245:264": "avyāpṛtendriyasyānyavāṅ mātreṇāvibhāvanāt |",
  "SA15n1245:265": "na cānuditasambandhaḥ svayaṃ jñānaprasaṅgataḥ ||132 ||",
  "SA15n1245:266": "manaso yugapadvṛtteḥ savikalpāvikalpayoḥ |",
  "SA15n1245:267": "vimūḍho laghuvṛttervā tayoraikyaṃ vyavasyati ||133 |",
  "SA15n1245:268": "vikalpavyavadhānena vicchinnaṃ darśanaṃ bhavet |",
  "SA15n1245:269": "iti ced bhinnajātīyavikalpe'nyasya vā katham ||134 ||",
  "SA15n1245:270": "alātadṛṣṭivad bhāvapakṣaśced balavān mataḥ |",
  "SA15n1245:271": "anyatrāpi samānaṃ tad varṇayorvā sakṛcchutiḥ ||135 ||",
  "SA15n1245:272": "sakṛt saṅgatasarvārtheṣvindriyeṣviha satsvapi |",
  "SA15n1245:273": "pañcabhirvyavadhāne'pi bhātyavyavahiteva yā ||136 ||",
  "SA15n1245:274": "sā matirmāmaparyantakṣaṇikajñānamiśraṇāt |",
  "SA15n1245:275": "vicchinnābheti taccitraṃ tasmāt santu sakṛddhiyaḥ ||137 ||",
  "SA15n1245:276": "pratibhāsāviśeṣaśca sāntarānantare katham |",
  "SA15n1245:277": "śuddhe manovikalpe ca na kramagrahaṇaṃ bhavet ||138 ||",
  "SA15n1245:278": "yo'grahaḥ saṅgate'pyarthe kvacidāsaktacetasaḥ |",
  "SA15n1245:279": "saktyānyotpattivaiguṇyāccodyaṃ vai tad dvayorapi ||139 ||",
  "SA15n1245:280": "śīghravṛtteralātāderanvayapratighātinī |",
  "SA15n1245:281": "cakrabhrāntiṃ dṛgādhatte na dṛśāṃ ghaṭanena sā ||140 ||",
  "SA15n1245:282": "kecidindriyajatvāderbāladhīvadakalpanām |",
  "SA15n1245:283": "āhurbālāvikalpe ca hetuṃ saṃketamandatām ||141 ||",
  "SA15n1245:284": "teṣāṃ pratyakṣameva syād bālānāmavikalpanāt |",
  "SA15n1245:285": "saṃketopāyavigamāt paścādapi bhavenna saḥ ||142 ||",
  "SA15n1245:286": "mano vyutpannasaṃketamasti tena sa cenmataḥ |",
  "SA15n1245:287": "evamindriyaje'pi syād śeṣavaccedamīdṛśam ||143 ||",
  "SA15n1245:288": "yadeva sādhanaṃ bāle tadevātrāpi kathyatām |",
  "SA15n1245:289": "sāmyādakṣadhiyāmuktamanenānubhavādikam ||144 ||",
  "SA15n1245:290": "viśeṣaṇaṃ viśeṣyañca sambandhaṃ laukikīṃ sthitim |",
  "SA15n1245:291": "gṛhītvā saṅkalayayaitat tathā pratyeti nānyathā ||145 ||",
  "SA15n1245:292": "yathā daṇḍini jātyādervivekenānirūpaṇāt |",
  "SA15n1245:293": "tadvatā yojanā nāsti kalpanāpyatra nāstyataḥ ||146 ||",
  "SA15n1245:294": "yadapyanvayi vijñānaṃ śabdavyaktyavabhāsi tat |",
  "SA15n1245:295": "varṇākṛtyakṣarākāraśūnyaṃ gotvaṃ hi varṇyate ||147 ||",
  "SA15n1245:296": "samānatve'pi tasyaiva neaṇaṃ netragocare |",
  "SA15n1245:297": "pratibhāsadvayābhāvāt buddherbhedaśca durlabhaḥ ||148 ||",
  "SA15n1245:298": "samavāyāgrahādakṣaiḥ sambandhādarśanaṃ sthitam |",
  "SA15n1245:299": "paṭastantuṣvihetyādiśabdāśceme svayaṃ kṛtāḥ ||149 ||",
  "SA15n1245:300": "śṛṅgaṃ gavīti loke syāt śṛṃge gaurityalaukikam |",
  "SA15n1245:301": "gavākhyapariśiṣṭāṅgavicchedānupalambhanāt ||150 ||",
  "SA15n1245:302": "taistantubhiriyaṃ śāṭītyuttaraṃ kāryamucyate |",
  "SA15n1245:303": "tantusaṃskārasambhūtaṃ naikakālaṃ kathañcana ||151 ||",
  "SA15n1245:304": "kāraṇāropataḥ kaścid ekāpoddhārāro'pi vā |",
  "SA15n1245:305": "tantvākhyāṃ vartayet kārye darśayan nāśrayaṃ śruteḥ ||152 ||",
  "SA15n1245:306": "upakāryopakāritvaṃ vicchedād dṛṣṭireva vā |",
  "SA15n1245:307": "mukhyaṃ yadaskhalajjñānamādisaṃketagocaraḥ ||153",
  "SA15n1245:308": "anumānaṃ ca jātyādau vastuno nāsti bhedini |",
  "SA15n1245:309": "sarvatra vyapadeśo hi daṇḍādernāpi sāṃvṛtāt ||154 ||",
  "SA15n1245:310": "vastuprāsādamālādiśabdāścānyānapekṣiṇaḥ |",
  "SA15n1245:311": "geho yadyapi saṃyogastanmālā kinnu tad bhavet ||155 ||",
  "SA15n1245:312": "jātiśced geha ekā'pi māletyucyeta vṛkṣavat |",
  "SA15n1245:313": "mālābahutve tacchabdaḥ kathaṃ jāterajātitaḥ ||156 ||",
  "SA15n1245:314": "mālādau ca mahattvādiriṣṭo yaścaupacārikaḥ |",
  "SA15n1245:315": "mukhyāviśiṣṭavijñānagrāhyatvānnaupacārikaḥ ||157",
  "SA15n1245:316": "ananyahetutā tulyā sā mukhyābhimateṣvapi |",
  "SA15n1245:317": "padārthaśabdaḥ kaṃ hetumanyaṃ ṣaṭsu samīkṣate ||158 ||",
  "SA15n1245:318": "yo yathā rūḍhitaḥ siddhastatsāmyād yastathocyate |",
  "SA15n1245:319": "mukhyo gauṇaśca bhāveṣvapyabhāvasyopacārataḥ ||159 ||",
  "SA15n1245:320": "saṃketānvayinī rūḍhirvakturicchānvayī ca saḥ |",
  "SA15n1245:321": "kriyate vyavahārārtha chandaḥśabdāṃśanāmavat ||160 ||",
  "SA15n1245:322": "vastudharmatayaivārthāstādṛgvijñānakāraṇam |",
  "SA15n1245:323": "bhede'pi yatra tajjñānaṃ tāṃstathā pratipadyate ||161 ||",
  "SA15n1245:324": "jñānānyapi tathā bhede bhedapratyavamarśane |",
  "SA15n1245:325": "ityatatkāryaviśleṣasyānbvayo naikavastunaḥ ||162 ||",
  "SA15n1245:326": "vastūnāṃ vidyate tasmāt tanniṣṭhā vastuni śrutiḥ |",
  "SA15n1245:327": "bahyaśaktivyavacchedaniṣṭhābhāve'pi tacchrutiḥ ||163 ||",
  "SA15n1245:328": "vikalpapratibimbeṣu tanniṣṭheṣu nibadhyate |",
  "SA15n1245:329": "tato'nyāpohaniṣṭhatvāduktānyāpohakṛt śrutiḥ ||164 ||",
  "SA15n1245:330": "vyatirekīva yajjñāne bhātyarthapratibimbakam |",
  "SA15n1245:331": "śabdāt tadapi nārthātmā bhrāntiḥ sā vāsanodbhavā ||165 ||",
  "SA15n1245:332": "tasyābhidhāne śrutibhirarthe koṃ'śo'vagamyate |",
  "SA15n1245:333": "tasyāgato ca saṃketakriyā vyarthā tadarthikā ||166 ||",
  "SA15n1245:334": "śabdo'rthāṃśaṃ kamāheti tatrānyāpoha ucyate |",
  "SA15n1245:335": "ākāraḥ sa ca nārthe'sti taṃ vadannarthabhāk katham ||167 ||",
  "SA15n1245:336": "śabdasyānvayinaḥ kāryamarthenānvayinā sa ca |",
  "SA15n1245:337": "ananvayī dhiyo'bhedād darśanābhyāsanirmitaḥ ||168 ||",
  "SA15n1245:338": "tadrūpāropagatyānyavyāvṛttādhigateḥ punaḥ |",
  "SA15n1245:339": "śabdārtho'rthaḥ sa eveti vacane na virudhyate ||169 ||",
  "SA15n1245:340": "mithyāvabhāsino vaite pratyayāḥ śabdanirmitāḥ |",
  "SA15n1245:341": "anuyāntīmamarthāśamiti cāpohakṛt śrutiḥ ||170 ||",
  "SA15n1245:342": "tasmāt saṃketakāle'pi nirdiṣṭārthena saṃyutaḥ |",
  "SA15n1245:343": "svapratītifalenānyāpohaḥ sambadhyate śrutau ||171 ||",
  "SA15n1245:344": "anyatrādṛṣṭyapekṣatvāt kvacittaddṛṣṭyapekṣaṇāt |",
  "SA15n1245:345": "śrutau sambadhyate'poho naitad vastuni yujyate ||172 ||",
  "SA15n1245:346": "tasmād jātyāditadyogā nārthe teṣu ca na śrutiḥ |",
  "SA15n1245:347": "saṃyujyate'nyavyāvṛttau śabdānāmeva yojanāt ||173 ||",
  "SA15n1245:348": "saṃketasmaraṇopāyaṃ dṛṣṭasaṃkalanātmakam |",
  "SA15n1245:349": "pūrvāparaparāmarśaśūnye taccākṣuṣe katham ||174 ||",
  "SA15n1245:350": "anyatragatacitto'pi cakṣuṣā rūpamīkṣate |",
  "SA15n1245:351": "tatsaṃketāgrahastatra spaṣṭastajjā ca kalpanā ||175 ||",
  "SA15n1245:352": "jāyante kalpanāstatra yatra śabdo niveśitaḥ |",
  "SA15n1245:353": "tenecchātaḥ pravartteran nekṣeran bāhyāmakṣajāḥ ||176 ||",
  "SA15n1245:354": "rūpaṃ rūpamitīkṣeta taddhiyaṃ kimitīkṣate |",
  "SA15n1245:355": "asti cānubhavastasyāḥ so'vikalpaḥ kathaṃ bhavet ||177 ||",
  "SA15n1245:356": "tayaivānubhave dṛṣṭaṃ na viukalpadvayaṃ sakṛt |",
  "SA15n1245:357": "etena tulyakālānyavijñānānubhavo gataḥ ||178 ||",
  "SA15n1245:358": "smṛtirbhavedatīte ca sā'gṛhīte kathaṃ bhavet |",
  "SA15n1245:359": "syāccānyadhīparicchedābhinnarūpā svabuddhidhīḥ ||179 ||",
  "SA15n1245:360": "atītamapadṛṣṭābtamaliṅgañcārthavedanam |",
  "SA15n1245:361": "siddhaṃ tatkena tasmin hi na pratyakṣaṃ na laiṅgikam ||180 ||",
  "SA15n1245:362": "tatsvarūpāvabhāsinyā buddhayānantarayā yadi |",
  "SA15n1245:363": "rūpādiriva gṛhyeta na syāt tatpūrvadhīgrahaḥ ||181 ||",
  "SA15n1245:364": "so'vikalpaḥ svaviṣayo vijñānānubhavo yathā |",
  "SA15n1245:365": "aśakyasamayaṃ tadvadanyadapyavikalpakam ||182 ||",
  "SA15n1245:366": "sāmānyavācinaḥ śabdāstadekārthā ca kalpanā |",
  "SA15n1245:367": "abhāve nirvikalpasya viśeṣādhigamaḥ katham ||183 ||",
  "SA15n1245:368": "asti cennirvikalpaṃ ca kiñcit tattulyahetukam |",
  "SA15n1245:369": "sarva tathaiva hetorhi bhedād bhedaḥ falātmanām ||184 ||",
  "SA15n1245:370": "anapekṣitabāhyārthā yojanā samayasmṛteḥ |",
  "SA15n1245:371": "tathānapekṣya samayaṃ vastuśaktyaiva netradhīḥ ||185 ||",
  "SA15n1245:372": "saṃketasmaraṇāpekṣaṃ rūpaṃ yadyakṣacetasi |",
  "SA15n1245:373": "anapekṣya na cecchaktaṃ syāt smṛtāveva liṃgavat ||186 ||",
  "SA15n1245:374": "tasyāstatsaṃgamotpatterakṣadhīḥ syāt smṛterna vā |",
  "SA15n1245:375": "tataḥ kālāntare'pi syāt kvacid vyākṣepasambhavāt ||187 ||",
  "SA15n1245:376": "krameṇobhayahetuścet prāgeva syādabhedataḥ |",
  "SA15n1245:377": "anyo'kṣabuddhihetuścet smṛtistatrāpyanarthikā ||188 ||",
  "SA15n1245:378": "yathāsamitāsiddhyarthamiṣyate samayasmṛtiḥ |",
  "SA15n1245:379": "bhedaścāsamito grāhyaḥ smṛtistatra kimarthikā ||189 ||",
  "SA15n1245:380": "sāmānyamātragrahaṇe bhedāpekṣā na yujyate |",
  "SA15n1245:381": "tasmāccakṣuśca rūpaṃ ca pratītyodeti netradhīḥ ||190 ||",
  "SA15n1245:382": "sākṣācca jñānajanane samartho viṣayo'kṣavat |",
  "SA15n1245:383": "atha kasmād dvayādhīnajanma tat tena nocyate ||191 ||",
  "SA15n1245:384": "samīkṣya gamakatvaṃ hi vyapadeśo niyujyate |",
  "SA15n1245:385": "taccākṣavyapadeśe'sti taddharmaśca niyojyatām ||192 ||",
  "SA15n1245:386": "tato liṃgasvabhāvo'tra vyapadeśe niyojyatām |",
  "SA15n1245:387": "nivarttate vyāpakasya svabhāvasya nivṛttitaḥ ||193 ||",
  "SA15n1245:388": "sañcitaḥ samudāyaḥ sa sāmānyaṃ tatra cākṣadhīḥ |",
  "SA15n1245:389": "sāmānyabuddhuścāvaśyaṃ vikalpenānubaddyate ||194 ||",
  "SA15n1245:390": "arthāntarābhisambandhājjāyante ye'ṇavo'pare |",
  "SA15n1245:391": "uktāste sañcitāste hi nimittaṃ jñānajanmanaḥ ||195 ||",
  "SA15n1245:392": "aṇū nāṃ sa viśeṣaśca nāntareṇāparanaṇīn |",
  "SA15n1245:393": "tadekāniyamajjñānamuktaṃ sāmānyagocaram ||196 ||",
  "SA15n1245:394": "athaikāyatanatve'pi nānekaṃ dṛśyate sakṛt |",
  "SA15n1245:395": "sakṛdgrahāvabhāsaḥ ki viyukteṣu tilādiṣu ||197 ||",
  "SA15n1245:396": "prayuktaṃ lāghavañcātra teṣveva kramapātiṣu |",
  "SA15n1245:397": "kiṃ nākramagrahastulyakālāḥ sarvāśya buddhayaḥ ||198 ||",
  "SA15n1245:398": "kāścit tāsvakramābhāsāḥ kramavatyo'parāśca kim |",
  "SA15n1245:399": "sarvārthagrahaṇe tasmāsakramo'yaṃ prasajyate ||199 ||",
  "SA15n1245:400": "nai kaṃ citrapataṃgādi rūpaṃ vā dṛśyate katham |",
  "SA15n1245:401": "citraṃ tadekāmiti cedidaṃ citrataraṃ tataḥ ||200 ||",
  "SA15n1245:402": "naikasvabhāvaṃ citraṃ hi maṇirūpaṃ yathaiva tat |",
  "SA15n1245:403": "nīlādipratibhāsaśca tulyaścitrapaṭādiṣu ||201 ||",
  "SA15n1245:404": "tatrāvayavarūpaṃ cet kevalaṃ dṛśyate tathā |",
  "SA15n1245:405": "nīlādīni nirasyānyaccitraṃ citraṃ yadīkṣase ||202 ||",
  "SA15n1245:406": "tulyārthākārakālatvenopalakṣitayardvayoḥ |",
  "SA15n1245:407": "nānārthā kramavatyekā kimekārthā'kramāparā ||203 ||",
  "SA15n1245:408": "vaiśvarūpyād dhiyāmeva bhāvānāṃ viśvarūpatā |",
  "SA15n1245:409": "taccedanaṅga keneyaṃ siddhā bhedavyavasthitiḥ ||204 ||",
  "SA15n1245:410": "vijātīnāmanārambhādālekhyādau na citradhīḥ |",
  "SA15n1245:411": "arūpatvānna saṃyogaścitro bhakteśca nāśrayaḥ ||205 ||",
  "SA15n1245:412": "pratyekamavicitratvād gṛhīteṣu krameṇa ca |",
  "SA15n1245:413": "na citradhīsaṅkalanamanekasyaikayā'grahāt ||206 ||",
  "SA15n1245:414": "nānārthaikā bhavet tasmāt siddhā'to'pyavikalpikā |",
  "SA15n1245:415": "vikalpayannekamartha yato'nyadapi paśyati ||207 ||",
  "SA15n1245:416": "citrāvabhāseṣvathaṣu yadyekatvaṃ na yujyate |",
  "SA15n1245:417": "saiva tāvat kathaṃ buddhirekā citrāvabhāsinī ||208 ||",
  "SA15n1245:418": "idaṃ vastubalāyātaṃ yad vadanti vipaścitaḥ |",
  "SA15n1245:419": "yathā yathārthāścintyante viśīryante tathā tathā ||209 ||",
  "SA15n1245:420": "kiṃ syāt sā citrataikasyām na syāt tasyāṃ matāvapi |",
  "SA15n1245:421": "yadīdaṃ svayamarthānāṃ rocate tatra ke vayam ||210 ||",
  "SA15n1245:422": "tasmānnārtheṣu na jñāne sthūlābhāsastadātmanaḥ |",
  "SA15n1245:423": "ekatra pratiṣiddhitvād bahuṣvapi na sambhavaḥ ||211 ||",
  "SA15n1245:424": "paricchedo'ntaranyo'yaṃ bhāgo bahiriva sthitaḥ |",
  "SA15n1245:425": "jñānasyābhedinau bhinnau pratibhāso h yupaplavaḥ ||212 ||",
  "SA15n1245:426": "tatraikasyāpyabhāvena dvayamapyavahīyate |",
  "SA15n1245:427": "tasmāt tadeva tasyāpi tattvaṃ yā dvayaśūnyatā ||213 ||",
  "SA15n1245:428": "tadbhedāśrayiṇī ceyaṃ bhāvānāṃ bhedasaṃsthitiḥ |",
  "SA15n1245:429": "tadupalpavabhāve ca teṣāṃ bhedo'pyupaplavaḥ ||214 ||",
  "SA15n1245:430": "na grāhyagrāhakākārabāhyamasti ca lakṣaṇam |",
  "SA15n1245:431": "ato lakṣaṇaśūnyatvānniḥsvabhāvāḥ prakāśitāḥ ||215 ||",
  "SA15n1245:432": "vyāpāropadhikaṃ sarva skandhādīnāṃ viśeṣataḥ |",
  "SA15n1245:433": "lakṣaṇaṃ sa ca tattvaṃ na tenāpyete vilakṣaṇāḥ ||216 ||",
  "SA15n1245:434": "yathāsvampratyayāpekṣādavidyopaplutātmanām |",
  "SA15n1245:435": "vijñaptirvitathākārā jāyate timiradivat ||217 ||",
  "SA15n1245:436": "asaṃviditatatvā ca sā sarvāparadarśanaiḥ |",
  "SA15n1245:437": "asambhavād vinā teṣāṃ grāhyagrāhakaviplavaiḥ ||218 ||",
  "SA15n1245:438": "tadupekṣitatattvārthaiḥ kṛtvā gajanimīlanam |",
  "SA15n1245:439": "kevalaṃ lokabuddhyaiva bāhyacintā pratanyate ||219 ||",
  "SA15n1245:440": "nīlādiścitravijñāne jñānopādhirananyabhāk |",
  "SA15n1245:441": "aśakyadarśanaḥ taṃ hi patatyarthe vivecayan ||220 ||",
  "SA15n1245:442": "yad yathā bhāsate jñānaṃ tat tathaiva prakāśate |",
  "SA15n1245:443": "iti nāmaikabhāvaḥ syāccitrākārasya cetasi ||221 ||",
  "SA15n1245:444": "paṭādirūpasyaikatve tathā syādavivekitā |",
  "SA15n1245:445": "vivekīni nirasyānyadā viveki ca nekṣate ||222 ||",
  "SA15n1245:446": "ko vā virodho bahavaḥ sañjātātiśayāḥ pṛthak |",
  "SA15n1245:447": "bhaveyuḥ kāraṇaṃ buddheryadi nātmendriyādivat ||223 ||",
  "SA15n1245:448": "hetubhāvād ṛte nānyā grāhyatā nāma kācana |",
  "SA15n1245:449": "tatra buddhiryadākārā tasyāstad grāhyamucyate ||224 ||",
  "SA15n1245:450": "kathaṃ vā'vayavī grāhyā sakṛt svāvayavaiḥ saha |",
  "SA15n1245:451": "na hi gopratyayo dṛṣṭaḥ sāsnādīnāmadarśane ||225 ||",
  "SA15n1245:452": "guṇapradhānādhigamaḥ sahāpyabhimato yadi |",
  "SA15n1245:453": "sampūrṇāṅgo na gṛhyeta sakṛnnāpi guṇādimān ||226 ||",
  "SA15n1245:454": "vivakṣāparatantratvād viśeṣaṇaviśeṣayayoḥ |",
  "SA15n1245:455": "yadṅgabhāvenopāttaṃ tat tenaiva hi gṛhyate ||227 ||",
  "SA15n1245:456": "svato vastvantarābhedād guṇāderbhedakasya ca |",
  "SA15n1245:457": "agrahādekabuddhiḥ syāt paśyato'pi parāparam ||228 ||",
  "SA15n1245:458": "guṇādibhedagraṇānnānātvapratipad yadi |",
  "SA15n1245:459": "astu nāma tathāpyeṣāṃ bhavet sambandhisaṅkaraḥ ||229 ||",
  "SA15n1245:460": "śabdādīnāmanekatvāt siddho'nekagrahaḥ sakṛt |",
  "SA15n1245:461": "sanniveśagrahāyogādagrahe sanniveśinām ||230 ||",
  "SA15n1245:462": "sarvato vinivṛttasya vinivṛttiryato yataḥ |",
  "SA15n1245:463": "tadbhedonnītabhedā sā dharmiṇo'nekarūpatā ||231 ||",
  "SA15n1245:464": "te kalpitā rūpabhedād nirvikalpasya cetasaḥ |",
  "SA15n1245:465": "na vicitrasya citrābhāḥ kādācitkasya gocaraḥ ||232 ||",
  "SA15n1245:466": "yadyapyasti sitatvādi yādṛgindriyagocaraḥ |",
  "SA15n1245:467": "na so'bhidhīyate śabdairjānayo rūpabhedataḥ ||233 ||",
  "SA15n1245:468": "ekārthatve'pi buddhīnāṃ nānāśrayatayā sa cet |",
  "SA15n1245:469": "śrotrādicittānīdānīṃ bhinnārthānīti tat kutaḥ ||234 ||",
  "SA15n1245:470": "jāto nāmāśrayonyo'nyaḥ cetasāṃ tasya vastunaḥ |",
  "SA15n1245:471": "ekasyaiva kuto rūpaṃ bhinnākārāvabhāsi tat ||235 ||",
  "SA15n1245:472": "vṛtterdṛ śyaparāmarśenābhidhānavikalpayoḥ |",
  "SA15n1245:473": "darśanāt pratyabhijñānaṃ gavādīnāṃ nivāritam ||236 ||",
  "SA15n1245:474": "anvayāccānumānaṃ yadabhidhānavikalpayoḥ |",
  "SA15n1245:475": "dṛśye gavādau jātyādestadapyetena dūṣitam ||237 ||",
  "SA15n1245:476": "darśanānyeva bhinnānyapyekāṃ kurvanti kalpanām |",
  "SA15n1245:477": "pratyabhijñānasaṃkhyātāṃ svabhāveneti varṇitam ||238 ||",
  "SA15n1245:478": "pūrvānubhūtagrahaṇe mānasasyāpramāṇatā |",
  "SA15n1245:479": "adṛṣṭagrahaṇe'ndhāderapi syādarthadarśanam ||239 ||",
  "SA15n1245:480": "kṣaṇakatvādatītasya darśanasya na sambhavaḥ |",
  "SA15n1245:481": "vācyamakṣaṇikatve syāllakṣaṇaṃ saviśeṣaṇam ||240 ||",
  "SA15n1245:482": "niṣpāditakriye kañcid viśeṣamasamādadhat |",
  "SA15n1245:483": "karmaṇyaindriyamanyad vā sādhanaṃ kimitīṣyate ||241 ||",
  "SA15n1245:484": "sakṛd bhāvaśca sarvāsāṃ dhiyāṃ tadbhāvajanmanām |",
  "SA15n1245:485": "anyairakāryabhedasya tadapekṣāvirodhataḥ ||242 ||",
  "SA15n1245:486": "tasmādindriyavijñānānantarapratyayodbhavam |",
  "SA15n1245:487": "mano'nyameva gṛhṇāti viṣayaṃ nāndhadṛk tataḥ ||243 ||",
  "SA15n1245:488": "svārthānvayārthāpekṣaiva heturindriyajā matiḥ |",
  "SA15n1245:489": "tato'nyagrahaṇesya niyatagrāhyatā matā ||244 ||",
  "SA15n1245:490": "tadatulyakriyākālaḥ kathaṃ svajñānakālikaḥ |",
  "SA15n1245:491": "sahakārī bhavedartha iti cedakṣacetasaḥ ||245 ||",
  "SA15n1245:492": "asataḥ prāgasāmarthyāt paścāccānupayogataḥ |",
  "SA15n1245:493": "prāgbhāvaḥ sarvahetūnāṃ nāti'rtha svadhiyā saha ||246 ||",
  "SA15n1245:494": "bhinnakālaṃ kathaṃ grāhyamiti ced grāhyātāṃ viduḥ |",
  "SA15n1245:495": "hetutvameva yuktijñā jñānākārārpaṇakṣamam ||247 ||",
  "SA15n1245:496": "kārya hyanekahetutve'pyanukurvadudeti yat |",
  "SA15n1245:497": "tat tenāpyatra tadrūpaṃ gṛhītamiti cocyate ||248 ||",
  "SA15n1245:498": "aśakyasamayo hyātmā rāgādīnāmannanyabhāk |",
  "SA15n1245:499": "teṣāmataḥ svasaṃvittirnnābhijalpānuṣaṅgiṇī ||249 ||",
  "SA15n1245:500": "avedakāḥ parasyāpi te svarūpaṃ kathaṃ viduḥ |",
  "SA15n1245:501": "ekārthāśrayiṇā vedyā vijñāneneti kecana ||250 ||",
  "SA15n1245:502": "tadatadrū piṇo bhāvāstadatadrū pahetujāḥ |",
  "SA15n1245:503": "tatsukhādi kimajñānaṃ vijñānābhinnahetujam ||251 ||",
  "SA15n1245:504": "sārthe satīndriye yogye yathāsvamapi cetasi |",
  "SA15n1245:505": "dṛṣṭaṃ janma sukhādīnāṃ tat tulyaṃ manasāmapi ||252 ||",
  "SA15n1245:506": "asatsu satsu caiteṣu na janmājanma vā kvacit |",
  "SA15n1245:507": "dṛṣṭaṃ sukhāderbuddhervā tat tato nānyaśca te ||253 ||",
  "SA15n1245:508": "sukhaduḥkhādibhedaśca tesāmeva viśeṣataḥ |",
  "SA15n1245:509": "tasyā eva yathā buddhermāndyapāṭavasaṃśrayāḥ ||254 ||",
  "SA15n1245:510": "yasyārthasya nipātena te jātā dhīsukhādayaḥ |",
  "SA15n1245:511": "multvā taṃ pratipadyeta sukhādīneva sā kathan ||255 ||",
  "SA15n1245:512": "avicchinnā na bhāseta tatsaṃvittiḥ kramagrahe |",
  "SA15n1245:513": "tallāghavāccet tattulyamityasaṃvedanaṃ na kim ||256 ||",
  "SA15n1245:514": "na caikayā dvayajñānaṃ niyamādakṣacetasaḥ |",
  "SA15n1245:515": "sukhādyabhāve'pyarthācca jātestacchaktyasiddhitaḥ ||257 ||",
  "SA15n1245:516": "pṛthak pṛthak ca sāmarthye dvayornīlādivat sukham |",
  "SA15n1245:517": "gṛhyeta kevalaṃ tasya taddhetvarthamagṛhṇataḥ ||258 ||",
  "SA15n1245:518": "na hi saṃvedanaṃ yuktam arthenaiva saha grahe |",
  "SA15n1245:519": "kiṃ sāmarthya sukhādīnāṃ neṣṭā dhīryat tadudbhavā ||259 ||",
  "SA15n1245:520": "vinārthena sukhādīnāṃ vedane cakṣurādibhiḥ |",
  "SA15n1245:521": "rūpādiḥ stryādibhedo'kṣraṇā na gṛhyeta kadācana ||260 ||",
  "SA15n1245:522": "na hi satyantaraṅge'rthe śakte dhīrbāhyadarśanī |",
  "SA15n1245:523": "arthagrahe sukhādīnāṃ tajjānāṃ syādavedanam ||261 ||",
  "SA15n1245:524": "dhiyoryu gapadutpattau tattadviṣayasambhavāt |",
  "SA15n1245:525": "sukhaduḥkhavidau syātāṃ sakṛdarthasya sambhave ||262 ||",
  "SA15n1245:526": "satyāntare'pyupādāne jñāne duḥkhādisambhavaḥ |",
  "SA15n1245:527": "nopādānaṃ viruddhasya taccaikamiti cenmatam ||263 ||",
  "SA15n1245:528": "tadajñānasya vijñānaṃ kenopādānakāraṇam |",
  "SA15n1245:529": "ādhipatyaṃ tu kurvīta tadvirudve'pi dṛśyate ||264 ||",
  "SA15n1245:530": "akṣraṇoryathaika āloko naktañcaratadanyayoḥ |",
  "SA15n1245:531": "rūpadarśanavaiguṇyāvaiguṇye kurute sakṛt ||265 ||",
  "SA15n1245:532": "tasmāt sukhādayo'rthānāṃ svasaṃkrāntāvabhāsinām |",
  "SA15n1245:533": "vedakāḥ svātmanaścaiṣāmarthebhyo janma kevalam ||266 ||",
  "SA15n1245:534": "arthātmā svātmabhūto hi teṣāṃ tairanubhūyate |",
  "SA15n1245:535": "tenārthānubhavakhyātirālambastu tadābhatā ||267 ||",
  "SA15n1245:536": "kaścid bahiḥsthitāneva sukhādīnapracetanān",
  "SA15n1245:537": "grāhyānāha na tasyāpi sakṛd yukto dvayagrahaḥ ||268 ||",
  "SA15n1245:538": "sukhādyabhinnarūpatvānnīlādeścet sakṛd grahaḥ |",
  "SA15n1245:539": "bhinnāvabhāsinorgrāhyaṃ cetasostadabhedi kim ||269 ||",
  "SA15n1245:540": "tasyāviśeṣe bāhyasya bhāvanātāratamyataḥ |",
  "SA15n1245:541": "tāratamyañca buddhau syānna prītiparitāpayoḥ ||270 ||",
  "SA15n1245:542": "sukhādyātmatayā buddherapi yadyavirodhitā |",
  "SA15n1245:543": "sa idānīṃ kathaṃ bāhyāḥ sukhādyātmeti gamyate ||271 ||",
  "SA15n1245:544": "agrāhyagrāhakatvācced bhinnajātīyayoḥ pumān |",
  "SA15n1245:545": "agrāhakaḥ syāt sarvasya tato hīyeta bhoktṛtā ||272 ||",
  "SA15n1245:546": "kāryakāraṇatānena pratyuktā'kāryakāraṇe |",
  "SA15n1245:547": "grāhyagrāhakatābhāvād bhāve'nyatrāpi sā bhavet ||273 ||",
  "SA15n1245:548": "tasmāt ta āntarā eva saṃvedyatvācca cetanāḥ |",
  "SA15n1245:549": "saṃvedanaṃ na yad rūpaṃ na hi tat tasya vedanam ||274 ||",
  "SA15n1245:550": "atatsvabhāvo'nubhavo baiddhāṃstān sannavaiti cet |",
  "SA15n1245:551": "muktvā'dhyakṣasmṛtākārāṃ saṃvitiṃ buddhiratra kā ||275 ||",
  "SA15n1245:552": "tāṃstānarthānupādāya sukhaduḥkhādivedanam |",
  "SA15n1245:553": "ekamāvirbhavad dṛṣṭaṃ na dṛṣṭaṃ tvanyadantarā ||276 ||",
  "SA15n1245:554": "saṃsargādavibhāgaścedayogolakavah nivat |",
  "SA15n1245:555": "bhedābhedavyavasthaivamucchinnā sarvavastuṣu ||277 ||",
  "SA15n1245:556": "abhinnavedanasyaikyaṃ yannaivaṃ tad vibhedavat |",
  "SA15n1245:557": "sidhyedasādhanatve'sya na siddhaṃ bhedasādhanam ||278 ||",
  "SA15n1245:558": "bhinnābhaḥ sitaduḥkhādirabhinno bhuddhivedane |",
  "SA15n1245:559": "abhinnābhe vibhinne ced bhedābhedau kimāśrayau ||279 ||",
  "SA15n1245:560": "tiraskṛtānāṃ paṭunā'pyekadā'bhedadarśanāt |",
  "SA15n1245:561": "pravāhe vittibhedānāṃ siddhā bhedavyavasthitiḥ ||280 ||",
  "SA15n1245:562": "prāguktaṃ yogināṃ jñānaṃ teṣāṃ tad bhāvanāmayam |",
  "SA15n1245:563": "vidhūtakalpanājālaṃ spaṣṭamevāvabhāsate ||281 ||",
  "SA15n1245:564": "kāmaśokabhayonmādacaurasvapnādyupaplutāḥ |",
  "SA15n1245:565": "abhūtānapi paśyanti purato'vasthitāniva ||282 ||",
  "SA15n1245:566": "na vikalpānubaddhasyāsti syuṭārthāvabhāsitā |",
  "SA15n1245:567": "svapne'pi smaryate smārta na ca tat tādṛgarthavat ||283 ||",
  "SA15n1245:568": "aśubhā pṛthivīkṛtsnādyabhūtamapi varṇyate |",
  "SA15n1245:569": "spaṣṭābhaṃ nirvikalpañca bhāvānābalanirmitam ||284 ||",
  "SA15n1245:570": "tasmād bhūtamabhūtaṃ vā yad yadevātibhāvyate |",
  "SA15n1245:571": "bhāvanāpariniṣpattau tat sfuṭākalpadhīfalam ||285 ||",
  "SA15n1245:572": "tatra pramāṇaṃ saṃvādi yat prāṅ nirṇītavastuvat |",
  "SA15n1245:573": "tad bhāvānājaṃ pratyakṣamiṣṭam śeṣā upaplavāḥ ||286 ||",
  "SA15n1245:574": "śabdārthagrāhi yad yatra tajjñānaṃ tatra kalpanā |",
  "SA15n1245:575": "svarūpaṃ ca na śabdārthastatrādhyakṣamato'khilam ||287 ||",
  "SA15n1245:576": "trividhaṃ kalpamājñānamāśrayopaplavodbhavam |",
  "SA15n1245:577": "avikalpalamekaṃ ca pratyakṣābhaṃ caturvidham ||288 ||",
  "SA15n1245:578": "anakṣajatvasiddhyarthamukte dve bhrāntidarśanāt |",
  "SA15n1245:579": "siddhānumādivacanaṃ sādhanāyaiva pūrvayoḥ ||289 ||",
  "SA15n1245:580": "saṃketasaṃśrayānyārthasamāropavikalpe |",
  "SA15n1245:581": "na pratyakṣānuvṛttitvāt kadācid bhrāntikāraṇam ||290 ||",
  "SA15n1245:582": "yathaiveyaṃ parokṣārthakalpanā smaraṇātmikā |",
  "SA15n1245:583": "samayāpekṣīṇī nārtha pratyakṣamadhyavasyapi ||291 ||",
  "SA15n1245:584": "tathānubhūtasmaraṇamantareṇa ghaṭādiṣu |",
  "SA15n1245:585": "na pratyayo'nuyaṃstacca pratyakṣāt parihīyate ||292 ||",
  "SA15n1245:586": "apavādaścaturtho'tra tenoktamupaghātajam |",
  "SA15n1245:587": "kevalaṃ tatra timiramupaghātopalakṣaṇam ||293 ||",
  "SA15n1245:588": "mānasaṃ tadapītyeke teṣāṃ grantho virudhyate |",
  "SA15n1245:589": "nīladvicandrādidhiyāṃ heturakṣāṇyapītyayam 294 ||",
  "SA15n1245:590": "pāramparyeṇa hetuścedindriyajñānagocare |",
  "SA15n1245:591": "vicāryamāṇe prastāvo mānasasyeha kīdṛśaḥ ||295 ||",
  "SA15n1245:592": "ki vaindriyaṃ yadakṣāṇāṃ bhāvābhāvānurodhi cet |",
  "SA15n1245:593": "tat tulyaṃ vikriyāvaccet saiveyaṃ kiṃ niṣidhyate ||296 ||",
  "SA15n1245:594": "sarpādibhrāntivaccāsyāḥ syādakṣavikṛtāvapi |",
  "SA15n1245:595": "nivṛttirna nivarteta nivṛtte'pyakṣaviplave ||297 ||",
  "SA15n1245:596": "kadācidanyasantāne tathaivārpyeta vācakaiḥ |",
  "SA15n1245:597": "dṛṣṭasmṛtimapekṣeta na bhāseta parisfuṭam ||298 ||",
  "SA15n1245:598": "suptasya jāgrato vāpi yaiva dhīḥ sfuṭabhāsinī |",
  "SA15n1245:599": "sā nirvikalpobhayathā'pyanyathaiva vikalpikā ||299 ||",
  "SA15n1245:600": "tasmāt tasyāvikalpe'pi prāmāṇyaṃ pratiṣidhyate |",
  "SA15n1245:601": "visaṃvādāt tadartha ca pratyakṣābhaṃ dvidhoditam ||300 ||",
  "SA15n1245:602": "kriyāsādhanamityeva sarva sarvasya karmaṇaḥ |",
  "SA15n1245:603": "sādhanaṃ na hi tasya sādhanaṃ yā kriyā yataḥ ||301 ||",
  "SA15n1245:604": "tatrānubhavamātreṇa jñānasya sadṛśātmanaḥ |",
  "SA15n1245:605": "bhāvyaṃ tenātnamā yena pratikarma vibhajyate ||302 ||",
  "SA15n1245:606": "anātmabhūto bhedo'sya vidyamāno'pi hetuṣu |",
  "SA15n1245:607": "bhinne karmaṇyabhinnasya na bhedena niyāmakaḥ ||303 ||",
  "SA15n1245:608": "tasmād yato'syātmabhedādasyādhigatirityayam |",
  "SA15n1245:609": "kriyāyāḥ karmaniyamaḥ siddhā sā tatprasādhanā ||304 ||",
  "SA15n1245:610": "arthena ghaṭayatyenāṃ na hi muktvārtharūpatām |",
  "SA15n1245:611": "anyaḥ svabhedājjñānasya bhedako'pi kathañcana ||305 ||",
  "SA15n1245:612": "tasmāt prameyādhigateḥ sādhanaṃ meyarūpatā |",
  "SA15n1245:613": "sādhane'nyatra tatkarmasambandho na prasiddhayati ||306 ||",
  "SA15n1245:614": "sā ca tasyātmabhūtaiva tena nārthāntaraṃ falam |",
  "SA15n1245:615": "dadhānaṃ tacca tāmātmanyarthādhigamanātmanā ||307 ||",
  "SA15n1245:616": "savyāpāramivābhāti vyāpāreṇa svakarmaṇi |",
  "SA15n1245:617": "tadvaśāt tadavyavasthānādakārakamapi svayam ||308 ||",
  "SA15n1245:618": "yathā falasya hetūnāṃ sadṛśātmatayodbhavāt |",
  "SA15n1245:619": "heturūpagraho loke'kriyāvattve'pi kathyate ||309 ||",
  "SA15n1245:620": "ālocanākṣasambandhaviśeṣaṇadhiyāmataḥ |",
  "SA15n1245:621": "neṣṭaṃ prāmāṇyameteṣāṃ vyavadhānāt kriyāṃ prati ||310 ||",
  "SA15n1245:622": "sarveṣāmupayoge'pi kārakāṇāṃ kriyāṃ prati |",
  "SA15n1245:623": "yadantyaṃ bhedakaṃ tasyāstat sādhakatamaṃ matam ||311 ||",
  "SA15n1245:624": "sarvasāmānyahetutvāsakṣāṇāmasti nedṛśam |",
  "SA15n1245:625": "tadbhede'pi hyatadrūpasyāsyedamiti tat kutaḥ ||312 ||",
  "SA15n1245:626": "etena śeṣaṃ vyākhyātaṃ viśeṣaṇadhiyāṃ punaḥ |",
  "SA15n1245:627": "atādrū pye na bhedo'pi tadvadanyadhiyo'pi vā ||313 ||",
  "SA15n1245:628": "neṣṭo viṣayabhedo'pi kriyāsādhanayordvayoḥ |",
  "SA15n1245:629": "ekārthatve dvayaṃ vyartha na ca syāt kramabhāvitā ||314 ||",
  "SA15n1245:630": "sādhyasādhanatābhāvaḥ sakṛdbhāve dhiyoṃ'śayoḥ |",
  "SA15n1245:631": "tadvyavasthāśrayatvena sādhyasādhanasaṃsthitiḥ ||315 ||",
  "SA15n1245:632": "sarvātmanāpi sambaddhaṃ kaiścidevāvagamyate |",
  "SA15n1245:633": "dharmeḥ sa niyamo na syāt sambandhasyāviśeṣataḥ ||316 ||",
  "SA15n1245:634": "tadabhede'pi bhedo'yaṃ yasmāt tasya pramāṇatā |",
  "SA15n1245:635": "saṃskārāccedatādrū pye na tasyāpyavyavasthiteḥ ||317 ||",
  "SA15n1245:636": "kriyākaraṇayoraikyavirodha iti ced asat |",
  "SA15n1245:637": "dharmabhedābhyupagamād vastvabhinnamitīṣyate ||318 ||",
  "SA15n1245:638": "evamprakārā sarvaiva kriyākārakasaṃsthitiḥ |",
  "SA15n1245:639": "bhāvasya bhinnānabhimateṣvapyāropeṇa vṛttitaḥ ||319 ||",
  "SA15n1245:640": "kā'rthasaṃvid yadevedaṃ pratyekṣaṃ prativedanam |",
  "SA15n1245:641": "tadarthavedanaṃ kena tādrū pyād vyabhicāri tat ||320 ||",
  "SA15n1245:642": "atha so'nubhavaḥ kvāsya tadevedaṃ vicāryate |",
  "SA15n1245:643": "sarūpayanti tat kena sthūlābhāsaṃ ca te'ṇavaḥ ||321 ||",
  "SA15n1245:644": "tannārtharūpatā tasya satyāṃ sā vyabhicāriṇī |",
  "SA15n1245:645": "tatsaṃvedanabhāvasya na samarthā prasādhane ||322 ||",
  "SA15n1245:646": "tatsārūpyatadutpattī yadi saṃvedyalakṣaṇam |",
  "SA15n1245:647": "saṃvedya syāt samānārtha vijñānaṃ samanantaram ||323 ||",
  "SA15n1245:648": "idaṃ dṛṣṭaṃ śrutaṃ vedam iti yatrāvasāyadhīḥ |",
  "SA15n1245:649": "na tasyānubhavaḥ saiva pratyāsattirvicāryate ||324 ||",
  "SA15n1245:650": "dṛśyadarśanayoryena tasya tad darśanaṃ matam |",
  "SA15n1245:651": "tayoḥ sambandhamāśritya draṣṭureṣa viniścayaḥ ||325 ||",
  "SA15n1245:652": "ātmā sa tasyānubhavaḥ s ca nānyasya kasyacit |",
  "SA15n1245:653": "pratyakṣaprativedyatvamapi tasya tadātmatā ||326 ||",
  "SA15n1245:654": "nānyo'nubhāvyastenāsti tasya nānubhavo'paraḥ |",
  "SA15n1245:655": "tasyāpi tulyacodyatvāt svayaṃ saiva prakāśate ||327 ||",
  "SA15n1245:656": "nīlādirūpastasyāsau svabhāvo'nubhavaśca saḥ |",
  "SA15n1245:657": "nīlādyanubhavāt khyātaḥ svarūpānubhavo'pi san ||328 ||",
  "SA15n1245:658": "prakāśamānastādātmyāt svarūpasya prakāśakaḥ |",
  "SA15n1245:659": "yathā prakāśo'bhimatastathā dhīrātmavedinī ||329 ||",
  "SA15n1245:660": "tasyāścārthāntare vedye durghaṭau vedyavedakau |",
  "SA15n1245:661": "avedyavedakākārā yathā bhrāntairnirīkṣyate ||330 ||",
  "SA15n1245:662": "vibhaktalakṣaṇagrāhyagrāhakākāraviplavā |",
  "SA15n1245:663": "tathā kṛtavyavastheyaṃ keśādijñānabhedavat ||331 ||",
  "SA15n1245:664": "yadā tadā na sañcodyagrāhyagrāhakalakṣaṇā |",
  "SA15n1245:665": "tadānyasaṃvido'bhāvāt svasaṃvit falamiṣyate ||332 ||",
  "SA15n1245:666": "yadi bahyo'nubhūyeta ko doṣo naiva kaścana |",
  "SA15n1245:667": "idameva kimuktaṃ syāt sa bāhyo'rtho'nubhūyate ||333 ||",
  "SA15n1245:668": "yadi buddhistadākārā sā'styākāraviśeṣiṇī |",
  "SA15n1245:669": "sā bāhyādanyato veti vicāramidamarhati ||334 ||",
  "SA15n1245:670": "darśanopādhirahitasyāgrahāta tadgrahe grahāt |",
  "SA15n1245:671": "darśanaṃ nīlanirbhāsaṃ nārtho bāhyo'sti kevalam ||335 ||",
  "SA15n1245:672": "kasyacit kiñcidevāntarvāsanāyāḥ prabodhakam |",
  "SA15n1245:673": "tato dhiyāṃ viniyamo na bāhyārthavyapekṣayā ||336 ||",
  "SA15n1245:674": "tasmād dvirūpamastyekaṃ yadevamanubhūyate |",
  "SA15n1245:675": "smaryate cobhayākārasyāsya saṃvedanaṃ falam ||337 ||",
  "SA15n1245:676": "yadā nuṣpannatdbhāva iṣṭo'niṣṭo'pi vā paraḥ |",
  "SA15n1245:677": "vijñaptiheturviṣayastasyāścānubhavastathā ||338 ||",
  "SA15n1245:678": "yadā saviṣayaṃ jñānaṃ jñānāṃśe'rthavyavasthiteḥ |",
  "SA15n1245:679": "tadā ya ātmānubhavaḥ sa evārthaviniścayaḥ ||339 ||",
  "SA15n1245:680": "yadīṣṭākāra ātmā syādanyathā vānubhūyate |",
  "SA15n1245:681": "iṣṭo'niṣṭo'pi vā tena bhavatyarthaḥ praveditaḥ ||340 ||",
  "SA15n1245:682": "vidyamāne'pi bāhye 'rthe yathānubhavameva saḥ |",
  "SA15n1245:683": "niścitātmā svarūpeṇa nānekātmatvadoṣataḥ ||341 ||",
  "SA15n1245:684": "yadi bāhyaṃ na vidyeta ksya saṃvedanaṃ bhavet |",
  "SA15n1245:685": "yadyagatyā svarūpasya bāhyasyaiva na kiṃ matam ||342 ||",
  "SA15n1245:686": "abhyupāye'pi bhedena na syādanubhavo dvayoḥ |",
  "SA15n1245:687": "adṛṣṭāvaraṇāt syāt cenna nāmārthāvaśo gatiḥ ||343 ||",
  "SA15n1245:688": "tamanekātmakaṃ bhāvamekātmatvena darśayat |",
  "SA15n1245:689": "tadadṛṣṭaṃ kathaṃ nāma bhavedarthasya darśakam ||344 ||",
  "SA15n1245:690": "iṣṭāniṣṭāvabhāsinyaḥ kalpanā nākṣadhīryadi |",
  "SA15n1245:691": "aniṣṭādāvasandhānaṃ dṛṣṭaṃ tatrāpi cetasām ||345 ||",
  "SA15n1245:692": "tasmāt prameye bāhye 'pi yuktaṃ svānubhavaḥ falam |",
  "SA15n1245:693": "yataḥ svabhāvo'sya yathā tathaivārthaviniścayaḥ ||346 ||",
  "SA15n1245:694": "tadarthābhāsataivāsya pramāṇaṃ na tu sannapi |",
  "SA15n1245:695": "grāhakātmā'parārthatvād bāhyeṣvartheṣapekṣate ||347 ||",
  "SA15n1245:696": "yasmād yathā niviṣṭo'sāvarthātmā pratyaye tathā |",
  "SA15n1245:697": "niścīyate niviṣṭo'sāvevamityātmasaṃvidaḥ ||348 ||",
  "SA15n1245:698": "ityarthasaṃvit saiveṣṭā yato'rthātmā na dṛśyate |",
  "SA15n1245:699": "tasmād buddhiniveśyārthaḥ sādhanaṃ tasya sā kriyā ||349 ||",
  "SA15n1245:700": "yathā niviśate so'rtho yataḥ sā prathate tathā |",
  "SA15n1245:701": "arthasthitestadātmatvāt svavidapyarthavinmatā ||350 ||",
  "SA15n1245:702": "tasmād viṣayabhedo'pi na svasaṃvedanaṃ falam |",
  "SA15n1245:703": "uktaṃ svabhāvacintāyāṃ tādātmyādarthasaṃvidaḥ ||351 ||",
  "SA15n1245:704": "tathāvabhāsamānasya tādṛśo'nyādṛśo'pi vā |",
  "SA15n1245:705": "jñānasya heturartho'pītyarthasyeṣṭā prameyatā ||352 ||",
  "SA15n1245:706": "yathākathañcit tasyārtharūpaṃ muktvāvabhāsinaḥ |",
  "SA15n1245:707": "arthagrahaḥ katham satyaṃ na jāne'hamapīdṛśam ||353 ||",
  "SA15n1245:708": "avibhāgo'pi buddh yātmaviparyāsitadarśanaiḥ |",
  "SA15n1245:709": "grāhyagrāhakasaṃvittibhedavāniva lakṣyate ||354 ||",
  "SA15n1245:710": "mantrādyu paplutākṣāṇāṃ yathā mṛcchakalādayaḥ |",
  "SA15n1245:711": "anyathaivāvabhāsante tadrūparahitā api ||355 ||",
  "SA15n1245:712": "tathaiva darśanāt teṣāmanupaplutacakṣuṣā |",
  "SA15n1245:713": "dūre yathā vā maruṣu mahānalpo'pi dṛśyate ||356 ||",
  "SA15n1245:714": "yathānudarhsanaṃ ceyaṃ meyamānafalasthitiḥ |",
  "SA15n1245:715": "kriyate'vidyamānāpi grāhyagrāhakasaṃvidām ||357 ||",
  "SA15n1245:716": "anyathaikasya bhāvasya nānārūpāvabhāsinaḥ |",
  "SA15n1245:717": "satyaṃ kathaṃ syurākārāstadekatvasya hānitaḥ ||358 ||",
  "SA15n1245:718": "anyasyānyatvahāneśca nābhedo rūpadarśanāt |",
  "SA15n1245:719": "rūpābhedaṃ ca paśyanto dhīrabhedaṃ vyavasyati ||359 ||",
  "SA15n1245:720": "bhāvā yena nirūpyante tadrūpaṃ nāsti tattvataḥ |",
  "SA15n1245:721": "yasmādekamanekaṃ ca rūpaṃ teṣāṃ na vidyate ||360 ||",
  "SA15n1245:722": "sādharmyadarśanālloke bhrāntirnāmopajāyate |",
  "SA15n1245:723": "atadātmani tādātmyavyavasāyena neha tat ||361 ||",
  "SA15n1245:724": "adarśanājjagatyasminnekasyāpi tadātmanaḥ |",
  "SA15n1245:725": "astīyamapi yā tvantarupaplavasamudbhavā ||362 ||",
  "SA15n1245:726": "doṣodbhavā prakṛtyā sā vitathapratibhāsinī |",
  "SA15n1245:727": "anapekṣitasādharmyadṛgādistaimirādivat ||363 ||",
  "SA15n1245:728": "tatra buddheḥ paricchedo grāhakākārasammataḥ |",
  "SA15n1245:729": "tādātmyādātmavit tasya sa tasya sādhanaṃ tataḥ ||364 ||",
  "SA15n1245:730": "tatrātmaviṣaye māne yathārāgādi vedanam |",
  "SA15n1245:731": "iyaṃ sarvatra saṃyojyā mānameyafalasthitiḥ ||365 ||",
  "SA15n1245:732": "tatrāpyanubhavātmatvāt te yogyā svātmasaṃvidi |",
  "SA15n1245:733": "iti sā yogyatā mānamātmā meyaḥ falaṃ svavit ||366 ||",
  "SA15n1245:734": "grāhakākārasaṃkhyātā paricchedātmatātmani |",
  "SA15n1245:735": "sā yogyateti ca proktaṃ pramāṇaṃ svātmavedanam ||367 ||",
  "SA15n1245:736": "sarvameva hi vijñānaṃ viṣayebhyaḥ samudbhavad |",
  "SA15n1245:737": "tadanyāsyāpi hetutve kathañcid viṣayākṛti ||368 ||",
  "SA15n1245:738": "yathaivāhārakālāderhetutve'patyajanmani |",
  "SA15n1245:739": "pitrostadekasyākāraṃ dhatte nānyasya kasyacit ||369 ||",
  "SA15n1245:740": "taddhetutvena tulye'pi tadanyairviṣaye matam |",
  "SA15n1245:741": "viṣayatvaṃ tadaṃśena tadabhāve na tad bhavet ||370 ||",
  "SA15n1245:742": "anarthākāraśaṅkā syādapyarthavati cetasi |",
  "SA15n1245:743": "atītārthagrahe siddhe dvirūpatvātmavedane ||371 ||",
  "SA15n1245:744": "nīlādyābhāsabheditvānnartho jātirādvatī |",
  "SA15n1245:745": "sā cānityā na jātiḥ syānnityā cā janikā katham ||372 ||",
  "SA15n1245:746": "nāmādikaṃ niṣiddhaṃ prāṅ nāyamarthavatāṃ kramaḥ |",
  "SA15n1245:747": "icchamātrānurodhitvādarthaśaktirna sidhyati ||373 ||",
  "SA15n1245:748": "smṛtiścedṛgvidhaṃ jñānaṃ tasyāścānubhavād bhavaḥ |",
  "SA15n1245:749": "sa cārthākārarahitaḥ sedānīṃ tadvatī katham ||374 ||",
  "SA15n1245:750": "nārthād bhāvastadābhāvāt syāttathānubhave'pi saḥ |",
  "SA15n1245:751": "ākāraḥ sa ca nārthasya spaṣṭakāravivekataḥ ||375 ||",
  "SA15n1245:752": "vyatiriktaṃ tadākāraṃ pratīyādaparastadā |",
  "SA15n1245:753": "nityamātmani sambandhe pratīyāt kathitaṃ ca na ||376 ||",
  "SA15n1245:754": "ekaikenābhisambandhe pratisandhirna yujyate |",
  "SA15n1245:755": "ekārthābhiniveśātmā pravaktṛśrotṛcetasoḥ ||377 ||",
  "SA15n1245:756": "tadekavyavahāraścet sādṛśyādatadābhayoḥ |",
  "SA15n1245:757": "bhinnātmārtha kathaṃ grāhyastadā syāddhīranarthikā ||378 ||",
  "SA15n1245:758": "taccānubhavavijñānenobhayāṃśāvalambinā |",
  "SA15n1245:759": "ekākāraviśeṣeṇa tajjñānenānubadhyate ||379 ||",
  "SA15n1245:760": "anyathā hyatathārūpaṃ kathaṃ jñāne'dhirohati |",
  "SA15n1245:761": "ekākārottaraṃ jñānaṃ tathā h yuktaramuktaram ||380 ||",
  "SA15n1245:762": "tasyārtharūpeṇākārāvātmākāraśca kaścana |",
  "SA15n1245:763": "dvitīyasya tṛtīyena jñānena hi vivicyate ||381 ||",
  "SA15n1245:764": "arthakāryatayā jñānasmṛtāvarthasmṛteryadi |",
  "SA15n1245:765": "bhrāntyā saṅkalanaṃ jyotirmanaskāre ca sā bhavet ||382 ||",
  "SA15n1245:766": "sarveṣāmapi kāryāṇāṃ kāraṇaiḥ syāt tathā grahaḥ |",
  "SA15n1245:767": "kulālādivivekena na smaryeta ghaṭastataḥ ||383 ||",
  "SA15n1245:768": "yasmādatiśayāj jñānamarthasaṃsargabhājanam |",
  "SA15n1245:769": "sārūpyāttat kimanyat syād dṛṣṭeśca yamalādiṣu ||384 ||",
  "SA15n1245:770": "ādyānubhayarūpatve hye karūpe vyavasthitam |",
  "SA15n1245:771": "dvitīyaṃ vyatiricyet na parāmarśacetasā ||385 ||",
  "SA15n1245:772": "arthasaṃkalanāśleṣā ṃdhīrdvitīyāvalambate |",
  "SA15n1245:773": "nīlādirūpeṇa dhiyaṃ bhāsamānāṃ purastataḥ ||386 ||",
  "SA15n1245:774": "anyathā yādyamevaikaṃ saṃyojyetārthasambhavāt |",
  "SA15n1245:775": "jñānaṃ nadṛṣṭasambandhaṃ pūrvārthenottarottaram ||387 ||",
  "SA15n1245:776": "sakṛt saṃvedyamānasya niyamena dhiyā saha |",
  "SA15n1245:777": "viṣayasya tato'nyatvaṃ kenākāreṇa sidhyati ||388 ||",
  "SA15n1245:778": "bhedaśca bhrāntavijñānairdṛ śyetendāvivādvaye |",
  "SA15n1245:779": "saṃvittiniyamo nāsti bhinnayornīlapītayoḥ ||389 ||",
  "SA15n1245:780": "nārthā'saṃvedanaḥ kaścidanartha vāpi vedanam |",
  "SA15n1245:781": "dṛṣṭaṃ saṃvedyamānaṃ tat tayornāsti vivekitā ||390 ||",
  "SA15n1245:782": "tasmādarthasya durvāraṃ jñānakālāvabhāsinaḥ |",
  "SA15n1245:783": "jñānadavyatirekitvam hetubhedānumā bhavet ||391 ||",
  "SA15n1245:784": "abhāvādkṣabuddhīnāṃ satsvapyanyeṣu hetuṣu |",
  "SA15n1245:785": "niyamaṃ yadi na bru yāt pratyayāt samanantarāt ||392 ||",
  "SA15n1245:786": "bījādaṅkurajanmāgnerdhūmāt siddhiritīdṛśī |",
  "SA15n1245:787": "bahyārthāśrayiṇī yapi kārakajñāpakasthitiḥ ||393 ||",
  "SA15n1245:788": "sāpi tadru panirbhāsā tathā niyatasaṅgamāḥ |",
  "SA15n1245:789": "buddhīrāśritya kalpyeta yadi kiṃ vā virudhyate ||394 ||",
  "SA15n1245:790": "anagnijanyo dhūmaḥ syāt tatkāryāt kāraṇe gatiḥ |",
  "SA15n1245:791": "na syāt kāraṇatāyāṃ vā kuta ekāntato gatiḥ ||395 ||",
  "SA15n1245:792": "tatrāpi dhūmābhāsā dhīḥ prabodhapaṭuvāsanām |",
  "SA15n1245:793": "gamayedagninirbhāsāṃ dhiyameva na pāvakam ||396 ||",
  "SA15n1245:794": "tadyogyavāsanāgarbha eva dhūmāvabhāsinīm |",
  "SA15n1245:795": "vyanakti cittasantāni dhiyaṃ dhūmo'nitastataḥ ||397 ||",
  "SA15n1245:796": "astyeṣa viduṣāṃ vādo bāhyāṃ tvāśritya varṇyate |",
  "SA15n1245:797": "dvairūpyaṃ sahasaṃvittiniyamāt tacca sidhyati ||398 ||",
  "SA15n1245:798": "jñānamindriyabhedena paṭumandāvilādikām |",
  "SA15n1245:799": "pratibhāsabhidāmarthe bibhradekatra dṛśyate ||399 ||",
  "SA15n1245:800": "arthasyābhinnarūpatvādekarūpaṃ bhavenmanaḥ |",
  "SA15n1245:801": "sarvai tadarthamarthāccet tasya nāsti tadābhatā ||400 ||",
  "SA15n1245:802": "arthāśrayeṇodbhavatastadrūpamanukurvataḥ |",
  "SA15n1245:803": "tasya kenacidaṃśena parato'pi bhidā bhavet ||401 ||",
  "SA15n1245:804": "tathā hyāśritya pitaraṃ tadrūpo'pi sutaḥ pituḥ |",
  "SA15n1245:805": "bhedaṃ kenacidaṃśena kutaścidavalambate ||402 ||",
  "SA15n1245:806": "mayūracandrakākāraṃ nīlalohitabhāsvaram |",
  "SA15n1245:807": "sampaśyanti pradīpādermaṇḍalaṃ mandacakṣuṣaḥ ||403 ||",
  "SA15n1245:808": "tasya tadbāhyārūpatve kā prasannekṣaṇe'kṣamā |",
  "SA15n1245:809": "bhūtaṃ paśyaṃśca taddarśī kathaṃ copahatendriyaḥ ||404 ||",
  "SA15n1245:810": "śodhitaṃ timireṇāsya vyaktaṃ cakṣuratīndriyam |",
  "SA15n1245:811": "paśyato'nyākṣadṛśye'rthe tadavyaktaṃ kathaṃ punaḥ ||405 ||",
  "SA15n1245:812": "ālokākṣamanaskārādanyasyaikasya gamyate |",
  "SA15n1245:813": "śaktirhetustato nānyo'hetuśca viṣayaḥ katham ||406 ||",
  "SA15n1245:814": "sa eva yadi dhīhetuḥ ki pradīpamapekṣate |",
  "SA15n1245:815": "dīpamātreṇa dhībhāvādubhayaṃ nāpi kāraṇam ||407 ||",
  "SA15n1245:816": "dūrāsannādibhedena vyaktāvyaktaṃ na yujyate |",
  "SA15n1245:817": "tat syādālokabhedāccet taptidhānāpidhānayoḥ ||408 ||",
  "SA15n1245:818": "tulyā dṛṣṭiradṛṣṭirvā sūkṣmoṃ'śastasya kaścan |",
  "SA15n1245:819": "ālokana na mandena dṛśyate'to bhidā yadi ||409 ||",
  "SA15n1245:820": "ekatve'rthasya bāhyasya dṛśyādṛśyabhidā kutaḥ |",
  "SA15n1245:821": "anekatve'ṇuśo bhinne dṛśyādṛśyābhidā kutaḥ ||410 ||",
  "SA15n1245:822": "māndyapāṭavabhedena bhāso buddhabhidā yadi |",
  "SA15n1245:823": "bhinne'nyasminnabhinnasya kuto bhedena bhāsanam ||411 ||",
  "SA15n1245:824": "mandaṃ tadapi tejaḥ kimāvṛteriha sā na kim |",
  "SA15n1245:825": "tanutvaṃ tejaso'pyetadastyanyatrāpyatānavam ||412 ||",
  "SA15n1245:826": "atyāsanne ca suvyaktaṃ tejastat syādtisfuṭam |",
  "SA15n1245:827": "tatrāpyadṛṣṭamāśritya bhaved rūpāntaraṃ yadi ||413 ||",
  "SA15n1245:828": "anyonyāvaraṇāt teṣāṃ syāt tejovihatistataḥ |",
  "SA15n1245:829": "tatraikameva dṛśyet tasyānāvaraṇe sakṛt ||414 ||",
  "SA15n1245:830": "paśyet sfuṭāsfuṭaṃ rūpameko'dṛṣṭena vāraṇe |",
  "SA15n1245:831": "arthānarthau na yena stastadadṛṣṭaṃ karoti kim ||415 ||",
  "SA15n1245:832": "tasmāt saṃvid yathāhetu jāyamānārthasaṃśrayāt |",
  "SA15n1245:833": "pratibhāsabhidāṃ dhatte śeṣāḥ kumatidurnayāḥ ||416 ||",
  "SA15n1245:834": "jñānaśabdapradīpānāṃ pratyakṣasyetarasya vā |",
  "SA15n1245:835": "janakatvena pūrveṣāṃ kṣaṇikānāṃ vināśataḥ ||417 ||",
  "SA15n1245:836": "vyaktiḥ kuto'satā jñānādanyasyānupakāriṇaḥ |",
  "SA15n1245:837": "vyaktau vyajyeta sarvo'rthastaddhetorniyamo yadi ||418 ||",
  "SA15n1245:838": "naṣāpi kalpanā jñāne jñānaṃ tvarthāvabhāsataḥ |",
  "SA15n1245:839": "taṃ vyanaktīti kathyeta tadabhāve'pi tatkṛtam ||419 ||",
  "SA15n1245:840": "nākārayati cānyo'rtho'nupakārāt sahoditaḥ |",
  "SA15n1245:841": "vyakto'nākārayan jñānaṃ svākāreṇa kathaṃ bhavet ||420 ||",
  "SA15n1245:842": "vajropalādirapyarthaḥ sthiraḥ so'nyānapekṣaṇāt |",
  "SA15n1245:843": "sakṛt sarvasya janayejjñānāni jagataḥ samam ||421 ||",
  "SA15n1245:844": "kramād bhavanti tānyasya sahakāryu pakāryataḥ |",
  "SA15n1245:845": "āhuḥ pratikṣaṇaṃ bhedaṃ sa doṣo'trāpi pūrvavat ||422 ||",
  "SA15n1245:846": "saṃvedanasya tādātmye na vivādo'sti kasyacit |",
  "SA15n1245:847": "tasyārtharūpatā'siddhā sā'pi sidhyati saṃsmṛteḥ ||423 ||",
  "SA15n1245:848": "bhedenānanubhūte'sminnavibhakte svagocaraiḥ |",
  "SA15n1245:849": "evametanna khalvevamiti sā syānna bhedinī ||424 ||",
  "SA15n1245:850": "na cānubhavamātreṇa kaścid bhedo vivecakaḥ |",
  "SA15n1245:851": "vivekinī na cāspaṣṭabhede dhīryamalādivat ||425 ||",
  "SA15n1245:852": "dvairūpyasādhanenāpi prāyaḥ siddhaṃ svavedanam |",
  "SA15n1245:853": "svarūpabhūtābhāsasya tadā saṃvedanekṣaṇāt ||426 ||",
  "SA15n1245:854": "dhiyā'tadrū payā jñāne niruddhe'nubhavaḥ katham |",
  "SA15n1245:855": "svaṃ ca rūpaṃ na sā vettītyutsanno'nubhavo'khilaḥ ||427 ||",
  "SA15n1245:856": "bahirmu khaṃ ca tajjñānaṃ bhātyarthapratibhāsavat |",
  "SA15n1245:857": "buddheśca grāhikā vittirnityamantarmukhātmani ||428 ||",
  "SA15n1245:858": "yo yasya viṣayābhāsastaṃ vetti na tadipyapi |",
  "SA15n1245:859": "prāptaṃ saṃvedanaṃ sarvasadṛśānāṃ parasparam |",
  "SA15n1245:860": "buddhiḥ sarūpā tadviccet nedānīṃ vit sarūpikā ||430 ||",
  "SA15n1245:861": "svayaṃ so'nubhavastasyā na sa sārūpyakāraṇaḥ |",
  "SA15n1245:862": "kriyākarmavyavasthāyāstalloke syānnibandhanam ||431 ||",
  "SA15n1245:863": "svabhāvabhūtatadru pasaṃvidāropaviplavāt |",
  "SA15n1245:864": "nīladeranubhūtākhyā nānubhūteḥ parātmanaḥ ||432 ||",
  "SA15n1245:865": "dhiyo nīlādirūpatve bādyo'rthaḥ kimpramāṇakaḥ |",
  "SA15n1245:866": "dhiyo'nīlādirūpatve sa tasyānubhavaḥ katham ||433 ||",
  "SA15n1245:867": "yadā saṃvedanātmatvaṃ na sārūpyanibandhanam |",
  "SA15n1245:868": "siddhaṃ tat svat evāsya kimarthenopanīyate ||434 ||",
  "SA15n1245:869": "na ca sarvātmanā sāmyamajñānatvaprasaṅgataḥ |",
  "SA15n1245:870": "na ca kenacidaṃśena sarva sarvasya vedanam ||435 ||",
  "SA15n1245:871": "yathā nīlādirūpatvānnīlādyanubhavo mataḥ |",
  "SA15n1245:872": "tathānubhavarūpatvāt tasyāpyanubhavo bhavet ||436 ||",
  "SA15n1245:873": "nānubhūto'nubhava ityarthavaddhi viniścayaḥ |",
  "SA15n1245:874": "tasmādadoṣa iti cet nārthe'pyastyeṣa sarvadā ||437 ||",
  "SA15n1245:875": "kasmād vā'nubhave nāsti sati sattānibandhane |",
  "SA15n1245:876": "api cedaṃ yadābhāti dṛśyamāne sitādike ||438 ||",
  "SA15n1245:877": "puṃ saḥ sitādyabhivyaktirūpaṃ saṃvedanaṃ sfuṭam |",
  "SA15n1245:878": "tat ki sitādyabhivayakteḥ pararūpamathātmanaḥ ||439 ||",
  "SA15n1245:879": "pararūpe'prakāśāyāṃ vyaktau vyaktaṃ kathaṃ sitam |",
  "SA15n1245:880": "jñānaṃ vyaktirna sā vyaktetyavyaktamakhilaṃ jagat ||440 ||",
  "SA15n1245:881": "vyaktervyaktyantaravyaktāvapi doṣaprasaṅgataḥ |",
  "SA15n1245:882": "dṛṣṭyā vājñātasambandhaṃ viśinaṣṭi tayā katham ||441 ||",
  "SA15n1245:883": "yasmād dvayorekagatau na dvitīyasya darśanam |",
  "SA15n1245:884": "dvayoḥ saṃsṛṣṭayordṛṣṭau syād dṛṣṭamiti niścayaḥ ||442 ||",
  "SA15n1245:885": "sarūpaṃ darśanaṃ yasya dṛśyate'nyena cetasā |",
  "SA15n1245:886": "dṛṣṭākhyā tatra cet siddhaṃ sārūpyesya svavedanam ||443 ||",
  "SA15n1245:887": "athātmarūpaṃ no vetti pararūpasya vit katham |",
  "SA15n1245:888": "sārūpyād vedanākhyā ca prāgeva prativarṇitā ||444 ||",
  "SA15n1245:889": "dṛṣṭayoreva sārūpyagraho'rtha ca na dṛṣṭavān |",
  "SA15n1245:890": "prāk kathaṃ darśanenāsya sārūpyaṃ so'dhyavasyati ||445 ||",
  "SA15n1245:891": "sārūpyamapi necched yastasya nobhayadarśanam |",
  "SA15n1245:892": "tadārtho jñānamiti ca jñāte ceti gatā kathā ||446 ||",
  "SA15n1245:893": "atha svarūpam sā tarhi svayameva prakāśate |",
  "SA15n1245:894": "yat tasyāmaprakāśāyāmarthaḥ syādaprakāśitaḥ ||447 ||",
  "SA15n1245:895": "etenānātmavitpakṣe sarvārthādarśanena ye |",
  "SA15n1245:896": "apratyakṣāṃ dhiyaṃ prāhuste'pi nirvarṇitottarāḥ ||448 ||",
  "SA15n1245:897": "āśrayālambanābhyāsabhedād bhinnapravṛttayaḥ |",
  "SA15n1245:898": "sukhaduḥkhābhilāṣādibhedā buddhaya eva tāḥ ||449 ||",
  "SA15n1245:899": "pratyakṣāḥ tadviviktaṃ ca nānyat kiñcidvibhāvyate |",
  "SA15n1245:900": "yattajjñānaṃ paro'pyetān bhuñjītānyena vid yadi ||450 ||",
  "SA15n1245:901": "tajjā tatpratibhāsā va yadi dhīrvetti nāparā |",
  "SA15n1245:902": "ālambamānasyānyasyāpyastyavaśyamidaṃ dvayaṃ ||451 ||",
  "SA15n1245:903": "atha notpadyate tasmānna ca tatpratibhāsinī |",
  "SA15n1245:904": "sā dhīrnirviṣayā prāptā sāmānyaṃ ca tadagrahe ||452 ||",
  "SA15n1245:905": "na gṛhyat iti proktam na ca tadvastu kiñcana |",
  "SA15n1245:906": "tasmādarthāvabhāso'sau nānyastasyā dhiyastataḥ ||453 ||",
  "SA15n1245:907": "siddhe pratyakṣabhāvātmavidau gṛhṇāti tān punaḥ |",
  "SA15n1245:908": "nādhyakṣamiti cedeṣa kuto bhedaḥ samārthayoḥ ||454 ||",
  "SA15n1245:909": "adṛṣṭaikārthayogādeḥ saṃvido niyamo yadi |",
  "SA15n1245:910": "sarvathānyo na gṛhṇīyāt saṃvidbhedo'pyapoditaḥ ||455 ||",
  "SA15n1245:911": "yeṣāṃ ca yogino'nyasya pratyakṣeṇa sukhādikam |",
  "SA15n1245:912": "vidanti tulyānubhavāstadvat te'pi syurāturāḥ ||456 ||",
  "SA15n1245:913": "viṣayemdriyasampātābhāvāt teṣāṃ tadudbhavam |",
  "SA15n1245:914": "nodeti duḥkhamiti cet na vai duḥkhasamudbhavaḥ ||457 ||",
  "SA15n1245:915": "duḥkhasya vedanaṃ kintu duḥkhajñānasamudbhavaḥ |",
  "SA15n1245:916": "na hi duḥkhādyasaṃvedyaṃ pīḍānugrahakāraṇam ||458 ||",
  "SA15n1245:917": "bhāsamānaṃ svarūpeṇa pīḍā duḥkhaṃ svayaṃ yadā |",
  "SA15n1245:918": "na tadālambanaṃ jñānaṃ na tadaivaṃ prayujyate ||459 ||",
  "SA15n1245:919": "bhinne jñānasya sarvasya tenālambanavedane |",
  "SA15n1245:920": "arthasārūpyamālamba ātmā vittiḥ svayaṃ sfuṭā ||460 ||",
  "SA15n1245:921": "api cādhyakṣatā'bhāve dhiyaḥ syālliṅgato gatiḥ |",
  "SA15n1245:922": "taccākṣamartho dhīḥ pūrvo manaskāro'pi vā bhavet ||461 ||",
  "SA15n1245:923": "kāryakāraṇasāmagr yāmasyāṃ sambandhi nāparam |",
  "SA15n1245:924": "sāmarthyādarśanāt tatra nendriyaṃ vyabhicārataḥ ||462 ||",
  "SA15n1245:925": "tathārtho dhīmanaskārau jñānaṃ tau ca na sidhyataḥ |",
  "SA15n1245:926": "nāprasiddhasya liṅgatvaṃ vyaktirarthasya cinmatā ||463 ||",
  "SA15n1245:927": "liṅgaṃ saiva nanu jñānaṃ vyakto'rtho'nena varṇitaḥ |",
  "SA15n1245:928": "vyaktāvananubhūtāyāṃ tadvyaktatvāviniścayāt ||464 ||",
  "SA15n1245:929": "athārthasyaiva kaścit sa viśeṣo vyaktiriṣyate |",
  "SA15n1245:930": "nānutpādavyayavato viśeṣo'rthasya kaścana ||465 ||",
  "SA15n1245:931": "tadiṣṭau vā pratijñānaṃ kṣaṇabhaṅgaḥ prasajyate |",
  "SA15n1245:932": "sa ca jñāto'tha vā'jñāto bhavejjñātasya liṅgatā ||466 ||",
  "SA15n1245:933": "yadi jñāne'paricchinne jñāto'sāviti tat kutaḥ |",
  "SA15n1245:934": "jñātatvenāparicchinnamapi tad gamakaṃ katham ||467 ||",
  "SA15n1245:935": "adṛṣṭadṛṣṭayo'nyena draṣṭrā dṛṣṭā na hi kvacit |",
  "SA15n1245:936": "viśeṣaḥ so'nyadṛṣṭāvapyastīti syāt svadhīgatiḥ ||468 ||",
  "SA15n1245:937": "tasmādanumitirbuddheḥ svadharmanirapekṣiṇaḥ |",
  "SA15n1245:938": "kevalānnārthadharmāt kaḥ svadharmaḥ svadhiyo'paraḥ ||469 ||",
  "SA15n1245:939": "pratyakṣādhigato hetuḥ tulyāraṇajanmanaḥ |",
  "SA15n1245:940": "tasya bhedaḥ kuto buddhe rvyabhicāryanyajaśca saḥ ||470 ||",
  "SA15n1245:941": "rūpādīn pañca viṣayānindriyāṇyupalambhanam |",
  "SA15n1245:942": "muktvā na kāryamaparaṃ tasyāḥ samupalabhyate ||471 ||",
  "SA15n1245:943": "tatrātyakṣaṃ dvayaṃ pañcasvartheṣveko'pi nekṣyate |",
  "SA15n1245:944": "rūpadarśanato jāto yo'nyathā vyastasambhavaḥ ||472 ||",
  "SA15n1245:945": "yadevamapratītaṃ talliṅgamityatilaukikam |",
  "SA15n1245:946": "vidyamāne'pi liṅge tāṃ tena sārdhamapaśyataḥ ||473 ||",
  "SA15n1245:947": "kathaṃ pratītirliṅgaṃ hi nādṛṣṭasya prakāśakam |",
  "SA15n1245:948": "tata evāsya liṅgāt prāk prasiddherupavarṇane ||474 ||",
  "SA15n1245:949": "dṛṣṭāntāntarasādhyatvaṃ tasyāpītyanavasthitiḥ |",
  "SA15n1245:950": "ityarthasya dhiyaḥ siddhiḥ nārthāt tasyāḥ kathañcana ||475 ||",
  "SA15n1245:951": "tadaprasiddhāvarthasya svayamevāprasiddhitaḥ |",
  "SA15n1245:952": "pratyakṣāṃ ca dhiyaṃ dṛṣṭvā tasyāśceṣṭābhidhādikam ||476 ||",
  "SA15n1245:953": "paracittānumānaṃ ca na syādātmanyadarśanāt |",
  "SA15n1245:954": "sambandhasy manobuddhavarthaliṅgāprasiddhitaḥ ||477 ||",
  "SA15n1245:955": "prakāśitā kathaṃ vā syāt buddhirbuddh yantareṇa vaḥ |",
  "SA15n1245:956": "aprakāśātmanoḥ sāmyād vyaṅgyavyañjakatā kutaḥ ||478 ||",
  "SA15n1245:957": "viṣayasya kathaṃ vyaktiḥ prakāśe rūpasaṃkramāt |",
  "SA15n1245:958": "sa ca prakāśastadrūpaḥ svayameva prakāśate ||479 ||",
  "SA15n1245:959": "tathābhyupagame buddherbuddhau buddhiḥ svavedikā |",
  "SA15n1245:960": "siddhānyathā tulyadharmā viṣayo'pi dhiyā saha ||480 ||",
  "SA15n1245:961": "iti prakāśarūpā naḥ svayaṃ dhīḥ samprakāśate |",
  "SA15n1245:962": "anyo'syāṃ rūpasaṃkrāntyā prakāśaḥ san prakāśate ||481 ||",
  "SA15n1245:963": "sādṛśye'pi hi dhīranyā prakāśyā na tayā matā |",
  "SA15n1245:964": "svayaṃ prakāśamānā'rthastadrū peṇa prakāśate ||482 ||",
  "SA15n1245:965": "yathā pradīpayordīpaghaṭayośca tadāśrayaḥ |",
  "SA15n1245:966": "vyaṅ gyavyañjakabhedena vyavahāraḥ pratanyate ||483 ||",
  "SA15n1245:967": "viṣayendriyamātreṇa na dṛṣṭamiti niścayaḥ |",
  "SA15n1245:968": "tasmād yato'yaṃ tasyāpi vācyamanyasya daśanam ||484 ||",
  "SA15n1245:969": "smṛterapyātmavit siddhā jñānasyā'nyena vedane |",
  "SA15n1245:970": "dīrghādigrahaṇaṃ na syād bahumātrānavasthiteḥ ||485 ||",
  "SA15n1245:971": "avasthitāvakramāyāṃ sakṛdābhāsanānmatau |",
  "SA15n1245:972": "varṇaḥ syādkramo'dīrghaḥ kramavānakramāṃ katham ||486 ||",
  "SA15n1245:973": "upakuryādasaṃśliṣyan varṇabhāgaḥ parasparam |",
  "SA15n1245:974": "āntyaṃ pūrvasthitādūrdhva vardhamāno dhvanirbhavet ||487 ||",
  "SA15n1245:975": "akrameṇa grahādante kramavaddhīśca no bhavet |",
  "SA15n1245:976": "dhiyaḥ svayaṃ ca na sthānaṃ tadūrdhvaviṣayāsthiteḥ ||488 ||",
  "SA15n1245:977": "sthāne svayaṃ na naśyet sā paścādapyaviśeṣataḥ |",
  "SA15n1245:978": "doṣo'yaṃ sakṛdutpannākramavarṇasthitāvapi ||489 ||",
  "SA15n1245:979": "sakṛdyatnodbhavād vyarthaḥ syād yatnaścottarottaraḥ |",
  "SA15n1245:980": "vyaktāvapyeṣa varṇānāṃ doṣaḥ samanuṣajyate ||490 ||",
  "SA15n1245:981": "anekayā tadgrahaṇe yāntyā dhīḥ sānubhūyate |",
  "SA15n1245:982": "na dīrghagrāhikā sā ca tanna syād dīrghadhīsmṛtiḥ ||491 ||",
  "SA15n1245:983": "pṛthak pṛthak ca buddhīnāṃ saṃvittau taddhvaniśruteḥ |",
  "SA15n1245:984": "avicchinnābhatā na syād ghaṭanaṃ ca nirākṛtam ||492 ||",
  "SA15n1245:985": "vicchinnaṃ śṛṇvato'pyasya yadyavicchinnavibhramaḥ |",
  "SA15n1245:986": "hrasvadvayoccāraṇe'pi syādavicchinnavibhramaḥ ||493 ||",
  "SA15n1245:987": "vicchinne darśane cākṣādavicchinnādhiropaṇam |",
  "SA15n1245:988": "nākṣāt sarvākṣabuddhīnāṃ vitathatvaprasaṅgataḥ ||494 ||",
  "SA15n1245:989": "sarvāntyo'pi hi varṇātmā nimeṣatulitasthitiḥ |",
  "SA15n1245:990": "sa ca kramādanekāṇusambandhena nitiṣṭhati ||495 ||",
  "SA15n1245:991": "ekāṇvatyayakālaśca kālo'lpīyān kṣaṇo mataḥ |",
  "SA15n1245:992": "buddhiśca kṣaṇikā tasmāt kramād varṇān prapadyate ||496 ||",
  "SA15n1245:993": "iti varṇe'pi rupādāvavicchinnāvabhāsinī |",
  "SA15n1245:994": "vicchinnāpyanyathā buddhiḥ sarvā syād vitathārthikā ||497 ||",
  "SA15n1245:995": "ghaṭanaṃ yacca bhāvānāmanyatrendriyavibhramāt |",
  "SA15n1245:996": "bhedālakṣaṇavibhrāntaṃ smaraṇaṃ tad vikalpakam ||498 ||",
  "SA15n1245:997": "tasya spaṣṭāvabhāsitvaṃ jalpasaṃsargiṇaḥ kutaḥ |",
  "SA15n1245:998": "nākṣagrāhye'sti śabdānāṃ yojaneti vivecitam ||499 ||",
  "SA15n1245:999": "vicchinnaṃ paśyato'pyakṣairghaṭayed yadi kalpanā |",
  "SA15n1245:1000": "arthasya tatsaṃvitteśca satataṃ bhāsamānayoḥ ||500 ||",
  "SA15n1245:1001": "bādhake sati sannyāye vicchinna iti tat kutaḥ |",
  "SA15n1245:1002": "buddhīnāṃ śaktiniyamāditi cet sa kuto bhataḥ ||501 ||",
  "SA15n1245:1003": "yugapad buddhyadṛṣṭeścet tadevedaṃ vicāryate |",
  "SA15n1245:1004": "tāsāṃ samānajātīye sāmarthyaniyamo bhavet ||502 ||",
  "SA15n1245:1005": "tathā hi samyaglakṣyante vikalpāḥ kramabhāvinaḥ |",
  "SA15n1245:1006": "etena yaḥ samakṣe'rthe pratyabhiġyānakalpanām ||503 ||",
  "SA15n1245:1007": "spaṣṭāvabhāsāṃ pratyakṣāṃ kalpayet so'pi vāritaḥ |",
  "SA15n1245:1008": "keśagolakadīpādāvapi spaṣṭāvabhāsanāt ||504 ||",
  "SA15n1245:1009": "pratītabhede'pyadhyakṣā dhīḥ kathaṃ tādṛśī bhavet |",
  "SA15n1245:1010": "tasmānna pratyabhijñānād varṇādyekatvaniścayaḥ ||505 ||",
  "SA15n1245:1011": "pūrvānubhūtasmaraṇāt taddharmāropaṇād vinā |",
  "SA15n1245:1012": "sa evāyamiti jñānaṃ nāsti tacchakṣaje kutaḥ ||506 ||",
  "SA15n1245:1013": "na cārthajñānasaṃvittyoryugapat sambhavo yataḥ |",
  "SA15n1245:1014": "lakṣyete pratibhāso dau nārthārthajñānayoḥ pṛthak ||507 ||",
  "SA15n1245:1015": "na hyarthābhāsi ca jñānamartho bāhyaśca kevalaḥ |",
  "SA15n1245:1016": "ekākāramatigrāhye bhedabhāvaprasaṅgataḥ ||508 ||",
  "SA15n1245:1017": "sūpalakṣeṇa bhedena yau saṃvittau na lakṣitau |",
  "SA15n1245:1018": "arthārthapratyayo paścāt smaryete tau pṛthak katham ||509 ||",
  "SA15n1245:1019": "krameṇānubhavotpāde'pyarthārthamanasorayam |",
  "SA15n1245:1020": "pratibhāsasya nānātvacodyadoṣo duruddharaḥ ||510 ||",
  "SA15n1245:1021": "arthasaṃvedanaṃ tāvat tato'rthābhāsavedanam |",
  "SA15n1245:1022": "na hi saṃvedanaṃ śuddhaṃ bhavedarthasya vedanam ||511 ||",
  "SA15n1245:1023": "tathā hi nīlādyākāra eka ekaṃ ca vedanam |",
  "SA15n1245:1024": "lakṣyate na tu nīlābhe vedane vedanaṃ param ||512 ||",
  "SA15n1245:1025": "jñānāntareṇānubhavo bhavet tatrāpi hi smṛtiḥ |",
  "SA15n1245:1026": "dṛṣṭā tadvedanaṃ kena tasyāpyanyena ced imām ||513 ||",
  "SA15n1245:1027": "mālāṃ jñānavidāṃ ko'yaṃ janayatyanubandhinīm |",
  "SA15n1245:1028": "pūrvā dhīḥ saiva cenna syāt sañcāro viṣayāntare ||514 ||",
  "SA15n1245:1029": "tāṃ grāhyalakṣaṇaprāptāmāsannāṃ janikāṃ dhiyam |",
  "SA15n1245:1030": "agṛhītvottaraṃ jñānaṃ gṛhṇīyādaparaṃ katham ||515 ||",
  "SA15n1245:1031": "ātmani jñānajanane svabhāve niyatāṃ ca tām |",
  "SA15n1245:1032": "ko nāmānyo vibadhnīyād bahiraṃge'ntaraṅgikām ||516 ||",
  "SA15n1245:1033": "bāhyāḥ sannihito'pyarthastāṃ vibadhnan hi na prabhuḥ |",
  "SA15n1245:1034": "dhiyaṃ nānubhavet kaścidanyathārthasya sannidhau ||517 ||",
  "SA15n1245:1035": "na cāsannihitārthāsti daśā kācidato dhiyaḥ |",
  "SA15n1245:1036": "utkhātamūlā smṛtirapyutsannetyujjvalaṃ matam ||518 ||",
  "SA15n1245:1037": "atītādivikalpānāṃ yeṣāṃ nārthasya sannidhiḥ |",
  "SA15n1245:1038": "sañcārakaraṇābhāvād utsīdedathacintanam ||519 ||",
  "SA15n1245:1039": "ātmavijñānajanane śaktisaṃkṣayataḥ śanaiḥ |",
  "SA15n1245:1040": "viṣayāntarasañcāro yadi saivārthadhīḥ kutaḥ ||520 ||",
  "SA15n1245:1041": "śaktikṣaye pūrvādhiyo na hi dhīḥ prāgdhiyā vinā |",
  "SA15n1245:1042": "anyārthāsaktiviguṇe jñāne jñānodayāgateḥ ||521 ||",
  "SA15n1245:1043": "sakṛdvijātīyajātāvapyekena paṭīyasā |",
  "SA15n1245:1044": "cittenāhitavaiguṇyādālāyānnānyasambhavaḥ ||522 ||",
  "SA15n1245:1045": "nāpekṣetānyathā sāmyaṃ manovṛttermano'ntaram |",
  "SA15n1245:1046": "manojñānakramotpattirapyapekṣā prasādhanī ||523 ||",
  "SA15n1245:1047": "ekatvānmanaso'nyammin saktasyānyāgateryadi |",
  "SA15n1245:1048": "jñānāntarasyānudayo na kadācit sahodayāt ||524 ||",
  "SA15n1245:1049": "samavṛttau ca tulyatvāt sarvadānyāgatirbhavet |",
  "SA15n1245:1050": "janma vātmamanoyogamātrajānāṃ sakṛd bhavet ||525 ||",
  "SA15n1245:1051": "ekaiva cet kriyaikaḥ syāt kiṃ dīpo'nekadarśanaḥ |",
  "SA15n1245:1052": "krameṇāpi na śaktaṃ syāt paścādapyaviśeṣataḥ ||526 ||",
  "SA15n1245:1053": "anena dehapuruṣābuktau saṃskārato yadi |",
  "SA15n1245:1054": "niyamaḥ sa kutaḥ paścāt buddheścedastu sammatam ||527 ||",
  "SA15n1245:1055": "na grāhyatānyā jananājjananaṃ grāhyalakṣaṇam |",
  "SA15n1245:1056": "agrāhyaṃ na hi tejo'sti na ca saukṣamyādyanaṃśake ||528 ||",
  "SA15n1245:1057": "grāhyatāśaktihāniī syāt nānyasya jananātmanaḥ |",
  "SA15n1245:1058": "grāhyātāyā na khalvanyajjananaṃ grāhyalakṣaṇe ||529 ||",
  "SA15n1245:1059": "sākṣānna hyanyathā buddhe rūpādirupakārakaḥ |",
  "SA15n1245:1060": "grāhyātālakṣanādanyastabhāvaniyamo'sya kaḥ ||530 ||",
  "SA15n1245:1061": "buddherapi tadastīti sāpi sattve vyavsthitā |",
  "SA15n1245:1062": "grāhyupādānasaṃvittī cetaso grāhyalakṣaṇam ||531 ||",
  "SA15n1245:1063": "rūpādeścetasaścaivamviśuddhadhiyaṃ prati |",
  "SA15n1245:1064": "grāhyalakṣaṇacinteyamacintyā yogināṃ gatiḥ ||532 ||",
  "SA15n1245:1065": "tatra sūkṣmādibhāvena grāhyamagrāhyatāṃ vrajet |",
  "SA15n1245:1066": "rūpādi buddheḥ kiṃ jātaṃ paścād yat prāṅ na vidyate ||533 ||",
  "SA15n1245:1067": "sati svadhīgrahe tasmād yaivānantarahetutā |",
  "SA15n1245:1068": "cetaso grāhyatā saiva tato nārthāntare gatiḥ ||534 ||",
  "SA15n1245:1069": "nānekaśaktyabhāve'pi bhāvo nānekakāryakṛt |",
  "SA15n1245:1070": "prakṛtyaiveti gaditam nānekasmānna ced bhavet ||535 ||",
  "SA15n1245:1071": "na kiñcidekasmāt sāmagrayāḥ sarvasambhavaḥ |",
  "SA15n1245:1072": "ekaṃ syādapi sāmagryorityuktaṃ tadanekakṛt ||536 ||",
  "SA15n1245:1073": "artha pūrvañca vijñānaṃ gṛhṇīyad yadi dhīḥ parā |",
  "SA15n1245:1074": "abhilāpadvayaṃ nityaṃ syād dṛṣṭakramamakramam ||537 ||",
  "SA15n1245:1075": "pūrvāparārthabhāsitvāccintādāvekacetasi |",
  "SA15n1245:1076": "dvirdvirekaṃ ca bhāseta bhāsanādātmataddhiyoḥ ||538 ||",
  "SA15n1245:1077": "viṣayāntarasañcāre yadyantyaṃ nānubhūyate |",
  "SA15n1245:1078": "parānubhūtavat sarvānanubhūtiḥ prasajyate ||539 ||",
  "SA15n1245:1079": "ātmānubhūta pratyakṣaṃ nānubhūtaṃ parairyadi |",
  "SA15n1245:1080": "ātmānubhūtiḥ sā siddhā kuto yenaivamucyate ||540 ||",
  "SA15n1245:1081": "vyaktihetvaprasiddhiḥ syāt na vyaktervyaktamicchataḥ |",
  "SA15n1245:1082": "vyaktyasiddhavapi vyaktaṃ yadi vyaktamidaṃ jagat ||541 ||"
}