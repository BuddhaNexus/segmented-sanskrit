{
  "SA01n771:0": "aṣṭamaṃ kośasthānam",
  "SA01n771:1": "oṃ namo buddhāya ||",
  "SA01n771:2": "dvidhā dhyānāni catvāri proktāstadupapattayaḥ |",
  "SA01n771:3": "samāpattiḥ śubhaikāgyraṃ pañcaskandhāstu sānugam ||1 ||",
  "SA01n771:4": "vicāraprītisukhavat pūrvapūrvāṅgavarjitam |",
  "SA01n771:5": "tathārūpyāḥ catuskandhāḥ adhobhūmivivekajāḥ ||2 ||",
  "SA01n771:6": "vibhūtarūpasaṃjñākhyāḥ saha sāmantakaistribhiḥ |",
  "SA01n771:7": "nārūpye rūpasadbhāvaḥ rūpotpattistu cittataḥ ||3 ||",
  "SA01n771:8": "ākāśānantyavijñānanatyākiṃcanyasaṃjñakāḥ |",
  "SA01n771:9": "tathāprayogāt māndyāttu nasaṃjñānāpyasaṃjñakaḥ ||4 ||",
  "SA01n771:10": "iti maulaṃ samāpattidravyamaṣṭavidhaṃ tridhā |",
  "SA01n771:11": "sapta āsvādanavacchuddhānāsravāṇi aṣṭamaṃ dvidhā ||5 ||",
  "SA01n771:12": "āsvādanāsaṃprayuktaṃ satṛṣṇaṃ laukikaṃ śubham |",
  "SA01n771:13": "śuddhakaṃ tattadāsvādyaṃ lokattaramanāsravam ||6 ||",
  "SA01n771:14": "pañcādye tarkacārau ca prītisaukhyasamādhayaḥ |",
  "SA01n771:15": "prītyādayaḥ prasādaśca dvitīye'ṅgacatuṣṭayam ||7 ||",
  "SA01n771:16": "tṛtīye pañca tūpekṣā smṛtiḥ prajñā sukhaṃ sthitiḥ |",
  "SA01n771:17": "catvāryante'sukhāduḥkhopekṣāsmṛtisamādhayaḥ ||8 ||",
  "SA01n771:18": "dravyato daśa caikaṃ ca prasrabdhi sukhamādyayoḥ |",
  "SA01n771:19": "śraddhā prasādaḥ prītistu saumanasyaṃ dvidhāgamāt ||9 ||",
  "SA01n771:20": "kliṣṭeṣva satprītisukhaṃ prasādaḥ saṃpradhīḥ smṛtiḥ |",
  "SA01n771:21": "upekṣāsmṛtiśuddhiśca kecit prasrabdhyupekṣaṇe ||10 ||",
  "SA01n771:22": "aṣṭāpakṣālamuktatvādāniñjaṃ tu caturthakam |",
  "SA01n771:23": "vitarkacārau śvāsau ca sukhādi ca catuṣṭayam ||11 ||",
  "SA01n771:24": "saumanasyasukhopekṣā upekṣāsumanaskate |",
  "SA01n771:25": "sukhopekṣe upekṣā pravido dhyānopapattiṣu ||12 ||",
  "SA01n771:26": "kāyākṣiśrotravijñānaṃ vijñaptyutthāpakaṃ ca yat |",
  "SA01n771:27": "dvitīyādau tadādyāptaṃ akliṣṭāvyākṛtaṃ ca tat ||13 ||",
  "SA01n771:28": "atadvān labhate śuddhaṃ vairāgyeṇopapattitaḥ |",
  "SA01n771:29": "anāsravaṃ tu vairāgyāt kliṣṭaṃ hānyupapattitaḥ ||14 ||",
  "SA01n771:30": "tṛtīyādyāvadūrdhvādho 'nāsravānantaraṃ śubham |",
  "SA01n771:31": "utpadyate tathā śuddhāt kliṭaṃ cāpi svabhūmikam ||15 ||",
  "SA01n771:32": "kliṣṭāt svaṃ śuddakaṃ kliṣṭaṃ evaṃ cādharaśuddhakam |",
  "SA01n771:33": "cyutau tu śuddhakāt kliṣṭaṃ sarvaṃ kliṣṭāttu nottaram ||16 ||",
  "SA01n771:34": "caturdhā śuddhakaṃ hānabhāgīyādi yathākramam |",
  "SA01n771:35": "kleśotpattisvabhūmyūrdhvānāsravānuguṇaṃ hi tat ||17 ||",
  "SA01n771:36": "dve trīṇi trīṇi caikaṃ ca hāna bhāgādyanantaram |",
  "SA01n771:37": "gatvāgamya dvidhā bhūmīraṣṭau śliṣṭai kalaṅghitāḥ ||18 ||",
  "SA01n771:38": "vyutkrāntakasamāpattirvisabhāgatṛtīyagā |",
  "SA01n771:39": "svādhobhūmyāśrayā eva dhyānārūpyāḥ vṛthā'dharam ||19 ||",
  "SA01n771:40": "āryākiṃcanyasāṃmukhyāt bhavāgre tvāsravakṣayaḥ |",
  "SA01n771:41": "satṛṣṇāḥ svabhavālambāḥ dhyānaṃ sadviṣayaṃ śubham ||20 ||",
  "SA01n771:42": "na maulāḥ kuśalārūpyāḥ sāsravādharagocarāḥ |",
  "SA01n771:43": "anāsraveṇa hīyante kleśāḥ sāmantakena ca ||21 ||",
  "SA01n771:44": "aṣṭau sāmantakānyeṣāṃ śuddhāduḥkhāsukhāni hi |",
  "SA01n771:45": "ārya cādyaṃ tridhā kecit atarka dhyānamantaram ||22 ||",
  "SA01n771:46": "tridhā aduḥkhāsukhaṃtacca mahābrahmaphalaṃ ca tat |",
  "SA01n771:47": "savitarkavicāro'dhaḥsamādhiḥ parato'dvayaḥ ||23 ||",
  "SA01n771:48": "ānimittaḥ samākāraiḥ śūnyatānātmaśūnyataḥ |",
  "SA01n771:49": "pravartate apraṇihitaḥ satyākārairataḥ paraiḥ ||24 ||",
  "SA01n771:50": "śuddhāmalāḥ nirmalāstu te vimokṣamukhatrayam |",
  "SA01n771:51": "śūnyatāśunyatādyākhyāstrayo'parasamādhayaḥ ||25 ||",
  "SA01n771:52": "ālambete aśaikṣaṃ dvau śūnyataścāpyanityataḥ |",
  "SA01n771:53": "ānimittānimittastu śāntato'saṃkhyayā kṣayam ||26 ||",
  "SA01n771:54": "sāsravāḥ nṛṣu akopyasya saptasāmantavarjitāḥ |",
  "SA01n771:55": "samādhibhāvanā dhyānaṃ subhamādyaṃ sukhāya hi ||27 ||",
  "SA01n771:56": "darśanāyākṣyabhijñeṣṭā dhībhedāya prayogajāḥ |",
  "SA01n771:57": "vajropamo'ntye yo dhyāne sāsravakṣayabhāvanā ||28 ||",
  "SA01n771:58": "apramāṇāni catvāri vyāpādādivipakṣataḥ |",
  "SA01n771:59": "maitryadveṣaḥ api karuṇā muditā sumanaskatā ||29 ||",
  "SA01n771:60": "upekṣā'lobhaḥ ākāraḥ sukhitā duḥkhitā vata |",
  "SA01n771:61": "modantāmiti sattvācca kāmasattvāstu gocaraḥ ||30 ||",
  "SA01n771:62": "dhyānayormuditā anyāni ṣaṭ su kecittu pañcasu |",
  "SA01n771:63": "na taiḥ prahāṇaṃ nṛṣveva janyante tryanvito dhruvam ||31 ||",
  "SA01n771:64": "aṣṭau vimokṣāḥ prathamāvaśubhā dhyānayordvayoḥ |",
  "SA01n771:65": "tṛtīyo'ntye sa cālobhaḥ śubhārūpyāḥ samāhitāḥ ||32 ||",
  "SA01n771:66": "nirodhastu samāpattiḥ sūkṣmasūkṣmādanantaram |",
  "SA01n771:67": "svaśuddhakādharāryeṇa vyutthānaṃ cetasā tataḥ ||33 ||",
  "SA01n771:68": "kāmāptadṛśyaviṣayāḥ prathamāḥ ye tvarūpiṇaḥ |",
  "SA01n771:69": "te'nvayajñānapakṣordhvasvabhūduḥkhādigocarāḥ ||34 ||",
  "SA01n771:70": "abhibhvāyatanānyaṣṭau dvayamādyavimokṣavat |",
  "SA01n771:71": "dve dvitīyavat anyāni punaḥ śubhavimokṣavat ||35 ||",
  "SA01n771:72": "daśa kṛtsnāni alobhāṣṭau dhyāne'ntye gocaraḥ punaḥ |",
  "SA01n771:73": "kāmāḥ dve śuddhākārūpye svacatuḥskandhagocare ||36 ||",
  "SA01n771:74": "nirodha uktaḥ vairāgyaprayogāptaṃ tu śeṣitam |",
  "SA01n771:75": "tridhātvāśrayamārūpyasaṃjñaṃ śeṣaṃ manuṣyajam ||37 ||",
  "SA01n771:76": "hetukarmabālāddhātvorārupyotpādanaṃ dvayoḥ |",
  "SA01n771:77": "dhyānānāṃ rūpadhātau tu tābhyāṃ dharmatayāpi ca ||38 ||",
  "SA01n771:78": "saddharmo dvividhaḥ śāsturāgamādhigamātmakaḥ |",
  "SA01n771:79": "dhātārastasya vaktāraḥ pratipattāra eva ca ||39 ||",
  "SA01n771:80": "kāśmīravaibhāṣikanītisiddhaḥ",
  "SA01n771:81": "prāyo mayā'yaṃ kathito'bhidharmaḥ |",
  "SA01n771:82": "yaddurguhītaṃ tadihāsmadāgaḥ",
  "SA01n771:83": "saddharmanītau munayaḥ pramāṇam ||40 ||",
  "SA01n771:84": "nimīlite śāstari lokacakṣuṣi",
  "SA01n771:85": "kṣayaṃ gate sākṣijane ca bhūyasā |",
  "SA01n771:86": "adṛṣṭatattvairniravagrahaiḥ kṛtaṃ",
  "SA01n771:87": "kutārkikaiḥ śāsanametadākulam ||41 ||",
  "SA01n771:88": "gate'tha śāntiṃ paramāṃ svayaṃbhuvi",
  "SA01n771:89": "svayaṃbhuvaḥ śāsanadhūrdhareṣu ca |",
  "SA01n771:90": "jagatyanāthe gaṇaghātibhirmataiḥ",
  "SA01n771:91": "niraṅkuśaiḥ svairamihādya caryate ||42 ||",
  "SA01n771:92": "iti kaṇṭhagataprāṇaṃ viditvā śāsanaṃ muneḥ |",
  "SA01n771:93": "balakālaṃ malānāṃ ca na pramādyaṃ mumukṣubhiḥ ||43 ||",
  "SA01n771:94": " |'bhidharmakośe samāpattinirderśo nāmāṣṭamakośasthānamiti ||"
}