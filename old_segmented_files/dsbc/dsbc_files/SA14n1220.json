{
  "SA14n1220:0": "XXVII",
  "SA14n1220:1": "sāraparivarto nāma saptaviṃśatitamaḥ |",
  "SA14n1220:2": "māyopamaparivartasyānte prathamo grāhyavikalpa uktaḥ |",
  "SA14n1220:3": "itare trayo vikalpā iha sāraparivarte vaktavyāḥ |",
  "SA14n1220:4": "tatra dvitīyaṃ grāhyavikalpamadhikṛtya śāstram |",
  "SA14n1220:5": "[135] bhavaśāntiprapātitvānnyūnatve'dhigamasya ca |",
  "SA14n1220:6": "parigrahasyābhāve ca vaikalye pratipadgate ||5-10 ||",
  "SA14n1220:7": "[136] parapratyayagāmitve samuddeśanivartane |",
  "SA14n1220:8": "prādeśikatve nānātve sthānaprasthānamohayoḥ ||5-11 ||",
  "SA14n1220:9": "[137] pṛṣṭhato gamane ceti vikalpo'yaṃ navātmakaḥ |",
  "SA14n1220:10": "nivṛttipakṣādhiṣṭhānaḥ śrāvakādimanobhavaḥ ||5-12 ||",
  "SA14n1220:11": "adhigamanyūnatādau doṣe bodhisattvapraheye[']bhāvānnivṛttipakṣādhiṣṭhāno navavidhaśca śrāvakādīnāṃ manobhavastairaheyatvāt |",
  "SA14n1220:12": "etānāha atha khalvityādinā'tha khalu bhagavānityataḥ prāk |",
  "SA14n1220:13": "tatra śāriputra ekamāha |",
  "SA14n1220:14": "tataḥ subhūtirekaṃ tato devaputrāstrīn |",
  "SA14n1220:15": "punaḥ subhūtiścaturaḥ |",
  "SA14n1220:16": "ihāpi pratipakṣāḥ paṭhyante |",
  "SA14n1220:17": "tadviparyayeṇa vikalpā gamyante |",
  "SA14n1220:18": "sāre batāyamiti bataśabdo harṣe |",
  "SA14n1220:19": "utkṛṣṭaṃ phalaṃ samyaksaṃbodhiḥ |",
  "SA14n1220:20": "so'nusāraḥ |",
  "SA14n1220:21": "tannimittaṃ bodhisattvaścarati |",
  "SA14n1220:22": "katama ityāha |",
  "SA14n1220:23": "ya ityādi |",
  "SA14n1220:24": "prajñāpāramitā cātra ubhayanairātmyajñānamucyate |",
  "SA14n1220:25": "tasyāṃ carataḥ saṃsāre nātyantamudvego nirvāṇe nātyantamutkaṇṭhā |",
  "SA14n1220:26": "ubhayoranupalambhatvāt |",
  "SA14n1220:27": "tatoyamanuttarāṃ samyaksambodhimadhigacchediti pratipakṣaḥ |",
  "SA14n1220:28": "anyathā tu saṃsāre vā patetpañcabhiḥ pāramitābhiḥ |",
  "SA14n1220:29": "nirvāṇe vā pudgalanairātmyajñānāt |",
  "SA14n1220:30": "ata eva ca vinā prajñāpāramitayā bodhisattvo bodhisattvākhyāṃ na labhate |",
  "SA14n1220:31": "tadyathā samyagabhiṣiktopi cakravartinaḥ putraścakravartiśabdaṃ vinā saptabhī ratnairityadhigamanyūnatāvikalpaḥ ||",
  "SA14n1220:32": "saraṇaṃ sāraḥ |",
  "SA14n1220:33": "karma dharmaḥ |",
  "SA14n1220:34": "gamyatā sudharṣaṇatetyarthaḥ |",
  "SA14n1220:35": "viparyayādasāro durddharṣaṇatā |",
  "SA14n1220:36": "ataḥ pāramitānāṃ durddharṣaṇatve sa carati yaścarati prajñāpāramitāyām |",
  "SA14n1220:37": "sā hi tāsāṃ parigrahasamarthā |",
  "SA14n1220:38": "tadyathā strīṇāṃ sadhūrtake nagaramārge śasrapāṇipuruṣa iti pratipakṣaḥ |",
  "SA14n1220:39": "anyathā sudharṣaṇāḥ syuriti parigrahābhāvavikalpaḥ ||",
  "SA14n1220:40": "etadabhavaditi namaskartavyā ityādyatha khalvityataḥ prāk |",
  "SA14n1220:41": "namaskartavyāsta iti kutaḥ ?",
  "SA14n1220:42": "pratipattisākalyādaparādhīnatvāduddeśānivṛtteśca |",
  "SA14n1220:43": "ata evāhuḥ yairityādi |",
  "SA14n1220:44": "sarvamabhinirhṛtānīti pratipattitaḥ pañcabhiḥ pāramitābhiḥ |",
  "SA14n1220:45": "ihetyubhayanairātmyavedinyām |",
  "SA14n1220:46": "ata eva gambhīrāyāmiti pratipakṣaḥ |",
  "SA14n1220:47": "tasyāmacaratāṃ pratipattivaikalyaṃ syāt |",
  "SA14n1220:48": "tataste mārādibhiḥ suyodhanāḥ syuḥ |",
  "SA14n1220:49": "akṣatakavacā iva yodhāḥ pratiyodhairiti pratipattivaikalyavikalpaḥ ||",
  "SA14n1220:50": "tathetyādi |",
  "SA14n1220:51": "ye ceti vartate |",
  "SA14n1220:52": "tatheti prajñāpāramitāpradhānāsu pāramitāsu caranta iti hetau śatṛpratyayaḥ |",
  "SA14n1220:53": "tathā caraṇādityarthaḥ |",
  "SA14n1220:54": "tataḥ kimityāha |",
  "SA14n1220:55": "bhūtakoṭirityādi |",
  "SA14n1220:56": "yathā hi cakravartī pradhānaṃ mahāprabhāvatvāt,",
  "SA14n1220:57": "kodrārātīḥ (?",
  "SA14n1220:58": "koṭṭarājānaḥ)",
  "SA14n1220:59": "tadanuvartinastathaiva prajñāpāramitā pradhānaṃ tayā saṃsāranirvāṇayoranupalambhāt |",
  "SA14n1220:60": "yathā te pāramitābhiḥ saṃsāre na pātyante tathā pudgalanairātmyajñānavaśena bhūtakoṭiṃ na sākṣātkurvanti |",
  "SA14n1220:61": "yadi tu prajñāpāramitā pradhānaṃ na syāt tadā hīnabodhiṃ bhūtakoṭiṃ sākṣātkuryureveti parapratyayagāmitvavikalpaḥ ||",
  "SA14n1220:62": "anenāpītyādi |",
  "SA14n1220:63": "aneneti vakṣyamāṇena |",
  "SA14n1220:64": "tamevāhurya ityādinā na sākṣātkurvantīti |",
  "SA14n1220:65": "kutaḥ ? uddeśaḥ samyaksaṃbodhau litsā |",
  "SA14n1220:66": "kutastasmādanivṛttiḥ ?",
  "SA14n1220:67": "yato na tāvatprajñāpāramitā tato nivartate tadarthameva tasyāṃ caraṇāt |",
  "SA14n1220:68": "nāpītarāḥ |",
  "SA14n1220:69": "tadanupraviṣṭānāṃ tāsāmapyanivṛtteḥ |",
  "SA14n1220:70": "tadyathā sarvāḥ kunadyo mahānadīmanupraviśya samudrameva gacchanti na nivartata ityuddeśanivṛttikalpaḥ ||",
  "SA14n1220:71": "navāpyete vikalpā mahatyorbhagavatyo svārthasampattimadhikṛtya yojitāḥ |",
  "SA14n1220:72": "ataḥ prādeśikatvanānātvavikalpau yathā tayoruktau tathā tāvad brūmaḥ |",
  "SA14n1220:73": "pāramitāpañcakaṃ vāmahastavat |",
  "SA14n1220:74": "ṣaṣṭhī dakṣiṇahastavat |",
  "SA14n1220:75": "ubhābhyāṃ sarvakṛtyeṣu vyāpārasiddheriti pratipakṣaḥ |",
  "SA14n1220:76": "yadi tu dakṣiṇahastaprāyā ṣaṣṭhī na syāttadā prādeśikaḥ syādvyāpāra iti prādeśikavikalpaḥ ||",
  "SA14n1220:77": "yathā hi nānārasāḥ kunadīmahānadyo mahāsamudramanupraviśyaikarasā bhavanti tathā nānārasāḥ pañca pāramitāḥ ṣaṣṭhīmanupraviśyaikarasā bhavantīti pratipakṣaḥ |",
  "SA14n1220:78": "nānārasāḥ tathaiva tāḥ samyaksambodhāvapīti nānātvavikalpaḥ |",
  "SA14n1220:79": "asyāṃ tu bhagavatyāṃ parārthasannāhamadhikṛtya dvāvimau vikalpau subhūtirāhetyādinā |",
  "SA14n1220:80": "atha khalvityādinā tatra sannahyanta ityanena duṣkaratvaṃ darśitamanantānāṃ sattvānāmarthasya kartumaśakyatvāt |",
  "SA14n1220:81": "tathāpyevameva sannāhaḥ kartavya īdṛśīṃ mahāśayatāmantareṇa svaparārthayoḥ kartumaśakyatvāditi pratipakṣaḥ |",
  "SA14n1220:82": "sarvasattvānāmarthasya kenacidakaraṇādātmavineyānāmarthāya sannāhaḥ kartavya iti prādeśikatvavikalpaḥ ||",
  "SA14n1220:83": "nānātvavikalpapratipakṣaḥ samatā |",
  "SA14n1220:84": "tāmeva vivakṣuḥ paramaduṣkaratvamāha te cetyādinā |",
  "SA14n1220:85": "vainayikā iti vinayārhāḥ sattvāḥ |",
  "SA14n1220:86": "tathāpi kasya duṣkaratetyata āha |",
  "SA14n1220:87": "evaṃ cetyādi |",
  "SA14n1220:88": "dṛṣṭāntena dṛḍhīkartumāha |",
  "SA14n1220:89": "ākāśamityādi |",
  "SA14n1220:90": "tatkasya hetoriti kutaḥ sādharmyādityarthaḥ |",
  "SA14n1220:91": "ata uttaraṃ ākāśetyādi |",
  "SA14n1220:92": "anenetyupasaṃhāraḥ |",
  "SA14n1220:93": "punadrdṛḍhīkartumāha |",
  "SA14n1220:94": "ākāśenetyādi |",
  "SA14n1220:95": "ākāśopamaiḥ sattvairityarthaḥ |",
  "SA14n1220:96": "kuto vivāda ityāha |",
  "SA14n1220:97": "ayaṃ cetyādi veditavyāntam |",
  "SA14n1220:98": "caśabdo hetau |",
  "SA14n1220:99": "vivādaḥ kalahaḥ |",
  "SA14n1220:100": "sattvānayaṃ vinetukāmaste cāsattvātpariharantīti kalahaḥ |",
  "SA14n1220:101": "vainayiketyādi |",
  "SA14n1220:102": "yathā ca vineyā na santi tathā vinayitāpi |",
  "SA14n1220:103": "tata ubhayāsattayā sutarāṃ paramaduṣkaratā |",
  "SA14n1220:104": "evamiyaṃ bodhisattvena sarvasattvātmasamatā draṣṭavyā yataḥ śaknuyāt svaparārthau kartum |",
  "SA14n1220:105": "sa punarasyāṃ caran kathaṃ jñeya ityāha |",
  "SA14n1220:106": "sa cedityādi |",
  "SA14n1220:107": "na saṃsīdatīti na khidyate sutarāṃ prīyata ityarthaḥ |",
  "SA14n1220:108": "tatkasya hetoriti |",
  "SA14n1220:109": "mattasya prajñāpāramitāyāṃ caraṇaṃ kasya hetornaiva kasyacit |",
  "SA14n1220:110": "dharmanairātmyā'darśanāditi bhāvaḥ |",
  "SA14n1220:111": "ata uttaraṃ sattvaviviktatayetyādi |",
  "SA14n1220:112": "evamityādinā draṣṭavyāntenopasaṃhāraḥ |",
  "SA14n1220:113": "viviktatā hi sarvadharmāṇāṃ samateti vistareṇa pratipakṣaḥ |",
  "SA14n1220:114": "nānā sattvā nānā dharmāstato nāstyekarasā prajñāpāramiteti nānātvavikalpaḥ ||",
  "SA14n1220:115": "evaṃ devaputrā ityādi |",
  "SA14n1220:116": "eva bhāṣyamāṇāyāmiti |",
  "SA14n1220:117": "evamidānīṃ mayā deśyamānāyāṃ sarvadharmaviviktatāyāmiti caryākāle deśyamānāyāṃ bodhisattvo na saṃsīdatīti sambandhaḥ |",
  "SA14n1220:118": "na saṃsīdatīti sthānaprasthānayorna muhyati |",
  "SA14n1220:119": "kena gantavyaṃ kva vā sthātavyamiti |",
  "SA14n1220:120": "tayaiva sarvadharmasamatāsaṃvedinyā prajñāpāramitayorasaṃmohāt |",
  "SA14n1220:121": "tathāhi |",
  "SA14n1220:122": "yena bodhistena gantavyaṃ bodhau sthātavyam |",
  "SA14n1220:123": "te ca gatisthitī tasyā eva svādhī ne hetuphalāvasthe |",
  "SA14n1220:124": "tato yena sā gacchati yatra vā tiṣṭhati tatpariṇāmitā api pañca pāramitāstenaiva gacchanti tatraiva tiṣṭhanti |",
  "SA14n1220:125": "tadyathā cakravartinaścakraratnaṃ yena gacchati yatra vā tiṣṭhati sarvo balakāyastenaiva gacchati tatraiva tiṣṭhatīti pratipakṣaḥ |",
  "SA14n1220:126": "avijñāḥ pañcapāramitāḥ ṣaṣṭhī nirābhāsā |",
  "SA14n1220:127": "tataḥ sthānaprasthānayoraniścayaḥ sthānaprasthānaṃ(na)",
  "SA14n1220:128": "sammohavikalpaḥ ||",
  "SA14n1220:129": "yata ityādi na saṃsīdatīti prasāditametat |",
  "SA14n1220:130": "yataśca na saṃsīdati tato gamyate carati prajñāpāramitāyāṃ pūrvameveti śeṣaḥ |",
  "SA14n1220:131": "anyathā kuto na saṃsīdet |",
  "SA14n1220:132": "tadyathā cakravartinaścakraratnamagrato gacchati paścādbalakāya iti pratipakṣaḥ |",
  "SA14n1220:133": "udāraviṣayatvātpañcapāramitāḥ prāk pravartante |",
  "SA14n1220:134": "sūkṣmaviṣayatvāt pṛṣṭhataḥ ṣaṣṭhīti pṛṣṭhato gamanavikalpaḥ ||",
  "SA14n1220:135": "ityukto dvitīyo grāhyavikalpo navavidhaḥ ||",
  "SA14n1220:136": "prathamaṃ grāhakavikalpamadhikṛtya śāstram-",
  "SA14n1220:137": "[138] grāhakaḥ prathamo jñeyo grahaṇapratimokṣaṇa |",
  "SA14n1220:138": "manaskriyāyāṃ dhātūnāmupaśleṣe trayasya ca ||5-13 ||",
  "SA14n1220:139": "[139] sthāne cābhiniveśe ca prajñaptau dharmavastunaḥ |",
  "SA14n1220:140": "śa(sa)ktau ca pratipakṣe ca yathecchaṃ ca gatikṣatau ||5-14 ||",
  "SA14n1220:141": "dravyasannātmā 'prathamo grāhakaḥ' |",
  "SA14n1220:142": "sa cāsti prajñāpāramitāvat |",
  "SA14n1220:143": "sā hi kiñcidgṛṇhāti kiñcinmuñcatīti grahaṇamokṣaṇavikalpaḥ |",
  "SA14n1220:144": "sāpi na gṛṇhāti na muñcatīti pratipakṣaḥ ||",
  "SA14n1220:145": "gṛhyanta eva dharmāsteṣāṃ manasikārāditi manasikāravikalpaḥ |",
  "SA14n1220:146": "na sa dharmānmanasikarotīti pratipakṣaḥ ||",
  "SA14n1220:147": "manasikarotyeva dharmāstraidhātuke śleṣāditi traidhātukaśleṣavikalpaḥ |",
  "SA14n1220:148": "nāsau traidhātuke śliṣyatīti pratipakṣaḥ ||",
  "SA14n1220:149": "traidhātuke sthitaḥ kathaṃ tatra na śliṣyatīti sthānavikalpaḥ |",
  "SA14n1220:150": "nāsau kvacittiṣṭhatīti pratipakṣaḥ ||",
  "SA14n1220:151": "satyabhiniveśe kathaṃ na tiṣṭhatīti abhiniveśavikalpaḥ |",
  "SA14n1220:152": "nāsau kiñcidabhiniviśata iti pratipakṣaḥ ||",
  "SA14n1220:153": "asti bodhisattvasya dharmavastūnāṃ prajñaptiḥ |",
  "SA14n1220:154": "dānapāramitā śīlapāramitā yāvat sarvākārajñateti sarvavastuprajñaptivikalpaḥ |",
  "SA14n1220:155": "sāpyasya nāstīti pratipakṣaḥ ||",
  "SA14n1220:156": "śa(sa)kta eva samyaksambodhau tāmabhisambudhyate |",
  "SA14n1220:157": "anyathā vaimukhyāditi śa(sa)",
  "SA14n1220:158": "ktivikalpaḥ |",
  "SA14n1220:159": "aśa(sa)ktāḥ sarvadharmā aparigṛhītāḥ |",
  "SA14n1220:160": "na cāśa(sa)ktaḥ kiñcidabhisambudhyate |",
  "SA14n1220:161": "sa cedevaṃ carati carati prajñāpāramitāyāmiti pratipakṣaḥ ||",
  "SA14n1220:162": "dānapāramitā'śūnyā śīlapāramitā'śūnyetyevamādi pratipakṣavikalpaḥ |",
  "SA14n1220:163": "sopi bodhisattvasya nāstīti pratipakṣaḥ ||",
  "SA14n1220:164": "sarvākāraiḥ sarvadharmāṇāmanupalambhe yathecchagamanaṃ tasya kṣatiḥ |",
  "SA14n1220:165": "sā bodhisattvasyāstīti yathecchagamanavyāghātavikalpaḥ |",
  "SA14n1220:166": "sopi tasya nāstīti pratipakṣaḥ |",
  "SA14n1220:167": "amī nava prabhedā mahatyorbhagavatyoruktāḥ |",
  "SA14n1220:168": "asyāṃ tu sāmānyena dravyasadgrāhakavikalpaṃ sapratipakṣamāha |",
  "SA14n1220:169": "atha khalvityādinā nāpītyataḥ prāk |",
  "SA14n1220:170": "jānanneveti na hi bhagavataḥ kiñcidajñātamasti |",
  "SA14n1220:171": "bodhisattvo mahāsattva iti lokaprasiddhito dravyasatpudgalarūpaḥ sa kena kāraṇena na saṃsīdatīti dravyasadgrāhakavikalpaḥ |",
  "SA14n1220:172": "tasya pratipakṣo'nupalambhaḥ |",
  "SA14n1220:173": "tamevāha |",
  "SA14n1220:174": "viviktatvādityādinā |",
  "SA14n1220:175": "asattvādityarthaḥ |",
  "SA14n1220:176": "sa hi svayamasat kutaḥ saṃsīdatīti |",
  "SA14n1220:177": "dvitīyaṃ grāhakavikalpamadhikṛtya śāstram-",
  "SA14n1220:178": "[140] yathoddeśamaniryāṇe mārgāmārgāvadhāraṇe |",
  "SA14n1220:179": "sanirodhe samutpāde vastuyogaviyogayoḥ ||4-15 ||",
  "SA14n1220:180": "[141] sthāne gotrasya nāśe ca prārthanāhetvabhāvayoḥ |",
  "SA14n1220:181": "pratyarthikopalambhe ca vikalpo grāhako'paraḥ ||4-16 ||",
  "SA14n1220:182": "ete nava vikalpāḥ pṛthagjanānāṃ prathamasyaiva bhāvānna teṣāṃ dharmāḥ |",
  "SA14n1220:183": "tairapraheyatvāt |",
  "SA14n1220:184": "teṣāṃ pratipakṣaḥ ṣaṣṭhī yathā sūtram |",
  "SA14n1220:185": "yathā sārathiraśvānāṃ sanmārgeṇa yathoddeśaṃ netā tathā ṣaṣṭhī pañcānāmiti pratipakṣaḥ |",
  "SA14n1220:186": "ṣaṣṭhyabhāvānniyanturabhāvādyathoddeśāniryāṇavikalpaḥ |",
  "SA14n1220:187": "sarvākārajñatāmārgo bodhisattvānāṃ mārgaḥ |",
  "SA14n1220:188": "hīnabodhimārgasteṣāmamārgaḥ |",
  "SA14n1220:189": "tayoravadhāraṇaṃ ṣaṣṭhyaiveti saiva pratipakṣaḥ |",
  "SA14n1220:190": "tadabhāve mārgāmārgāvadhāraṇavikalpaḥ |",
  "SA14n1220:191": "naiṣā kasyaciddharmasyotpādikā nirodhikā vā dharmatāṃ pramāṇīkṛtyeti pratipakṣaḥ |",
  "SA14n1220:192": "utpādikā buddhadharmāṇāṃ nirodhikā tadāvaraṇānāmityutpādanirodhavikalpaḥ |",
  "SA14n1220:193": "sarvadharmā na saṃyuktā na visaṃyukta iti pratipakṣaḥ |",
  "SA14n1220:194": "saṃyuktā visaṃyuktā veti saṃyogaviyogavikalpaḥ |",
  "SA14n1220:195": "rupādau yāvatsarvākārajñatāyāṃ na sthāsyatīti yogaḥ karaṇīyaḥ |",
  "SA14n1220:196": "sarvadharmāṇāṃ kvacidapyasthitatvāditi pratipakṣaḥ |",
  "SA14n1220:197": "rūpe yāvatsarvākārajñatāyāṃ sthāsyatīti sthānavikalpaḥ ||",
  "SA14n1220:198": "yathā hi phalakāmo bījamavaropya samyak savardhya yāvatphalāni paripācya bhakṣayati |",
  "SA14n1220:199": "evaṃ mahābodhikāmaḥ pāramitāsu śikṣitvā tābhiḥ sattvānanugṛhya saṃsārānmocayatīti pratipakṣaḥ |",
  "SA14n1220:200": "bodhau cittamutpādya sattvānupekṣata iti gotravipraṇāśavikalpaḥ ||",
  "SA14n1220:201": "prārthito'rthaḥ prārthanā |",
  "SA14n1220:202": "sarvadharmavaśavartitāmanuprāptukāmena ṣaṣṭhyāṃ śikṣitavyamiti pratipakṣaḥ |",
  "SA14n1220:203": "tacca śikṣamāṇe sā na syāditi prārthanābhāvavikalpaḥ ||",
  "SA14n1220:204": "ṣaṣṭhī hetuḥ sarvadharmāṇāṃ samudra iva sarvaratnānāṃ tayā paribhāvitā hi śukladharmā buddhadharmā bhavantīti pratipakṣaḥ |",
  "SA14n1220:205": "ṣaṣṭhyabhāve heturna syāditi hetvabhāvavikalpaḥ ||",
  "SA14n1220:206": "prajñāpāramitāyāṃ carantaṃ traiyadhvikā buddhāḥ samanvāharanti |",
  "SA14n1220:207": "na ca rūpādito yāvanna sarvākārajñatātaḥ |",
  "SA14n1220:208": "api tu yatra na rūpādi yāvadyatra na sarvākārajñatā tathā samanvāharantīti pratipakṣaḥ |",
  "SA14n1220:209": "rūpādito yāvatsarvākārajñatātaḥ samanvāharantīti pratyarthikadharmopalambhavikalpaḥ ||",
  "SA14n1220:210": "etepi na va prabhedāḥ mahatyorbhagavatyoruktāḥ |",
  "SA14n1220:211": "asyāṃ tu sāmānyenaiva prajñaptisaṃgrāhakavikalpaṃ sapratipakṣamāha |",
  "SA14n1220:212": "nāpītyādinā api tu khalvityataḥ prāk |",
  "SA14n1220:213": "kaściddharma iti ātmaprajñaptiviṣayaḥ skandhādiḥ |",
  "SA14n1220:214": "na saṃsīdatīti svayamasattvāt |",
  "SA14n1220:215": "ata evāha |",
  "SA14n1220:216": "tatkasyetyādi |",
  "SA14n1220:217": "kaściddharma iti skandhādi cittaṃ vā |",
  "SA14n1220:218": "sopītyādi |",
  "SA14n1220:219": "yena dharmeṇeti cittena yo dharma iti bodhisattvaḥ |",
  "SA14n1220:220": "evametadityādirabhyupagamaḥ |",
  "SA14n1220:221": "iyatā pratipakṣa uktaḥ |",
  "SA14n1220:222": "mā bhūd dravyasatsattvaḥ |",
  "SA14n1220:223": "ahaṃkāraviṣayaḥ skandhādiśvattaṃ vā bodhisattva iti prajñaptisaṃgrāhakavikalpaścaturthaḥ ||",
  "SA14n1220:224": "evaṃ bhagavatā caturvidhāvikalpapratipakṣabhūtā bhagavatī vistareṇa deśitā |",
  "SA14n1220:225": "bodhisattvastu tasyāṃ caran yathā jñeyastadāha |",
  "SA14n1220:226": "api tu khalvityādi |",
  "SA14n1220:227": "bhāṣyamāṇe granthataḥ |",
  "SA14n1220:228": "deśyamāne arthataḥ |",
  "SA14n1220:229": "nirdeśyamāne nirviśeṣaṃ kathanāt |",
  "SA14n1220:230": "upadiśyamāne rahasyakathanāt |",
  "SA14n1220:231": "na saṃsīdati na mandībhavati |",
  "SA14n1220:232": "na viṣīdati khedāt |",
  "SA14n1220:233": "na viṣādamāpadyate santatakhedāt |",
  "SA14n1220:234": "nāvalīyate cittanamanāt |",
  "SA14n1220:235": "na saṃlīyate santataṃ tannamanāt |",
  "SA14n1220:236": "vipṛṣṭhaṃ vaimukhyāt |",
  "SA14n1220:237": "bhagnapṛṣṭhaṃ punarasāṃmukhyāt |",
  "SA14n1220:238": "nottrasyati trāsonmukhatvāt |",
  "SA14n1220:239": "na saṃtrasyati samyak trāsāt |",
  "SA14n1220:240": "nainamāpadyate sātatyena |",
  "SA14n1220:241": "tadā veditavyaṃ caratyasyāṃ prajñāpāramitāyāmiti |",
  "SA14n1220:242": "asyāmacarataḥ saṃsīdanādīnāmavaśyaṃbhāvāt |",
  "SA14n1220:243": "subhūtirāhetyādinā pāramitāntena subhūterabhyupagamaḥ |",
  "SA14n1220:244": "evamityādinā |",
  "SA14n1220:245": "asyāṃ carato'nuśaṃsātiśayānāha |",
  "SA14n1220:246": "anugṛṇhanti viśeṣādhānataḥ |",
  "SA14n1220:247": "samanvāharanti smaraṇataḥ |",
  "SA14n1220:248": "tepi tasya buddhā bhagavanto dharma deśayantīti sambandhaḥ |",
  "SA14n1220:249": "kīdṛśā ityāha |",
  "SA14n1220:250": "bhikṣusaṃghetyādi |",
  "SA14n1220:251": "kīdṛśasyetyāha |",
  "SA14n1220:252": "prajñāpāramitāyāṃ carata ityādi |",
  "SA14n1220:253": "nāma cetyādi |",
  "SA14n1220:254": "nāma saṃjñā |",
  "SA14n1220:255": "gotraṃ gārgyādi |",
  "SA14n1220:256": "balaṃ kāyabalaṃ buddhibalaṃ ca |",
  "SA14n1220:257": "varṇaḥ pariśiṣṭā guṇāḥ |",
  "SA14n1220:258": "rūpaṃ varṇasaṃsthāne |",
  "SA14n1220:259": "etāni parikīrtayamānāḥ prakarṣeṇa prakarṣarūpam |",
  "SA14n1220:260": "udānamiti guṇaharṣobhdavāṃ gāthāṃ udānayantyudāharanti |",
  "SA14n1220:261": "kasya guṇā ityāha tasyetyādi |",
  "SA14n1220:262": "tadyathāpītyādinā dṛṣṭāntamāha |",
  "SA14n1220:263": "evamevetyādinā dārṣṭāntikam |",
  "SA14n1220:264": "kiṃ sarveṣāmityādinā praśnaḥ |",
  "SA14n1220:265": "uttaraṃ no hīdamityādinā |",
  "SA14n1220:266": "sarvasaṃgāḥ sarve'bhūtopalambhāḥ |",
  "SA14n1220:267": "santi bhagavannityādinā punaḥ praśnaḥ |",
  "SA14n1220:268": "uttaraṃ santītyādinā |",
  "SA14n1220:269": "ime ta ityādinopasaṃhāraḥ |",
  "SA14n1220:270": "aparānapyāha yepītyādinā |",
  "SA14n1220:271": "imepītyādinopasaṃhāraḥ |",
  "SA14n1220:272": "punaraparamityādinā avinivartanīyānāṃ vaśitā tasyāḥ prāptiḥ |",
  "SA14n1220:273": "tāmavakrāntāḥ praviṣṭāḥ |",
  "SA14n1220:274": "buddhairnāmādiparikīrtanasyānuśaṃsamāha |",
  "SA14n1220:275": "yeṣāṃ khalvityādinā punaraparamityādi |",
  "SA14n1220:276": "kathamadhimokṣyantītyāha |",
  "SA14n1220:277": "evametadityādi |",
  "SA14n1220:278": "teṣāṃ ceti na kevalamakṣobhyasya keṣāmityāha |",
  "SA14n1220:279": "ye cetyādi teṣāṃ ceti |",
  "SA14n1220:280": "akṣobhya-tabdodhisattvānām |",
  "SA14n1220:281": "evamityādinā śravaṇānuśaṃsamupasaṃhṛtya tathātvapratipattyādīnāmanuśaṃsotkarṣamāha |",
  "SA14n1220:282": "evamanuśaṃsātiśayeṣūkteṣu prakṛtāyāḥ prajñāpāramitāyā viśeṣanirdeśa āparivartāntābhdaviṣyati |",
  "SA14n1220:283": "taṃ prastotuṃ subhūtirāha yadā bhagavannityādi |",
  "SA14n1220:284": "tathatāvinirmukta iti |",
  "SA14n1220:285": "tathatāmātrasyeva prakhyānāt |",
  "SA14n1220:286": "parikalpitasya nānāvidhasyāpratibhāsanāt |",
  "SA14n1220:287": "na kaściddharma upalabhyate |",
  "SA14n1220:288": "tadā koyamityādi sugamam |",
  "SA14n1220:289": "tathataiva tāvannopalabhyata iti tasyā agrāhyatvāt |",
  "SA14n1220:290": "yaḥ sthāsyatīti bodhisattvaḥ |",
  "SA14n1220:291": "sajjatīti vihanyata ityarthaḥ |",
  "SA14n1220:292": "ārabhyeti adhikṛtya |",
  "SA14n1220:293": "dharmavādīti yuktivādī |",
  "SA14n1220:294": "dharmasyeti buddhanirvāṇasya |",
  "SA14n1220:295": "anudharmamanukūlaṃ mārgaḥ |",
  "SA14n1220:296": "vyākurvan ācakṣāṇaḥ |",
  "SA14n1220:297": "vyākaromyācakṣe |",
  "SA14n1220:298": "sarvadharmāṇāṃ viviktaṃ vivekaḥ śūnyatā |",
  "SA14n1220:299": "tasminvihāraḥ samādhiḥ sarvadharmāṇāṃ anupalambhaḥ |",
  "SA14n1220:300": "tasminvihāraḥ yaḥ khalu punarityādinā subhūtervihārādvodhisattvavihārasyortṣa darśayati |",
  "SA14n1220:301": "upapattimāha |",
  "SA14n1220:302": "tathāgatavihāraṃ hītyādinā |",
  "SA14n1220:303": "carataḥ samādhiniṣpattaye |",
  "SA14n1220:304": "viharato niṣpannena samādhinā |",
  "SA14n1220:305": "śeṣaṃ subodham |",
  "SA14n1220:306": "durbodhaṃ tu prāgeva vyākhyātam ||",
  "SA14n1220:307": "sārādiḥ parivartaḥ sāraparivarttaḥ |",
  "SA14n1220:308": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ saptaviṃśatitamaḥ parivartaḥ ||"
}