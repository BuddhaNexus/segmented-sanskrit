{
  "SA20n1340:0": "Mahāyānasūtrālaṃkāraḥ (kārikā only)",
  "SA20n1340:1": " ||om ||",
  "SA20n1340:2": "namaḥ sarvabuddhabodhisatvebhyaḥ",
  "SA20n1340:3": "prathamo'dhikāraḥ",
  "SA20n1340:4": "arthajño'rthavibhāvanāṃ prakurute vācā padaiścāmalai-",
  "SA20n1340:5": "rduḥkhasyottaraṇāya duḥkhitajane kāruṇyatastanmayaḥ |",
  "SA20n1340:6": "dharmasyottamayānadeśitavidheḥ satveṣu tadgāmiṣu",
  "SA20n1340:7": "śliṣṭāmarthagatiṃ niruttaragataṃ pañcātmikāṃ darśayan ||1 ||",
  "SA20n1340:8": "ghaṭitamiva suvarṇaṃ vārijaṃ vā vibuddhaṃ",
  "SA20n1340:9": "sukṛtamiva subhojyaṃ bhujyamānaṃ kṣudhārtaiḥ |",
  "SA20n1340:10": "vidita iva sulekho ratnapeṭeva muktā",
  "SA20n1340:11": "vivṛta iha sa dharmaḥ prītimagryāṃ dadhāti ||2 ||",
  "SA20n1340:12": "yathā bimbaṃ bhūṣāprakṛtiguṇavaddarpaṇagataṃ",
  "SA20n1340:13": "viśiṣṭaṃ prāmodyaṃ janayati nṛṇāṃ darśanavaśāt |",
  "SA20n1340:14": "tathā dharmaḥ sūktaprakṛtiguṇayukto'pi satataṃ",
  "SA20n1340:15": "vibhaktārthastuṣṭiṃ janayati viśiṣṭāmiha satām ||3 ||",
  "SA20n1340:16": "āghrāyamāṇakaṭukaṃ svādurasaṃ yathauṣadhaṃ tadvat |",
  "SA20n1340:17": "dharma[rmo] dvayavyavasthā[stho] vyañjanato'rtho na ca[rthataśca] jñeyaḥ ||4 ||",
  "SA20n1340:18": "rājeva durārādho dharmo'yaṃ vipulagāḍhagambhīraḥ |",
  "SA20n1340:19": "ārādhitaśca tadvadvaraguṇadhanadāyako bhavati ||5 ||",
  "SA20n1340:20": "ratnaṃ jātyamanarthaṃ[rghaṃ]yathā 'parīkṣakajanaṃ na toṣayati |",
  "SA20n1340:21": "dharmastathāyamabudhaṃ viparyayātteṣayati tadvat ||6 ||",
  "SA20n1340:22": "ādāvavyākaraṇātsamapravṛtteragocarātsiddheḥ |",
  "SA20n1340:23": "bhāvābhāve 'bhāvātpratipakṣatvādrutānyatvāt ||7 ||",
  "SA20n1340:24": "pratyakṣacakṣuṣo buddhāḥ śāsanasya ca rakṣakāḥ |",
  "SA20n1340:25": "adhmamanyanāvṛtajñānā upekṣāto na yujyate ||8 ||",
  "SA20n1340:26": "vaikalyato virodhādanupāyatvāttthāpyanupadeśāt |",
  "SA20n1340:27": "na śrāvakayānamidaṃ bhavati mahāyānadharmākhyam ||9 ||",
  "SA20n1340:28": "āśayasyopadeśasya prayogasya virodhataḥ |",
  "SA20n1340:29": "upastambhasya kālasya yat hīnaṃ hīnameva tat ||10 ||",
  "SA20n1340:30": "svake 'vatārātsvasyaiva vinaye darśanādapi |",
  "SA20n1340:31": "audāryādapi gāmbhīryādaviruddhaiva dharmatā ||11 ||",
  "SA20n1340:32": "niśrito 'niyato 'vyāpī sāṃvṛtaḥ khedavānapi |",
  "SA20n1340:33": "bālāśrayo matastarkastasyāto viṣayo na tat ||12 ||",
  "SA20n1340:34": "audāryādapi gāmbhīryātparipāko 'vikalpanā |",
  "SA20n1340:35": "deśanā'to dvayasyāsmin sa copāyo niruttare ||13 ||",
  "SA20n1340:36": "tadasthānatrāso bhavati jagatāṃ dāhakaraṇo",
  "SA20n1340:37": "mahā'puṇyaskandhaprasavakaraṇāddīrdhasamayam |",
  "SA20n1340:38": "agotro 'sanmitro 'kṛtamatirapūrvā'citaśubha-",
  "SA20n1340:39": "srasatyasmin dharme patati mahato 'rthādgata iha ||14 ||",
  "SA20n1340:40": "tadanyānyā[nyasyā? ]",
  "SA20n1340:41": "bhāvātparamagahanatvādanugamāt",
  "SA20n1340:42": "vicitrasyākhyānād dhruvakathanayogādbahumukhāt |",
  "SA20n1340:43": "yathākhyānaṃ nārthādbhagavati ca bhāvātigahanāt",
  "SA20n1340:44": "na dharme 'smiṃsrāso bhavati viduṣāṃ yonivicayāt ||15 ||",
  "SA20n1340:45": "śrutaṃ niśrityādau prabhavati manaskāra iha yo",
  "SA20n1340:46": "manaskārājñānaṃ prabhavati ca tatvārthaviṣayam |",
  "SA20n1340:47": "tato dharmaprāptiḥ prabhavati ca tasminmatirato",
  "SA20n1340:48": "yadā pratyātmaṃ sā kathamasati tasminvyavasitiḥ ||16 ||",
  "SA20n1340:49": "ahaṃ na boddhā na gabhīraboddhā buddhau gabhīraṃ kimatarkagamyam |",
  "SA20n1340:50": "kasmād gabhīrārthavidāṃ na mokṣa ityetaduttrāsapadaṃ na yuktam ||17 ||",
  "SA20n1340:51": "hīnādhimuktaḥ sunihīnadhāto-",
  "SA20n1340:52": "rhī naiḥ sahāyaiḥ parivāritasya |",
  "SA20n1340:53": "audāryagāmbhīryasudeśite'smin",
  "SA20n1340:54": "dharme'dhimuktiryadi nāsti siddham ||18 ||",
  "SA20n1340:55": "śrutānusāreṇa hi buddhimattaṃ",
  "SA20n1340:56": "labdhvā'śrute yaḥ prakarotyavajñām |",
  "SA20n1340:57": "śrute vicitre sati cāprameye",
  "SA20n1340:58": "śiṣṭe kuto niścayameti mūḍhaḥ ||19 ||",
  "SA20n1340:59": "yathārute 'rthe parikalpyamāne",
  "SA20n1340:60": "svapratyayo hānimupaiti buddheḥ |",
  "SA20n1340:61": "svākhyātatāṃ ca kṣipati kṣatiṃ ca",
  "SA20n1340:62": "prāpnoti dharme pratighāvatīva[pratighātameva] ||20 ||",
  "SA20n1340:63": "manaḥ pradoṣaḥ prakṛtipraduṣṭo-",
  "SA20n1340:64": "['yathārute cāpi]hyayuktarūpaḥ |",
  "SA20n1340:65": "prāgeva saṃdehagatasya dharme",
  "SA20n1340:66": "tasmādupekṣaiva varaṃ hyadoṣā ||21 ||",
  "SA20n1340:67": " || mahāyānasūtrālaṃkāre mahāyānasiddhyadhikāraḥ prathamaḥ ||"
}