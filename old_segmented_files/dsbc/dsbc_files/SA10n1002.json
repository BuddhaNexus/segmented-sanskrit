{
  "SA10n1002:0": "Hastavālaprakaraṇavṛttiḥ |",
  "SA10n1002:1": "mañjuśriye jñānasattvāya namaḥ |",
  "SA10n1002:2": "trailokye vyavahāramātre sati paramārthabhimānāt tattvārthānavagāhibhiḥ sattvairvastusvabhāvavivekadvāreṇa viparyayajñānasaṃprāptaye [śāstra]racaneyam ||",
  "SA10n1002:3": "rajjau sarpamanaskāro rajjuṃ dṛṣṭvā nirarthakaḥ |",
  "SA10n1002:4": "atrānatidūre'pyālokamātrayā bhāsamāne deśe rajjurūpasādhāraṇadharmopalabdhito bhrāntyā sarpa evāyamiti niścayarūpaṃ jñānaṃ jāyate |",
  "SA10n1002:5": "viśeṣasvarūpānavagāhanāt |",
  "SA10n1002:6": "tadviśeṣaṃ gṛhītvā |",
  "SA10n1002:7": "ayathārthato'bhimānaparisphuraṇatvāt tajjñānaṃ bhrāntajñānaṃ nirarthakameva bhavati |",
  "SA10n1002:8": "tadaṃśān vīkṣya tatrāpi bhrāntā buddhirahāviva ||",
  "SA10n1002:9": "rajjāvapi tasyāmaṃśavibhāgena parīkṣya rajjusvarūpaṃ nopalabhyate |",
  "SA10n1002:10": "tadanupalabdhau rajjūpalabdhirapi sarpa iti buddhivad bhramamātrā kutrāpi līyate |",
  "SA10n1002:11": "atha yathā rajjujñānaṃ bhrāntaṃ tathā te'pyavayavāḥ |",
  "SA10n1002:12": "tatkhaṇḍacchedādiṣu dṛśyamāneṣu teṣāṃ svarūpaṃ na nirdhāryate |",
  "SA10n1002:13": "tadanirdhāraṇāt tadupalabdhyākāravuddhirapi rajjubuddhivad bhramamātraiva |",
  "SA10n1002:14": "sarvāṇyāśritavastūni svarūpe suvicārite |",
  "SA10n1002:15": "āśritānyanyato yāvat saṃvṛtijñānagocaraḥ ||",
  "SA10n1002:16": "yathāvayavādivibhāgena pṛthagrajjvādiṣu vicāryamāṇeṣu svarūpānupalabdhito rajjvādibuddhirapi sarpa iti buddhivada bhrāntā tathā digbhāgādīnapekṣya ghaṭapaṭādayo vyavahārajñānagocaro yāvat sarve cidātmakā eva (āśritā eva) |",
  "SA10n1002:17": "teṣvantato vibhajyamāneṣu pratyekaghaṭādayo vyavahārāśritā bhavanti |",
  "SA10n1002:18": "anyata iti paramārthaḥ |",
  "SA10n1002:19": "niraṃśānāmacintyatvādantyo'pyavastunā samaḥ |",
  "SA10n1002:20": "yattvāśritavastūnāṃ sarveṣāmantyaṃ paramāṇudravyaṃ niravayavamekaṃ tasyāpyacintyasvarūpatvenānupalabhyatvāt tadapi khapuṣpamālāśaśaśṛṅgādibhiḥ samamavastukameva sidhyate |",
  "SA10n1002:21": "kiṃca kathamacintyannakṣaṇatvahetunā paramāṇudravyaṃ sadapyekaṃ nāstīti jñātuṃ śakyate |",
  "SA10n1002:22": "yataḥ sattve digbhāganānātvāt |",
  "SA10n1002:23": "tathā hi yathā satāṃ ghaṭapaṭaśakaṭādīnāṃ dravyāṇi prākpatyagādinānādigbhāgavattvān nānāvayavīni vidyante yadi paramāṇudravyamapyasti tadāvaśya digbhāganānātvāt prākpratyagādinānāvayavāḥ svīkartavyāḥ |",
  "SA10n1002:24": "satsu tu nānāvayaveṣu paramāṇudravyamekaṃ na sidhyate |",
  "SA10n1002:25": "vidyamāneṣu bahuṣu dravyavibhāgeṣvekatvaṃ nāsti |",
  "SA10n1002:26": "paramāṇvanupalabdheḥ paramāṇudravyatvakathanamidaṃ tyaktavyam ||",
  "SA10n1002:27": "bhrāntamātramataḥ prājñairna cintyaṃ paramārthataḥ ||",
  "SA10n1002:28": "kasmāt | evaṃ trailokye bhrāntamātramasti tasmāt |",
  "SA10n1002:29": "prājñaiḥ śreyaskāmibhiratra paramārthacintā na kartavyā |",
  "SA10n1002:30": "yadyetanmate tāni ghaṭādibāhyavastūnyacintyarūpatvādabhāvataḥ saṃkalpitānīti satyam |",
  "SA10n1002:31": "tadupalabdhyākārabhrāntajñānamidamastyeva |",
  "SA10n1002:32": "yathāsatsvapi māryāgandharvanagarādiṣu tadupalabdhyākārajñānamivetīṣyate |",
  "SA10n1002:33": "bhrāntaṃ tadapyasamyakvād yathā bhānaṃ tathāsti na |",
  "SA10n1002:34": "anarthakaṃ bhāsamānaṃ tatsadṛśātmakaṃ bhavet ||",
  "SA10n1002:35": "bhrāntyāpi tayā yad dravyasvarūpaṃ jñāyate tathārūpaṃ dravyaṃ tannāsti |",
  "SA10n1002:36": "idaṃ prāguktam |",
  "SA10n1002:37": "asati tu tasminnarthe sā svarūpeṇāśaktatvādasamyagbhavati |",
  "SA10n1002:38": "asamyaktvād bhrāntarūpaiva tadvad bhavati |",
  "SA10n1002:39": "tat kathaṃ jñāyate |",
  "SA10n1002:40": "tathā hi loke'pi bījādijanakābhāve janyāṅkurādayaḥ santīti dharma īdṛṅ na dṛśyate |",
  "SA10n1002:41": "ata eva māyāsādṛśyamasiddhamasmābhirnirdiṣṭam |",
  "SA10n1002:42": "sarvamevāśritaṃ yena vidyate sūkṣmabuddhinā |",
  "SA10n1002:43": "tyajetsa buddhimān suṣṭhu rāgādyahibhayaṃ yathā ||",
  "SA10n1002:44": "yathoktaprakāreṇāśritamātre sati trailokye'smin yo ghaṭādisthūlabuddhiṃ vihāya sūkṣmabuddhyā dravyahīnaṃ vyavahāramātraṃ niścinoti yathā rajjjau sarpa iti jñānādāgatabhayo viśeṣaṃ vicārya rajjuniścaye sarpānnirbhayo bhavati tathā rāgādijanakavastūni parīkṣya tenāpi rāgādikleśajālāni suṣṭhu akṛcchreṇa acireṇaiva tyajyante |",
  "SA10n1002:45": "laukikārthavicāreṣu lokasiddhimanuvrajet |",
  "SA10n1002:46": "kleśān sarvāṃs tyaktumanā yateta paramārthataḥ ||",
  "SA10n1002:47": "yathā laukikā(ka)",
  "SA10n1002:48": "ghaṭādyartheṣu sadrūpeṇa cintyamāneṣu ayaṃ ghaṭaḥ paṭaḥ śakaṭaḥ iti vyavahārānābadhnanti tathā pūrvasiddhato vyavahāraḥ kartavyaḥ |",
  "SA10n1002:49": "tataḥ paraṃ rāgādikleśāṃs tyaktukāmena yathoktaparamārthalakṣaṇena vastūni parīkṣitavyāni |",
  "SA10n1002:50": "tathā parīkṣyamāṇeṣu vastuṣu kāmādikteśajālāni na punarutpadyante ||"
}