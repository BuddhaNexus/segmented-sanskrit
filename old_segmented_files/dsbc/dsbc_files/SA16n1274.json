{
  "SA16n1274:0": "śrīrastu",
  "SA16n1274:1": "satyasiddhiśāstram",
  "SA16n1274:2": "śrīmadācāryaharivarmaṇaḥ kṛtiḥ",
  "SA16n1274:3": "1 prasthānaskandhe buddharatnādhikāre",
  "SA16n1274:4": "ādyasampadvarga",
  "SA16n1274:5": "1. abhivandyābhivandyaṃ prāk samyak sambuddhamātmanā |",
  "SA16n1274:6": "sarvajñamarhacchāstāraṃ mahāntaṃ lokasaṃhitam ||",
  "SA16n1274:7": "2. suviśuddhañca saddharmaṃ āryaśrāvakamaṇḍalam |",
  "SA16n1274:8": "vyācikīrṣāmi lokānāṃ hitāya jinabhāṣaṇam ||",
  "SA16n1274:9": "3. śāstraṃ sūtrānvitaṃ samyak dharmatā'pravilomakam |",
  "SA16n1274:10": "śamopagāmi vai samyak jñānaśāstramitīryate ||",
  "SA16n1274:11": "4. na dṛṣṭau candrasūryau ca prakṛtyātiprabhāsvarau |",
  "SA16n1274:12": "dhūmābhradhūlīmihikāmukhaiḥ vyomni yathā''vṛttau ||",
  "SA16n1274:13": "5. mithyāśāstraparītaḥ satsūtrārtho na prakāśate |",
  "SA16n1274:14": "sadarthasyāsphuṭībhāvāt kujñānasyoddhāṭitaṃ mukham ||",
  "SA16n1274:15": "6. āpattiduryaśaścittakaukṛtyakkamathādayaḥ |",
  "SA16n1274:16": "cittaṃvikṣepakāyāsāḥ kujñānoddhāṭitā ime ||",
  "SA16n1274:17": "7. āpattimukhyānāyāsān yo'pohitumicchati |",
  "SA16n1274:18": "samyak śāstrecchayā gacchet gabhīrajñāninaṃ sa ca ||",
  "SA16n1274:19": "8. niṣevaṇañca tasyaiva samyak chāstrasya mūlakam |",
  "SA16n1274:20": "sacchāstrahetorutkṛṣṭapuṇyādyāḥ prabhavanti hi ||",
  "SA16n1274:21": "9. śatasāhasraduḥśāstreṣvadhītī tīkṣṇadhīrapi |",
  "SA16n1274:22": "pratibhānañca kīrtiñca lābhānnāpnoti saṃsadi ||",
  "SA16n1274:23": "10. buddhadharmavaraṃ jñātvā bhāṣaṇaṃ sukhavāhi ca |",
  "SA16n1274:24": "cirakālañca dharmasya sthitaye na tu kīrtaye ||",
  "SA16n1274:25": "11. niṣevya bhinnavādāṃśca prajñayā vibudhāśayān |",
  "SA16n1274:26": "tattvaśāstraṃ cikīrṣāmi sarvajñajñānamātrakam ||",
  "SA16n1274:27": "12. aśrauṣītsarvaśo buddho bhinnavādāṃśca bhikṣukān |",
  "SA16n1274:28": "atastripiṭakasyārthaṃ samīkartuṃ samārabhe ||",
  "SA16n1274:29": "atra vicāryate |",
  "SA16n1274:30": "(pṛ) nanu bhavatā satyasiddhiśāstraṃ vakṣyata iti jñātmasmābhiḥ |",
  "SA16n1274:31": "ādau bhavatoktaṃ abhivadyābhivandyaṃ prāgiti |",
  "SA16n1274:32": "sa ca budo [bhagavān] |",
  "SA16n1274:33": "kasmāt tasya buddha ityākhyā |",
  "SA16n1274:34": "kena guṇenābhivandyaḥ |",
  "SA16n1274:35": "(u) bhagavān prakṛtyā manuṣyabhūtaḥ sarvākārajñānena sarvadharmāṇāṃ svalakṣaṇavibhāgān prajānāti |",
  "SA16n1274:36": "sarvākuśalavinirmuktaḥ sañcitasarvakuśalaḥ sarvasattvānāṃ hitaiṣī cetyato buddha ityucyate |",
  "SA16n1274:37": "[sattvān] śikṣayitumupadiṣṭaṃ dharma ityucyate |",
  "SA16n1274:38": "taṃ dharmaṃ ye pratipadyante te saṅgha ityucyante |",
  "SA16n1274:39": "ityeteṣāṃ triratnānāmabhivandananidānaṃ vakṣye |",
  "SA16n1274:40": "bhagavān pañca[dharma]skandhasaṃpannaḥ ityato devamanuṣyāṇāṃ pūjyaḥ |",
  "SA16n1274:41": "(pṛ) anye'pi āryapugdalāḥ pañcadharmaskandhasamanvitāḥ |",
  "SA16n1274:42": "tathāgatasya ko viśeṣaḥ |",
  "SA16n1274:43": "(u) tathāgatasya pañcaguṇaskandhasaṃpadaḥ pariśuddhāḥ |",
  "SA16n1274:44": "tatkasya hetoḥ |",
  "SA16n1274:45": "kāyikādiṣu karmasu apramattatvāt śīlaskandhasaṃpat [pariśuddhā] |",
  "SA16n1274:46": "bhagavān śīlasaṃvara evāvipannaḥ |",
  "SA16n1274:47": "kimuta vaktavyaṃ mūlāpattau |",
  "SA16n1274:48": "kiñca cirasañcitamaitrīkasya nākuśalacittamudeti |",
  "SA16n1274:49": "yathoktaṃ sūtre-bhagavānavocadānandam |",
  "SA16n1274:50": "ājanma yo maitrīmabhyasyati tasyākuśalacittamudeti na vā |",
  "SA16n1274:51": "no bhagavan iti |",
  "SA16n1274:52": "tathāgataścirasañcitakuśalasvabhāvaḥ,",
  "SA16n1274:53": "nātmatrāṇārthaṃ kintu apakīrtibhīrutayā saṃvaraśīlaṃ dhatte |",
  "SA16n1274:54": "apramāṇabuddheṣu dīrghābhyastaśīlacaryaḥ unmūlitatriviṣamūlātyantaniśśeṣavāsanaḥ |",
  "SA16n1274:55": "ityādibhiḥ pratyayaiḥ śīlaskandhasampannaḥ |",
  "SA16n1274:56": "samādhiskandhasampannaḥ |",
  "SA16n1274:57": "tathāgata imaṃ samādhiṃ niśritya sarvajñajñānaṃ labdhavān |",
  "SA16n1274:58": "ataḥ samādhiskandhasampanna iti jñāyate |",
  "SA16n1274:59": "yathā ghṛtatailabahulaḥ pradīpaḥ vartikāmahimnā mahān prakāśate |",
  "SA16n1274:60": "tathāgataḥ sunirūḍhastambhavat dṛḍhasamādhikaḥ |",
  "SA16n1274:61": "anye tu jalarūḍhastambhavat apratilabdhacirasamādhikāḥ |",
  "SA16n1274:62": "tathāgatasya dhyānasamādhirapramāṇakalpeṣu kramaśaḥ saṃsiddhaḥ |",
  "SA16n1274:63": "ata staṃ paripūrayati |",
  "SA16n1274:64": "tathāgatasya samādhiḥ puruṣaṃ sthānaṃ dharmopadeśaṃ vā ityādipratyayagaṇān nopakṣate |",
  "SA16n1274:65": "na tathā'nyeṣām |",
  "SA16n1274:66": "tathāgataḥ sadā gabhīrabhāvitasamādhirbhavati |",
  "SA16n1274:67": "yathā kaścit ātmānaṃ saṃrakṣan sadā smarati na vismarati |",
  "SA16n1274:68": "tathāgataḥ dhyānasamādhimupasampadya na cittabalamadhitiṣṭhati |",
  "SA16n1274:69": "tadyathā kaścit svāvasaṃthaṃ prāpya vadati kṣemaprāptaḥ akhinna iti |",
  "SA16n1274:70": "na samādhisthastathāgataḥ punarevam |",
  "SA16n1274:71": "ata ucyate tathāgataḥ nityasamādhisthita iti |",
  "SA16n1274:72": "dhyānasamādhiprakampino mahāprāmodyādayo dharmāḥ tathāgatasya sarve prahīṇāḥ |",
  "SA16n1274:73": "cirasamādhivipākapratilabdhaiśvaryadivyābhijñānāṃ paramo'graṇīḥ |",
  "SA16n1274:74": "ṛddhividhinā ekasminneva kṣaṇe daśadikṣu apramāṇadhātuṣu parikrāmati |",
  "SA16n1274:75": "sarvāṇi kṛtyāni yatheṣṭaṃ karoti |",
  "SA16n1274:76": "sarvanirmiteṣu apratihataṃ prabhavati |",
  "SA16n1274:77": "anye sattvā mā''gacchantviti sarvadharmānugacitto bhavati |",
  "SA16n1274:78": "tathāgatasya āryavaśitāsamanvitasya sukhe asukhasaṃjñotpadyate |",
  "SA16n1274:79": "asukhe ca sukhasaṃjñotpadyate sukhāsukhe ca upekṣāsaṃjñotpadyate |",
  "SA16n1274:80": "(pṛ)asukhe upekṣā jāyeta |",
  "SA16n1274:81": "kathaṃ sukhasaṃjñā jāyeta |",
  "SA16n1274:82": "(u) subhāvitacittatvāt vākpāruṣyādyasukhadharmeṣu na pratibandhaṃ manyate |",
  "SA16n1274:83": "anyāsu divyābhijñāsu divyacakṣurdivyaśrotraparacittajñānapūrvanivāsānusmṛtiṣu apratihato bhavati |",
  "SA16n1274:84": "samādhibalena apratihatadivyābhijño bhavati |",
  "SA16n1274:85": "dhyānasamādhiṣu suvyaktābhisamayaḥ |",
  "SA16n1274:86": "tānanye sattvā na śṛṇvanti |",
  "SA16n1274:87": "tathāgata evāpratihataṃ praviśati vyuttiṣṭhate ca |",
  "SA16n1274:88": "tathāgatasya dhyānasamādhi rbalamityākhyāyate |",
  "SA16n1274:89": "yathā daśabalavarge vakṣyate |",
  "SA16n1274:90": "anyeṣāṃ pugdalānāṃ nāsti [tādṛśaṃ] kiñcit |",
  "SA16n1274:91": "ataḥ tathāgata samādhiskandhasampannaḥ |",
  "SA16n1274:92": "prajñāskandhasampanna iti |",
  "SA16n1274:93": "dhyānāvaraṇaṃ kleśotpāda iti dvividhā'vidyā tathāgatasya sarvathā prahīṇā |",
  "SA16n1274:94": "viruddhasya prahāṇāt prajñāskandhasampannaḥ |",
  "SA16n1274:95": "svato dharmalābhī [tathāgataḥ] na parataḥ śrutvā |",
  "SA16n1274:96": "niruktikuśalaḥ arthagatijñānasujñānakuśalaḥ anavasannapratibhānaḥ akṣīṇaprajñaśca |",
  "SA16n1274:97": "anye sattvā steṣu kauśalaṃ na saṃpādayāṃbabhūvuḥ |",
  "SA16n1274:98": "bhagavānena anapakṛṣṭakṣayajñānaḥ |",
  "SA16n1274:99": "atastathāgataḥ prajñāskandhasampannaḥ |",
  "SA16n1274:100": "bhagavadbhāṣito dharmaḥ arthagatau kuśalaḥ |",
  "SA16n1274:101": "nānyairalpajñai rbhāṣitaḥ samarthaḥ niravadyaḥ |",
  "SA16n1274:102": "tathāgata bhāṣita evānavadyaḥ |",
  "SA16n1274:103": "atastathāgata prajñāskandhasampannaḥ |",
  "SA16n1274:104": "apramāṇaguṇasādhanīyā prajñeti [tāṃ] sampādayati |",
  "SA16n1274:105": "dharmaṃ praṇītamaviparītañca bhāṣitavān |",
  "SA16n1274:106": "yathā aśubhabhāvanā kāmarāgabhedinītyādayaḥ |",
  "SA16n1274:107": "prajñāprakarṣāt prakṛṣṭeryāpathaśca bhavati ityādibhiḥ pratyayaiḥ prajñāskandhasampannaḥ |",
  "SA16n1274:108": "vimuktiskandhasampanna iti |",
  "SA16n1274:109": "avidyādvayāccittaṃ vimuktam |",
  "SA16n1274:110": "nānyāsti vāsanā,",
  "SA16n1274:111": "sarvathā'nivṛtā ityādinā vimuktisampannaḥ |",
  "SA16n1274:112": "vimuktijñānadarśanasampanna iti |",
  "SA16n1274:113": "sarvasmin saṃyojanaprahāṇamārge pratikṣaṇaṃ smṛtijñānakuśalaḥ |",
  "SA16n1274:114": "yathā kaścit vṛkṣaṃ chettuṃ haste dhṛtakuṭhāraḥ pāryantikaṃ jānānaḥ prajānāti śākhāḥ praśākhāḥ |",
  "SA16n1274:115": "tathā bhagavānapi saṃyojanaprahāṇajñānasya pratikṣaṇaṃ kṣīyamāṇaṃ sarvamavayavaśaḥ prajānāti |",
  "SA16n1274:116": "sattvānāmāśayaṃ jñātvā yathāyogaṃ dharmamupadiśati |",
  "SA16n1274:117": "yena [te] vimucyante |",
  "SA16n1274:118": "ataḥ sattvānāṃ sarvavimuktimārge jñānadarśanasampannaḥ |",
  "SA16n1274:119": "ki ñca bhagavān kālaṃ jñātvā dharmamupadiśati yathā timburukabrāhmaṇādinām |",
  "SA16n1274:120": "tathāgataḥ dharmāṇāṃ vibhāgajñānakuśalaḥ |",
  "SA16n1274:121": "ayaṃ pudgalaḥ asya dharmasyārha iti |",
  "SA16n1274:122": "yathā bhagavānānandamāmantrya chandakasya yogyaṃ bhāvābhāvavyāvartakaṃ sūtramupadiśati |",
  "SA16n1274:123": "atastathāgato vimuktijñānakuśalaḥ |",
  "SA16n1274:124": "kiñcopāyakuśalaḥ sattvamalaṃ hāpayati yathā nandasya kāmaprajihīrṣāyai [dharma]mupadiśati |",
  "SA16n1274:125": "sattvānāñca śraddhendriyādiparipākaṃ jñātvā paścāt dharmamupadiśati yathā rāhulasya |",
  "SA16n1274:126": "kecit sattvāḥ karmavipākāvṛtāḥ na vimuktiṃ labhante |",
  "SA16n1274:127": "bhagavān [taṃ]nāśayitvā dharmamupadiśati |",
  "SA16n1274:128": "kecit sattvāḥ kālapakṣye kṣīṇāsravā bhavanti yathā jāyāpatisūtra upadiṣṭam |",
  "SA16n1274:129": "kecit sattvāḥ puruṣaviśeṣamapekṣya kṣīṇāsravāḥ bhavanti yathā śāriputra aśvajitamapekṣya |",
  "SA16n1274:130": "kecit sattvā deśamapekṣya kṣīṇāsravāḥ yathā rājā pukkasātiḥ |",
  "SA16n1274:131": "kecit sattvā satīrthyamapekṣya kṣīṇāsravāḥ yathā gopāla nandaḥ ajitagrāmīṇādīnapekṣya |",
  "SA16n1274:132": "kecit sattvā bhagavataḥ tāttvikakāyamapekṣya nirmitakāya ñcāpekṣya kṣīṇāsravā bhavanti |",
  "SA16n1274:133": "bhagavān pratipatiṃ jñātvā dharmamupadiśati [atha]vimocayati |",
  "SA16n1274:134": "kiñca bhagavān vividhān saddharmānupadiya sarvān vimuktyāvaraṇadharmān paribhedayati ato vimuktijñānadarśanasampanna ityucyate |",
  "SA16n1274:135": "bhagavān dharmārthagatikuśalo dharmamupadiśati nānarthamavipākam |",
  "SA16n1274:136": "bhagavān saṃkhyāgaṇanavat kramaśo vimuktimārgamupadiśati |",
  "SA16n1274:137": "ataḥ suvimoko bhavati |",
  "SA16n1274:138": "bhagavān satvānāṃ pūrvanivāsaṃ kuśalamūla ñca jñātvā kramaśo dharmamupadiśati |",
  "SA16n1274:139": "bhagavān vimuktiṃ pratyakṣīkṛtya parasyopaśati na parataḥśratvā |",
  "SA16n1274:140": "jinaśāsanaṃ vahvībhiḥ kalābhiḥ sampannam |",
  "SA16n1274:141": "yathā bhaiṣajyakalāsampanno vyādhīn śamayati |",
  "SA16n1274:142": "tathā jinaśāsanamapi pratipakṣakalāpamukhena sarvān kleśān vyāvartayati |",
  "SA16n1274:143": "yathā navasaṃjñādīn mahatyo'lpā vā saṃyojanā na punaḥ kṣapayanti |",
  "SA16n1274:144": "ataḥ kauśalasampanna eva kleśān paribhedayati |",
  "SA16n1274:145": "anuttamopāyaiḥ sattvān santārayati,",
  "SA16n1274:146": "kadācit sukumāravacanaiḥ kadācit kaṭuvacanaiḥ kadācit punaḥ sukumārakaṭuvacanaiśca |",
  "SA16n1274:147": "tadarthameva tathāgato vimuktijñānadarśanasampannaḥ iti |",
  "SA16n1274:148": "prasthānaskandhe buddharatnādhikāre ādyasampadvargaḥ prathamaḥ |",
  "SA16n1274:149": "2 daśabalavargaḥ",
  "SA16n1274:150": "atha bhagavān daśa balasamanvāgamāt prajñāsampannaḥ |",
  "SA16n1274:151": "hetupratyayapratilomakatayoktāni daśabalāni |",
  "SA16n1274:152": "talādyaṃ sthānāsthānajñānabalam |",
  "SA16n1274:153": "idaṃ kāryakāraṇanaiyatyajñānam |",
  "SA16n1274:154": "asmāt īdṛśaṃ phalaṃ bhavati na tādṛśam |",
  "SA16n1274:155": "ayamācāraḥ akuśalo'vayaṃ duḥkhavipākaḥ na sukhavipāka iti jñānam |",
  "SA16n1274:156": "sthānaṃ nāma bhāvavastu |",
  "SA16n1274:157": "asthānamabhāvavastu |",
  "SA16n1274:158": "ādyaṃ balamidaṃ sarvabalānāṃ mūlam |",
  "SA16n1274:159": "(pṛ) [nanu]laukikā api jānanti hetuphalayoḥ sthānāsthānam |",
  "SA16n1274:160": "yathā yavādyava eva jāyate na brīhyādaya iti |",
  "SA16n1274:161": "(u) sthānāsthānabalena karmādīnāṃ jñānāt idaṃ balamatigahanaṃ paramaṃ devamanuṣyāṇāṃ na prāptuṃ śakyam |",
  "SA16n1274:162": "jātadharmasya hetusamanantarādhipatipratyayān pratyāyayatītyata idaṃ balaṃ praṇītam |",
  "SA16n1274:163": "(2) yat atitānāgatapratyutpannāni karmāṇi sarvadharmasamādānāni ca prajānāti |",
  "SA16n1274:164": "teṣāṃ sthānaṃ prajānāti vastu prajānāti hetuṃ prajānāti vipākañca prajānāti |",
  "SA16n1274:165": "ata idaṃ jñānaṃ balamākhyāyate |",
  "SA16n1274:166": "triṣu adhvasu sthānavastuhetuvipākaprajñāpakatvāt gahanam |",
  "SA16n1274:167": "kasmāt |",
  "SA16n1274:168": "kecidvadanti atītānāgatā abhāvadharmā iti |",
  "SA16n1274:169": "ato bhagavataḥ teṣāṃ kathanaṃ balaṃ bhavati |",
  "SA16n1274:170": "atītānāgatādhvagatān dharmān adṛṣṭākārānapi bhagavān sākṣātprajānāti |",
  "SA16n1274:171": "atha karma dvividhaṃ kuśalamakuśalamiti |",
  "SA16n1274:172": "kecit kuśalakarmavanto dṛṣṭe duḥkhavedanāḥ yathā śīlaṃ dhṛtvā kleśānanubhavanti |",
  "SA16n1274:173": "kecitpāpakarmāṇaḥ dṛṣṭe sukhavedanāḥ yathā śīlaṃ bhitvā svairaṃ caranti |",
  "SA16n1274:174": "ataḥ kecit saṃśerate anāgatādhvā'pi pratyutpannasama iti |",
  "SA16n1274:175": "atastathāgataḥ karmakrameṇa vedanāmupadiśati |",
  "SA16n1274:176": "catvāri dharmasamādānāni pratyutpannaṃ duḥkhaṃ āyatyāṃ sukhavipākam,",
  "SA16n1274:177": "pratyutpannaṃ sukhamāyatyāṃ duḥkhavipākam,",
  "SA16n1274:178": "pratyutpannaṃ sukham āyatyāṃ sukhavipākam,",
  "SA16n1274:179": "pratyutpannaṃ duḥkhamāyatyāṃ duḥkhavipākam iti |",
  "SA16n1274:180": "bhagavān saṃprati āyatyāñca [teṣāṃ] sthānaṃ,",
  "SA16n1274:181": "vastu,",
  "SA16n1274:182": "hetuṃ vipākañca prajānāti |",
  "SA16n1274:183": "sthānaṃ nāma vedakaḥ |",
  "SA16n1274:184": "vastu deyapadārthaḥ |",
  "SA16n1274:185": "heturdānacittam |",
  "SA16n1274:186": "yathoktaṃ sūtre pūrvañca pramuditacittaḥ dānakāle ca viśuddhacitto dattvā ca yanna vipratisarati |",
  "SA16n1274:187": "tat phalaprāpakaṃ karma vipāka mākhyāyate |",
  "SA16n1274:188": "bhagavāneva prajānāti taratamaṃ karma yadi niyatamaniyataṃ vā dṛṣṭavipākam upapadyavipākaṃ tadūrdhvavipākaṃ vā ityādi |",
  "SA16n1274:189": "nānyaḥ |",
  "SA16n1274:190": "ato balamityucyate |",
  "SA16n1274:191": "(3) bhagavān sarvadhyānavimokṣasamādhisamāpattīnāṃ saṃkleśaṃ prajānāti sthitiṃ prajānāti upacayaṃ prajānāti vyavadānañca prajānāti |",
  "SA16n1274:192": "tatra dhyānaṃ nāma catvāri dhyānāni catvāra ārūpyasamādhayaśca |",
  "SA16n1274:193": "tadeva rūpārūpyadhātukaṃ karma |",
  "SA16n1274:194": "vimokṣo nāma yadutāṣṭau vimokṣāḥ taktarmakṣepakāḥ |",
  "SA16n1274:195": "dhyānāni ārūpyasamādhayo'ṣṭavimokṣāśca samādhayo bhavanti |",
  "SA16n1274:196": "eṣāṃ samādhīnāṃ vṛtterābhimukhyalābhaḥ samāpattiḥ |",
  "SA16n1274:197": "samāpattayaścaturdhā vibhaktāḥ saṃkleśataḥ sthitita upacayato vyavadānataśceti |",
  "SA16n1274:198": "saṃkleśajñāninaḥ saṃkleśataḥ samādhiḥ |",
  "SA16n1274:199": "sthitijñāninaḥ sthityā samādhiḥ |",
  "SA16n1274:200": "upacayajñānina upacayataḥ samādhiḥ |",
  "SA16n1274:201": "vyavadānajñāninaḥ prativedhataḥ samādhiḥ |",
  "SA16n1274:202": "prativedhataḥ samādhikasya ūṣmamūrdhakṣāntyādayaścaturdharmā bhavanti |",
  "SA16n1274:203": "tathāgatasyaiva teṣu sarveṣu jñānaṃ bhavati |",
  "SA16n1274:204": "nānyeṣām iti balaṃ bhavati |",
  "SA16n1274:205": "(4) tathāgataḥ sattvānāmindriyāṇi tīkṣṇāni mandāni [yathābhūtaṃ] prajānāni |",
  "SA16n1274:206": "średdhendriyādīnāṃ prādhānyāt tīkṣṇatā yathā tathāgatādīnām |",
  "SA16n1274:207": "mandatā tadaprāptiḥ yathā nāgadāsakādīnām |",
  "SA16n1274:208": "madhyendriyasya tu nāsti aniyatatvāt |",
  "SA16n1274:209": "tīkṣṇendriyasyāsti kāṣṭhā yathā tathāgatāḥ |",
  "SA16n1274:210": "mṛdvindriyasyāsti kāṣṭha yathā nāgadāsakaḥ |",
  "SA16n1274:211": "madhyamasya nāsti kāṣṭheti madhyendriyasya nocyate |",
  "SA16n1274:212": "atha śraddhāpratipat dharmapratipat iti dvividho mārgaḥ |",
  "SA16n1274:213": "punarapi dvividhaḥ durmārgaḥ sumārga iti |",
  "SA16n1274:214": "asmāt mārgadvayādanyo madhyamaḥ |",
  "SA16n1274:215": "tīkṣṇamandapudgalau pratīkṣya madhyamo bhavati |",
  "SA16n1274:216": "adhimuktitaścendriyāṇi bhidyante |",
  "SA16n1274:217": "śraddhendriyādhimuktikāḥ śraddhābahulāḥ |",
  "SA16n1274:218": "prājñajanā viśiṣṭendriyā adhimuktita upakṛtā średdhendriyapradhānāśca bhavanti |",
  "SA16n1274:219": "imānīndriyāṇi sarvāṇi [tathāgataḥ] prajānāti |",
  "SA16n1274:220": "nānye |",
  "SA16n1274:221": "ityatastadvalam |",
  "SA16n1274:222": "(5) tathāgato nānādhimuktikaṃ lokaṃ [yathābhūtaṃ] prajānāti |",
  "SA16n1274:223": "adhimuktirnāma icchā |",
  "SA16n1274:224": "tadyathā surāyāmadhimuktaḥ surāmicchati |",
  "SA16n1274:225": "tathāgato yathādhimukti pratipattiṃ prajānāti yadutāyaṃ sattvaḥ pañcakāmanāsvadhimuktaḥ bhāvanāmārge bādhimukta ityevaṃ viditvā yathārhaṃ dharmamupadiśati |",
  "SA16n1274:226": "ataḥ sarvasattvāśca santārayati |",
  "SA16n1274:227": "(6) tathāgato nānādhātukānapramāṇalokāṃśca [yathābhūtaṃ] prajānāti |",
  "SA16n1274:228": "sattvānāṃ yat dīrghakālamabhyasya abhirocate sa dhātuḥ sidhyati |",
  "SA16n1274:229": "yathā devadattādayastathāgatamadhvanyadhvani duṣayanto'kuśalacittapravṛttagahanānuśayadhātukā bhavanti |",
  "SA16n1274:230": "tathā kuśalasvabhāvā api |",
  "SA16n1274:231": "kecit sattvāḥ svabhāvataḥ pravṛttarāgāḥ kecit dṛṣṭaṃ pratītya pravṛttarāgāḥ |",
  "SA16n1274:232": "tathāgato'dhimuktiṃ dhātuñca sarvaṃ [teṣāṃ] prajānātītyata[stat]balamucyate |",
  "SA16n1274:233": "(7) tathāgataḥ sarvatragāminīṃ pratipadaṃ yathābhūtaṃ prajānāti |",
  "SA16n1274:234": "imāṃ pratipadaṃ pratipanno naraka utpadyate yāvatsvarge iti ca prajānāti |",
  "SA16n1274:235": "imāṃ pratipadaṃ pratipanno yāvannirvāṇamanuprāpnoti |",
  "SA16n1274:236": "idaṃ karma indriyarāgasvabhāvapravṛttam,",
  "SA16n1274:237": "sāsravakarmakaḥ pañcagatiṣūtpadyate |",
  "SA16n1274:238": "anāsravakarmako nirvāṇamanuprāpnoti iti prajānāti |",
  "SA16n1274:239": "pūrvamuktaṃ mārgaḥ |",
  "SA16n1274:240": "idānīmuktantu mārgaphalam |",
  "SA16n1274:241": "pūrvaṃ sāmānyata uktam |",
  "SA16n1274:242": "idānīṃ vivicyocyate īdṛśakarmaṇā narakaṃ yāti,",
  "SA16n1274:243": "īdṛśakarmaṇā nirvāṇaṃ prāpnoti iti |",
  "SA16n1274:244": "narakapratitasyāpi pravibhāgo'sti anena karmaṇā sañjīvanarake patiṣyati,",
  "SA16n1274:245": "anena karmaṇā kālasūtranarake patiṣyati iti |",
  "SA16n1274:246": "atastathāgataḥ saptamabale sthitaḥ sukṣmaṃ karma prajānāti |",
  "SA16n1274:247": "anye sattvā jānanto'pi na vivecayanti |",
  "SA16n1274:248": "atastat balamucyate |",
  "SA16n1274:249": "(8) evaṃ tathāgatasya atītakarmaṇāṃ phalajñānaṃ pūrvanivāsānusmṛtijñānabalamityucyate |",
  "SA16n1274:250": "tathāgataḥ sattvānāṃ pūrvamācaritāṃ pratipadaṃ jñātvā dharmamupadiśati |",
  "SA16n1274:251": "ataḥ pūrvanivāsavyākaraṇe'sti jñānabalama |",
  "SA16n1274:252": "tathāgato'tītaṃ sarvamupapattisthānaṃ rūpadhātau vā ārupyadhātau vā ityanusmarati |",
  "SA16n1274:253": "ātmano'pi prajānāti |",
  "SA16n1274:254": "anyeṣāmapi satvānāṃ prajānāti |",
  "SA16n1274:255": "ata [stat] balamucyate |",
  "SA16n1274:256": "(9) tathāgato divyena cakṣuṣā paśyati anāgatādhvani tribhavasantānān trividhāni karmāṇi caturdharmasamādānāni ca jñātvā vyākaroti |",
  "SA16n1274:257": "tatrāpratighapratyāyanaṃ balamucyate |",
  "SA16n1274:258": "(10) āsravakṣaya[jñāna] balena santānanivṛttiṃ prajānāti |",
  "SA16n1274:259": "sattvā āyuṣonte kecit sasantānā bhavanti,",
  "SA16n1274:260": "kecit nivṛttasantānā bhavanti |",
  "SA16n1274:261": "idaṃ balaṃ sarvasattvagāmisthānamārgabalaṃ bhavati |",
  "SA16n1274:262": "sāmānyato nirvāṇamārga ityucyate |",
  "SA16n1274:263": "asya balasya savistaravibhāgo vakṣyate |",
  "SA16n1274:264": "tathāgataḥ saṃkleśavyavadānahetordaśabalasamanvāgataḥ |",
  "SA16n1274:265": "navabalalābhitvāt jñānasamanvitaḥ |",
  "SA16n1274:266": "daśamabalalābhitvāt prahāṇasamanvitaḥ |",
  "SA16n1274:267": "jñānaprahāṇasampannatvāt bhagavān devamanuṣyairabhivandyaḥ |",
  "SA16n1274:268": "daśabalavargo dvitīyaḥ |",
  "SA16n1274:269": "3 caturvaiśāradyavargaḥ",
  "SA16n1274:270": "tathāgataścaturvaiśāradyasamanvitatvāccābhivandyaḥ |",
  "SA16n1274:271": "tathāgatapratilabdhāni catvāri vaiśāradyāni-sarva[dharmā]bhisambodhi[vaiśāradyam],",
  "SA16n1274:272": "sarvāsravakṣaya [jñānavaiśāradyaṃ],",
  "SA16n1274:273": "mārgāntarāyikavyākaraṇa [vaiśāradyaṃ],",
  "SA16n1274:274": "duḥkhanairyāṇikapratipa[dvaiśāradyam] |",
  "SA16n1274:275": "eṣu caturṣu yadi kaścidāgatya yathā dharmaṃ codayet |",
  "SA16n1274:276": "tatrāhaṃ vaiśādya[prāpta] iti |",
  "SA16n1274:277": "ādyaṃ vaiśāradyaṃ sarva[dharmā]bhisambodhiḥ navabalātmakam |",
  "SA16n1274:278": "dvitīyamāsravakṣayo daśamabalameva |",
  "SA16n1274:279": "kṣayajñānasampannatvāt tathāgata ātmaguṇasampannaḥ |",
  "SA16n1274:280": "antye dve vaiśāradye parasampadaṃ kurutaḥ |",
  "SA16n1274:281": "tathāgato vyākaroti āntarāyikamāntarāyikamārgadharmān yadutākuśalaṃ sāsravaṃ kuśalañca |",
  "SA16n1274:282": "vimuktyantarāyatvāt āntarāyikadharma ityucyate |",
  "SA16n1274:283": "antarāyavisaṃyogitayā nairyāṇikapratipadityucyate |",
  "SA16n1274:284": "(pṛ) nanu bhavaduktarītyā balānyeva vaiśādyāni |",
  "SA16n1274:285": "ataḥ ko bhedo balavaiśāradyayoḥ |",
  "SA16n1274:286": "(u) abhisambodhirbalaṃ bhavati |",
  "SA16n1274:287": "tena balenopādeyaṃ vaiśāradyamityākhyāyate |",
  "SA16n1274:288": "kecinmūḍhā nirapatrapā bahūpādadate |",
  "SA16n1274:289": "tathāgatasyopādānantu prajñāsambhūtam |",
  "SA16n1274:290": "abhisambudhya parebhyo'bhayaprāpta iti vaiśāradyam |",
  "SA16n1274:291": "kasmāt |",
  "SA16n1274:292": "satyapyabhisambodhe [parebhyaḥ] paritrāsasambhavāt |",
  "SA16n1274:293": "abhisambodho balātmakaḥ |",
  "SA16n1274:294": "tadabhisambodhavyākaraṇaṃ vaiśāradyamityākhyāyate |",
  "SA16n1274:295": "kasmāt |",
  "SA16n1274:296": "keṣāñcitpuruṣāṇāṃ jñāne satyapi vyākaraṇakauśalābhāvāt parapuruṣāṇāṃ vijayo vaiśāradyam |",
  "SA16n1274:297": "kasmāt |",
  "SA16n1274:298": "satyapi jñāne keṣāñcit paravijayāsambhavāt |",
  "SA16n1274:299": "akṣīṇo'bhisambodho balam |",
  "SA16n1274:300": "akṣīṇaṃ pratibhānaṃ vaiśāradyam |",
  "SA16n1274:301": "atha punarbhavagativyākaraṇaṃ balam |",
  "SA16n1274:302": "vyākaraṇe vaśitā vaiśāradyam |",
  "SA16n1274:303": "heturbalam |",
  "SA16n1274:304": "phalaṃ vaiśāradyam |",
  "SA16n1274:305": "abhisambodhādvaiśāradyasambhavāt |",
  "SA16n1274:306": "ya ājanma paritrastaḥ sa paścāt kiñcit jñānaṃ labdhvā viśārado bhavati |",
  "SA16n1274:307": "kiṃ punarbhagavān sudūrakālāt mahodāracittaḥ sarvākārābhisambodhiñca labdhvā bibheṣyati |",
  "SA16n1274:308": "kaścit paravijayāśaktatvāt sabhītiko bhavati |",
  "SA16n1274:309": "tatra na kaścidasti yaṃ tathāgato na vijitavān |",
  "SA16n1274:310": "ato viśāradaḥ |",
  "SA16n1274:311": "yo vādī vacanakuśalaḥ arthakuśalaśca sa viśāradaḥ |",
  "SA16n1274:312": "tathāgata evāyam |",
  "SA16n1274:313": "sarvajñatālābhāt arthakuśalaḥ |",
  "SA16n1274:314": "apratighapratibhānalābhāt vacanakuśalaḥ |",
  "SA16n1274:315": "kecitpunarvastuṣu [jñāna]balavihīnāḥ santaḥ sañjātabhītikā bhavanti |",
  "SA16n1274:316": "tathāgatastu sarvajñānalābhitvāt sarvavastuṣu na balavihīnaḥ,",
  "SA16n1274:317": "sarvasūtrāṇi sarvaśāstrāṇi ca pratividhya praśnavisarjanaṃ paridīpayatīti viśāradaḥ |",
  "SA16n1274:318": "kecitpunaḥ kule gotre rūpe śīlabāhuśrutyajñānādiṣu vā vikalā ityataḥ sāvadyaṃ śāstramadhigacchanti |",
  "SA16n1274:319": "tathāgatastu tatra sarvatrāvikalaḥ |",
  "SA16n1274:320": "ato viśāradaḥ |",
  "SA16n1274:321": "yo yathābhūtadharmavādī sa na kampyaḥ |",
  "SA16n1274:322": "sa ca tathāgata eva |",
  "SA16n1274:323": "yathā'vocat asurabrāhmaṇo bhagavantam-yathābhūtadharmavādī durjayo duṣprakampaḥ |",
  "SA16n1274:324": "tathaivānulomamārgavādī tarkavādī sahetuvādī ca |",
  "SA16n1274:325": "iti |",
  "SA16n1274:326": "yaḥ punaścaturbhirvāda dharmaiḥ samanvitaḥ so'pi durjayaḥ duṣprakampaḥ |",
  "SA16n1274:327": "[catvāro vādadharmā yaduta] samyak pratijñāpratiṣṭhāpanam,",
  "SA16n1274:328": "hetvahetūpādānam,",
  "SA16n1274:329": "dṛṣṭāntopādānam vādadharmapratiṣṭhāpanamiti |",
  "SA16n1274:330": "tathāgata ebhiścaturbhiḥ sampannaḥ |",
  "SA16n1274:331": "devamanuṣyā api taṃ na jetuṃ śaknuvanti ityato viśāradaḥ |",
  "SA16n1274:332": "yaśca kalyāṇamitramanupasevya vādaṃ karoti sa sukampaḥ |",
  "SA16n1274:333": "tathāgatastu dīpaṅkarādiṣu apramāṇabuddheṣu pūrvamevābhyastavādadharmā ityato na prakampyaḥ |",
  "SA16n1274:334": "bhagavānupadiśati satyadvayaṃ yaduta lokasatyaṃ paramārthasatyamiti |",
  "SA16n1274:335": "ataḥ prājño na kampayituṃ śakyaḥ |",
  "SA16n1274:336": "prākṛtairajñaiśca saha na vivadate |",
  "SA16n1274:337": "tathāgataśca lokena saha na vivadate |",
  "SA16n1274:338": "loke'sti tathāgataḥ [paraṃ maraṇāt] iti vadati |",
  "SA16n1274:339": "bhagavānapi vadati astīti |",
  "SA16n1274:340": "nāstīti vadati loke nāstīti vadati |",
  "SA16n1274:341": "ato nāsti vivādaḥ |",
  "SA16n1274:342": "tena saha vivādābhāvāt aprakampyaḥ |",
  "SA16n1274:343": "śāstraṃ puna dvividhaṃ tattvaśāstraṃ śaṭhaśāstram iti |",
  "SA16n1274:344": "tīrthikānāṃ bhūyasā śaṭhaśāstram |",
  "SA16n1274:345": "tathāgatasya tu tattvaśāstram |",
  "SA16n1274:346": "ato'pi na prakampyaḥ |",
  "SA16n1274:347": "jinaśāsane sucaritapariśuddhatvāt upadeśo'pi pariśuddhaḥ |",
  "SA16n1274:348": "sucaritapariśuddhirnāma duḥkhahetukṣayaḥ |",
  "SA16n1274:349": "tīrthikānāṃ śāstrāṇi sahetvābhāsāni na sahetukāni iti na vijayasamarthāni bhavanti |",
  "SA16n1274:350": "bhagavataḥ sūtrāṇi pariśuddhapravacanārthagatikāni tattvalakṣaṇāvilomakāni na tīrthikīyasamānāni |",
  "SA16n1274:351": "bhagavadupadiṣṭo mārgo na yathārutagrahaṇarthaḥ |",
  "SA16n1274:352": "api tu ādhyātmikajñānacittakaḥ |",
  "SA16n1274:353": "yathoktaṃ sūtre-bhagavān bhikṣūnāmantyāha mā bhikṣavo mama vacanādhimuktikā bhavata |",
  "SA16n1274:354": "kintu bhavadbhirādhyātmikajñānasya kāyena sākṣātkāribhirbhavitavyam |",
  "SA16n1274:355": "iti |",
  "SA16n1274:356": "kiñcāha-aśaṭhā yūyamāgacchata |",
  "SA16n1274:357": "prātarvo dharmaṃ bhāṣamāṇe mayi sāyaṃ mārga labhedhvam |",
  "SA16n1274:358": "sāyaṃ dharmaṃ bhāṣamāṇe prātarmārgaṃ labhedhvam |",
  "SA16n1274:359": "iti |",
  "SA16n1274:360": "yaḥ kaśmiṃściddharme'prabuddhaḥ sa [tūṣṇī]tiṣṭhet |",
  "SA16n1274:361": "na pravacanaṃ kuryāt |",
  "SA16n1274:362": "yatkiñcitpravadannapi avaśyaṃ prakampyaḥ |",
  "SA16n1274:363": "tathāgatastu nāprabuddha iti vaiśāradyasamarthaḥ |",
  "SA16n1274:364": "kiñca tathāgataḥ pratilabdhāpratighābhisambodhaḥ |",
  "SA16n1274:365": "na sarvadharmeṣvapratibuddha iti viśāradaḥ |",
  "SA16n1274:366": "alpajñā na jānanti mahāpuruṣāṇāṃ yadadhigatam |",
  "SA16n1274:367": "mahāpuruṣāstu jānanti alpajñānāmadhigatam |",
  "SA16n1274:368": "bhagavān sattvānāmuttamo mahān iti alpajñānāṃ śāstraṃ jānāti |",
  "SA16n1274:369": "ato viśāradaḥ |",
  "SA16n1274:370": "tīrthikānāṃ śāstraṃ yāṃ kāñcit dṛṣṭimupādāya pravṛttam |",
  "SA16n1274:371": "bhagavāṃstu prajānāti dṛṣṭiriyaṃ pratītya samutpanneti |",
  "SA16n1274:372": "tatsamudayaṃ prajānāti,",
  "SA16n1274:373": "nirodhaṃ prajānāti,",
  "SA16n1274:374": "āsvādaṃ prajānāti,",
  "SA16n1274:375": "ādīnavaṃ prajānāti,",
  "SA16n1274:376": "nairyāṇikañca prajānāti |",
  "SA16n1274:377": "tīrthikādayo na kṣayajñānasamarthā iti [mitho] vivadante |",
  "SA16n1274:378": "tathāgatastu sarvākārajñaḥ sarvadharmajñaḥ sarvaparaśāstrāṇāṃ dārako na paraśāstrairdāryo bhavati |",
  "SA16n1274:379": "ato viśāradaḥ |",
  "SA16n1274:380": "ityādayaḥ pratyayā balavaiśāradyapravibhāgārthā bhavanti |",
  "SA16n1274:381": "(pṛ) tathāgataḥ sarvadharmeṣu viśāradaḥ |",
  "SA16n1274:382": "kasmāducyante |",
  "SA16n1274:383": "catvāryeva vaiśāradyāni |",
  "SA16n1274:384": "(u)yānyuktāni tāni sarvavaiśāradyānāṃ sāmānyavacanāni |",
  "SA16n1274:385": "kasmāt |",
  "SA16n1274:386": "ādyaṃ vaiśāradyadvayamātmanaḥ kṣayajñānābhidhāyakam |",
  "SA16n1274:387": "antimadvayaṃ parasya mārgāntarāyikadharmābhidhāyakam |",
  "SA16n1274:388": "duḥkhakṣayamārgābhidhāyakaṃ [sat] kṣayajñānamityucyate |",
  "SA16n1274:389": "sa śrāvakaḥ śāstā kṣayajñānasampanna ityataḥ sarvāṇi vaiśāradyāni sāmānyata uktāni |",
  "SA16n1274:390": "(pṛ) sattvāḥ kasmāt saṃśerate tathāgato'sarvajñaḥ puruṣa iti |",
  "SA16n1274:391": "(u) bhagavatoktaṃ vacanaṃ kadācidasarvajña[vacana]kalpamasti |",
  "SA16n1274:392": "tadyathā bhagavān pratyāha-kuto yūyamāgacchatha ityādi |",
  "SA16n1274:393": "yathoktaṃ sūtre-yaḥ kaścit nagaraṃ praviśya tannāma nāgarikān pṛcchati |",
  "SA16n1274:394": "nāhaṃ vadāmi taṃ sarvajñam iti |",
  "SA16n1274:395": "śrotā'sya sūtrasya saṃśete tathāgato'sarvajñaḥ puruṣa iti |",
  "SA16n1274:396": "bhagavadvacanaṃ sarāgavacanakalpamasti |",
  "SA16n1274:397": "yathoktaṃ sūtre-bhagavānāha svāgataṃ vo bhikṣavaḥ anena kāyena mahārthalābhāya mama śāsanamanuvartadhvam |",
  "SA16n1274:398": "tadā pramuditaḥ syām iti |",
  "SA16n1274:399": "dveṣikalpamapyasti vacanam |",
  "SA16n1274:400": "yathoktam-tvaṃ khalu devadatta śavabhūtaḥ kheṭāśano'si |",
  "SA16n1274:401": "iti |",
  "SA16n1274:402": "ābhimānikakalpo'pyasti vyavahāraḥ |",
  "SA16n1274:403": "yathātmānamadhikṛtyāha ahaṃ pariṣadi siṃhakalpo daśabalaiścaturbhirvaiśāradyaiśca samanvitaḥ mahāpariṣadi siṃhanādaṃ nadāmi iti |",
  "SA16n1274:404": "mithyādṛṣṭikakalpo'pyasti vyavahāraḥ |",
  "SA16n1274:405": "sandhārayāmyātmadharma yathā tailapātnam |",
  "SA16n1274:406": "āha ca devadattam-nāhaṃ dadāmi saṅghaṃ śāriputramaugdalyāyanādibhyo'pi kiṃ punardāsyāmi tubhyam |",
  "SA16n1274:407": "iti |",
  "SA16n1274:408": "alpajñā imāni vacanāni śrutvā vadanti tathāgatasyasravā akṣīṇā iti |",
  "SA16n1274:409": "kiñcāha bhagavān-kāmā mārgāntarāyikā dharmaḥ |",
  "SA16n1274:410": "kecittu [kāmān] vedayanto'pi mārgaṃ labhante |",
  "SA16n1274:411": "iti |",
  "SA16n1274:412": "vinaye'pyuktam-viramaṇadharmābhdraṣṭo'pi mārgaṃ spṛśati |",
  "SA16n1274:413": "iti |",
  "SA16n1274:414": "ato'lpajñāḥ saṃśerate tathāgata āvaraṇadharmānabhijña iti |",
  "SA16n1274:415": "kecinmārgaṃ bhāvayanto'pi saṃyojanairanuśayavantaḥ |",
  "SA16n1274:416": "ato'lpajñāḥ saṃśerate āryamārgaḥ saṃyojanānāṃ na kṣayakṛta iti |",
  "SA16n1274:417": "saṃyojanāni aprahāya ko duḥkhaṃ viyojayet |",
  "SA16n1274:418": "atastathāgatasteṣu caturṣu dharmeṣu viśāradaḥ |",
  "SA16n1274:419": "(pṛ) kathaṃ yathoddiṣṭāḥ saṃśayā parihīṣyante |",
  "SA16n1274:420": "(u) bhagavān saṃvṛtimanuvartate |",
  "SA16n1274:421": "yathā laukikā jānanto'pi praṣṭāro na duṣyanti |",
  "SA16n1274:422": "tathā bhagavānapi lokavartitvāt saṃvṛtimanuvartya pṛcchati |",
  "SA16n1274:423": "laukikā anāsaṅgacittā api āsaṅgikalpaṃ vadanti īdṛśamiti |",
  "SA16n1274:424": "tathā bhagavānapi sattvānāṃ hitāyadṛṣṭe vyavaharati |",
  "SA16n1274:425": "kāmā nāntarāyikadharmā iti sati vacane tatra tathāgata upadiśati kāmā vastuta āntarāyikadharmā iti |",
  "SA16n1274:426": "yasya kāmāścittagatāḥ sa na mārgaṃ bhāvayati |",
  "SA16n1274:427": "ato'vaśyaṃ kāmān pūrvaṃ parityajya paścānmārgaṃ spṛśati |",
  "SA16n1274:428": "āpattidharme satyapi mārgaḥprāpyata iti brūvato'vaśyaṃ paribhinne'pyāpattidharme mārgo na prāpyate |",
  "SA16n1274:429": "yasya vastuto nāstyāpattiḥ |",
  "SA16n1274:430": "tasya gurupratyayatvāt bhagavān punaḥkhayamāśrāvayet nāstyāpattidharmo vināśayitum iti |",
  "SA16n1274:431": "yanmārgaṃ bhāvayatāmapi saṃyojanamastīti |",
  "SA16n1274:432": "ayaṃ mārgaḥ sarvasaṃyojanānuśayānāṃ vināśakaḥ,",
  "SA16n1274:433": "asampannatvāttu na vināśayituṃ prabhavati |",
  "SA16n1274:434": "tadyathā prakṛtito dadhi tāpaśamanam |",
  "SA16n1274:435": "kintu [puruṣasya] alpavasanatve na tatparipācanaṃ bhavati |",
  "SA16n1274:436": "tathā mārgabhāvanā'pīti anavadyam |",
  "SA16n1274:437": "tathāgata ścaturvaiśāradyasamanvita ityato'bhivandyaḥ |",
  "SA16n1274:438": "caturvaiśāradyavargastṛtīyaḥ",
  "SA16n1274:439": "4 daśanāvargaḥ",
  "SA16n1274:440": "atha sūtra uktaṃ-tathāgatādīnāṃ daśa guṇāḥ yaduta tathāgataḥ arhan samyak sambuddho vidyācaraṇasampannaḥ sugato lokavit anuttarapuruṣadaumyasārathiḥ śāstā devamanuṣyāṇāṃ buddho bhagavān iti |",
  "SA16n1274:441": "tathāgata iti yathābhūtamārgayānena saṃsādhitasamyaksambodhitvāt tathāgata ityucyate |",
  "SA16n1274:442": "yadyadupadiśati sarvaṃ tattvameva bhavati na mṛṣā |",
  "SA16n1274:443": "yathā bhagavānānandamāmantryāha-tathāgataproktamubhayakoṭikaṃ na vā |",
  "SA16n1274:444": "no bhagavana iti |",
  "SA16n1274:445": "atastathāvādītyucyate |",
  "SA16n1274:446": "atha punastathāgato yāṃ rātrimabhisambuddhaḥ |",
  "SA16n1274:447": "yāñca rātriṃ parinirvṛtaḥ |",
  "SA16n1274:448": "atrāntarāle yat bhāṣate tat satyameva bhavati nānyathā |",
  "SA16n1274:449": "tasmādyathārthavādītyucyate |",
  "SA16n1274:450": "sarvākārasarvajñajñānena pūrvāparaṃ parīkṣya paścādupadiśatītyata upadiṣṭaṃ satyameva bhavati |",
  "SA16n1274:451": "kiñca buddhānāṃ bhagavatāṃ smṛtirdṛḍhā bhavati na muṣitā |",
  "SA16n1274:452": "kecidanumāya yadupadiśaṃti tat kadācit sūtrānuyāyi bhavati |",
  "SA16n1274:453": "kecittu pratyakṣato dṛṣṭvaivopadiśanti |",
  "SA16n1274:454": "tairupadiṣṭhaṃ lābhāya vā bhavati hānāya vā |",
  "SA16n1274:455": "yathoktaṃ sūtre-anumāturvacanaṃ lābhāya kadācit bhavati hānāya vā kadācit |",
  "SA16n1274:456": "tathāgatastu dharmānabhisambudhyopadiśati |",
  "SA16n1274:457": "iti |",
  "SA16n1274:458": "tasmādakampyavacanastattvopadeṣṭetyucyate |",
  "SA16n1274:459": "bhagavatopadiṣṭaṃ tattvavacanaṃ bhavati nānyeṣāmiva satattvamatattvañcetyato'kampyam |",
  "SA16n1274:460": "kālānurūpañcopadiṣṭam |",
  "SA16n1274:461": "yathoktaṃ sūtre-bhagavān sattvānāṃ cittaprāmodyamadhimukti ñca prajñāya mārgamupadiśati iti |",
  "SA16n1274:462": "yathārthavaktā bhavati |",
  "SA16n1274:463": "yadupadeśārhaṃ tadevopadiśyate |",
  "SA16n1274:464": "yathoktaṃ kiṃśukaśirṣaka sūtre yo dharma upadeśārhaḥ tamupadiśati saṃkṣepato vistarato vā skandhāyatanādimukhena iti |",
  "SA16n1274:465": "ata upadiṣṭaṃ naiva mṛṣā bhavati |",
  "SA16n1274:466": "atha punardharmāvavādo dvividhaḥ saṃvṛtitaḥ paramārthata iti |",
  "SA16n1274:467": "tathāgata idaṃ satyadvayaṃ niśrityopadiśatītyata upadiṣṭaṃ sarvaṃ tattvaṃ bhavati |",
  "SA16n1274:468": "bhagavān nopadiśati yat saṃvṛtisatyaṃ tat paramārthasatyamiti |",
  "SA16n1274:469": "na ca yat paramārthasatyaṃ tat saṃvṛtisatyamiti |",
  "SA16n1274:470": "ato vacanadvayaṃ na virudhyate |",
  "SA16n1274:471": "atha tathāgatena yadi vā saṃvriyate yadi vā vivriyate tadubhayamapyaviruddham |",
  "SA16n1274:472": "yat saṃvaraṇāya bhavati na tat vibriyate |",
  "SA16n1274:473": "yat vivaraṇāya bhavati na tat saṃvriyate |",
  "SA16n1274:474": "ato yatkimapi vacanamaviruddham |",
  "SA16n1274:475": "kiñca trividhā avavādadharmā dṛṣṭijo'bhimānajaḥ prajñaptijaśceti |",
  "SA16n1274:476": "bhagavato nāsti ādyāvavādadvayam |",
  "SA16n1274:477": "tṛtīyo'vavādastu pariśuddho'malaḥ |",
  "SA16n1274:478": "santi ca caturvidhā avavādāḥ darśanaśravaṇamananidhyaptidharmā iti |",
  "SA16n1274:479": "bhagavāneṣu caturṣu dharmeṣu yadyadupadiśati tat sarvaṃ cittavyavadānāya bhavati nāsaṅgāya |",
  "SA16n1274:480": "pañcavidhā api avavādadharmāḥ atītānāgatapratyutpannāsaṃskṛtāvaktavyā iti |",
  "SA16n1274:481": "eṣu pañcasu bhagavān sambuddhaḥ san vyaktaramabhijñāyopadiśati |",
  "SA16n1274:482": "ato yathārthavādītyucyate |",
  "SA16n1274:483": "yathābhūtavacane naipuṇyāt tathāgata ityucyate |",
  "SA16n1274:484": "kṣīṇakleśatvāt imaṃ dharma labdhavān |",
  "SA16n1274:485": "rāgadveṣamohādayo mṛṣāvādasya mūlam |",
  "SA16n1274:486": "tāni saṃyojanāni niruddhavān iti arhan |",
  "SA16n1274:487": "atha tathāgatasyopadeśo'rhan |",
  "SA16n1274:488": "saṃyojananirodhaḥ samyaksambodhāt bhavati |",
  "SA16n1274:489": "anityatādinā dharmān samyak bhāvayataḥ kleśāḥ kṣīyante |",
  "SA16n1274:490": "ataḥ samyaksambodhimupādāya arhaddharmaḥ pravartate |",
  "SA16n1274:491": "samyaksambodhiriyaṃ vidyācaraṇajanitā |",
  "SA16n1274:492": "pūrvāntāparāntayośca nāsti santatiriti samyak pratisambudhyata iti samyak sambuddha iti nāma |",
  "SA16n1274:493": "dānādipāramitāḥ samācaratīti vidyācaraṇasampannaḥ |",
  "SA16n1274:494": "anye'pi puruṣā anādisaṃsāre dānādīn dharmānācaranti na samyagācarantīti na sugata ityucyante |",
  "SA16n1274:495": "bhagavān punardānādicaryāḥ samyaṅmārgeṇa caritavāniti sugata ityucyate |",
  "SA16n1274:496": "dānādipañcadharmāṇāṃ lābhī tathāgataḥ svārthaguṇasampannaḥ |",
  "SA16n1274:497": "samyaksambodhimanuprāpya lokānāṃ manasi cintitaṃ prajānāti |",
  "SA16n1274:498": "[ato lokavit] |",
  "SA16n1274:499": "cintitañca prajñāya dharmamupadiśatīti anuttaraḥ puruṣadaumyasārathiḥ |",
  "SA16n1274:500": "vinetavyā nāvinītā bhavanti |",
  "SA16n1274:501": "vinītāśca na bhraśyanti |",
  "SA16n1274:502": "vinetavyāśca devamanuṣyāḥ |",
  "SA16n1274:503": "ato devamanuṣyāṇāṃ śāstā |",
  "SA16n1274:504": "kecit vicikitsante kathaṃ manuṣyeṇa devā avavadituṃ śakyanta iti |",
  "SA16n1274:505": "ata āha-ahaṃ devamanuṣyāṇāṃ śāstā iti |",
  "SA16n1274:506": "buddha iti atītānāgatapratyutpannānāṃ saṃskṛtā-saṃskṛtasakṣayākṣayāṇāṃ sthūlasūkṣmādīnāṃ vā sarveṣāṃ dharmāṇām |",
  "SA16n1274:507": "bodhimūle niṣadya avidyāmiddhamavidhya sarvajñānojvalitāṃ mahābodhiṃ labdhavāniti buddhaḥ |",
  "SA16n1274:508": "evaṃ navabhirguṇaiḥ sampanna triṣu adhvasu daśasu dikṣu sarvalokadhātuṣu ca pūjya iti bhagavān |",
  "SA16n1274:509": "bhagavān daśanāmasampannaḥ svātmasampadā parasampadā ca ātmānamupakaroti parāṃścopakarotītyato'bhivandyaḥ ||",
  "SA16n1274:510": "daśanāmavargaścaturthaḥ |",
  "SA16n1274:511": "5 trividhārakṣāvargaḥ",
  "SA16n1274:512": "tathāgatasya kāyikavācikamānasikakarmāṇi arakṣyāṇi |",
  "SA16n1274:513": "kutaḥ |",
  "SA16n1274:514": "na hi santi tathāgatasya kāyikavācikamānasikaduścaritāni yāni[tathāgato rakṣitu]micchet mā paro drakṣyāt mā ca jñāsīt iti |",
  "SA16n1274:515": "anyeṣāṃ puruṣāṇāṃ santi kadācidavyākṛtābhāsāni kāyikavācikamānasikaduścaritāni vidvadgarhaṇīyāni |",
  "SA16n1274:516": "tathāgatasya tu na santi |",
  "SA16n1274:517": "kasmāt |",
  "SA16n1274:518": "tathāgatasya sarvāṇi karmāṇi prajñāsamyaksmṛtibhyāmutpadyante |",
  "SA16n1274:519": "ye muṣitasmṛtikā duṣprajñāḥ |",
  "SA16n1274:520": "na ta īdṛśakarmāṇo bhavanti |",
  "SA16n1274:521": "laukikāḥ kadācit vyativṛttabhrāntavādino bhavanti |",
  "SA16n1274:522": "tathāgatastu na tatsamaḥ |",
  "SA16n1274:523": "tathāgataḥ kāyena subhāvitavān śīlasamādhiprajñā stattulyān dharmāśca |",
  "SA16n1274:524": "ataḥ sarvāṇyakuśalāni akuśalābhāsāni ca karmāṇi sarvathā parikṣīṇāni |",
  "SA16n1274:525": "bhagavān dirghakālādārabhya saddharmacaryāṃ bhāvitavān nedānīmeva |",
  "SA16n1274:526": "atastatkarmāṇi viśuddhasvabhāvāni nārakṣyāṇi |",
  "SA16n1274:527": "tathāgataḥ sadā śīlamācarati adhimuktito na durgatipatanabhayādinā |",
  "SA16n1274:528": "tathāgatasya ca sarvāṇi kāyikavācikamānasikakarmāṇi paropakārāya bhavanti iti nākuśalāni |",
  "SA16n1274:529": "akuśalābhāvānnārakṣyāṇi |",
  "SA16n1274:530": "viśuddhatvādarakṣyaṃ karma ityato'bhivandyaḥ |",
  "SA16n1274:531": "tathāgatastrividhasmṛtyupasthānasamanvitaḥ yenābhivandanīye bhavati |",
  "SA16n1274:532": "dharma upadiśyamāne yadi śrotā ekāgracitto bhavati |",
  "SA16n1274:533": "nānena [tathāgatasya] saumanasyaṃ bhavati |",
  "SA16n1274:534": "yadi naikāgracitto bhavati |",
  "SA16n1274:535": "nānena daurmanasyaṃ bhavati |",
  "SA16n1274:536": "sarvadā tu upekṣācittamācarati |",
  "SA16n1274:537": "kasmāt |",
  "SA16n1274:538": "tathāgate rāgadveṣavāsanāyā avaśeṣitatvāt |",
  "SA16n1274:539": "sarvadharmāṇāmatyantaśūnyatāṃ jñātavāniti na daurmanasyaṃ na vā saumanasyam |",
  "SA16n1274:540": "susañcitamahākaruṇācittatvāt tathāgataḥ kuśale akuśale ca vinā saumanasyadaurmanasyādi mahākaruṇāmevotpādayati |",
  "SA16n1274:541": "tathāgataḥ sattvānāṃ pṛthak pṛthak svabhāvamatigahanaṃ parijñātavānityato yadi kaścit kuśalacittaḥ śṛṇoti nānena sumanasko bhavati |",
  "SA16n1274:542": "yadi akuśacittaḥ śṛṇoti nānena durmanasko bhavati |",
  "SA16n1274:543": "prakṛtitaḥ sarvadā upekṣācittamācarati |",
  "SA16n1274:544": "kiñca tathāgato mahāpṛthivīvat dhruvacitto bhavati |",
  "SA16n1274:545": "guruvastunyapagate nonnato bhavati |",
  "SA16n1274:546": "tasmin prakṣipte'pi na punaravanato bhavati |",
  "SA16n1274:547": "anye prākṛtā janāstu yathoditacittā bhavanti |",
  "SA16n1274:548": "kiñcidārope'vanatā bhavanti |",
  "SA16n1274:549": "kiñcidavarope unnatā bhavanti |",
  "SA16n1274:550": "buddho bhagavān mahākāruṇika ityato devamanuṣyāṇāmabhivandanīyaḥ |",
  "SA16n1274:551": "paramaṃ dhyānasamādhisukhamupekṣya janānāṃ dharmamupadiśati |",
  "SA16n1274:552": "anyeṣāṃ karuṇācittaṃ na kṛtyakṛt |",
  "SA16n1274:553": "bhagavatastu mahākaruṇā sattvānāmupakāriṇīti phalavatī bhavati |",
  "SA16n1274:554": "mahākaruṇayā saṃsādhito'nuttaro mārgo na punaranyaiḥ kāraṇaiḥ |",
  "SA16n1274:555": "atha punastathāgatasya nāsti kāpīcchā-mama paramā santuṣṭiriti |",
  "SA16n1274:556": "mahākāruṇikatvāt svātmānaṃ kleśayati |",
  "SA16n1274:557": "tathāgataḥ prakṛtyā sūrataḥ |",
  "SA16n1274:558": "mahākāruṇikatvāt bhavaduḥkhahṛdvacanena mahopāye na sattvānāmuddharaṇāya vyavasāyaduḥkhānyupādatte |",
  "SA16n1274:559": "tathāgato mahākaruṇayā sattvānāmuddharaṇāya loke'smin taptāyaḥpiṇḍavat kṣaṇamapyasahyaṃ pañcaskandhātmakaṃ kāyamupādāya viharati |",
  "SA16n1274:560": "bhagavān buddhaḥ subhāvitopākṣācittaḥ tadupekṣācittamupekṣya sadā mahākaruṇācittamācarati |",
  "SA16n1274:561": "ataḥ pūjanīyaḥ |",
  "SA16n1274:562": "tathāgataḥ sujanānāṃ sujanatamaḥ |",
  "SA16n1274:563": "kasmāt |",
  "SA16n1274:564": "ātmano mahāhitaṃ prāpayati parāṃśca mahāhitaṃ prāpayati |",
  "SA16n1274:565": "svaparahitakṛddhi sujanaḥ |",
  "SA16n1274:566": "tathāgataḥ sattvānāṃ cittaparijñāne paramakuśalaḥ yathoktaṃ sūtre-ahaṃ sattvaparamārthasya suvijñaḥ kṛpāvān hitakārī ityādi |",
  "SA16n1274:567": "kiñca buddhasya bhagavato vīryādiguṇaskandhāḥ santi |",
  "SA16n1274:568": "yathā upāliḥ śatagāthābhistathāgataṃ stutavān |",
  "SA16n1274:569": "tādṛśaguṇasamanvitatvāt abhivandyaḥ |",
  "SA16n1274:570": "tathāgatasya guṇāḥ svayamuktāḥ |",
  "SA16n1274:571": "yathoktamekottarāgame tathāgatavarge-svayamāha-ahaṃ puruṣasārathiḥ puruṣāvataṃsaḥ puruṣahastī śramaṇānāṃ paramo brāhmaṇānāmapyuttamaḥ āryāṇāmadhipo'pramattacārī,",
  "SA16n1274:572": "na sukhaduḥkhanuyāyī mama kāya iti |",
  "SA16n1274:573": "(pṛ) tathāgataḥ kasmāt ātmānaṃ ātmabhāvañca praśaṃsati |",
  "SA16n1274:574": "ātmapraśaṃsanaṃ hi sammūḍhalakṣaṇam |",
  "SA16n1274:575": "(u) bhagavān na khyātilābhamākāṃkṣate |",
  "SA16n1274:576": "parārthamevātmabhāvaṃ stauti |",
  "SA16n1274:577": "tathāgatasya nāstyātmamatiḥ |",
  "SA16n1274:578": "parahitārthamevātmānaṃ stautītyanavadyam |",
  "SA16n1274:579": "bahubhiralpairvā pratyayairātmanaḥ praśaṃsā bhavati |",
  "SA16n1274:580": "tathāgatasya guṇānāmanto na vaktuṃ śakyate |",
  "SA16n1274:581": "ato na sammūḍhalakṣaṇe patati |",
  "SA16n1274:582": "ātmana auddhalyābhāvāt |",
  "SA16n1274:583": "yathā vyavadāna sūtre śāriputrastathāgatasyābhimukhaṃ tathāgataguṇān stauti |",
  "SA16n1274:584": "ato'bhivandyaḥ |",
  "SA16n1274:585": "alpecchatātuṣṭyādayo'pramāṇaguṇā stathāgatakāye vartante |",
  "SA16n1274:586": "kasmāt |",
  "SA16n1274:587": "tathāgatena sarvaguṇānāṃ sañcitatvāt |",
  "SA16n1274:588": "ityādibhiḥ pratyayairabhivandyastathāgataḥ |",
  "SA16n1274:589": "trividhārakṣāvargaḥ pañcamaḥ",
  "SA16n1274:590": "6 dharmaratnādhikāre tridhākalyāṇavargaḥ",
  "SA16n1274:591": "(pṛ) bhavatā pūrvamuktaṃ-dharmo'bhivandyaḥ iti |",
  "SA16n1274:592": "kena guṇenābhivandyaḥ |",
  "SA16n1274:593": "(u) tathāgataḥ svayaṃ pravacanaṃ praśaṃsati-mayā bhāṣito dharma ādau madhye'vasāne ca kalyāṇaṃ svarthaṃ suvyañjanaṃ kevalaṃ paripūrṇaṃ pariśuddhaṃ paryavadātamanulomakaṃ brahmacaryamiti |",
  "SA16n1274:594": "ādau madhye'vasāne ca kalyāṇamiti |",
  "SA16n1274:595": "jinaśāsanamakālikaṃ kalyāṇañca bālye yauvane vārdhakye ca kalyāṇam |",
  "SA16n1274:596": "praveśe prayoge niryāṇe ca kalyāṇam |",
  "SA16n1274:597": "ādāvakuśalaṃ śamayati |",
  "SA16n1274:598": "madhye puṇyavipākaṃ hāpayati |",
  "SA16n1274:599": "avasāne sarvaṃ hāpayati |",
  "SA16n1274:600": "idaṃ tridhā kalyāṇamityucyate |",
  "SA16n1274:601": "tathāgato nityaṃ kālatraye saddharmamupadiśati |",
  "SA16n1274:602": "na tīrthikā ivāsaddharmaṃ vyāmiśrayati |",
  "SA16n1274:603": "ādau madhye'vasāne ca sarvadā viduṣāṃ kamanīyam,",
  "SA16n1274:604": "kālatraye sarvadā gabhīram |",
  "SA16n1274:605": "nānyasūtravat rādau mahat madhye sūkṣmamavasāne sūkṣmataram |",
  "SA16n1274:606": "ityādipratyayaiḥ tridhā kalyāṇam |",
  "SA16n1274:607": "svarthamiti |",
  "SA16n1274:608": "jinaśāsanasyārthaḥ paramahitakaraḥ |",
  "SA16n1274:609": "aihikalābhasya āmuṣmikalābhasya lokottaramārgalābhasya ca prāpakam |",
  "SA16n1274:610": "nādhidevatāprārthanārūpabāhyagranthasamānam |",
  "SA16n1274:611": "suvyañjanamiti |",
  "SA16n1274:612": "prādeśikaprākṛtabhāṣayā samyagarthaṃ prakāśayatīti suvyañjanam |",
  "SA16n1274:613": "kasmāt |",
  "SA16n1274:614": "bhāṣaṇaphalaṃ hyarthaprakāśanam |",
  "SA16n1274:615": "ato bhāṣitāni arthanayaṃ vivecayantīti suvyañjanam |",
  "SA16n1274:616": "jinaśāsanaṃ yathāvadācaraṇayopadiṣṭam |",
  "SA16n1274:617": "na tu paṭhanāya |",
  "SA16n1274:618": "ataḥ prādeśikabhāṣayā mārgaṃ prāpayatīti suvyañjanam |",
  "SA16n1274:619": "na bāhyatīrthakagranthavat kevalaṃ japārhaṃ bhavati |",
  "SA16n1274:620": "[tadyathā] yo duṣṭaḥ śabdaḥ yo vā duṣṭasvaraḥ śabdaḥ sa yajamānaṃ hinasti iti |",
  "SA16n1274:621": "paramārthavacanakuśalatvādvā svartham |",
  "SA16n1274:622": "lokasatyavacanakuśalatvāt suvyañjanam |",
  "SA16n1274:623": "kevalamiti |",
  "SA16n1274:624": "tathāgataḥ saddharmaṃ kevalamupadiśati |",
  "SA16n1274:625": "na tu prāgvṛttavastuprapañcaṃ karoti |",
  "SA16n1274:626": "nāpi dharmamadharmañca saṃkīryopadiśati |",
  "SA16n1274:627": "nirupadhiśeṣanirvāṇārthatvāt kevalam |",
  "SA16n1274:628": "kevalaṃ tathāgata upadiśatīti vā kevalam |",
  "SA16n1274:629": "(pṛ) śrāvakanikāyasūtraṃ śrāvakabhāṣitam |",
  "SA16n1274:630": "santi kānicana anyāni sūtrāṇi ca deva[putra]bhāṣitāni |",
  "SA16n1274:631": "kasmāducyate kevalaṃ tathāgata upadiśatīti |",
  "SA16n1274:632": "(u) dharmasyāsya mūlaṃ tathāgatasambhūtam |",
  "SA16n1274:633": "śrāvakadevaputrādibhiḥ sarvai stathāgatādavavādaḥ prāptaḥ |",
  "SA16n1274:634": "yathoktaṃ vinaye-dharmo nāma yat buddhabhāṣitaṃ,",
  "SA16n1274:635": "śrāvakabhāṣitaṃ nirmitabhāṣitaṃ devabhāṣitaṃ vā saṃkṣipya yāni loke subhāṣitāni tāni sarvāṇi buddhabhāṣitāni |",
  "SA16n1274:636": "tasmātkevaladharma ityākhyāyate |",
  "SA16n1274:637": "paripūrṇamiti |",
  "SA16n1274:638": "tathāgatabhāṣito dharmo na kiñcidvīyate |",
  "SA16n1274:639": "yathā rūdrakasūtra uktaṃ paripūrṇalakṣaṇam |",
  "SA16n1274:640": "jinaśāsane nānyasūtrāṇyapekṣya siddhirbhavati |",
  "SA16n1274:641": "yathā vyākaraṇasūtre pañcasūtrāṇyapekṣyaiva siddhirbhavati |",
  "SA16n1274:642": "na tathā jinaśāsane |",
  "SA16n1274:643": "ekasyāmeva gāthāyāmarthaḥ paripūrṇaḥ |",
  "SA16n1274:644": "yathābhāṣata-",
  "SA16n1274:645": "sarvapāpasyākaraṇaṃ kaśalasyopasampadā |",
  "SA16n1274:646": "svacittaparyavadapanametabduddhānuśāsanam || iti |",
  "SA16n1274:647": "tasmātparipūrṇam |",
  "SA16n1274:648": "pariśuddhaṃ paryavadātamiti |",
  "SA16n1274:649": "dvidhā pariśuddhatvāt pariśuddhaṃ paryavadātam |",
  "SA16n1274:650": "vacanapariśuddhatvāt pariśuddham |",
  "SA16n1274:651": "arthapariśuddhatvāt paryavadātam |",
  "SA16n1274:652": "tathāgatāt śrutastu samyagarthe nikṣiptaṃ yathārthaṃ vacanaṃ bhavati |",
  "SA16n1274:653": "samyagvacane ca nikṣipto yathāvacanamartho bhavati |",
  "SA16n1274:654": "na tīrthikānāmiva yathāsūtraṃ gṛhyate |",
  "SA16n1274:655": "jinaśāsane dharma āśrīyate na puruṣaḥ |",
  "SA16n1274:656": "dharmo'pi nītārthasūtraṃ niśritya nirdiśyate |",
  "SA16n1274:657": "na neyārthasūtraṃ niśritya |",
  "SA16n1274:658": "ayaṃ paryavadātadharma ucyate [yo]na sūtramātrānuyāyī bhavati |",
  "SA16n1274:659": "santi ca jinaśāsanasya tisro dharmamudrāḥ-sarvamanātmā,",
  "SA16n1274:660": "sarve saṃskṛtadharmāḥ kṣaṇikā anityāḥ-śāntaṃ nirodho nirvāṇam iti |",
  "SA16n1274:661": "imā stisro dharmamudrāḥ sarvairapi vādibhirna śakyāḥ khaṇḍayitum |",
  "SA16n1274:662": "paramārthikatvācca pariśuddhaṃ paryavadātam |",
  "SA16n1274:663": "brahmacaryamiti |",
  "SA16n1274:664": "āryāṣṭāṅgikamārgo brahmacaryam |",
  "SA16n1274:665": "nirvāṇākhyamidamayaṃ mārgaḥ prāpayatīti brahmacaryam |",
  "SA16n1274:666": "īdṛśaguṇasampannatvāddharmaratnamabhibandyam ||",
  "SA16n1274:667": "dharmaratnādhikāre tridhākalyāṇavargaḥ ṣaṣṭhaḥ |",
  "SA16n1274:668": "7 dharmaguṇaskandhavargaḥ",
  "SA16n1274:669": "atha tathāgataḥ svayaṃ svadharmaṃ stauti-mama dharmo nirodho nirvāṇagāmī samyak sambodhijanaka aupanāyika iti |",
  "SA16n1274:670": "rāgadveṣādīn kleśāgnīna nirodhayatīti nirodhaḥ |",
  "SA16n1274:671": "yathā aśubhabhāvanā kāmāgniṃ nirodhayati |",
  "SA16n1274:672": "yathā vā maitrībhāvanā vyāpādaṃ nirodhayati |",
  "SA16n1274:673": "na tīrthikānāmiva āhārādiprahāṇānnirodhaḥ |",
  "SA16n1274:674": "nirvāṇa[gāmī]ti |",
  "SA16n1274:675": "tathāgatadharmo'tyantanirvāṇagāmī |",
  "SA16n1274:676": "na tīrthikānāmiva bhavāṅge sthitvā dhyānasamādhiṣvāsañjayati |",
  "SA16n1274:677": "buddhāgama ucyate sarve saṃskṛtāḥ sādīnavā nāniśaṃsāsthānam iti |",
  "SA16n1274:678": "na tu yathā brāhmaṇāḥ brahmalokādīn praśaṃsanti |",
  "SA16n1274:679": "atastathāgatadharmo nirvāṇagāmī |",
  "SA16n1274:680": "samyaksambodhijanaka iti |",
  "SA16n1274:681": "tathāgatasya san dharmo nirvāṇāya bhavati ityataḥ samyaksambodhijanakaḥ |",
  "SA16n1274:682": "tathāgatadharme'sti tattvajñānaṃ phalam |",
  "SA16n1274:683": "yathā śrutamayaprajñātaścintāmayī prajñā bhavati |",
  "SA16n1274:684": "tato bhāvanāmayī prajñā bhavati |",
  "SA16n1274:685": "ato buddhadharmaḥ samyaksambodhijanaka ityucyate |",
  "SA16n1274:686": "aupanāyika iti |",
  "SA16n1274:687": "buddhadharmaḥ pūrvamātmanaḥ kalyāṇaṃ sādhayati |",
  "SA16n1274:688": "paścāt parān saddharme sthāpayatīti aupanāyikaḥ |",
  "SA16n1274:689": "buddha dharmaḥ ṣaḍivadhaḥ-svākhyāto [bhagavatā] sāndṛṣṭikaḥ akālikaḥ aupanāyika ehipaśyakaḥ pratyātmaṃ vedayitavyo vijñaiḥ |",
  "SA16n1274:690": "svākhyāta iti |",
  "SA16n1274:691": "tathāgato dharmān yathādharmalakṣaṇamupadiśati |",
  "SA16n1274:692": "akuśaladharmān akuśalalakṣaṇāniti upadiśati |",
  "SA16n1274:693": "kuśalān kuśalalakṣaṇāniti |",
  "SA16n1274:694": "ataḥ svākhyātaḥ |",
  "SA16n1274:695": "sāndṛṣṭika iti |",
  "SA16n1274:696": "buddhadharmo dṛṣṭa eva loke vipākaṃ prāpayati |",
  "SA16n1274:697": "yathoktaṃ sūtre-prātarvinītaḥ sāyaṃ mārgamanuprāpnoti |",
  "SA16n1274:698": "sāyamupadiṣṭaḥ prātarmārgamanuprāpnoti iti |",
  "SA16n1274:699": "sāndṛṣṭikaṃ yathā sāndṛṣṭikaśrāmaṇyaphalasūtra uktam |",
  "SA16n1274:700": "sāndṛṣṭikāḥ khalu khyātipūjāsatkāradhyānasamādhyabhijñādīnāṃ lābhāḥ iti |",
  "SA16n1274:701": "buddhadharmo'rthanayayuktaḥ |",
  "SA16n1274:702": "ataḥ sāndṛṣṭikaṃ pūjāsatkāraṃ prāpayan aurdhvavipākaṃ nirvāṇaśca prāpayati |",
  "SA16n1274:703": "tīrthikadharmāṇāmarthanayābhāvāt sāndṛṣṭikavipākaeva nāsti |",
  "SA16n1274:704": "kiṃpunaraurdhvalaukikaṃ nirvāṇamiti sāndṛṣṭika ityucyate |",
  "SA16n1274:705": "akālika iti |",
  "SA16n1274:706": "buddhadharmo na kañcana divasaṃ māsaṃ vatsaraṃ nakṣatraṃ vāpekṣya mārgo bhāvyate |",
  "SA16n1274:707": "asmin divase māse vatsare va mārgo na bhāvyata iti |",
  "SA16n1274:708": "na brāhmaṇadharmavat vasante brāhmaṇo'gnīnādadhīta grīṣme rājanya ityādi |",
  "SA16n1274:709": "punarudite juhoti anudite juhoti |",
  "SA16n1274:710": "yathā paśyāmaḥ pañca dhānyāni kālamapekṣyopyante |",
  "SA16n1274:711": "tathā buddhadharmo'pi bhaviṣyatīti kaścit vadet |",
  "SA16n1274:712": "ata āha akālika iti |",
  "SA16n1274:713": "yathoktaṃ sūtre buddhadharmaḥ svācāraścaryāsthitiniṣādanaśayaneṣvakālika iti |",
  "SA16n1274:714": "aupanāuyika iti |",
  "SA16n1274:715": "samyak caryayā sattvān vimuktimupanayatīti aupanāyikaḥ |",
  "SA16n1274:716": "ehipaśyaka iti |",
  "SA16n1274:717": "baddhadharmaḥ svakāyena sākṣātkartavyo bhaviṣyati na parānuvartanena |",
  "SA16n1274:718": "yathāvocadbhagavān-mā bhikṣavaḥ kevalaṃ mama pravacanādhimuktikā bhavata |",
  "SA16n1274:719": "svayameva parīkṣadhvam ayaṃ dharma ācāritavyaḥ ayamanācaritavya iti |",
  "SA16n1274:720": "na yathā tīrthikā vadanti svaśiṣyān-praśnaprativacanaṃ mā kurudhvam |",
  "SA16n1274:721": "yathāvat śucisnātā bhavata,",
  "SA16n1274:722": "mā malinābhirucikāḥ |",
  "SA16n1274:723": "badhiramūkavat mama vacanamātramanusarata iti |",
  "SA16n1274:724": "ata āha ehipaśyaka iti |",
  "SA16n1274:725": "pratyātmaṃ vedayitavyo vijñairiti |",
  "SA16n1274:726": "buddhadharmo vijñānāmadhimuktikānāñca hitakaraḥ |",
  "SA16n1274:727": "upavāsādau paramamugdhāḥ śraddadhante vijñaiḥ sukhaṃ na vedyata iti |",
  "SA16n1274:728": "kleśasamūhananasamyak jñānādibhirdharmai rvijño mucyate |",
  "SA16n1274:729": "āhārabharite'pi svadehe cittaikāgratāvīryarāgadveṣasapīḍanādīni vijño dṛṣṭa eva vedayate |",
  "SA16n1274:730": "yathā kaścit rogānmuktaḥ adhyātmaṃ pravivekaṃ vedayate |",
  "SA16n1274:731": "yathā vā śītalakṣaṇaṃ vedayate jalapāyī |",
  "SA16n1274:732": "kecit sadoṣaṃ dharmaṃ vadanti yathā khakkaṭalakṣaṇā pṛthivī iti |",
  "SA16n1274:733": "kiṃ khakkaṭalakṣaṇam ityasya spṛṣṭvā vedayitavyam iti prativacanaṃ na vindate |",
  "SA16n1274:734": "yathā jātyandho nīlapītalohitāvadātān na vyavahartuṃ śaknoti |",
  "SA16n1274:735": "[tathā] yo buddhadharmarasasyāpratilābhī,",
  "SA16n1274:736": "na sa buddhadharmasya paramārthaṃ vyavahartuṃ śankoti |",
  "SA16n1274:737": "upaśamātmakatvāt |",
  "SA16n1274:738": "atha buddhadharma adhyātmamadhigantavyaḥ na dhanādivat svayamadhigamya parasmai pradātavyaḥ |",
  "SA16n1274:739": "yathā pārāyaṇa sūtre bhagavānāha-nāhaṃ [bhikṣava] ucchetsyāmi vaḥ kāṃkṣām |",
  "SA16n1274:740": "mama dharmamadhigacchantaḥ svayamucchetsyatha kāṃkṣām |",
  "SA16n1274:741": "iti |",
  "SA16n1274:742": "nāyaṃ dharmaḥ paragāmī san upalabhyate,",
  "SA16n1274:743": "tejaḥ saṃkramādivat |",
  "SA16n1274:744": "pṛthagjanā avidyāparvatapraticchannā na śraddhadhanta imaṃ dharmam |",
  "SA16n1274:745": "yathā aciravata śrāmaṇeramupādāya mahāparvatadṛṣṭāntamavocat |",
  "SA16n1274:746": "ata āha pratyātmaṃ vedayitavyo vijñairiti |",
  "SA16n1274:747": "buddhadharmo gahanaḥ |",
  "SA16n1274:748": "vivriyamāṇaḥ san sulabho bhavati |",
  "SA16n1274:749": "santrasyatāṃ devamanuṣyāṇāṃ māyāmapanayati |",
  "SA16n1274:750": "gahana iti buddhadharmasya gahanatvam |",
  "SA16n1274:751": "kāraṇajñānāt |",
  "SA16n1274:752": "laukikā hi bahavo dṛṣṭaphalaṃ paśryanto na jānanti tatkāraṇam |",
  "SA16n1274:753": "ato vadanti īśvarādīni mithyākāraṇāni |",
  "SA16n1274:754": "dvādaśāṅgaḥ pratītyasamutpādo durbodhaḥ,",
  "SA16n1274:755": "gabhīratvāt |",
  "SA16n1274:756": "uttānacetanā laukikā buddhadharme na gabhīrasaṃjñāṃ kurvanti |",
  "SA16n1274:757": "na pratibudhyante pratītyasamutpādadharmam |",
  "SA16n1274:758": "tṛṇamapi hetupratyayaiḥ sañcitaṃ parīkṣayituḥ tallakṣaṇaṃ gabhīraṃ vivartate |",
  "SA16n1274:759": "yathā bhagavatā bhāṣitaḥ pratītyasamutpādadharmo gahanaṃ vastu |",
  "SA16n1274:760": "[tathā] tṛṣṇāyāḥ kṣayo viyogo nirodho nirvāṇam,",
  "SA16n1274:761": "idaṃ padaṃ durdarśam |",
  "SA16n1274:762": "(pṛ) yadi pratītyasamutpādo gabhīraḥ |",
  "SA16n1274:763": "kuta ānanda uttānaka saṃjñāmutpāditavān |",
  "SA16n1274:764": "(u) kecidvā dino vadanti-nedaṃ vacanaṃ yuktam |",
  "SA16n1274:765": "ānando mahān śrāvako dharmalakṣaṇapratisaṃvedī kathaṃ vadiṣyati pratītyasamutpādadharma uttānaka iti |",
  "SA16n1274:766": "sāmānyalakṣaṇena pratītyasamutpādaṃ paśyata uttānakasaṃjñotpadyate |",
  "SA16n1274:767": "kasmāt |",
  "SA16n1274:768": "na hi sa karmakleśān suvivicya paśyati |",
  "SA16n1274:769": "āditaḥ śikṣitasya vastunaḥ paryantaṃ labdhavato [vā] uttānakasaṃjñotpadyate |",
  "SA16n1274:770": "yathā pratilabdhābhisambodhaḥ punaḥ prāthamikavākyamīkṣate |",
  "SA16n1274:771": "kecit punaḥ gabhīradharme'niṣpannacetanāḥ santa uttānakasaṃjñāmutpādayanti |",
  "SA16n1274:772": "kecittu sattvā uttānakasaṃjñāmutpādayanti |",
  "SA16n1274:773": "tathāgatena dharmasya svākhyātatvāt |",
  "SA16n1274:774": "atha buddhadharmaḥ śūnyatā [deśanaḥ] |",
  "SA16n1274:775": "śūnyateyaṃ gabhīrā |",
  "SA16n1274:776": "tathāgate nānāhetupratyayadṛṣṭāntairarthaṃ prakāśayati sati subodhā bhavati |",
  "SA16n1274:777": "bālā api jānanti yathā sudā ya śrāmaṇerādayaḥ |",
  "SA16n1274:778": "buddhadharmaḥ sāravān sarvapravacaneṣu tattvārthaḥ pradhāno bhavati |",
  "SA16n1274:779": "na yathā bhāratarāmāyaṇādīni tattvārthaṃ vinā kevalākhyānarūpāṇi |",
  "SA16n1274:780": "yathā vā rāghabrāhmaṇa āha-bhagavān bhikṣūn arthadharme paramārthadharme yogaṃ śikṣāpayati yadutāsravakṣaye | iti |",
  "SA16n1274:781": "buddhadharmaḥ sarvalokānāmarthāyopadiṣṭaḥ,",
  "SA16n1274:782": "na brāhmaṇā iva brāhmaṇadharmaṃ vadanta ātmana eva bodhimanuprāpnuvanti;",
  "SA16n1274:783": "nānyeṣām buddhadharmaḥ satkāryaḥ |",
  "SA16n1274:784": "pañcakāmeṣu ātmārāmā devamanuṣyā api śraddhadhante;",
  "SA16n1274:785": "ityādibhiḥ pratyayairdharmo'bhivandyaḥ |",
  "SA16n1274:786": "dharmaguṇaskandhavargaḥ saptamaḥ |",
  "SA16n1274:787": "8 dvādaśāṅgapravacanavargaḥ",
  "SA16n1274:788": "atha tathāgataśāsanaṃ dvādaśadhā vibhaktam-sūtraṃ,",
  "SA16n1274:789": "geyaṃ,",
  "SA16n1274:790": "vyākaraṇaṃ,",
  "SA16n1274:791": "gāthā,",
  "SA16n1274:792": "udānaṃ,",
  "SA16n1274:793": "nidānaṃ,",
  "SA16n1274:794": "apadānaṃ,",
  "SA16n1274:795": "itivṛttakaṃ,",
  "SA16n1274:796": "jātakaṃ,",
  "SA16n1274:797": "vaipulyaṃ,",
  "SA16n1274:798": "adbhutadharma upadeśaśceti |",
  "SA16n1274:799": "sūtraṃ svakaṇṭhoktaṃ pravacanam |",
  "SA16n1274:800": "geyaṃ gāthayoddiṣṭaṃ sūtraṃ gāthābhāṣitaṃ [tathāgata] śrāvakabhāṣitaṃ vā |",
  "SA16n1274:801": "(pṛ) kasya hetorgāthayā sūtroddeśaḥ |",
  "SA16n1274:802": "(u) arthasya dārḍhyacikīrṣayā |",
  "SA16n1274:803": "yathā rajjunibaddhāni kusumāni dṛḍhāni bhavanti |",
  "SA16n1274:804": "puruṣāṇāṃ saṃpraharṣaṇāya śabdālaṅkārecchayā ca |",
  "SA16n1274:805": "yathā alaṅkaraṇāya puṣpāṇi vikīryante mālā vā dhriyate |",
  "SA16n1274:806": "gāthānibaddho'rthaḥ saṃkṣiptaḥ sugamo bhavati |",
  "SA16n1274:807": "kecit sattvā gadyavacanādhimuktikāḥ |",
  "SA16n1274:808": "kecittu gāthādhimuktikāḥ |",
  "SA16n1274:809": "pūrvaṃ kaṇṭhoktasya dharmasya paścādgāthayopadiṣṭasyārthaḥ spaṣṭapratītaḥ śraddhādārḍhyakṛdbhavati |",
  "SA16n1274:810": "gāthānibaddho'rthaḥ sāsakti kramaśaḥ supāṭhyo bhavati |",
  "SA16n1274:811": "ato gāthāmāha |",
  "SA16n1274:812": "kecidāhu-śāstuḥ śāsanaṃ na kāvyapratirūpayā gāthayā racayitavyamiti |",
  "SA16n1274:813": "tadayuktam |",
  "SA16n1274:814": "gāthayā racayitavyameva |",
  "SA16n1274:815": "kasmāt |",
  "SA16n1274:816": "bhagavatā arthānāṃ gāthayā bhāṣitatvāt |",
  "SA16n1274:817": "yathāha sūtram-sarve lokāḥ supraṇītavacananirūktikā mama pravrajitāḥ |",
  "SA16n1274:818": "iti |",
  "SA16n1274:819": "tasmādgāthā supraṇītavacanā bhavati |",
  "SA16n1274:820": "vyākaraṇam |",
  "SA16n1274:821": "arthavibhaṅgasūtrāṇi vyākaraṇamityucyante |",
  "SA16n1274:822": "yat sūtramaprativacanamavibhaṅgaṃ yathā catuḥpratisaṃ vidādisūtram tat sūtramityucyate sapraśnaprativacanaṃ sūtrantuyathocyate-catvāraḥ pudgalāḥ |",
  "SA16n1274:823": "[katame catvāraḥ] |",
  "SA16n1274:824": "tamastamaḥparāyaṇaḥ,",
  "SA16n1274:825": "tamojyotiḥparāyaṇaḥ,",
  "SA16n1274:826": "jyotirjyotiḥparāyaṇaḥ,",
  "SA16n1274:827": "jyotistamaḥparāyaṇaḥ |",
  "SA16n1274:828": "tamastamaḥparāyaṇaḥ katamaḥ |",
  "SA16n1274:829": "yathā kaścit daridro vividhānyakuśalakarmāṇi kṛtvā durgatau patati |",
  "SA16n1274:830": "ityādi sūtraṃ vyākaraṇam |",
  "SA16n1274:831": "(pṛ) kasya hetorbhagavānupadiśati apraśnaprativacanamavibhaṅgañca sūtram |",
  "SA16n1274:832": "(u) kānicana sūtrāṇi gabhīragurvarthanayāni |",
  "SA16n1274:833": "teṣāṃ sūtrāṇāmartho'bhidharme vivicya vaktavya ityato'vibhaṅgamupadiśati |",
  "SA16n1274:834": "kecidāhuḥ-tathāgatabhāṣitāni sarvāṇi sūtrāṇi sārthavibhaṅgāni |",
  "SA16n1274:835": "kintu saṅgīti kārā gabhīrasūtrārthān saṅgṛhyābhidharme prākṣipan |",
  "SA16n1274:836": "yathā bāhyābhyantarasaṃyojanikaḥ puruṣaḥ sadā rātrāvarthaṃ vibhajate |",
  "SA16n1274:837": "ityanena hetunā ayamarthaḥ saṃyojanaskandhe niveśitavya iti |",
  "SA16n1274:838": "gāthā-dvitīyamaṅgaṃ geyamityucyate |",
  "SA16n1274:839": "geyameva gāthā |",
  "SA16n1274:840": "dvividhā gāthā |",
  "SA16n1274:841": "gāthā ca ślokaḥ |",
  "SA16n1274:842": "ślokaśca dvividhaḥ kleśabhāgīyo'kleśabhāgīya iti |",
  "SA16n1274:843": "akleśabhāgīya geya ucyamāno gāthetyucyate |",
  "SA16n1274:844": "dvividhāṃ gāthāṃ vihāyānyat gāthārahitaṃ sūtram udānamityucyate |",
  "SA16n1274:845": "nidānaṃ sūtranidānam |",
  "SA16n1274:846": "kasmāt |",
  "SA16n1274:847": "tathāgatairāryaiścopadiśyamānāni sūtrāṇi avaśyaṃ sanidānāni bhavanti |",
  "SA16n1274:848": "tāni sūtranidānāni kadācit sūtra eva vartante anyatra vā vartante |",
  "SA16n1274:849": "tasmānnidānamityākhyā |",
  "SA16n1274:850": "apadānam-paurvāparyakramakathanamidam |",
  "SA16n1274:851": "yathoktaṃ sūtre-viduṣāṃ bhāṣaṇaṃ sakramaṃ sārthaṃ savibhaṅgamavikṣepakam |",
  "SA16n1274:852": "iti |",
  "SA16n1274:853": "idamapadānam |",
  "SA16n1274:854": "itivṛttakam-idaṃ sūtrasya nidānaṃ bhavati,",
  "SA16n1274:855": "sūtrasyānantarañca bhavati |",
  "SA16n1274:856": "yadi dvitayamidaṃ sūtrasyātītādhvavṛttikaṃ bhavati |",
  "SA16n1274:857": "tat itivṛttakamityucyate |",
  "SA16n1274:858": "jātakam-pratyutpannaṃ vastūṇadāya tadatītavastuvarṇanam |",
  "SA16n1274:859": "tathāgato'nāgataṃ vastu kathayannapi atītaṃ pratyutpannamupādāyaiva kathayatītyataḥ pṛthaṅ nocyate |",
  "SA16n1274:860": "vaipulyam-bhagavato vipula upadeśo vaipulyam |",
  "SA16n1274:861": "kecinna śraddadhante yanmahāmunaya upaśamābhiratā na vikṣepavighāte suprītikā laukikasaṃbhinnapralāpānnirviṇṇāḥ samulluñchitendriyagrāmārāmāśca santo na vipulopadeśāyābhirocanta iti |",
  "SA16n1274:862": "yathoktaṃ sūtre-mārgasya pratilābhī puruṣo dvau māsāvatītya ekamakṣaramuccārayati |",
  "SA16n1274:863": "iti |",
  "SA16n1274:864": "tadvyāvartānayocyate asti vaipulyasūtraṃ parārthāya |",
  "SA16n1274:865": "yathoktaṃ-tathāgato vaipulyataḥ saṃkṣepataśca dvidhā dharmamupadiśati |",
  "SA16n1274:866": "tatra vaipulyaṃ saṃkṣepāt prakṛṣṭam iti |",
  "SA16n1274:867": "adbhutadharmaḥ-adbhutasūtram |",
  "SA16n1274:868": "yathāha kalpānte bhūtāni vikṛtavṛttāni,",
  "SA16n1274:869": "devakāyā mahāpramāṇāḥ pṛthivī ca samprakampante |",
  "SA16n1274:870": "iti |",
  "SA16n1274:871": "kecinna śraddadhanta īdṛśāni vastūni |",
  "SA16n1274:872": "ata ucyata idamadbhutasūtram |",
  "SA16n1274:873": "karmavipākadharmāṇāmacintyaśakterdarśanāt |",
  "SA16n1274:874": "upadeśaḥ-mahākātyāyanādayo mahājñānino bhagavadbhāṣitaṃ suvistṛtaṃ vyabhajanta |",
  "SA16n1274:875": "kecinna śraddadhante nedaṃ buddhabhāṣitamiti |",
  "SA16n1274:876": "tadarthaṃ bhagavānāha-asti śāstrātmakasūtram iti |",
  "SA16n1274:877": "sūtrasya śāstrapratirūpatvādarthaḥ sugamo bhavati |",
  "SA16n1274:878": "imāni dvādaśāṅgāni sūtrāṇi śāstuḥpravacanam |",
  "SA16n1274:879": "dharmaratnamīdṛśaguṇasampannamityato'bhivandyam ||",
  "SA16n1274:880": "dvādaśāṅgapravacanavargo'ṣṭamaḥ |",
  "SA16n1274:881": "9 saṅgharatnādhikāre ādyaviśuddhivargaḥ",
  "SA16n1274:882": "(pṛ) bhavatā pūrvamuktam-saṅgho'bhivandya iti |",
  "SA16n1274:883": "kasmādabhivandyaḥ |",
  "SA16n1274:884": "(u) tathāgataḥ sarvatna saṅghaṃ praśaṃsati-saṅgharatnamidaṃ śīlasamādhiprajñāvimuktivimuktijñānadarśanaskandhaviśuddham,",
  "SA16n1274:885": "āhvanīyaṃ,",
  "SA16n1274:886": "prahvanīyaṃ dakṣiṇeyamañjalikaraṇīyamanuttaraṃ puṇyakṣetraṃ dāyakānāṃ hitakaram iti |",
  "SA16n1274:887": "śīlaskandhaviśuddhamiti |",
  "SA16n1274:888": "tathāgata śrāvakasaṅghaḥ aneḍakaṃ śīlaṃ dhārayan yāvadalpāparādhe'pi paramatrāsaśaṅkī bhavati |",
  "SA16n1274:889": "jinaurasāḥ puṇyavipākāya na devamanuṣyādiṣūtpadyante |",
  "SA16n1274:890": "narakādibhyo'pyabhītāḥ śīlaṃ saprayatnaṃ dhārayantaḥ kevalaṃ saddharmābhiratā bhavanti |",
  "SA16n1274:891": "kasmādviśuddhaṃ śīlam |",
  "SA16n1274:892": "viśuddhaśīladhāraṇañca na kālaparicchinnam |",
  "SA16n1274:893": "na brāhmaṇānāmiva ṣāṇmāsikaṃ śīladhāraṇam |",
  "SA16n1274:894": "[apitu] dīrgharātraṃ yāvadantamupādīyate |",
  "SA16n1274:895": "ato viśuddham |",
  "SA16n1274:896": "viśuddhaṃ śīlamantadvayavimuktaṃ pañcakāmaguṇavimuktaṃ duḥkhakāyavisuktañca dadhate |",
  "SA16n1274:897": "ata āryāṇāṃ kāntaśīlā bhavanti |",
  "SA16n1274:898": "tacchīlaṃ vijñānāñca priyaṃ bhavati |",
  "SA16n1274:899": "cittaṃ viśuddhamityataḥ śīlamapi viśuddham |",
  "SA16n1274:900": "praśamitādhyāśayadoṣā na kevalaṃ śīlaṃ rakṣanti |",
  "SA16n1274:901": "paralokādapi bibhyanti |",
  "SA16n1274:902": "ataḥ saṅgharatnaṃ śīlaskandhaviśuddham |",
  "SA16n1274:903": "samādhiskandhaviśuddhamiti |",
  "SA16n1274:904": "yaḥ samādhistattvajñānamutpādayati sa viśuddha ityucyate |",
  "SA16n1274:905": "prajñāskandhaviśuddhamiti |",
  "SA16n1274:906": "prajñā kleśān kṣapayatītyato viśuddhā |",
  "SA16n1274:907": "vimuktiviśuddhamiti |",
  "SA16n1274:908": "yā sarvakleśānāṃ kṣayaṃ prāpayati na kevalaṃ vighnayati |",
  "SA16n1274:909": "ato vimuktirviśuddhā |",
  "SA16n1274:910": "vimuktijñānadarśanaviśuddhamiti |",
  "SA16n1274:911": "kṣīṇakleśānāṃ jñānaṃ bhavati yaduta kṣīṇā me jātiriti |",
  "SA16n1274:912": "nākṣīṇakleśānām |",
  "SA16n1274:913": "idaṃ vimuktijñānadarśanaṃ viśuddham |",
  "SA16n1274:914": "āhvanīyaṃ prahvanīyaṃ dakṣiṇeyamañjalikaraṇīyamiti |",
  "SA16n1274:915": "īdṛśaguṇasampannatvāt āhvanīyaṃ prahvanīyaṃ dakṣiṇeyamañjalikaraṇīyam |",
  "SA16n1274:916": "[anuttaraṃ] puṇyakṣetramiti |",
  "SA16n1274:917": "tatra ropitena puṇyena apramāṇavipākaṃ pratilabhate |",
  "SA16n1274:918": "tat yāvannirvāṇañca na kṣīyate |",
  "SA16n1274:919": "dāyakānāṃ hitakaramiti |",
  "SA16n1274:920": "dāyakānāṃ guṇān vardhayati |",
  "SA16n1274:921": "yathā aṣṭāṅga samanvitaṃ kṣetraṃ pañcavidhadhānyānyatiśayena saṃvardhayati na vināśaṃ gamayati |",
  "SA16n1274:922": "tathā saṅghakṣetramapi aṣṭāṅgasamanvitamityato dāyakānāṃ guṇān vardhayati |",
  "SA16n1274:923": "ato'bhivandyam ||",
  "SA16n1274:924": "saṅgharatnādhikāre ādyaviśuddhivargo navamaḥ |",
  "SA16n1274:925": "10 āryavibhāgavargaḥ",
  "SA16n1274:926": "[pṛ] kena dharmeṇa saṅgha ityākhyāyate |",
  "SA16n1274:927": "(u) caturvidhāḥ pratipattayañcaturvidhāḥ pratipannakāḥ śīlasamādhiprajñādiguṇāśca pariśuddhā ityataḥ saṅgha ityākhyāyate |",
  "SA16n1274:928": "caturvidhāḥ pratipattayaḥstrota āpatti sakṛdāgipratipatti-anāgāmipratipatti arhatpratipattayaḥ |",
  "SA16n1274:929": "caturvidhāḥ phalasthitāḥ strota-āpannasakṛdāgāmyanāgāmyarhantaḥ |",
  "SA16n1274:930": "strota-āpatti-pratipattau trayaḥ pudgalāḥ śraddhānusāripratipannako dharmānusāripratipannako'nimittānusāripratipannaka iti |",
  "SA16n1274:931": "śraddhānusāripratipannaka iti |",
  "SA16n1274:932": "yo'labdhānātmaśūnyatājñāno bhagavacchāsane śraddadhāno bhagavadvacanamanusṛtya pratipanno bhavati |",
  "SA16n1274:933": "sa śraddānusāripratipannaka ityucyate |",
  "SA16n1274:934": "yathoktaṃ sūtre ahamasmin vastuni śraddhayā pratipannaḥ |",
  "SA16n1274:935": "iti |",
  "SA16n1274:936": "labdhe tu tattvajñāne na śraddhāmātramanusṛtya pratipadyate |",
  "SA16n1274:937": "yathoktaṃ sūtre-nāsti kārako nāsti śraddhālurityādi prajānan uttamapudgalo bhavati |",
  "SA16n1274:938": "iti |",
  "SA16n1274:939": "ato jñāyate alabdhatattvajñānaḥ śraddhānusāripratipannaka iti |",
  "SA16n1274:940": "yathoktaṃ sūtre-yo dharme kṣāntisukhaṃ prajñayā bhāvayati sa śraddhāpratipannakaḥ [yaḥ] pṛthagjanabhūmimatikrāntaḥ strota-āpattiphalañca nālabhata |",
  "SA16n1274:941": "atrāntare jīvitāntaṃ nālabhata |",
  "SA16n1274:942": "sa śraddhāpratipannakaḥ |",
  "SA16n1274:943": "iti |",
  "SA16n1274:944": "ayaṃ śrutacintāmayaprajñāyāṃ sthito dharmaṇāṃ kṣāntikāmasukhacittaṃ samyak bhāvayan anātmaśūnyatājñānamalabhamāno'pi laukikaṃ dharmakṣāntyābhāsacittamutpādayati |",
  "SA16n1274:945": "ayaṃ svayamāgata iti atikrāntapṛthagjanabhūmiritityucyate |",
  "SA16n1274:946": "kasmāditi paścādvakṣyate |",
  "SA16n1274:947": "yaḥ śraddhādi pañcendriyavirahitaḥ sa bāhyapṛthagjaneṣuvartate |",
  "SA16n1274:948": "sa krameṇa uṣmādidharmeṣu sthitau bhāvanāmayīṃ prajñāṃ labhamāno'pi maulanāmnaiva śraddhānusārītyucyate |",
  "SA16n1274:949": "dharmapratipannakabhāvānugāmitvāt |",
  "SA16n1274:950": "asmāt sūtrāt vaktavyamavaśyaṃ strota āpattiphalaṃ lapsyata iti |",
  "SA16n1274:951": "na vaktavyaṃ jīvitānte na lapsyata iti |",
  "SA16n1274:952": "kasmāt |",
  "SA16n1274:953": "śraddhāpratipannakasyāsya viprakṛṣṭatvāt |",
  "SA16n1274:954": "yathogreṇa saṅghe nimantrite devatā upasaṃgamyārocayanti-amuko'rhan amuko'rhatpratipannako yāvadamukaḥ śrotaāpannaḥ amukaḥ strotaāpattipratipannaka iti |",
  "SA16n1274:955": "yadyayaṃ pañcadaśacittakṣaṇavartī nārocanaṃ labdhuṃ śakyate |",
  "SA16n1274:956": "iti jñātavyaṃ strotaāpattipratipannakaḥ sannikṛṣṭo viprakṛṣṭaśca |",
  "SA16n1274:957": "ayaṃ śraddhāpratipannaka ityucyate |",
  "SA16n1274:958": "dharmānusāripratipannaka iti |",
  "SA16n1274:959": "ayaṃ labdhānātmajñāna ūṣmamūrdhakṣāntyagradharmeṣusthito dharmamanusṛtya pratipadyate yadanātmaśūnyādi |",
  "SA16n1274:960": "ayaṃ dharmapratipannaka ityucyate |",
  "SA16n1274:961": "imau dvau pratipannakau satyadarśanamārgamavatārya nirodhasatyaṃ paśyata ityato'nimittapratipannaka ityucyate |",
  "SA16n1274:962": "ime trayaḥ pudgalāḥ strotaāpattipratipannakā bhavanti |",
  "SA16n1274:963": "laukikamārge saṃyojanaprahāṇāt phalatrayapratipanna iti na prathāṃ labhante |",
  "SA16n1274:964": "idaṃ paścādvakṣyate |",
  "SA16n1274:965": "strotaāpanna iti |",
  "SA16n1274:966": "yathoktaṃ bhagavatā sutram-satkāyadṛṣṭidṛṣṭivicikitsāśīlavrataparāmarśānāṃ trayāṇāṃ sayojānanāṃ parikṣayāt strotaāpanno bhavati avinipātadharmā niyataḥ sambodhiparāyaṇaḥ saptakṛtbhavaparama iti |",
  "SA16n1274:967": "(pṛ) yaḥ strotaāpannaḥ sa satyadarśanaprahīṇakleśo'tyantaparikṣīṇāpramāṇaduḥkhaḥ pṛthivīsama iti aupamyasūtramāha |",
  "SA16n1274:968": "kasmāducyate kevalaṃ trayāṇāṃ saṃyojanānāṃ parikṣayāditi |",
  "SA16n1274:969": "(u) idamuttaratra vakṣyate yaduta satyadṛṣṭikṣayādanye kṣīṇā iti |",
  "SA16n1274:970": "avinipātadharmeti |",
  "SA16n1274:971": "idamapi paścādvakṣyate karmaskandhe |",
  "SA16n1274:972": "niyataḥ sambodhiparāyaṇa iti |",
  "SA16n1274:973": "dharmastrotasyavataran niyataṃ nirvāṇamanuprāpnoti |",
  "SA16n1274:974": "yathā gaṅghaughavartī dāruskandho vināṣṭapratyayān niyataṃ mahāsamudramanuprāpnoti |",
  "SA16n1274:975": "saptakṛdbhavaparama iti |",
  "SA16n1274:976": "sa saptasu adhvasvanāsravajñānaṃ paripācayati |",
  "SA16n1274:977": "yathā [garbhaḥ] kalalādinā saptasu dineṣu pariṇamati |",
  "SA16n1274:978": "yathā ca navanītādi saptadinaparamaṃ sevamānasya dhruvā glānirapi jarjaritā bhavati |",
  "SA16n1274:979": "yathā ca jñātisambandhaḥ saptasantānān yāti |",
  "SA16n1274:980": "yathā ca saptaphaṇasarpadaṣṭaḥ pudgalakāyaścaturbhūtabalāt saptapadāni gacchati nāṣṭamaṃ viṣabalādgacchati |",
  "SA16n1274:981": "yathā ca śāṭhyadharmaḥ saptādhvaparamo yāti |",
  "SA16n1274:982": "yathā vā saptadinepvatīteṣu kalpāgniḥ śāmyati |",
  "SA16n1274:983": "evaṃ saptajanmasu sañcitānāsravaprajñāgninā kleśāḥ kṣīyante |",
  "SA16n1274:984": "dharmasya saptabhavāḥ syuḥ |",
  "SA16n1274:985": "strota-āpanno'sminnadhvani nirvāṇe'vatarati |",
  "SA16n1274:986": "dvitīyaṃ tṛtīyaṃ saptaparamaṃ vā yāti |",
  "SA16n1274:987": "ayaṃ strotaāpanna ityucyate |",
  "SA16n1274:988": "sakṛdāgāmipratipannaka iti |",
  "SA16n1274:989": "bhāvanāheyasaṃyojanasya navaskandhā bhavanti |",
  "SA16n1274:990": "ya ekaṃ dvau vā prahāya trīn caturaḥ pañca vā yāti |",
  "SA16n1274:991": "sa sakṛdāgā mipratipannakaḥ |",
  "SA16n1274:992": "kecidāhuḥ-ekenānāvaraṇamārgeṇa prajahāti iti |",
  "SA16n1274:993": "tadayuktam |",
  "SA16n1274:994": "bhagavatoktam apramāṇacittaiḥ prajahāti |",
  "SA16n1274:995": "yathā vāśījaṭā iti aupamyasūtra uktam |",
  "SA16n1274:996": "sakṛdāgāmipratipannakaḥ kulaṃkula ityapi ākhyāyate |",
  "SA16n1274:997": "sa dve vā trīṇi vā kulāni sandhāvati saṃsarati |",
  "SA16n1274:998": "dṛṣṭa eva vā kāye nirvāṇe'vatarati |",
  "SA16n1274:999": "ayaṃ sakṛdāgāmipratipannakaḥ |",
  "SA16n1274:1000": "sakṛdāgāmī imaṃ lokaṃ sakṛdāgatya duḥkhasyāntaṃ karoti |",
  "SA16n1274:1001": "sa bhāvanāparikṣīṇatanusaṃyojanaḥ |",
  "SA16n1274:1002": "saṃyojanānāṃ tanutve sthitaḥ sakṛdāgāmītyucyate |",
  "SA16n1274:1003": "ayaṃ sakṛdāgāmī ihaiva vā janmani duḥkhasyāntaṃ karoti |",
  "SA16n1274:1004": "anāgāmipratipannaka iti |",
  "SA16n1274:1005": "yaḥ parikṣīṇasaptamāṣṭamasaṃyojanaskandhaḥ so'nāgāmipratipannakaḥ |",
  "SA16n1274:1006": "parikṣīṇāṣṭamasaṃyojano'yamekabījī anāgāmipratipannakaḥ |",
  "SA16n1274:1007": "sa ihaiva vā janmani duḥkhasyāntaṃ karoti |",
  "SA16n1274:1008": "atyantaparikṣīṇakāmāvacaranava saṃyojanaskandho'nāgāmī |",
  "SA16n1274:1009": "anāgāmino'ṣṭaprabhedāḥ-yaduta antarā parinirvāyī,",
  "SA16n1274:1010": "upapadyaparinirvāyī,",
  "SA16n1274:1011": "anabhisaṃskāraparinirvāyī,",
  "SA16n1274:1012": "sābhīsaṃskāraparinirvāyī,",
  "SA16n1274:1013": "ūrdhvastrotaḥ akaniṣṭhagāmī,",
  "SA16n1274:1014": "ārūpyāyatanagāmī,",
  "SA16n1274:1015": "parāvṛttajanmā,",
  "SA16n1274:1016": "dṛṣṭadharmanirvāyī iti |",
  "SA16n1274:1017": "uttamamadhyādhamendriyatvāt prabhedāḥ |",
  "SA16n1274:1018": "antarāparinirvāyyapi uttamamadhyādhamendriyatvena tridhābhidyate |",
  "SA16n1274:1019": "kaścidanāgāmī bhavānnirvidyate,",
  "SA16n1274:1020": "alpanīvaraṇo na dṛṣṭe nirvāṇamanuprāpnoti |",
  "SA16n1274:1021": "so'ntarāparinirvāti |",
  "SA16n1274:1022": "upapadyaparinirvāyī tridhā bhidyate upapadyanirvāyī,",
  "SA16n1274:1023": "sābhisaṃskāraparinirvāyī,",
  "SA16n1274:1024": "anabhisaṃskaraparinirvāyīti |",
  "SA16n1274:1025": "upapadyaparinirvāyīti |",
  "SA16n1274:1026": "ya utpadyamāna eva bhavānnirvidya parinirvāti |",
  "SA16n1274:1027": "sa upapadyaparinirvāyī |",
  "SA16n1274:1028": "indriyataikṣṇyāt |",
  "SA16n1274:1029": "kaścidutpannaḥ san anāsravamārgeṣu prakṛtyā sthito'bhisaṃskāramaprayujya parinirvāti |",
  "SA16n1274:1030": "so'nabhisaṃskāraparinirvāyī |",
  "SA16n1274:1031": "madhyamendriyatvāt |",
  "SA16n1274:1032": "kaścidutpannaḥ san kāyopādāne'tibhīrurabhisaṃskāramārgaṃ prayujya parinirvāti |",
  "SA16n1274:1033": "sa sābhisaṃskāra parinirvāyī |",
  "SA16n1274:1034": "indriyamāndyāt |",
  "SA16n1274:1035": "ūrdhvastrotā [akaniṣṭhagā] myapi trividhaḥ |",
  "SA16n1274:1036": "ya ekasmādāyatanāt cyuto'parasminnāyatana utpadya parinirvāti |",
  "SA16n1274:1037": "sa tīkṣṇendriyaḥ |",
  "SA16n1274:1038": "yo dvayostriṣu vāyataneṣu utpadya[parinirvāti] sa madhyamendriyaḥ |",
  "SA16n1274:1039": "yaḥ sarvasmādāyatanāccyutaḥ sarvāyataneṣūtpadya parinirvāti |",
  "SA16n1274:1040": "sa mṛdvindriyaḥ |",
  "SA16n1274:1041": "prathamadhyānāt [yo] bṛhatphaladevagāmī sa nistīrṇo nāma |",
  "SA16n1274:1042": "prāptabṛhatphalo yadi śuddhāvāsa utpadyate |",
  "SA16n1274:1043": "sa na punarārūpyāyatanaṃ gacchati |",
  "SA16n1274:1044": "prajñādhimuktatvāt [ārūpyago] ya ārūpyāyatanaṃ gacchati |",
  "SA16n1274:1045": "sa naiva śuddhāvāsa utpadyate |",
  "SA16n1274:1046": "samādhyadhimuktatvāt |",
  "SA16n1274:1047": "parāvṛttajanmeti |",
  "SA16n1274:1048": "yaḥ pūrvabhave strotaāpattiphalasakṛdāgāmiphalaprāptaḥ paścātpravṛttakāyena anāgāmiphalaṃ prāpnoti |",
  "SA16n1274:1049": "sa na rūpārūpyadhātāvavatarati |",
  "SA16n1274:1050": "dṛṣṭadharmaparinirvāyī ti paramatīkṣṇendriyo dṛṣṭa eva kāye nirvāṇaṃ prāpnoti |",
  "SA16n1274:1051": "atha pudgalo dvividhaḥ śraddhāvimukto dṛṣṭiprāpta iti |",
  "SA16n1274:1052": "indriyabhedāt pudgaladvaividhyam |",
  "SA16n1274:1053": "mṛdvindriyaḥ śaikṣo bhāvanāmārge sthitaḥ śraddhāvimuktaḥ |",
  "SA16n1274:1054": "tīkṣṇastu dṛṣṭiprāptaḥ |",
  "SA16n1274:1055": "yo'nāgāmi avikalāṣṭavimokṣaḥ sa kāyasākṣī |",
  "SA16n1274:1056": "ime sarve arhatphalapratipannakāḥ saṃyojanaprahāṇasāmyāt |",
  "SA16n1274:1057": "yaḥ parikṣīṇasarvakleśaḥ so'rhana |",
  "SA16n1274:1058": "navavidho'rhana-parihāṇalakṣaṇaḥ,",
  "SA16n1274:1059": "anurakṣaṇalakṣaṇaḥ mṛtalakṣaṇaḥ,",
  "SA16n1274:1060": "sthitalakṣaṇaḥ,",
  "SA16n1274:1061": "prativedhanalakṣaṇaḥ,",
  "SA16n1274:1062": "akopyalakṣaṇaḥ,",
  "SA16n1274:1063": "prajñāvimuktalakṣaṇaḥ,",
  "SA16n1274:1064": "ubhayatobhāgavimuktalakṣaṇaḥ,",
  "SA16n1274:1065": "aparihāṇalakṣaṇa iti |",
  "SA16n1274:1066": "śraddhendriyādiprāptyā arhantaḥ prabhinnāḥ |",
  "SA16n1274:1067": "paramamṛdvindriyaḥ parihāṇalakṣaṇaḥ,",
  "SA16n1274:1068": "samādheḥ parihāṇaduṣṭaḥ |",
  "SA16n1274:1069": "samādhiparihāṇyā anāsravaṃ jñānaṃ nābhimukhībhavati |",
  "SA16n1274:1070": "anurakṣaṇalakṣaṇa iti kiñcidviśiṣṭendriyatvāt yaḥ samādhimanurakṣati sa na parihīyate |",
  "SA16n1274:1071": "arakṣaṃstu parihīyate |",
  "SA16n1274:1072": "pūrvaparihāṇalakṣaṇastu [samādhiṃ] rakṣannapi tataḥ parihīyate ||",
  "SA16n1274:1073": "mṛtalakṣaṇaḥ tato'pi kiñcidviśiṣṭendriyo bhaveṣu paramaṃ nirviṇṇaḥ |",
  "SA16n1274:1074": "sa na samādhiṃ labdhavānityato'nāsravajñānasyābhimukhībhāvo durlabhaḥ |",
  "SA16n1274:1075": "labdhvāpi prītirvinaśyati |",
  "SA16n1274:1076": "ato maraṇārthī bhavati ||",
  "SA16n1274:1077": "sthitalakṣaṇa iti yaḥ samādhiṃ labdhvā na parākramate na ca parihīyate sa sthitalakṣaṇaḥ |",
  "SA16n1274:1078": "purve trayaḥ samādhiparihāṇabhāge vartante |",
  "SA16n1274:1079": "sthitalakṣaṇastu samādhisthitibhāge vartate ||",
  "SA16n1274:1080": "prativedhalakṣaṇa iti |",
  "SA16n1274:1081": "yaḥ samādhiṃ labdhvā bhūyo'dhikamabhivardhayati |",
  "SA16n1274:1082": "sa samādhyabhivardhanabhāge vartate ||",
  "SA16n1274:1083": "akopyalakṣaṇa iti |",
  "SA16n1274:1084": "yaḥ samādhiṃ labdhvā nānāpratyayairna vikṣepayati |",
  "SA16n1274:1085": "sa samādhiprativedhabhāge vartate |",
  "SA16n1274:1086": "paramatīkṣṇaprajñatvāt |",
  "SA16n1274:1087": "samādhisamāpattisthitivyutthānalakṣaṇānāṃ sugṛhītatvādakopyo bhavati |",
  "SA16n1274:1088": "nirodhasamāpattimupādāya dvividhaḥ pudgalaḥ-tatsamādhyalābhī prajñāvimuktaḥ,",
  "SA16n1274:1089": "tatsamādhilābhī tu ubhayatobhāgavimukta iti ||",
  "SA16n1274:1090": "aparihāṇalakṣaṇa iti |",
  "SA16n1274:1091": "yaḥ kṛtāt kṣayaguṇādaparihīṇaḥ |",
  "SA16n1274:1092": "yathoktaṃ sūtre-bhagavānāha-yo bhikṣavo macchrāvakaḥ śayane paryaṅke vā ahamahamikayā pratilabdhāt [āsrava]kṣayānna parihīyate |",
  "SA16n1274:1093": "iti |",
  "SA16n1274:1094": "evaṃ navavidhā aśaikṣāḥ |",
  "SA16n1274:1095": "pūrvoktā aṣṭādaśa śaikṣā navāśaikṣāśca [militvā] saptaviṃśati [pudgalāḥ] laukikaṃ sarvapuṇyakṣetram |",
  "SA16n1274:1096": "te saṅghe samanvitāḥ |",
  "SA16n1274:1097": "ato'bhivandyaṃ [saṅgharatnam] ||",
  "SA16n1274:1098": "āryavibhāgavargo nāma daśamaḥ |",
  "SA16n1274:1099": "11 puṇyakṣetravargaḥ",
  "SA16n1274:1100": "(pṛ) kasmādāryāste puṇyakṣetramityucyante |",
  "SA16n1274:1101": "(u) lobhakrodhādīnāṃ kleśānāṃ parikṣīṇatvāt puṇyakṣetramityucyate |",
  "SA16n1274:1102": "yathā tṛṇānāhataḥ subijāṅkura ityucyate |",
  "SA16n1274:1103": "ato vītarāgāṇāṃ dānaṃ mahāhitavipākaprāpakam |",
  "SA16n1274:1104": "śūnyatācittā ityataśca puṇyakṣetramityucyante |",
  "SA16n1274:1105": "kasmāt |",
  "SA16n1274:1106": "śūnyalakṣaṇatvāt sarve rāgadveṣādayaḥ kleśā anutpannā nākuśalaṃ karmotpādayanti |",
  "SA16n1274:1107": "āryā akṛtakadharmalābhina iti puṇyakṣetraṃ bhavanti |",
  "SA16n1274:1108": "tairlabdhvā dhyānasamādhayaḥ sarve pariśuddhāḥ mahālpaiḥ kleśairviśaṃyuktatvāt |",
  "SA16n1274:1109": "saumanasyadaurmanasyayornirākṛtattvācca puṇyakṣetram |",
  "SA16n1274:1110": "pañca cetokhilāni prahāya pratilabdhaviśuddhacittatvācca puṇyakṣetram |",
  "SA16n1274:1111": "aṣṭakṣetraguṇasamanvitvāt saptavidha samādhipariṣkāraiḥ surakṣitatvāt saptāsrava sannirodhitvāt āsravairaduṣṭam |",
  "SA16n1274:1112": "śīlādisaptapariśuddhadharmasampannatvāt alpecchāsantuṣṭyādyaṣṭaguṇasamanvitatvāt |",
  "SA16n1274:1113": "tat pāraṃ santīrya ākāṃkṣāvitaraṇavyavasāyitvācca puṇyakṣetram |",
  "SA16n1274:1114": "uktaṃ ca sūtre prasthānacitamātra eva kuśaladharmamācaritumabhilaṣati |",
  "SA16n1274:1115": "kiṃ punarbahvarthaṃ prayogam |",
  "SA16n1274:1116": "iti |",
  "SA16n1274:1117": "te āryāḥ sadā kuśaladharmānācarantītyataḥ puṇyakṣetram |",
  "SA16n1274:1118": "kiñcoktaṃ sūtre yasmāddāyakād gṛhapateḥ śīlavato bhikṣuḥ satkāramādāya apramāṇasamādhimupasampadya viharati |",
  "SA16n1274:1119": "sa dāyakto gṛhapatirapramāṇaṃ puṇyaṃ labhata iti |",
  "SA16n1274:1120": "saṅghe santi kecidapramāṇasamādhisamāpannāḥ,",
  "SA16n1274:1121": "kecidanimittasamādhisamāpannāḥ,",
  "SA16n1274:1122": "kecidacalasamādhisamāpannāḥ |",
  "SA16n1274:1123": "tena dānapatirapramāṇavipākaṃ labhate ato'pi puṇyakṣetram |",
  "SA16n1274:1124": "kiñcoktaṃ sūtre-trayāṇāṃ sannipātānmahataḥ puṇyasya pratilābhaḥ |",
  "SA16n1274:1125": "śraddhā deyaṃ puṇyakṣetramiti |",
  "SA16n1274:1126": "santi ca saṅghe bahavo bhadantāḥ |",
  "SA16n1274:1127": "bhadanteṣu śraddhācittaṃ bāḍhamutpadyate |",
  "SA16n1274:1128": "saṅghasya dānaṃ navapratyayasaṃyuktamityato mahāphalaprāpakam |",
  "SA16n1274:1129": "saṅghadānasya pratigrahītā pariśuddha ityatastaddānamapi avaśyaṃ pariśuddham |",
  "SA16n1274:1130": "dānañcāṣṭavidham |",
  "SA16n1274:1131": "(1) pariśuddhacitto'lpaṃ deyavastu bhinnaśīlasyālpaśo dadāti |",
  "SA16n1274:1132": "(2) pariśuddhacitto'lpaṃ deyaṃ bhinnaśīlasya bahuśo dadāti |",
  "SA16n1274:1133": "(3) pariśuddhacitto deyamalpaṃ dhṛtaśīlasyālpaśo dadāti |",
  "SA16n1274:1134": "(4) pariśuddhacitto'lpaṃ deyaṃ dhṛtaśīlasya bahuśo dadāti |",
  "SA16n1274:1135": "(5) pariśuddhacitto bahuśo['lpaśo vā] dadāti tathā deyaṃ caturvidham |",
  "SA16n1274:1136": "saṅghasya dānamavaśyaṃ dve trīṇi vā prasādhayet |",
  "SA16n1274:1137": "sarve sujanāḥ saṅghamupādāya guṇān vardhante |",
  "SA16n1274:1138": "yatheṣṭaṃ bodhaye pariṇamanti |",
  "SA16n1274:1139": "saṅghasya dīyamānaṃ sarvaṃ vimuktiṃ prāpayiṣyati |",
  "SA16n1274:1140": "naiva ca saṃsāre pātayati |",
  "SA16n1274:1141": "saṅghasya dīyamānaṃ sarvaṃ cittaprasādhanāya bhavati |",
  "SA16n1274:1142": "yadyekasmin puruṣe utpannā śraddhā cittaṃ kadācit pariśodhayet kadācidvā prakampeta |",
  "SA16n1274:1143": "saṅghe tu [samutpannā] śraddhā cittaṃ pariśodhayedeva |",
  "SA16n1274:1144": "na punaḥ prakampeta |",
  "SA16n1274:1145": "kasmiṃścidutpannaḥ snehaḥ cittaṃ na gurukuryāt na pracīyeta |",
  "SA16n1274:1146": "saṅghe tūtpannā bhaktiḥ cittaṃ gurukuryāt apramāṇālambanatvāt cittaṃ pracīyeta |",
  "SA16n1274:1147": "saṅghagaṇitānāṃ sarveṣāṃ pudgalānāṃ dadyāt |",
  "SA16n1274:1148": "cittamahimnā vipāko'pi mahān bhavati |",
  "SA16n1274:1149": "ityādibhiḥ pratyayaiḥ āryapudgalāḥ puṇyakṣetramityākhyāyante |",
  "SA16n1274:1150": "ato'bhivandyam ||",
  "SA16n1274:1151": "puṇyakṣetravargaḥ ekādaśaḥ |",
  "SA16n1274:1152": "12 maṅgalavargaḥ",
  "SA16n1274:1153": "ratnatrayamidaṃ guṇasampannamityataḥ sūtrasyādāvuktam,",
  "SA16n1274:1154": "idaṃ ratnatrayaṃ sarvasya lokasya prathamaṃ maṅgalam |",
  "SA16n1274:1155": "yathoktaṃ maṅgalagāthāyām-buddho dharmaśca saṅgaśca etanmaṅgalamuttamam iti |",
  "SA16n1274:1156": "atha kānicitsūtrāṇi maṅgalādīni śaikṣāṇāmāyuryaśaḥprasaravardhanāni iti sūtrakartāro'bhiprayanti |",
  "SA16n1274:1157": "yathā athetyādipadaṃ sūtrārambhagatamiti |",
  "SA16n1274:1158": "na tanmaṅgalalakṣaṇamiti paścādvakṣyate |",
  "SA16n1274:1159": "uttamamaṅgalaprārthinā idaṃ ratnatrayameva śaraṇīkartavyam |",
  "SA16n1274:1160": "yathoktaṃ maṅgalagāthāyām-",
  "SA16n1274:1161": "deveṣu ca manuṣyeṣu śāstā'nuttamanāyakaḥ |",
  "SA16n1274:1162": "mahāmatiśca sambuddha etanmaṅgalamuttamam ||",
  "SA16n1274:1163": "yaśca buddhe suvihitaśraddhācitto na kampate |",
  "SA16n1274:1164": "viśuddhaśīlasampanna etanmaṅgalamuttamam ||",
  "SA16n1274:1165": "asevanā ca bālānāṃ paṇḍitānāñca sevanā |",
  "SA16n1274:1166": "pūjā ca pūjanīyānāmetanmaṅgalamuttamam ||iti |",
  "SA16n1274:1167": "ato'bhivandyaṃ ratnatrayam |",
  "SA16n1274:1168": "uttamamaṅgalatvānmayā sūtrādāvuktam ||",
  "SA16n1274:1169": "maṅgalavargo dvādaśaḥ |",
  "SA16n1274:1170": "13 śāstrasthāpanavargaḥ",
  "SA16n1274:1171": "adhunā lokānāṃ hitakaro jinadharmo jijñāsyate |",
  "SA16n1274:1172": "bhagavato mahākaruṇācittena sarvalokānāṃ hitakaratvāt taddharmo'pāryantikabādha ityucyate |",
  "SA16n1274:1173": "tadyathā kecit brāhmaṇānāmeva mokṣaśāstramupadiśanti |",
  "SA16n1274:1174": "bhagavadupadiṣṭaṃ śāstrantu cāturvargīyāṇāṃ sattvānāmātiryagjantūnāñca santārakaṃ bhavati iti nāsti pāryantikabādhā |",
  "SA16n1274:1175": "(pṛ) na kartavyo buddhapravacanavicāraḥ |",
  "SA16n1274:1176": "kasmāt |",
  "SA16n1274:1177": "yadi bhagavatā svayameva vicāritam |",
  "SA16n1274:1178": "kimasti vicārāya |",
  "SA16n1274:1179": "yadi bhagavatā na vicāritam |",
  "SA16n1274:1180": "anye'pi na vicārayituṃ śaknuyuḥ |",
  "SA16n1274:1181": "kasmāt |",
  "SA16n1274:1182": "sarvajñābhiprāyo hi duravagāhaḥ |",
  "SA16n1274:1183": "kimarthamidamuktamiti na jñāyate |",
  "SA16n1274:1184": "bhagavadabhisandhimajānatāmupadiṣṭaṃ vṛtheti tat ātmanaḥ kleśāyaiva bhavati |",
  "SA16n1274:1185": "yathoktaṃ sūtre-dvau puruṣau bhagavantaṃ nindataḥ eko'śraddhādveṣābhyāṃ nindati,",
  "SA16n1274:1186": "aparastadupadiṣṭe saśraddho'pi satyasamādānāsamarthaḥ |",
  "SA16n1274:1187": "saiva buddhanindā |",
  "SA16n1274:1188": "vidvānapi buddhābhisandhimanavabudhya buddhabhāṣitaṃ na vicārayituṃ śaknoti |",
  "SA16n1274:1189": "kiṃ punastadalābhī buddhābhisandheḥ kathāsamprayogaṃ cikīrṣati |",
  "SA16n1274:1190": "kasmāt |",
  "SA16n1274:1191": "yathā parapravādasūtre bhagavatā pratipattyarthamidamuktam |",
  "SA16n1274:1192": "sarve bhikṣavo nānāvidhāḥ parapravādino nālabhanta tathāgatāśayam |",
  "SA16n1274:1193": "yathā ca sthaviramahākātyāyano bhikṣūnavocat |",
  "SA16n1274:1194": "yathā ca kaścit mahāntaṃ vṛkṣaṃ chitvā atikramyaiva mūlamatikramyaiva skandhaṃ śākhāpalāśāni paryeṣayanti |",
  "SA16n1274:1195": "tathā yūyamapi tathāgatamatikramyasmānartha pṛcchatha, iti |",
  "SA16n1274:1196": "yadi mahākātyāyana evārthavivecane śākhāpalāśānyudāharati |",
  "SA16n1274:1197": "kiṃ punaranye buddhapravacanaṃ pratipadyeran |",
  "SA16n1274:1198": "kiñca bhagavān śariputramapṛcchat ke śaikṣāḥ ke ca sāṅkhyā iti |",
  "SA16n1274:1199": "evaṃ triḥ pṛṣṭo nottaramavādīt |",
  "SA16n1274:1200": "tathāgatamūlāḥ sarvadharmāḥ |",
  "SA16n1274:1201": "tathāgata eva pratipadyate nānye |",
  "SA16n1274:1202": "iti ānanda stathāgatamāmantyāha-abhisambodhisamadhigamāt pratilabdhe mārge hitaṃ bhavatītyatadapi yujyate |",
  "SA16n1274:1203": "kasmāt |",
  "SA16n1274:1204": "dvābhyāṃ pratyayābhyāṃ samyak dṛṣṭirbhavati parato ghoṣāt yoniśaśca manaskārāt |",
  "SA16n1274:1205": "bhagavānānandamavocat-abhisambodhimātrānmārgalābhahitaṃ sampannaṃ bhavati |",
  "SA16n1274:1206": "yathā cāha bhagavān-yadi mayā kasyacit dharma upadiṣṭaḥ so'pratilabdhamadabhisandhitvāt kalahāyate | iti | iti |",
  "SA16n1274:1207": "adhunā vādinaḥ pṛthak pṛthagabhiniviṣṭāḥ |",
  "SA16n1274:1208": "kecidvadanti santi atītānāgatadharmā iti |",
  "SA16n1274:1209": "kecidvadanti na santi iti |",
  "SA16n1274:1210": "ato jñātavyameva vādinaḥ tathāgatamapratipadyamānā yathārutamanuvartamānāḥ kalahāyanta iti |",
  "SA16n1274:1211": "yathā ānandaḥ samādhyarthaṃ sarvāṇyupādānāni duḥkhamityavocat |",
  "SA16n1274:1212": "tadā bhagavān bhikṣūnabravīt-bhāvayathemamartha nānandopamitākāram iti |",
  "SA16n1274:1213": "sarve vādina āhuḥ-arhan agradakṣiṇīya iti |",
  "SA16n1274:1214": "bhikṣavo'jñātvā tathāgatamupetyāprākṣuḥ |",
  "SA16n1274:1215": "bhagavānavocat-mama śāsane agrapravrajito'gradakṣiṇīya iti |",
  "SA16n1274:1216": "[evam] annapāne sthūlavastunyeva na jānanti [yathāvat] kaḥ punarvādastathāgatenabhisandhāya bhāṣite sūkṣmadharme |",
  "SA16n1274:1217": "ityādinā hetunā na kartavyo vicāraḥ |",
  "SA16n1274:1218": "atrocyate | na yuktamidam |",
  "SA16n1274:1219": "kasmāt |",
  "SA16n1274:1220": "kāraṇasattvāt parāmisandhirjñātuṃ śakyate |",
  "SA16n1274:1221": "yathoktaṃ gāthāyām-",
  "SA16n1274:1222": "jānanti vaktuḥ sandhānaṃ[paramaṃ] yatparāyaṇam |",
  "SA16n1274:1223": "jānantyapi ca vaktuśca vivakṣā yasya vastunaḥ || iti |",
  "SA16n1274:1224": "tatrāsti dvidhā mārga āryamārgo laukikamārga iti |",
  "SA16n1274:1225": "idaṃ paścādvakṣyate |",
  "SA16n1274:1226": "anena mārgeṇa vakturāśayo jñāyate |",
  "SA16n1274:1227": "atha parapravāda sūtre'pi bhagavān saṃśrāvayati sma |",
  "SA16n1274:1228": "[ārya] kātyāyanādibhirmahāvādibhirbhagavadāśayaḥ pratilabdha ityato bhagavān sādhupraśaśaṃsa |",
  "SA16n1274:1229": "udāyibhikṣudharmadinnādibhibhikṣuṇībhiḥ kṛtaṃ bhagavacchāsanaṃ bhagavān śrutvā [tadeva punaḥ] śrāvayati sma |",
  "SA16n1274:1230": "gabhīraṃ tathāgataśāsanaṃ vivṛṇvatā śāstraṃ viracyate |",
  "SA16n1274:1231": "avivaraṇe santiṣṭhet |",
  "SA16n1274:1232": "evamanyaḥ “tathāgatamūlāḥ sarvadharmā” ityādi praśnaḥ sarvaḥ pratyuktaḥ |",
  "SA16n1274:1233": "kiñca śāstraṃ viracayitavyam |",
  "SA16n1274:1234": "kasmāt |",
  "SA16n1274:1235": "śāstre viracitte hi arthaḥ sugamaḥ syāt |",
  "SA16n1274:1236": "dharmaśca cirasthitikaḥ syāt |",
  "SA16n1274:1237": "bhagavāṃśca śāstrapraṇayanaṃ saṃśrāvayati sma |",
  "SA16n1274:1238": "yathoktaṃ sūtre-bhagavānavocadbhikṣūn-yathāpraṇītaṃ śāstraṃ samyagdhārayata |",
  "SA16n1274:1239": "iti |",
  "SA16n1274:1240": "ataḥ sūtrādarthamādāya śāstraṃ nikāyānta rātmanā pṛthak sthāpyate |",
  "SA16n1274:1241": "ataḥ śāstraṃ racayitavyam |",
  "SA16n1274:1242": "kiñca bhagavān nānāsattvānāṃ santaraṇīyānāṃ kṛte lokādīni śāstramukhānyuktavān |",
  "SA16n1274:1243": "yathā svātyādayo'pratipadyamānā bhrāntamatayo'bhūvan |",
  "SA16n1274:1244": "svātyādayo bhikṣava āhuḥ-tadevedaṃ vijñānaṃ sandhāvati saṃsarati |",
  "SA16n1274:1245": "ananyaditi |",
  "SA16n1274:1246": "bhagavānevamādinā nānādharmamupadiṣṭavān |",
  "SA16n1274:1247": "vinā śāstraṃ kathamarthaḥ pratipadyeta |",
  "SA16n1274:1248": "ityādibhiḥ kāraṇaiḥ śāstraṃ viracayitavyam ||",
  "SA16n1274:1249": "śāstrasthāpanavargastrayodaśaḥ |",
  "SA16n1274:1250": "14 śāstramukhavargaḥ",
  "SA16n1274:1251": "lokamukhaṃ paramārthamukhamiti dvimukhaṃ |",
  "SA16n1274:1252": "lokamukhataḥ astyātmā ityucyate |",
  "SA16n1274:1253": "yathoktaṃ sūtre-",
  "SA16n1274:1254": "ātmā hi ātmano nāthaḥ ko nu nāthaḥ paro bhavet |",
  "SA16n1274:1255": "ātmanaiva kṛtaṃ puṇyaṃ ātmanaiva viśudhyate |",
  "SA16n1274:1256": "ātmanaiva kṛtaṃ pāpamātmanā saṃkliśyate || iti |",
  "SA16n1274:1257": "kiñcoktaṃ sūtre-śāśvataṃ manovijñānam |",
  "SA16n1274:1258": "iti |",
  "SA16n1274:1259": "āha ca-dīrgharātraṃ bhāvitacitto mṛta ūrdhvajanmabhāk bhavati |",
  "SA16n1274:1260": "iti |",
  "SA16n1274:1261": "kiñcāha kārakaḥ karma karoti,",
  "SA16n1274:1262": "kārakaḥ svayamanubhavati |",
  "SA16n1274:1263": "iti |",
  "SA16n1274:1264": "amukaḥ sattvo'trotpadyate ityādi sarvaṃ lokamukhenoktam,",
  "SA16n1274:1265": "paramārthamukhatastūcyate sarvaṃ śūnyamasat iti |",
  "SA16n1274:1266": "yathoktaṃ sūtre eṣu pañcasu skandheṣu nāstyātmā vā ātmīyaṃ vā |",
  "SA16n1274:1267": "cittañca samīraṇajvalanavat pratikṣaṇavināśi |",
  "SA16n1274:1268": "asti karma asti karmaphalam,",
  "SA16n1274:1269": "kārakastu nopalabhyate |",
  "SA16n1274:1270": "iti |",
  "SA16n1274:1271": "yathā bhagavān āha-skandhānāṃ santatyā'sti saṃsāra iti |",
  "SA16n1274:1272": "(2) anyadasti dvividhaṃ śāstramukham vyavahāramukhamāryamukham iti |",
  "SA16n1274:1273": "vyavahāramukhamiti |",
  "SA16n1274:1274": "vyavahārata ucyamānam,",
  "SA16n1274:1275": "[yathā] candraḥ kṣīyata iti |",
  "SA16n1274:1276": "vastutastu candro na kṣīyate |",
  "SA16n1274:1277": "[yathā vā] mṛgā ramāteti snuṣāṃ māteti vadanti |",
  "SA16n1274:1278": "na vastutaḥ sā mātā |",
  "SA16n1274:1279": "yathoktaṃ sūtre-jihvā rasaṃ vijānāti iti |",
  "SA16n1274:1280": "jihvāvijñānaṃ rasaṃ vijānāti na tu jihvā |",
  "SA16n1274:1281": "yathā śaktipratihataṃ puruṣaṃ prati vadanti puruṣo'yaṃ duḥkhaṃ vijānātīti |",
  "SA16n1274:1282": "vijñānantu duḥkhaṃ vijānāti,",
  "SA16n1274:1283": "na tu puruṣaḥ |",
  "SA16n1274:1284": "yathā vā daridraḥ puruṣaḥ prabhuriti vyapadiśyate |",
  "SA16n1274:1285": "buddho'pi puruṣavaśāt prabhuriti khyāpayati |",
  "SA16n1274:1286": "kiñca bhagavān tīrthikānākārayati brāhmaṇāniti śramaṇāniti ca |",
  "SA16n1274:1287": "kṣatriyabrāhmaṇādaya iva buddho'pi vyavahārataḥ pūjyo bhavati |",
  "SA16n1274:1288": "ekameva yathā bhājanaṃ deśavaśāt vibhinnanāmakam,",
  "SA16n1274:1289": "buddho'pi nāmānuyāti |",
  "SA16n1274:1290": "yathā bhagavānāha-ahaṃ vaiśālīṃ paścimā [valoka]mavalokayāmīti |",
  "SA16n1274:1291": "evamādivacanaṃ vyavahāramanuvartata iti vyavahāramukhamityucyate |",
  "SA16n1274:1292": "āryamukhamiti |",
  "SA16n1274:1293": "yathoktaṃ sūtre-pratītyasamutpannaṃ vijñānaṃ cakṣurādīnāmindriyāṇāṃ mūlaṃ mahāsamudravat |",
  "SA16n1274:1294": "yathāha sūtram-skandhāyatanadhātūnāṃ pratyayāḥ sāmagrīmātram na kārakaḥ nāpi vedakaḥ iti |",
  "SA16n1274:1295": "sarvaṃ duḥkhamiti cāha |",
  "SA16n1274:1296": "yathoktaṃ sūtre-yat laukikā vadanti sukhamiti [tat] āryā duḥkhaṃ vadanti |",
  "SA16n1274:1297": "yat āryā duḥkhaṃ vadanti [tat]laukikāḥ sukhaṃ vadanti |",
  "SA16n1274:1298": "iti |",
  "SA16n1274:1299": "abhidheyāḥ śūnyā animittā ityādi ca |",
  "SA16n1274:1300": "tat āryamukhamityucyate |",
  "SA16n1274:1301": "(3) traikālika śāstramukham |",
  "SA16n1274:1302": "yatra rūpamityākhyāyate tatra yadatītaṃ yadanāgataṃ vartamānam sarvaṃ tat rūpamityucyate |",
  "SA16n1274:1303": "idaṃ laukikaṃ śāstramukham |",
  "SA16n1274:1304": "(4) asti cediti śāstramukham |",
  "SA16n1274:1305": "[yathā] sparśo'sti cet,",
  "SA16n1274:1306": "so'vaśyaṃ ṣaḍāyatanamupādāya bhavati |",
  "SA16n1274:1307": "na tu sarvaṃ ṣaḍāyatanaṃ sparśasya hetūkriyate |",
  "SA16n1274:1308": "tṛṣṇasti cet avaśyaṃ sā vedanāmupādāyaṃ bhavati |",
  "SA16n1274:1309": "na tu sarvā vedanā tṛṣṇāyā hetūkriyate |",
  "SA16n1274:1310": "kadācit samagraheturucyate yathā sparśapratyayā vedanā iti |",
  "SA16n1274:1311": "kadācidasamagra heturucyate yathā vedanāpratyayā tṛṣṇā iti |",
  "SA16n1274:1312": "na tūcyate avidyeti |",
  "SA16n1274:1313": "kadācidanyathocyate |",
  "SA16n1274:1314": "yathoktaṃ sūtre-prītamanasaḥ kāyaḥ praśrabhyate |",
  "SA16n1274:1315": "aprītasyāpi tribhirdhyānaiḥkāyaḥ praśrabhyate |",
  "SA16n1274:1316": "praśrabdha[kāyaḥ] sukhaṃ vedayate |",
  "SA16n1274:1317": "iti ca caturbhirdhyānaiḥ prasrabdhimānapi na sukhaṃ vedayate |",
  "SA16n1274:1318": "itīdamanyathā vacanam |",
  "SA16n1274:1319": "(5) utsargo'pavāda iti dvividhaṃ śāstramukham |",
  "SA16n1274:1320": "yathoktaṃ sūtre-yaścai-tyavandanāya pādāvutkṣipati sa āyuṣo'nte deveṣūtpadyate iti |",
  "SA16n1274:1321": "ayamutsargaḥ |",
  "SA16n1274:1322": "sūtrāntaramāha-anantaryasya kartā na deveṣūtpadyata iti |",
  "SA16n1274:1323": "ayamapavādaḥ |",
  "SA16n1274:1324": "uktañca sūtre-kāmānāmanubhavitā nāpāpakaṃ karoti iti |",
  "SA16n1274:1325": "ayamutsargaḥ |",
  "SA16n1274:1326": "strota āpannaḥ puruṣaḥ kāmānupabhuñjāno'pi na durgatipatanīyaṃ karma karoti iti |",
  "SA16n1274:1327": "ayamapavādaḥ |",
  "SA16n1274:1328": "api coktaṃ sūtre-cakṣuḥ pratītya rūpañca cakṣurvijñānamutpadyate iti |",
  "SA16n1274:1329": "ayamutsargaḥ |",
  "SA16n1274:1330": "yadi tadaiva sarvāṇi rūpāṇi pratītya cakṣurvijñānamutpadyata iti vadet |",
  "SA16n1274:1331": "tadayuktam |",
  "SA16n1274:1332": "atha coktaṃ sūtre-śrotraṃ pratītya śabdañca śrotravijñānamutpadyate na cakṣurvijñānam |",
  "SA16n1274:1333": "iti |",
  "SA16n1274:1334": "ayamapavādaḥ |",
  "SA16n1274:1335": "utsargo'pavādaśca sarvaḥ sayuktiko na dharmalakṣaṇavilomakaḥ |",
  "SA16n1274:1336": "(6) aparamasti dvividhaṃ śāstramukham-viniścitamaviniścitamiti |",
  "SA16n1274:1337": "viniścitam-yathocyate-buddhaḥ sarvajñaḥ puruṣa iti |",
  "SA16n1274:1338": "bhagavato bhāṣitaḥ paramārtho dharmaḥ |",
  "SA16n1274:1339": "bhagavataḥ śrāvakāḥ samyagācāraśīlā iti |",
  "SA16n1274:1340": "kiñcāha-sarve saṃskṛtadharmā anityā duḥkhāḥ śūnyā anātmānaḥ [teṣāṃ]nirodho nirvāṇam ityādi mukhaṃ viniścitam |",
  "SA16n1274:1341": "aviniścitam-yadyucyate mriyamāṇo jāyata iti |",
  "SA16n1274:1342": "tadaviniścitam |",
  "SA16n1274:1343": "satyāṃ tṛṣṇāyāṃ jāyate |",
  "SA16n1274:1344": "tṛṣṇākṣaye nirudhyate |",
  "SA16n1274:1345": "kiñcoktaṃ sūtre-samāhitasya tattvajñānamutpadyata iti |",
  "SA16n1274:1346": "idamapi aviniścitam |",
  "SA16n1274:1347": "āryāṇāṃ samādhilābhināṃ tattvajñānamutpadyate |",
  "SA16n1274:1348": "na tu tīrthikānāṃ labdhasamādhikānāmapi |",
  "SA16n1274:1349": "yathāha sūtram-yadabhilaṣitaṃ tallabhyate iti |",
  "SA16n1274:1350": "idamapi aviniścitam |",
  "SA16n1274:1351": "kadācittu na labhyate |",
  "SA16n1274:1352": "yadāha-ṣaḍāyatanaṃ sparśajanakam iti |",
  "SA16n1274:1353": "idamapi aviniścitam |",
  "SA16n1274:1354": "kiñcijjanakaṃ kiñcinna janakam |",
  "SA16n1274:1355": "evamādyaviniścitamukham |",
  "SA16n1274:1356": "(7) atha kṛtakākṛtakaśāstramukham |",
  "SA16n1274:1357": "yathocyate-adbhuta mūlikā surabhipuṣpañca na vātarogapratikūlam iti |",
  "SA16n1274:1358": "āha-kovidārapuṣpaṃ vātarogapratikūlam iti |",
  "SA16n1274:1359": "ādyasya manuṣyapuṣpatvāt na vātarogapratikūlamityucyate |",
  "SA16n1274:1360": "dvitīyasya divyapuṣpatvāt vātarogapratikūlamityucyate |",
  "SA16n1274:1361": "kiñca vadanti tisro vedanā-duḥkhā vedanā sukhā vedanā aduḥkhāsukhā vedanā iti |",
  "SA16n1274:1362": "sūtrāntaramāha-vidyamānāḥ sarvā vedanā duḥkhamiti |",
  "SA16n1274:1363": "trividhaṃ duḥkhaṃ-duḥkha-duḥkhaṃ,",
  "SA16n1274:1364": "vipariṇāmaduḥkhaṃ saṃskāra duḥkhamiti |",
  "SA16n1274:1365": "tadarthamāha-vidyamānāḥ sarvā vedanā duḥkhamiti |",
  "SA16n1274:1366": "āha ca-duḥkhamidaṃ trividhaṃ navaṃ purāṇaṃ madhyamiti |",
  "SA16n1274:1367": "aciravedanāyāṃ sukham |",
  "SA16n1274:1368": "ciranirvede duḥkham |",
  "SA16n1274:1369": "madhyame upekṣā |",
  "SA16n1274:1370": "kiñcāha-abhisambuddhatvāt parivrāṭ iti |",
  "SA16n1274:1371": "anabhisambuddho'ṣi parivrāṭ bhavati |",
  "SA16n1274:1372": "evamādilakṣaṇānāṃ hetuta ākhyā bhavati |",
  "SA16n1274:1373": "(8) pratyāsattiḥ śāstramukham |",
  "SA16n1274:1374": "yathā bhagavānavocabhdikṣūn-prajahata prapañcam,",
  "SA16n1274:1375": "tadā nirvāṇaṃ labhadhve iti |",
  "SA16n1274:1376": "alabdhe'pi pratyāsattyā labhadhve ityucyate |",
  "SA16n1274:1377": "(9) lakṣaṇasāmyaṃ śāstramukham |",
  "SA16n1274:1378": "yathā ekavastukathane anyadapi vastu samalakṣaṇamuktaṃ bhavati |",
  "SA16n1274:1379": "yathā cāha bhagavān-laghuparivṛttaṃ cittam |",
  "SA16n1274:1380": "tadā anye'pi caittadharmā uktā bhavanti |",
  "SA16n1274:1381": "(10) bhūyo'nuvartanaṃ śāstramukham |",
  "SA16n1274:1382": "yathā bhagavānā ha-ya udayavyayalakṣaṇadṛṣṭidvayaṃ na prajānāti sa sarvaḥ sarāgī bhavati |",
  "SA16n1274:1383": "yastu prajānāti sa vītarāgo bhavati |",
  "SA16n1274:1384": "iti |",
  "SA16n1274:1385": "strotaāpanna udayavyayalakṣaṇadvitayadṛṣṭiṃ jānannapi sarāgo bhavati |",
  "SA16n1274:1386": "tatprajānānāṃ bhūyastvena paraṃ vītarāgā bhavanti |",
  "SA16n1274:1387": "(11) kāraṇe kāryopacāraḥ śāstramukham |",
  "SA16n1274:1388": "yathocyate-annadānaṃ prayacchati pañca guṇān-āyuḥ varṇaṃ balaṃ sukhaṃ pratibhānam iti |",
  "SA16n1274:1389": "vastutastu nāyurādīn pañca guṇān prayacchati |",
  "SA16n1274:1390": "api tu taddhetūn prayacchati |",
  "SA16n1274:1391": "kiñcāhuḥ kārṣāpaṇamadyata iti |",
  "SA16n1274:1392": "kārṣāpaṇaṃ nādanīyam |",
  "SA16n1274:1393": "api tu kārṣāpaṇamupādāya labdhamadyate ityataḥ kārṣāpaṇamadyata ityucyate |",
  "SA16n1274:1394": "yathāha sūtram-strīpuruṣau malam iti |",
  "SA16n1274:1395": "na vastuto malam |",
  "SA16n1274:1396": "āsaṅgādikleśamalahetutvāt |",
  "SA16n1274:1397": "malamityucyate |",
  "SA16n1274:1398": "kiñcāha-pañca viṣayāḥ kāmā iti |",
  "SA16n1274:1399": "na vastutaḥ kāmāḥ |",
  "SA16n1274:1400": "kāmajanakatvāt |",
  "SA16n1274:1401": "kāmā ityucyante |",
  "SA16n1274:1402": "sukhakāraṇaṃ sukhamityucyate |",
  "SA16n1274:1403": "yathā vadanti-upacitadharmāṇaṃ puruṣaṃ ayaṃ puruṣaḥ sukha iti |",
  "SA16n1274:1404": "duḥkhakāraṇaṃ duḥkhamityucyate |",
  "SA16n1274:1405": "yathā vadanti-mūḍhaiḥ saha saṃvāso duḥkhamiti |",
  "SA16n1274:1406": "yathā vadanti sukho'gniḥ duḥkho'gniriti |",
  "SA16n1274:1407": "āhuśca-āyurheturāyuriti |",
  "SA16n1274:1408": "yathoktaṃ gāthāyām-",
  "SA16n1274:1409": "janmopakaraṇasampacca bāhyaṃ jīvitamasti hi |",
  "SA16n1274:1410": "dhanahārī yathā nṝṇāṃ jīvitāpahṛducyate || iti |",
  "SA16n1274:1411": "āhuścāsravaheturāsrava iti |",
  "SA16n1274:1412": "yathāha saptāsravasūtram-tatra dvau vastuta āsravau,",
  "SA16n1274:1413": "amyāni pacca vastūni āsravakāraṇāni |",
  "SA16n1274:1414": "kārye kāraṇopacāraścāsti |",
  "SA16n1274:1415": "yathā bhagavānāha-mayā pūrvakarmānubhavitavyamiti |",
  "SA16n1274:1416": "karmaphalamanubhavitavyamityarthaḥ |",
  "SA16n1274:1417": "evamādīni bahūni śāstramukhāni parijñātavyāni ||",
  "SA16n1274:1418": "śāstramukhavargaścaturdaśaḥ |",
  "SA16n1274:1419": "15 śāstrapraśaṃsāvargaḥ",
  "SA16n1274:1420": "śāstramidamabhyasitavyam kasmāt |",
  "SA16n1274:1421": "śāstramabhyasan puruṣadharmajñānaṃ labhate |",
  "SA16n1274:1422": "yathoktaṃ sūsre-dvau puruṣau staḥ jño'jñaśca |",
  "SA16n1274:1423": "yaḥ skandhadhātvāyatanadvādaśanidānakāraṇakāryādidharmavivekākuśalaḥ so'jñaḥ |",
  "SA16n1274:1424": "yastu kuśalaḥ, sa jña iti |",
  "SA16n1274:1425": "śāstre cāsmin skandhadhātvāyatanādīni samyagvivicyante |",
  "SA16n1274:1426": "ata idaṃ śāstramupādāya puruṣadharmajñānaṃ labhyate |",
  "SA16n1274:1427": "itīdamabhyasitavyam |",
  "SA16n1274:1428": "etacchāstrābhyāsādaprākṛto bhavati |",
  "SA16n1274:1429": "prākṛto'prākṛta iti dvau puruṣau staḥ |",
  "SA16n1274:1430": "yathā vadanti-kaścinmuṇḍitakeśaśmaśruko dharmapaṭaṃ paridadhānaḥ parigṛhītabuddheryāpatho'pi bhagavacchāsanād dūrībhūtaḥ |",
  "SA16n1274:1431": "śraddhendriyādyasamanvāgamāt |",
  "SA16n1274:1432": "yastu śraddhendriyādisamanvāgataḥ sa gṛhastho'pi aprākṛta ityucyate |",
  "SA16n1274:1433": "yathoktaṃ sūtre-caturvidhāḥ puruṣāḥ kaścit saṅghasyeryāpathe'vatīrṇaḥ na saṅghagaṇitaḥ |",
  "SA16n1274:1434": "kaścit saṅghagaṇito na saṅghasyeryāpathe'vatīrṇaḥ |",
  "SA16n1274:1435": "kaścit saṅgheryāpathe saṅghagaṇanāyāñcāvatīrṇaḥ |",
  "SA16n1274:1436": "kaścinna saṅgheryāpathe'vatīrṇo nāpi saṅghagaṇanāyām |",
  "SA16n1274:1437": "ādyaḥ pravrajitaḥ prākṛtaḥ |",
  "SA16n1274:1438": "anantaro gṛhastha āryaḥ |",
  "SA16n1274:1439": "tṛtīyaḥ pravrajitaḥ āryaḥ |",
  "SA16n1274:1440": "caturtho gṛhastha prākṛtaḥ |",
  "SA16n1274:1441": "iti |",
  "SA16n1274:1442": "anena hetunā śraddhendriyādivirahito na saṅghagaṇānāyāmavatarati |",
  "SA16n1274:1443": "ataḥ śradvendriyādīnāṃ kṛta udyogaḥ kāryaḥ |",
  "SA16n1274:1444": "śraddhendriyalipsunā bhagavacchāsanaṃ śrutvā uddiṣṭaṃ prātimokṣamādāya yathāvaccaritavyam |",
  "SA16n1274:1445": "ato'bhyasitavyamidaṃ buddhadharmaśāstram |",
  "SA16n1274:1446": "kiñcānena śāstreṇa dvividhaṃ hitaṃ bhavati ātmahitaṃ parahitamiti |",
  "SA16n1274:1447": "yathoktaṃ sūtre-caturvidhāḥ puruṣāḥ |",
  "SA16n1274:1448": "kaścidātmahitāya pratipanno na parahitāya |",
  "SA16n1274:1449": "kaścit parahitāya pratipanno nātmahitāya |",
  "SA16n1274:1450": "kaścidātmahitāya ca pratipannaḥ parahitāya ca |",
  "SA16n1274:1451": "kaścinnaivātmahitāpa pratipanno na parahitāya iti |",
  "SA16n1274:1452": "ya ātmanā śīlādīn sampādayati na parān śīlādiṣu sthāpayati |",
  "SA16n1274:1453": "sa ātmahitāya pratipannaḥ |",
  "SA16n1274:1454": "evaṃ caturdhā |",
  "SA16n1274:1455": "yat kaścidātmahitāya pratipanno'pi pareṣāñca dānādimahāphalaṃ sampādayati |",
  "SA16n1274:1456": "tadapi parahitam |",
  "SA16n1274:1457": "tatra buddhānusmṛte rnedaṃ hitamucyate |",
  "SA16n1274:1458": "yadi kaścit parasya dharmopadeśāya pratipannaḥ |",
  "SA16n1274:1459": "tat parahitam |",
  "SA16n1274:1460": "sa ātmanā dharmacaryāmanuvartamāno'pi parārthamupadeśāt ātmano'pi hitamanuprāpnoti |",
  "SA16n1274:1461": "yathoktaṃ sūtre-parasyadharmamupadiśan pañcavidhaṃ hitaṃ labhate iti |",
  "SA16n1274:1462": "tatra buddhānusmṛterapi nedamucyate |",
  "SA16n1274:1463": "tatra pravacanamātrasyottamaṃ hitaṃ bhavati yadyathoktamācarata āsravāḥ kṣīyante iti |",
  "SA16n1274:1464": "ato dharmasya prakktā parahitāya pratipannaḥ |",
  "SA16n1274:1465": "sa sahitatvācca puruṣeṣūttamaḥ |",
  "SA16n1274:1466": "tadyathā raseṣu maṇḍam |",
  "SA16n1274:1467": "atha sa puruṣa idānīṃ jyotiṣi sthitaḥ paścādapi jyotiḥ parāyaṇo bhavati |",
  "SA16n1274:1468": "laukikāḥ sarve bhūyasā tamastamaḥ parāyaṇāḥ jyotiṣo jyotiḥ parāyaṇā vā |",
  "SA16n1274:1469": "yaḥ kaścid buddhaśāsanamācarati sa tamaso jyotiḥ parāyaṇaḥ jyotiṣo jyotiḥ parāyaṇo vā bhavati |",
  "SA16n1274:1470": "kasmāt |",
  "SA16n1274:1471": "dānādīnācaran na [tādṛśaṃ] hitaṃ vindate yādṛśaṃ buddhadharmaṃ śṛṇvan [vindate] |",
  "SA16n1274:1472": "yaścālpa[mapi] buddhapravacanaṃ śṛṇoti sa prativedhajñānalābhī san sarvakleśān bhaṅktvā apramāṇahitaṃ prasavati |",
  "SA16n1274:1473": "yaktoktaṃ sūtre-catvāraḥ pudgalāḥ-tamastamaḥparāyaṇaḥ tamojyotiḥparāyaṇaḥ jyotirjyotiḥ parāyaṇaḥ jyotistamaḥparāyaṇaḥ iti |",
  "SA16n1274:1474": "kiñca caturvidhāḥ parāyaṇāḥ anussrotogāmī pratisrotogāmī sthitātmā,",
  "SA16n1274:1475": "tīrṇaḥ pāraṅgata iti |",
  "SA16n1274:1476": "yaścittaikāgryeṇa bhagavaddharmaṃ śṛṇoti sa eva pañca nīvaraṇāni prahāya saptabodhyaṅgāni bhāvayati |",
  "SA16n1274:1477": "ataḥ sa pratiruddhasaṃsārasrotāḥ pratīkūla ityucyate |",
  "SA16n1274:1478": "sa ca sthitātmā pāraṅgataśca bhavati |",
  "SA16n1274:1479": "punaścaturvidhāḥ puruṣāḥ-sadābhavanimagnaḥ kañcit kālaṃ bhavānnirgatya punarnimagnaḥ,",
  "SA16n1274:1480": "bhavanirgamaparīkṣakaḥ bhavapāraṅgata iti |",
  "SA16n1274:1481": "yo nirvāṇagāmiśraddhādiguṇānnotpādayati |",
  "SA16n1274:1482": "sa sadā bhavanimagnaḥ |",
  "SA16n1274:1483": "kaścit laukikaśraddhādīnutpādya na dṛḍhayati panaḥ parihīyate |",
  "SA16n1274:1484": "sa kañcit kālaṃ nirgatya punarnimagnaḥ |",
  "SA16n1274:1485": "yaḥ śraddhādīnutpādya śubhāśubhaṃ vivecayati sa nirgamaparīkṣakaḥ |",
  "SA16n1274:1486": "yaḥ nirvāṇagāmiśraddhādīnupasampādya bhāvayati sa pāraṅgataḥ |",
  "SA16n1274:1487": "yo bhagavaddharmasya samyagarthaṃ vetti sa naiva sadā nimagno bhavati |",
  "SA16n1274:1488": "sa muhūrtaṃ parihīno'pi nātyantaṃ parihīyate |",
  "SA16n1274:1489": "sa ca guṇābhāvayitetyucyate yaḥ kāyena śīlaṃ manasā prajñāṃ ca bhāvayati sa kiñcid duṣkarma kurvannapi durgatau patati |",
  "SA16n1274:1490": "yastu bhāvayati kāyena śīlaṃ manasā prajñāṃ sa bahu duṣkarma kurvannapi na durgatau patati |",
  "SA16n1274:1491": "kāyasya bhāvayitā śrutaprajñābhyāṃ kāyavedanācaittān bhāvayati |",
  "SA16n1274:1492": "kāyaṃ bhāvayan krameṇa śīlasamādhiprajñāskandhānutpādya karmāṇi prajahāti |",
  "SA16n1274:1493": "karmaṇāṃ prahāṇāt saṃsāro'pi nirudhyate |",
  "SA16n1274:1494": "-uktañca sūtre caturvidhāḥ puruṣāḥ-kecit agambhīratīkṣṇānuyāḥ,",
  "SA16n1274:1495": "kecit atīkṣṇagambhīrānuśayāḥ,",
  "SA16n1274:1496": "kecidgambhīratīkṣṇānuśayā,",
  "SA16n1274:1497": "kecidagambhīrātīkṣṇānuśayāḥ |",
  "SA16n1274:1498": "ādyaḥ adhimātrānuśayaḥ kāle kāla āgacchati |",
  "SA16n1274:1499": "samanantaro yo mṛdumadhyānuśayaḥ sa sadāgatya cittaniviṣṭo bhavati |",
  "SA16n1274:1500": "tṛtīyo yo'dhimātrānuśayaḥ so'pi āgatya cittaniviṣṭaḥ |",
  "SA16n1274:1501": "caturtho yo mṛdumadhyānuśayaḥ sa kaśmiṃñcitkāla āgacchati |",
  "SA16n1274:1502": "sa yadi bhagavataḥ śāsane samyacchāsraṃ śṛṇoti |",
  "SA16n1274:1503": "sa tīkṣṇagabhīrākhyadvividhānanuśayān prajahāti |",
  "SA16n1274:1504": "bhagavaddharmasya samyagarthaṃ yo vetti |",
  "SA16n1274:1505": "tasya nātmavyābādhā na paravyābādhā bhavati |",
  "SA16n1274:1506": "tīrthikāḥśīlamātradhāriṇaḥ svakāyameva vyābādhante |",
  "SA16n1274:1507": "nāsti puṇyapāpaṃ [nāsti] karmaphalamiti mithyādṛṣṭau yaḥ patati saparāneva vyābādhate |",
  "SA16n1274:1508": "yaddānamācarati sa ātmānamapi vyābādhate parānapi vyābādhate |",
  "SA16n1274:1509": "yathādhvare bahavaḥ paśavo hanyante |",
  "SA16n1274:1510": "yastu bhagavaddharmasyārthaṃ vetti |",
  "SA16n1274:1511": "sa hitameva kurvan nātmānaṃ byābādhate |",
  "SA16n1274:1512": "nāpi parān |",
  "SA16n1274:1513": "yathā dhyānasamādhimaitrīkaruṇānāṃ lābhī |",
  "SA16n1274:1514": "ato'bhyasitavyamidaṃ bhagavacchāsanaśāstram |",
  "SA16n1274:1515": "etacchāsrābhyāsī samyagarthaveditvāt kathyo bhavati |",
  "SA16n1274:1516": "yathoktaṃ sutre kathāsamprayogeṇa [pudgalo] veditavyo yadi vā kathyo yadi vā'kathya iti |",
  "SA16n1274:1517": "yo viduṣāṃ dharmaṃ pṛṣṭhaḥ sthānāsthāne na santiṣṭhati |",
  "SA16n1274:1518": "parikalpe na santiṣṭhati |",
  "SA16n1274:1519": "pratipadāyāṃ na santiṣṭhati |",
  "SA16n1274:1520": "ayamakathyo bhavati |",
  "SA16n1274:1521": "tadviparītaḥ kathya iti |",
  "SA16n1274:1522": "viduṣāṃ dharme na tiṣṭhatīti |",
  "SA16n1274:1523": "vādī samyak prajñānenārthagatiṃ jñātvā paścātprayogamādatte |",
  "SA16n1274:1524": "so'syājñatvāt na grāhyaḥ |",
  "SA16n1274:1525": "yathā nāthaputrādayaḥ svayaṃ vadanti asmākaṃ śāstā āptaḥ tadvacanamevānuvartāmaha iti |",
  "SA16n1274:1526": "sthānāsthāne na santiṣṭhatīti |",
  "SA16n1274:1527": "hetuprayoge na tiṣṭhati |",
  "SA16n1274:1528": "tīrthikādīnāṃ dvidhā hetuḥ sādhāraṇahetuḥ viśeṣaheturiti |",
  "SA16n1274:1529": "pareṇa sādhāraṇahetāvukte asādhāraṇahetunā prativadanti |",
  "SA16n1274:1530": "asādhāraṇahetāvukte sādhāraṇahetunā prativadanti |",
  "SA16n1274:1531": "evaṃ dvividhahetāvapi na tiṣṭhanti |",
  "SA16n1274:1532": "parikalpe na santiṣṭhati iti |",
  "SA16n1274:1533": "dṛṣṭānte na tiṣṭhati |",
  "SA16n1274:1534": "pratipadāyāṃ na santiṣṭhatīti |",
  "SA16n1274:1535": "vādapaddhatau na tiṣṭhati |",
  "SA16n1274:1536": "yathā ha-mā paruṣavacanamuccāraya |",
  "SA16n1274:1537": "mā tyaja pratijñārtham |",
  "SA16n1274:1538": "yatnenopāyaṃ śikṣaya saṃvillābhāya |",
  "SA16n1274:1539": "ātmano vā mānasikī tuṣṭhiḥ āryapravacanadharmaḥ iti |",
  "SA16n1274:1540": "tatra yo bhagavaddharma samyak jñātvā pravakti sa kathyo bhavati | nānye |",
  "SA16n1274:1541": "akathya iti |",
  "SA16n1274:1542": "ya [ekāṃśa] vyākaraṇīyaṃ praśnaṃ nai [kāṃśena] vyākaroti |",
  "SA16n1274:1543": "vibhajya vyākaraṇīyaṃ praśnaṃ na vibhajya vyākaroti |",
  "SA16n1274:1544": "pratipṛcchāvyākaraṇīyaṃ praśnaṃ na patipṛcchya vyākaroti sthapanīyaṃ praśnaṃ na sthapayitvā vyākaroti |",
  "SA16n1274:1545": "tadviparītaḥ kathyaḥ |",
  "SA16n1274:1546": "ekāṃśa vyākaraṇīyaḥ praśna iti |",
  "SA16n1274:1547": "[tatra] eka eva heturasti |",
  "SA16n1274:1548": "[tena] yathā buddho bhagavān [tathā] loke nāsti tatsama itīdṛśamanumānaṃ bhavati |",
  "SA16n1274:1549": "vibhajyavyākaraṇīyaḥ praśna iti |",
  "SA16n1274:1550": "punarasti kāraṇaṃ [vibhajya vyākaraṇasya] |",
  "SA16n1274:1551": "yathā mṛtasantānādayaḥ [punarutpatsyant] iti |",
  "SA16n1274:1552": "paripṛcchāvyākaraṇīyaḥ praśna iti |",
  "SA16n1274:1553": "yathā kaścitpṛcchati |",
  "SA16n1274:1554": "anyaḥ punaḥ paripṛcchaya vyākaroti |",
  "SA16n1274:1555": "sthapanīyaḥ praśna iti yo dharmo'bhūtarūpaḥ kintu prajñaptisan |",
  "SA16n1274:1556": "sa dharmaḥ kimekaḥ uta nānā,",
  "SA16n1274:1557": "kiṃ śāśvataḥ utāśāśvata ityādi yadi kaścit pṛcchati |",
  "SA16n1274:1558": "nāyamartho vyākaraṇīyaḥ |",
  "SA16n1274:1559": "bhagavacchāsanasya vettā kevalaṃ tat vetti |",
  "SA16n1274:1560": "tasmādabhyasitavyamidaṃ bhagavacchāsanaśāsram |",
  "SA16n1274:1561": "kiñca santi caturvidhāḥ puruṣāḥ-sāvadyaḥ badyabahulaḥ alpāvadyaḥ anavadya iti |",
  "SA16n1274:1562": "sāvadya iti yasya kevalamakuśalaṃ naiko'pi kuśaladharmo'sti |",
  "SA16n1274:1563": "vadyabahula iti |",
  "SA16n1274:1564": "yasyākuśalaṃ bahu kuśalamalpam |",
  "SA16n1274:1565": "alpavadya iti |",
  "SA16n1274:1566": "yasya kuśalaṃ bahu akuśalamalpam |",
  "SA16n1274:1567": "anavadya iti |",
  "SA16n1274:1568": "yasya kuśaladharmamātraṃ nākuśalam |",
  "SA16n1274:1569": "bhagavacchāsanasya samyagarthavedī dvaividhyaṃ bhajate alpavadyo'navadya iti |",
  "SA16n1274:1570": "atha yo bhagavacchāsanasyārthaṃ vetti |",
  "SA16n1274:1571": "tasya duḥkhavedanā parimitā |",
  "SA16n1274:1572": "sa hi nirvāṇamavaśyaṃ prāpsyati ||",
  "SA16n1274:1573": "śāstrapraśaṃsāvargaḥ pañcadaśaḥ |",
  "SA16n1274:1574": "16 caturdharmavargaḥ",
  "SA16n1274:1575": "athaitacchāsrābhyāsī uttamaṃ saṅgrahadharmaṃ vindate |",
  "SA16n1274:1576": "yathoktaṃ sūtre-catvāri saṅgrahavastūni-dānaṃ priyavacanamarthacaryā samānārthatā iti |",
  "SA16n1274:1577": "dānam annavastrādīnām |",
  "SA16n1274:1578": "dhanadānena saṃgṛhītāḥ sattvāḥ punarvikampyā bhavanti |",
  "SA16n1274:1579": "priyavacanam yathāpriprāyaṃ bhāṣaṇam |",
  "SA16n1274:1580": "idamapi duṣṭameva |",
  "SA16n1274:1581": "tasyābhiprāyasya [svīyatayā] grahaṇāt |",
  "SA16n1274:1582": "arthacarcā parārthaṃ hitākāṃkṣaṇam |",
  "SA16n1274:1583": "yat sahetupratyayamanyasya kāryasiddhiṃ karoti |",
  "SA16n1274:1584": "idamapi prakampyaṃ bhavati |",
  "SA16n1274:1585": "samānārthatā |",
  "SA16n1274:1586": "yathā śoke mode ca [pareṇa] sahaikībhavanam |",
  "SA16n1274:1587": "iyaṃ samānārthatā |",
  "SA16n1274:1588": "idaṃ kadācitprakampyam |",
  "SA16n1274:1589": "yadi kaścit dharmadānapriyavacanārthacaryāsamānārthatābhiḥ sattvān saṅgṛhṇāti |",
  "SA16n1274:1590": "tadā te sattvā na prakampyā bhavanti |",
  "SA16n1274:1591": "dharmeṇa saṅgraho yadutaitacchāstrābhyāsaḥ |",
  "SA16n1274:1592": "ato yatnena śikṣitavyam |",
  "SA16n1274:1593": "etacchāstramabhyasan uttamaṃ śaraṇaṃ labhate |",
  "SA16n1274:1594": "yathoktaṃ sūtre-dharmapratiśaraṇena bhavitavyam na pudgalapratiśaraṇeneti |",
  "SA16n1274:1595": "yadyapi kaścidevaṃ vadet mayā bhagavataḥ sammukhāt śrutaṃ bhadantaśca sammukhādvā pūrvānte śrutamiti |",
  "SA16n1274:1596": "tasyāśraddheyatvāt na tadvavacanamādeyam |",
  "SA16n1274:1597": "yadvacanantu sūtre'vatīrṇaṃ dharmalakṣaṇāviruddhaṃ vinayānuloimitañca tatpunarādeyaṃ syāt iti |",
  "SA16n1274:1598": "sūtre'vatīrṇamiti yat nītārthasūtre'vatīrṇam |",
  "SA16n1274:1599": "nītārthasūtrañca yasyārthagatirdharmalakṣaṇāviruddhā |",
  "SA16n1274:1600": "dharmalakṣaṇañca yadvinayānulomakam |",
  "SA16n1274:1601": "vinayaśca saṃvaraḥ |",
  "SA16n1274:1602": "tadyathā kaścit saṃskṛtadharmāḥ śāśvatāḥ sukhāḥ sātmāna iti bhāvayati |",
  "SA16n1274:1603": "sa na kāmādīn prajahāti |",
  "SA16n1274:1604": "anityā duḥkhā anātmāna iti yo bhāvayati |",
  "SA16n1274:1605": "sa kāmādīn prajahāti |",
  "SA16n1274:1606": "anityatādijñānameva dharmalakṣaṇam dharmo'yaṃ śaraṇīkartavyo na pudgalāḥ |",
  "SA16n1274:1607": "dharmapratiśaraṇaṃ vadatā sarve dharmāḥ saṅgṛhītā bhavanti |",
  "SA16n1274:1608": "ataḥ punarucyate nitārthasūtrapratiśaraṇena bhavitavyaṃ na neyārthasūtrapratiśaraṇeneti |",
  "SA16n1274:1609": "nītārthasūtrameva tṛtīyaṃ pratiśaraṇam |",
  "SA16n1274:1610": "yaducyate arthapratiśaraṇena bhavitavyaṃ na vyañjanapratiśareṇa iti |",
  "SA16n1274:1611": "yo'yaṃ vyañjanārthaḥ sūtre'vatīrṇo dharmalakṣaṇāvirodhī vinayānulomakaśca tatpratiśaraṇena bhavitavyam |",
  "SA16n1274:1612": "jñānapratiśaraṇena bhavitavyaṃ na vijñānapratiśaraṇena iti |",
  "SA16n1274:1613": "[vijñānaṃ] yat rūpādivijñānam |",
  "SA16n1274:1614": "yathoktaṃ sūtre vijānātīti vijñānam |",
  "SA16n1274:1615": "iti |",
  "SA16n1274:1616": "jñānaṃ nāma yathābhūtadharmābhisamayaḥ |",
  "SA16n1274:1617": "yathoktaṃ-rūpavedanāsaṃjñāsaṃskāravijñānāni yathābhūtaṃ prajānātīti jñānam |",
  "SA16n1274:1618": "śūnyataiva yathābhūtam |",
  "SA16n1274:1619": "ato yadvijñānapratilabdham,",
  "SA16n1274:1620": "na tatpratiśaraṇena bhavitavyam |",
  "SA16n1274:1621": "yā jñānapratiśaraṇatā saiva śūnyatāpratiśaraṇatā |",
  "SA16n1274:1622": "tāmuttamapratiśaraṇatāṃ prativedhitukāmena idaṃ śāstramabhyasitavyam |",
  "SA16n1274:1623": "uktañca sūtre-catvāri devamanuṣyāṇāṃ cakrāṇi śubhavardhakāni |",
  "SA16n1274:1624": "pratirūpadeśavāsaḥ satparuṣopāśrayaḥ ātmanaḥ samyakpraṇidhānaṃ pūrve ca kṛtapuṇyatā |",
  "SA16n1274:1625": "iti |",
  "SA16n1274:1626": "pratirūpadeśavāso nāma yat pañcadūṣaṇavivikto madhyadeśaḥ |",
  "SA16n1274:1627": "satpuruṣopāśrayo yat buddhādhvani janmanā saṅgamaḥ |",
  "SA16n1274:1628": "pūrve ca kṛtapuṇyatā nāma yat bādhiryamūkatādyabhāvaḥ |",
  "SA16n1274:1629": "ātmanaḥ samyak praṇidhānaṃ nāma samyak darśanamidam |",
  "SA16n1274:1630": "samyak darśanañcāvaśryaṃbhagavacchāsanaśravaṇādutpadyate ityata idaṃ samyacchāsanaśāstramabhyasitavyam |",
  "SA16n1274:1631": "asya śāstrasyādhyetā cāsminnevāyuṣi satyaprativedhākhyaṃ mahāsārārthaṃ labhate |",
  "SA16n1274:1632": "yathoktaṃ sutre-catvāraḥ sāradharmāḥ vacanasāraḥ samādhisāro darśanasāro vimuktisāra iti |",
  "SA16n1274:1633": "vacanasāra iti |",
  "SA16n1274:1634": "sarve saṃskṛtā anityā duḥkhāḥ,",
  "SA16n1274:1635": "sarve anātmānaḥ śāntaṃ nirodho nirvāṇamiti yadvacanam |",
  "SA16n1274:1636": "ayaṃ vacanasāraḥ śrutamayaprajñāparipūraṇamityākhyāyate |",
  "SA16n1274:1637": "imamupādāya pratilabdhaḥ samādhiścintāmayaprajñāparipūraṇamityucyate |",
  "SA16n1274:1638": "imaṃ samādhimupādāya saṃskṛtadharmā anityā duḥkhāḥ ityādi bhāvanā samyagdarśanaprāpiṇī bhāvanāmayaprajñāparipūraṇamityucyate |",
  "SA16n1274:1639": "prajñātrittayapratilabdhaṃ phalaṃ vimuktisāra ityākhyāyate |",
  "SA16n1274:1640": "atha yaḥ śṛṇoti bhagavacchāsanasya samyacchāsram,",
  "SA16n1274:1641": "sa mahāntamarthaṃ labhate |",
  "SA16n1274:1642": "yathoktaṃ sūtre-catvāro mahārthadharmāḥ satpuruṣasaṃsevā,",
  "SA16n1274:1643": "saddharmaśravaṇaṃ,",
  "SA16n1274:1644": "yoniśo manaskāraḥ dharmānudharmapratipattiriti |",
  "SA16n1274:1645": "yaḥ satpuruṣamupāste sa saddharmaṃ śṛṇoti |",
  "SA16n1274:1646": "asya saddharmasya satpuruṣavartitvāt |",
  "SA16n1274:1647": "śrutasaddharmā san yoniśo manaskāramutpādya anityādinā dharmān samyagbhāvayati |",
  "SA16n1274:1648": "anayā bhāvanayā dharmānudharmaṃ pratipadyate yadutānāsravaṃ darśanam |",
  "SA16n1274:1649": "etacchāstraṃ śṛṇvataścatvāri guṇādhiṣṭhānāni bhavanti-prajñādhiṣṭhānaṃ,",
  "SA16n1274:1650": "satyādhiṣṭhānaṃ,",
  "SA16n1274:1651": "tyāgādhiṣṭhānaṃ,",
  "SA16n1274:1652": "upaśamādhiṣṭhānamiti |",
  "SA16n1274:1653": "dharmaśravaṇātprajñā bhavatīti prajñādhiṣṭhānam |",
  "SA16n1274:1654": "anayā prajñayā paramārthaśūnyatāṃ paśyatīti satyādhiṣṭhānam |",
  "SA16n1274:1655": "śūnyatādarśanena kleśānāṃ viyogaṃ labhata iti tyāgādhiṣṭhānam |",
  "SA16n1274:1656": "kleśānāṃ kṣayācittamupaśāmyatīdamupaśamādhiṣṭhānam |",
  "SA16n1274:1657": "kiñca bhagavacchāsanasya samyacchāstraṃ śrutavataścatvāri nirvāṇagāmini kuśalamūlāni aṅkurībhavanti yaduta ūṣmadharmo mūrdhadharmaḥ kṣāntidharmo laukikāgradharma iti |",
  "SA16n1274:1658": "anityādyākāreṇa pañcaskandhān bhāvayato'varaṃ mṛdu nirvāṇagāmi kuśalamūlaṃ cittasyoṣmakaramutpadyate |",
  "SA16n1274:1659": "ayamūṣmadharma ityucyate |",
  "SA16n1274:1660": "uṣmadharmasaṃvardhitaṃ madhyaṃ kuśalamūlaṃ mūrdhadharma ityākhyāyate |",
  "SA16n1274:1661": "mūrdhadharmasaṃvardhitamuttamaṃ kuśalamūlaṃ kṣāntidharma ityucyate |",
  "SA16n1274:1662": "kṣāntisaṃvardhitamuttamottamaṃ kuśalamūlaṃ laukikāgradharma ityabhidhīyate |",
  "SA16n1274:1663": "santi ca catvāri kuśalamūlāni-hānabhāgīyaṃ,",
  "SA16n1274:1664": "sthitibhāgīyaṃ,",
  "SA16n1274:1665": "viśeṣabhāgīyaṃ nirvedhabhāgīyamiti |",
  "SA16n1274:1666": "dhyānasamādhipūjanavandanastotrādikuśalamūlānāṃ hānaṃ hānabhāgīyam |",
  "SA16n1274:1667": "dhyānasamādhyādikuśalamūlānāṃ pratilābhaḥ sthitibhāgīyam |",
  "SA16n1274:1668": "śravaṇacintanādibhya utpannāni kuśalamūlāni viśeṣabhāgīyam |",
  "SA16n1274:1669": "anāsravaṃ kuśalamūlaṃ nirvedhabhāgīyam |",
  "SA16n1274:1670": "yastathāgatasya dharmaṃ śṛṇoti sa hānabhāgīyaṃ visaṃyujya trīṇi kuśalamūlāni pratilabhate ||",
  "SA16n1274:1671": "caturdharmavargaḥ ṣoḍaśaḥ |",
  "SA16n1274:1672": "17 catussatyavargaḥ",
  "SA16n1274:1673": "atha yastāthāgatadharmaṃ śṛṇoti sa catussatyāni savibhaṅgāni samprajānāti duḥkhasatyaṃ,",
  "SA16n1274:1674": "samudayasatyaṃ,",
  "SA16n1274:1675": "nirodhasatyaṃ mārgasatyamiti |",
  "SA16n1274:1676": "duḥkhasatyamiti yat traidhātukam,",
  "SA16n1274:1677": "kāmadhātuḥ avīcinarakāt yāvatparanirmitavaśavartino devān |",
  "SA16n1274:1678": "rūpadhātuḥ ābrahmalokāt ācākaniṣṭhāt devalokāt |",
  "SA16n1274:1679": "ārūpyadhātuścatvāri arūpadhyānāni |",
  "SA16n1274:1680": "santi ca catasro vijñānasthitayo rūpavedanāsaṃjñāsaṃskārā iti |",
  "SA16n1274:1681": "tīrthikāḥ kecidvadanti vijñānam ātmopagā sthitiriti |",
  "SA16n1274:1682": "ato bhagavānāha catu [skandho]pagā vijñānasthitayaḥ iti |",
  "SA16n1274:1683": "santi ca catasro jātayaḥ-aṇḍajo jarāyujaḥ saṃsvedeja aupapāduka iti |",
  "SA16n1274:1684": "devā nārakāḥ sarva aupapādukāḥ |",
  "SA16n1274:1685": "pretā ubhayathā jarāyujā aupapādukāśca |",
  "SA16n1274:1686": "anye catasṛṣu jātiṣu [antarbhūtāḥ] |",
  "SA16n1274:1687": "catvāra āhārāḥ-kavaḍīkāra āhāraḥ audārikaḥ sūkṣmo vā |",
  "SA16n1274:1688": "odanādiraudārika ityucyate |",
  "SA16n1274:1689": "ghṛtatailagandhabāṣpapānādayaḥ sūkṣmāḥ |",
  "SA16n1274:1690": "sparśāhāraḥ śītoṣṇavātādiḥ |",
  "SA16n1274:1691": "manaḥsañcetanāhāro yat kadācit puruṣāḥ sañcetanāpraṇidhānena jīvati |",
  "SA16n1274:1692": "vijñānāhāraḥ antarābhavikanārakārūpyā nirodhasamāpattipraviṣṭhāḥ satvā adṛṣṭavijñānā api vijñānapratilambhe vartanta ityato vijñānāhārā ityucyante |",
  "SA16n1274:1693": "ṣaṅgatayaḥ-uttamapāpaṃ narakam |",
  "SA16n1274:1694": "madhyamapāpāstiryañcaḥ |",
  "SA16n1274:1695": "adhamapāpāḥ pretāḥ |",
  "SA16n1274:1696": "uttamapuṇyā devagatiḥ |",
  "SA16n1274:1697": "madhyamapuṇyā manuṣyagatiḥ |",
  "SA16n1274:1698": "adhamapuṇyā asuragatiḥ |",
  "SA16n1274:1699": "kiñca ṣaṭ [bhūta]prakārāḥ-pṛthivyaptejovāvyākāśavijñānānīti |",
  "SA16n1274:1700": "caturbhirmahābhūtaiḥ parivṛtaṃ vijñānamadhyakamākāśaṃ puruṣa iti saṃkhyāṃ gacchati |",
  "SA16n1274:1701": "ṣaṭ sparśāyatanāni cakṣurādīni ṣaḍindriyāṇi vijñānasaṅgatāni sparśāyatanamityākhyāyante |",
  "SA16n1274:1702": "saptavijñānasthitayaḥ |",
  "SA16n1274:1703": "āsu sthitiṣu viparyayabalāt vijñānaṃ sābhirāmaṃ tiṣṭhati |",
  "SA16n1274:1704": "aṣṭau lokadharmāḥ-lābho'lābho yaśo'yaśo nindā praśaṃsā sukhaṃ duḥkhamiti |",
  "SA16n1274:1705": "puruṣā loke sthitā avaśyabhimānupādadate |",
  "SA16n1274:1706": "ityato lokadharmā ityucyante |",
  "SA16n1274:1707": "nava sattvāvāsāḥ |",
  "SA16n1274:1708": "sattvāḥ sarve viṣayabalādeṣu vasanti |",
  "SA16n1274:1709": "sarve ca dharmāḥ pañcadhā vikalpyante-pañca skandhāḥ dvādaśāyatanāni aṣṭādaśa dhātavo dvādaśa nidānāni dvāviṃśatirindriyāṇi iti |",
  "SA16n1274:1710": "cakṣurvijñaptirūpaṃ rūpaskandhaḥ |",
  "SA16n1274:1711": "tatpratītyoptannaṃ vijñānaṃ yatpurovartirūpagrāhakaṃ sa vijñānaskandhaḥ |",
  "SA16n1274:1712": "yat cittaṃ strī puruṣaḥ śatrubandhurityādisaṃjñāṃ janayati |",
  "SA16n1274:1713": "sa saṃjñāskandhaḥ |",
  "SA16n1274:1714": "śatrurbandhurmadhyastha iti yat puruṣaṃ vikalpayati tat tisro vedanā janayati |",
  "SA16n1274:1715": "ayaṃ vedanāskandhaḥ |",
  "SA16n1274:1716": "āsu tisṛṣu vedanāsu yat trividhāḥ kleśā utpadyante |",
  "SA16n1274:1717": "sa saṃskāraskandhaḥ |",
  "SA16n1274:1718": "eṣāṃ pravṛttyā kāyopādānānyupādatta iti pañcopādānaskandhā ityucyante |",
  "SA16n1274:1719": "caturbhiḥ pratyayai vijñānamutpadyate yaduta hetupratyayaḥ samanantarapratyaya ālambanapratyayo'dhipatipratyayaśceti |",
  "SA16n1274:1720": "karma hetupratyayaḥ |",
  "SA16n1274:1721": "vijñānaṃ samanantarapratyayaḥ |",
  "SA16n1274:1722": "vijñānasamanantaraṃ vijñānasya jāyamānatvāt |",
  "SA16n1274:1723": "rūpamālambanapratyayaḥ |",
  "SA16n1274:1724": "cakṣu[rādi]radhipatipratyayaḥ |",
  "SA16n1274:1725": "tatra vijñānaṃ dvābhyāṃ kāraṇābhyāmutpadyate yat cakṣuḥrūpaṃ yāvanmano dharmān |",
  "SA16n1274:1726": "imāni dvādaśāyatanāni bhavanti |",
  "SA16n1274:1727": "tatra vijñānayojanayā aṣṭādaśa dhātavo bhavanti |",
  "SA16n1274:1728": "cakṣurdhātuḥ rūpadhātuścakṣuvijñānadhātuḥ ityādi |",
  "SA16n1274:1729": "skandhādayo dharmāḥ kathamutpadyeran |",
  "SA16n1274:1730": "dvādaśasu parvasu vartitvāt dvādaśa nidānāni bhavanti |",
  "SA16n1274:1731": "tatrāvidyā kleśāḥ |",
  "SA16n1274:1732": "saṃskāraḥ karma |",
  "SA16n1274:1733": "imau dvāvupādāya kramaśa utpadyante-vijñānaṃ nāmarūpaṃ ṣaḍāyatanaṃ sparśo vedanā ca |",
  "SA16n1274:1734": "tṛṣṇopādānākhyau dvau dharmau kleśau |",
  "SA16n1274:1735": "bhavaḥ karma |",
  "SA16n1274:1736": "anāgate'dhvani kāyopādānasyādyaṃ vijñānaṃ jātirityucyate |",
  "SA16n1274:1737": "anyat jarāmaraṇam |",
  "SA16n1274:1738": "imāni dvādaśa nidānāni atītānāgatavartamānasandarśanāni kevalamupādanapratyayarūpāṇi anātmakāni |",
  "SA16n1274:1739": "upapattimaraṇapunaḥ sandhinivṛtyarthakāni dvāviṃśatirindriyāṇyucyante |",
  "SA16n1274:1740": "sarvasattvānāmādyaśarīrānubhavo vijñānamūlakaḥ |",
  "SA16n1274:1741": "tadvijñānaṃ cakṣurādibhyaḥ ṣoḍhā samutpadyate iti ṣaḍindriyāṇyucyante yat cakṣurindriyaṃ yāvanmanaindriyamiti |",
  "SA16n1274:1742": "ṣaḍvivajñānajanakatvādindriyāṇi ṣaḍeva |",
  "SA16n1274:1743": "yena strīpuruṣalakṣaṇaṃ vikalpyate tat strīpuruṣendriyam |",
  "SA16n1274:1744": "kecidvadanti-ayaṃ kāyendriyaikadeśa iti |",
  "SA16n1274:1745": "tāni ṣaḍindriyāṇi kadācit ṣaḍāyatanānītyucyante |",
  "SA16n1274:1746": "ebhyaḥ ṣaḍbhya utpadyamānaṃ ṣoḍhā vijñānaṃ jīvitamityucyate |",
  "SA16n1274:1747": "kasmāt |",
  "SA16n1274:1748": "imāni ṣaḍāyatanānīti ṣaḍvijñānānīti santānapravṛttiṃ labhanto ityato jīvitamityucyate |",
  "SA16n1274:1749": "ata eṣāṃ jīvitamityākhyā |",
  "SA16n1274:1750": "tatra kimindrim |",
  "SA16n1274:1751": "yaducyate karma |",
  "SA16n1274:1752": "karmahetutayā ṣaḍāyatanaṣaḍvijñānāni santānena pravartante |",
  "SA16n1274:1753": "jīvite cāsmin karma jīvitendriyāmityākhyāyate |",
  "SA16n1274:1754": "karmedaṃ vedanābhya utpadyate |",
  "SA16n1274:1755": "vedanā eva sukhādīni pañcendriyāṇi |",
  "SA16n1274:1756": "tebhyaḥ pañcendriyebhyaḥ kāmatṛṣṇādayaḥ sarve kleśāḥ kāyikavācikakarmāṇi ca prādurbhavanti |",
  "SA16n1274:1757": "tatkarmapratyayaṃ punarjātimaraṇamupādīyate |",
  "SA16n1274:1758": "ayaṃ saṃkleśadharmo jātimaraṇapratyayaṃ santānaṃ karoti |",
  "SA16n1274:1759": "kiṃpratyayaṃ vyavadānaṃ bhavati |",
  "SA16n1274:1760": "niyamena śraddhādīnupādāya |",
  "SA16n1274:1761": "śraddhādicaturdharmapratyayā prajñā bhavati |",
  "SA16n1274:1762": "prajñā ca traikālikī yat anājñātamājñāsyāmi,",
  "SA16n1274:1763": "ājñā,",
  "SA16n1274:1764": "ājñātāvī ti |",
  "SA16n1274:1765": "bhāvanāyāṃ kriyamāṇāyāṃ tānīndriyāṇi jñāna[rūpa] prajñāviśeṣabhūtāni |",
  "SA16n1274:1766": "tathāgataḥ saṃsārasthitipravṛttinivṛttitryavadānārthakatvena dvāviṃśatīndriyāṇyavocat |",
  "SA16n1274:1767": "evamādayo dharmā duḥkhasatyasaṅgṛhītāḥ |",
  "SA16n1274:1768": "tatparijñātā duḥkhasatyajñānakuśala ityucyate |",
  "SA16n1274:1769": "samudayasatyamiti |",
  "SA16n1274:1770": "karma kleśāḥ |",
  "SA16n1274:1771": "karma karmaskandhe vakṣyate |",
  "SA16n1274:1772": "kleśāḥ kleśaskandhe |",
  "SA16n1274:1773": "karmakleśāḥ pūnarbhavanidānatvātsamudayasatyamityākhyāyate |",
  "SA16n1274:1774": "nirodhasatyamiti |",
  "SA16n1274:1775": "paścādvistareṇa nirodhaskandhe vakṣyate |",
  "SA16n1274:1776": "yat prajñapticittaṃ dharmacittaṃ śūnyatācittamityeṣāṃ trayāṇāṃ cittānāṃ nirodho nirodhasatyamityucyate |",
  "SA16n1274:1777": "mārgasatyamiti |",
  "SA16n1274:1778": "yatsaptatriṃśadvodhipakṣikā dharmāḥ catvāri smṛtyupasthānāni catvāri pradhānāni catvāra ṛddhipādāḥ pañcendriyāṇi pañca balāni saptabodhyaṅgāni aṣṭāvāryamārgāṅgāni iti |",
  "SA16n1274:1779": "catvāri samyak smṛtyupasthānāni iti |",
  "SA16n1274:1780": "kāyavedanācittadharmeṣu samyak smṛtisthāpanam |",
  "SA16n1274:1781": "smṛtiśca prajñā bhavati |",
  "SA16n1274:1782": "kāyo'nitya ityādi bhāvanayā tadālambane viharaṇaṃ kāyasmṛtyupasthānam |",
  "SA16n1274:1783": "iyaṃ smṛtiḥ prajñayā saha kramaśo bhūyo vivṛddhā vedanāṃ vikalpayatīti vedanāsmṛtyupasthānam |",
  "SA16n1274:1784": "bhūyaśca pariśuddhā cittaṃ vikalpayatīti cittasmṛtyupasthānam |",
  "SA16n1274:1785": "samyak caryayā dharmān vikalpayatīti dharmasmṛtyupasthānam |",
  "SA16n1274:1786": "catvāri samyak pradhānānīti |",
  "SA16n1274:1787": "utpannānāṃ pāpakānāmakuśalānāṃ dharmāṇāmādīnavaṃ paśyan tatprahāṇāya chandaṃ janayati vīryamārabhate |",
  "SA16n1274:1788": "tatprahāṇopāyo yat tatpratyayajñānadarśanapratyayaḥ |",
  "SA16n1274:1789": "anutpannānāṃ pāpakānāmakuśalānāṃ dharmāṇāmanutpādāya chandaṃ janayati vīryamārabhate |",
  "SA16n1274:1790": "anutpādopāyo yat jñānadarśanapratyayaḥ |",
  "SA16n1274:1791": "anutpannānāṃ kuśalānāṃ dharmāṇāmutpādāya chandaṃ janayati vīryamārabhate |",
  "SA16n1274:1792": "utpādopāyo yat jñānadarśanapratyayaḥ |",
  "SA16n1274:1793": "utpannānāṃ kuśalānāṃ dharmaṇāṃ vaipulyāya chandaṃ janayati vīryamārabhate |",
  "SA16n1274:1794": "uttamamadhyamādhamakrameṇopāyaḥ |",
  "SA16n1274:1795": "avinivartanīyatvāt [tasya] |",
  "SA16n1274:1796": "catvāra ṛddhipādā iti |",
  "SA16n1274:1797": "chandasamādhi saṃskārasamanvāgatarddhipādabhāvanā |",
  "SA16n1274:1798": "chandamupādāyotpannaḥ samādhiścandasamādhiḥ |",
  "SA16n1274:1799": "chandavīryaśraddhāpraśrabdhismṛtisamprajanyacetanopekṣādidharmasahagataḥ saṃskārasamanvāgato nāma |",
  "SA16n1274:1800": "guṇānāṃ vivṛddhayarthatvena ṛddhipādaḥ |",
  "SA16n1274:1801": "chandravivṛddhaye vīryakaraṇam |",
  "SA16n1274:1802": "ayaṃ dvitīya [ṛddhipādaḥ] |",
  "SA16n1274:1803": "yogī sacchandaḥ savīryaśca cittasamādhiṃ prajñāñca bhāvayati |",
  "SA16n1274:1804": "cittasamādhipratilambha eva samādhirityucyate |",
  "SA16n1274:1805": "mīmāṃsāsamādhireva prajñā |",
  "SA16n1274:1806": "pañcendriyāṇīti |",
  "SA16n1274:1807": "dharmaśravaṇajā śraddhā śradvendriyam |",
  "SA16n1274:1808": "saśraddhaḥ san saṃkleśadharmāṇāṃ prahāṇāya vyavadānadharmāṇāmadhigamāya ca vīryamārabhate |",
  "SA16n1274:1809": "idaṃ vīryendriyam |",
  "SA16n1274:1810": "caturṇāṃ smṛtyupasthānānāmabhyāsaḥ smṛtīndriyam |",
  "SA16n1274:1811": "smṛtimupādāya samādhinirvartanaṃ samādhīndriyam |",
  "SA16n1274:1812": "samādhimupādāya samutpannā prajñā prajñendriyam |",
  "SA16n1274:1813": "imāni pañcendriyāṇi vivṛddhāni balavantīti pañcabalānītyucyante |",
  "SA16n1274:1814": "aṣṭāvāryamārgāṅgānīti |",
  "SA16n1274:1815": "śrutamayaprajñaḥ śraddadhate pañcaskandhā anityā duḥkhā ityādi |",
  "SA16n1274:1816": "iyaṃ samyak dṛṣṭiḥ |",
  "SA16n1274:1817": "prajñeyaṃ yadi cintāmayī bhavati |",
  "SA16n1274:1818": "tadā samyak saṅkalpaḥ |",
  "SA16n1274:1819": "samyak saṅkalpenākuśalānāṃ prahāṇāya kuśalānāṃ karmaṇā bhāvanāyai ca yat vīryamācarati sa samyak vyāyāmaḥ |",
  "SA16n1274:1820": "tataḥ krameṇa pravrajitaḥ śīlamupādāya samyagvācaṃ samyak karmāntaṃ samyagājīvañca trīṇi mārgāṅgānyanuprāpnoti |",
  "SA16n1274:1821": "asmāt samyak saṃvarātkramaśaḥ smṛtyupasthānāni dhyānasamādhayaśca saṃsidhyanti |",
  "SA16n1274:1822": "tāṃśca smṛtisamādhīnupādāya yathābhūtajñānamanuprāpnoti |",
  "SA16n1274:1823": "ityevamāryāṣṭamārgāṅgānāṃ kramaḥ |",
  "SA16n1274:1824": "atha mārgāṅgeṣu śīlaṃ prāthamikaṃ syāt |",
  "SA16n1274:1825": "kasmāt |",
  "SA16n1274:1826": "śīlasamādhiprajñāskandhānāmārthikakramatvāt |",
  "SA16n1274:1827": "samyaksmṛtiḥ samyaksamādhiśca samādhiskandhaḥ |",
  "SA16n1274:1828": "vyāyāmaḥ sarvatra samudācarati |",
  "SA16n1274:1829": "prajñāskandho mārgapratyāsanna ityata ādāvuktaḥ |",
  "SA16n1274:1830": "sā ca prajñā dvividhā audārikī sūkṣmā ceti |",
  "SA16n1274:1831": "audārikīti yā śrutamayī cintāmayī ca prajñā |",
  "SA16n1274:1832": "ayaṃ samyak saṅkalpa ityucyate |",
  "SA16n1274:1833": "sūkṣmeti bhāvanāmayī prajñā yā ūṣmādidharmagatā prajñaptisatpañcaskandhān vidārayati |",
  "SA16n1274:1834": "iyaṃ samyak dṛṣṭiḥ |",
  "SA16n1274:1835": "anayā samyagdṛṣṭayā yaḥ pañcaskandhānāṃ nirodhaṃ paśyati |",
  "SA16n1274:1836": "ayaṃ prathamābhisambuddha ityucyate |",
  "SA16n1274:1837": "tadupādāya saptabodhyaṅgānyanuprāpnoti |",
  "SA16n1274:1838": "smṛtisambodhyaṅgam-śaikṣaḥ puruṣaḥ smṛtipramoṣe kleśā uttiṣṭhantītyataḥ samyak smṛtyupasthānaṃ badhnāti |",
  "SA16n1274:1839": "baddhasmṛtiḥ san pūrvāgamalabdhāṃ samyak dṛṣṭiṃ labhate |",
  "SA16n1274:1840": "ayaṃ dharmapravicayaḥ |",
  "SA16n1274:1841": "dharmapravicayāparityāgo vīryam |",
  "SA16n1274:1842": "vīryamācarataḥ kleśānāṃ tanutve citte prītirjāyate |",
  "SA16n1274:1843": "iayaṃ prītiḥ |",
  "SA16n1274:1844": "prītyā kāyaḥ praśramyate |",
  "SA16n1274:1845": "iyaṃ praśrabdhiḥ |",
  "SA16n1274:1846": "praśrabdhyā sukhī bhavati |",
  "SA16n1274:1847": "sukhitve cittaṃ samādhīyate |",
  "SA16n1274:1848": "ayaṃ samādhiḥ durlabho vajropama ityākhyāyate |",
  "SA16n1274:1849": "phale'nāsajya prītidaurmanasyādīnāṃ prahāṇamupekṣā |",
  "SA16n1274:1850": "iyamuttamā caryā |",
  "SA16n1274:1851": "upekṣā ca nonmajjanaṃ nanimajjanaṃ,",
  "SA16n1274:1852": "kintu tayościttasamatā |",
  "SA16n1274:1853": "sambodhirnāmāśaikṣajñānam |",
  "SA16n1274:1854": "imāni sapta bhāvayan sambodhiṃ labhata iti sambodhyaṅgamityucyate |",
  "SA16n1274:1855": "ebhiḥ saptatriṃśabdodhipakṣikaiścatvāri śrāmaṇyaphalāni labhate |",
  "SA16n1274:1856": "strotaāpattiphalamiti yaḥ śūnyatābhi samayaḥ |",
  "SA16n1274:1857": "anena śūnyatājñānena trīṇi saṃyojanāni prajahāti |",
  "SA16n1274:1858": "sakṛdāgāmiphalamiti yat imameva mārgaṃ bhāvayan kleśān tanūkṛtya kāmadhātau sakṛdutpadyate |",
  "SA16n1274:1859": "anāgāmiphalamiti kāmadhātukasarvakleśānāṃ prahāṇam |",
  "SA16n1274:1860": "arhatphalamiti sarvakleśānāṃ prahāṇam |",
  "SA16n1274:1861": "ya idaṃ tathāgatadharmaśāstramadhyeti sa catvāri satyāni abhisametya catvāri śrāmaṇyaphalāni pratilabhate |",
  "SA16n1274:1862": "ata idaṃ tathāgataśāsanaśāstramabhyasitavyam ||",
  "SA16n1274:1863": "catussatyavargaḥ saptadaśaḥ |",
  "SA16n1274:1864": "18 dharmaskandhavargaḥ",
  "SA16n1274:1865": "athaitacchāsrābhyāsī jñeyādidharmaskandhānabhisameti |",
  "SA16n1274:1866": "abhisamayāt tīrthikamithyāśāstrānabhibhūtaḥ kṣipraṃ kleśānupaśamayati |",
  "SA16n1274:1867": "ātmano duḥkhaparihārakuśalaḥ parānapi trāyati |",
  "SA16n1274:1868": "jñeyādidharmaskandha iti yaduta jñeyadharmā vijñeyadharmā rūpadharmā ārūpyadharmāḥ sanidarśanadharmā anidarśanadharmāḥ sapratighadharmā apratighadharmāḥ sāsravadharmā anāsravadharmāḥ saṃskṛta dharmā asaṃskṛtadharmāścittadharmā acittadharmāścaitasikadharmā acaitasikadharmāścittasaṃprayukta dharmāścittaviprayuktadharmāścittasahabhūdharmāścittāsahabhūdharmāścittānucaradharmāścittānanucaradharmā ādhyātmikadharmā bāhyadharmā audārikadharmāḥ sūkṣmadharmā uttamadharmā avaradharmāḥ sannikṛṣṭadharmā viprakṛṣṭadharmā upādānadharmā anupādānadharmā nairyāṇikadharmā anairyāṇikadharmāḥ prākṛtadharmā aprākṛtadharmāḥ samanantaradharmā asamanantaradharmāḥ kramikadharmā akramikadharmā ityevamādayo dvidhā dharmāḥ |",
  "SA16n1274:1869": "tridhā ca santi dharmāḥ-rūpadharmāścittadharmāścittaviprayuktadharmā iti |",
  "SA16n1274:1870": "atītadharmā anāgatadharmāḥ pratyutpannadharmāḥ |",
  "SA16n1274:1871": "kuśaladharmā akuśaladharmā avyākṛtadharmāḥ |",
  "SA16n1274:1872": "śaikṣadharmā aśaikṣadharmā naivaśaikṣanāśaikṣadharmāḥ |",
  "SA16n1274:1873": "satyadarśanaheyadharmā bhāvanāheyadharmā aheyadharmā ityevamādayastridhā dharmāḥ |",
  "SA16n1274:1874": "catuvirdhāśca santi dharmāḥ kāmadhātupratisaṃyuktadharmā rūpadhātupratisaṃyuktadharmā ārūpyadhātupratisaṃyuktadharmā apratisaṃyuktadharmā iti |",
  "SA16n1274:1875": "catasraḥ pratipadaḥ duścarā duḥkhapratipat sucarā duḥkhapratipat duścarā sukhapratipat sucarā sukhapratipat iti |",
  "SA16n1274:1876": "catvāra āsvādāḥ-pravrajyāsvādo visaṃyogāsvāda upaśamāsvādaḥ samyaksambodhāsvād iti |",
  "SA16n1274:1877": "catvāraḥ sākṣātkṛtadharmāḥ-kāyasākṣātkṛtadharmāḥ smṛtisākṣātkṛtadharmā indriyasākṣātkṛtadharmāḥ prajñāsākṣātkṛtadharmā iti |",
  "SA16n1274:1878": "catvāra upādānakāyāḥ catasro garbhāvakrāntayaḥ,",
  "SA16n1274:1879": "catvāraḥ pratyayāḥ,",
  "SA16n1274:1880": "catasraḥ śraddhāḥ,",
  "SA16n1274:1881": "catvāri āryagotrāṇi,",
  "SA16n1274:1882": "catvāri duścaritāni ityevamādayaścatvāro dharmāḥ |",
  "SA16n1274:1883": "pañca skandhāḥ |",
  "SA16n1274:1884": "ṣaḍ dhātavaḥ ṣaḍādhyātmikāyatanāni,",
  "SA16n1274:1885": "ṣaḍ bāhyāyatanāni,",
  "SA16n1274:1886": "ṣaḍ jātisvabhāvāḥ,",
  "SA16n1274:1887": "ṣaḍ saumanasyopavicārā ṣaḍ daurmanasyopavicārā ṣaḍupekṣopavicārāḥ ṣaḍ sucaritāni |",
  "SA16n1274:1888": "sapta viśuddhayaḥ |",
  "SA16n1274:1889": "aṣṭa puṇyajanmāni |",
  "SA16n1274:1890": "navānupūrvasamāpattayaḥ |",
  "SA16n1274:1891": "daśāryāvāsāḥ |",
  "SA16n1274:1892": "dvādaśa nidānāni |",
  "SA16n1274:1893": "ityevamādayo dharmaskandhā apramāṇā anantā iti nāvasānaṃ vaktuṃ śakyate |",
  "SA16n1274:1894": "teṣu prādhānyataḥ saṃkṣipāmi |",
  "SA16n1274:1895": "jñeyadharma iti pāramārthikaṃ satyam |",
  "SA16n1274:1896": "vijñeyadharma iti yat laukikaṃ satyam |",
  "SA16n1274:1897": "rūpadharmā iti rūparasagandhasparśāḥ |",
  "SA16n1274:1898": "arūpadharmā iti cittāsaṃskṛtadharmāḥ |",
  "SA16n1274:1899": "sanidarśanadharmā iti yāni rūpāyatanāni sapratidhadharmā iti rūpadharmāḥ |",
  "SA16n1274:1900": "sāsravadharmā iti ya āsravāṇāmutpādakā yathā anarhatāṃ prajñaptidharmeṣu cittam |",
  "SA16n1274:1901": "tadviparītā anāsravadharmāḥ |",
  "SA16n1274:1902": "saṃskṛtadharmā iti pratītyasamutpannāḥ pañca skandhāḥ |",
  "SA16n1274:1903": "asaṃskṛtadharmā iti pañcaskandhānāṃ nirodho'yam |",
  "SA16n1274:1904": "cittadharmā iti ālambakaṃ cittam |",
  "SA16n1274:1905": "caitasikadharmā iti yadvijñānamālambate tatsamanantarajātāḥ saṃjñādayaḥ |",
  "SA16n1274:1906": "cittasaṃprayuktadharmā iti yadvijñānamālambate tatsamanantarajātam |",
  "SA16n1274:1907": "yathā saṃjñādayaḥ |",
  "SA16n1274:1908": "cittasahabhūdharmā iti ye dharmāścittena sahabhuvaḥ |",
  "SA16n1274:1909": "yathā rūpaṃ cittaviprayuktaṃ gocarībhavati |",
  "SA16n1274:1910": "cittānucaradharmā iti ye dharmāścitte sati utpadyante nāsati yathā kāyavāgbhyāmakṛtaṃ karma |",
  "SA16n1274:1911": "ādhyātmikadharmā iti svakāyasyāntaḥsthitāni ṣaḍāyatanāni |",
  "SA16n1274:1912": "audārikasūkṣmadharmā iti parasparamapekṣyabhāvinaḥ |",
  "SA16n1274:1913": "yathā pañca kāmānapekṣya rūpadhyānaṃ sūkṣmam |",
  "SA16n1274:1914": "ārūpyadhyānamapekṣya rūpadhyānamaudārikam |",
  "SA16n1274:1915": "uttamāvaradharmā apyevam |",
  "SA16n1274:1916": "sannikṛṣṭaviprakṛṣṭadharmā iti keciddeśabhedādviprakṛṣṭāḥ |",
  "SA16n1274:1917": "kecidasārūpyādviprakṛṣṭāḥ |",
  "SA16n1274:1918": "upādānadharmā iti kāyikādharmāḥ |",
  "SA16n1274:1919": "nairyāṇikadharmā iti ye kuśaladharmā |",
  "SA16n1274:1920": "prākṛtadharmā iti sāsravadharmāḥ |",
  "SA16n1274:1921": "samanantara dharmā iti anyasmāt samanantarajātāḥ |",
  "SA16n1274:1922": "kramikadharmā iti [ye] kramajanakāḥ |",
  "SA16n1274:1923": "rūpadharmā iti rūpādayaḥ pañcadharmāḥ |",
  "SA16n1274:1924": "cittadharmā iti yathopariṣṭāduktāḥ |",
  "SA16n1274:1925": "cittaviprayuktadharmā iti avijñaptikarma |",
  "SA16n1274:1926": "atītadharmā iti niruddhā dharmāḥ |",
  "SA16n1274:1927": "anāgatadharmā iti utpatsyamānā dharmāḥ |",
  "SA16n1274:1928": "pratyutpannadharmā iti uptadyamānā aniruddhāśca dharmāḥ |",
  "SA16n1274:1929": "kuśaladharmā iti parasattvānāṃ hitakṛddharmāḥ padārthābhisambodhaśca |",
  "SA16n1274:1930": "tadvaparītā akuśaladharmāḥ |",
  "SA16n1274:1931": "ubhābhyāṃ viruddhā avyākṛtadharmāḥ |",
  "SA16n1274:1932": "śaikṣadharmā iti śaikṣāṇāmanāsravacittadharmāḥ |",
  "SA16n1274:1933": "aśaikṣadharmā iti aśaikṣāṇāṃ paramārthagataṃ cittam |",
  "SA16n1274:1934": "anye naivaśaikṣānāśaikṣā dharmāḥ |",
  "SA16n1274:1935": "satyadarśanaheyadharmā iti yat strotaāpannānāṃ heyā nimittasandarśanāsmimānatajjā dharmāḥ |",
  "SA16n1274:1936": "bhāvanāheyadharmā iti yat strotaāpannasakṛdāgāmyanāgāmināṃ heyā animittasandarśanāsmimānatajjā dharmāḥ |",
  "SA16n1274:1937": "aheyadharmā iti ye'nāsravāḥ |",
  "SA16n1274:1938": "kāmadhātupratisaṃyuktadharmā iti ye dharmā vipākalabdhā avīcinarakāt yāvatparanirmitavaśavartino devān |",
  "SA16n1274:1939": "rūpadhātupratisaṃyuktadharmā iti ābrahmalokāt ācākaniṣṭhadevebhyaḥ |",
  "SA16n1274:1940": "ārūpyadhātupratisaṃyuktadharmā iti catvāryārūpyāṇi |",
  "SA16n1274:1941": "apratisaṃyuktadharmā iti anāsravadharmāḥ |",
  "SA16n1274:1942": "duścarā duḥkhapratipat iti mṛdvindriyasya samādhiṃ labdhvā mārgacāriṇaḥ |",
  "SA16n1274:1943": "sucarā duḥkhapratipat iti tīkṣṇendriyasya samādhiṃ labdhvā mārgacāriṇaḥ |",
  "SA16n1274:1944": "duścarā sukhapratipat iti mṛdvindriyasya prajñāṃ labdhvā mārgacāriṇaḥ |",
  "SA16n1274:1945": "sucarā sukhapratipat iti tīkṣṇendriyasya prajñāṃ labdhvā mārgacāriṇaḥ ||",
  "SA16n1274:1946": "pravrajyāsvāda iti gṛhātpravrajya mārgaparyeṣaṇam |",
  "SA16n1274:1947": "visaṃyogāsvāda iti kāyacittapravivekaḥ |",
  "SA16n1274:1948": "upaśamāsvāda iti dhyānasamādhipratilambhaḥ |",
  "SA16n1274:1949": "samyaksambodhāsvāda iti catussatyābhisamayaḥ ||",
  "SA16n1274:1950": "smṛtisākṣātkṛtadharmā iti catvāri smṛtyupasthānāni |",
  "SA16n1274:1951": "tānyupādāya catvāri dhyānānyutpadyante |",
  "SA16n1274:1952": "caturṇāṃ satyānāmabhisamayaḥ prajñāsākṣātkṛta ityucyate |",
  "SA16n1274:1953": "catvāra upādānakāyā iti kaścidātmānaṃ hinasti na parān ||",
  "SA16n1274:1954": "kaścitparān hinasti nātmānam |",
  "SA16n1274:1955": "kaścidātmanaṃ hinasti parāṃśca hinasti |",
  "SA16n1274:1956": "kaścinnātmānaṃ hinasti na parān |",
  "SA16n1274:1957": "catasro garbhāvakrāntaya iti kaścidasamprajānanneva mātuḥ kukṣāvavatarati |",
  "SA16n1274:1958": "asamprajānaṃśca [mātuḥkukṣau]tiṣṭhati |",
  "SA16n1274:1959": "asamprajānaṃśca mātuḥkukṣerniṣkramati |",
  "SA16n1274:1960": "kaścitsamprajānan mātuḥ kukṣāvavatarati |",
  "SA16n1274:1961": "asaṃprajānan mātuḥ kukṣau tiṣṭhati |",
  "SA16n1274:1962": "asamprajānan mātuḥ kukṣerniṣkramati |",
  "SA16n1274:1963": "kaścitsamprajānan mātuḥ kukṣāvavatarati |",
  "SA16n1274:1964": "samprajānān mātuḥ kukṣau tiṣṭhati |",
  "SA16n1274:1965": "samprajānan mātuḥ kukṣerniṣkramati viparyastamativikṣepānnātmānaṃ samprajānāti |",
  "SA16n1274:1966": "cittārjavenāvikṣepādātmānaṃ samprajānāti ||",
  "SA16n1274:1967": "catvāraḥ pratyayā iti hetupratyayo yo janakahetuḥ vāsanāheturāśrayahetuḥ |",
  "SA16n1274:1968": "janakahetu yo dharmo jāyamānasya hetukṛtyaṃ karoti |",
  "SA16n1274:1969": "yathā vipākātmakaṃ karma |",
  "SA16n1274:1970": "vāsanāhetuḥ kāmarāgavāsanāyāṃ kāmarāgo'bhivardhate |",
  "SA16n1274:1971": "āśrayahetuḥ yathā cittacaittānāṃ rūpagandhādaya āśrayāḥ |",
  "SA16n1274:1972": "ime hetupratyayā ityucyante |",
  "SA16n1274:1973": "samanantarapratyaya iti yathā pūrvacittanirodhātsamanantaracittamutpadyate |",
  "SA16n1274:1974": "ālambanapratyaya iti yadālambya dharma utpadyate |",
  "SA16n1274:1975": "yathā cakṣurvijñānasya janakaṃ rūpam |",
  "SA16n1274:1976": "adhipatipratyaya iti yajjāyamānasya dharmasyānye pratyayāḥ ||",
  "SA16n1274:1977": "catasraḥ śraddhā iti |",
  "SA16n1274:1978": "(1) tathāgataśraddhā yat tattvajñānaṃ labdhā tathāgate prasannacitto niścinoti tathāgataḥ sattveṣu śreṣṭha iti |",
  "SA16n1274:1979": "(2) asmin tattvajñāne śraddhaiva dharmaśraddhā |",
  "SA16n1274:1980": "(3) etattattvajñānalābhī sarvasaṅgheṣu paramottama itīyaṃ saṅghaśraddhā |",
  "SA16n1274:1981": "(4) āryāṇāṃ priyaṃ saṃvaraṃ labdhvā adhyāśayenāpi nāhamakuśalāni karomi ahamimaṃ saṃvaramupādāya triṣu ratneṣu ca śraddhāvāniti ca prajānāti iti yadiyaṃ śraddhā saṃvarabalāditi saṃvaraśraddhetyucyate ||",
  "SA16n1274:1982": "caturāryagotratvāt na cīvarārthatṛṣṇayā kliśyate |",
  "SA16n1274:1983": "nānnapānaśayanāsanārthaṃ kāyikatṛṣṇayā kliśyate |",
  "SA16n1274:1984": "iti catvāryāryagotrāṇi ||",
  "SA16n1274:1985": "catvāri duścaritānīti |",
  "SA16n1274:1986": "rāgadveṣamohasantrāsairdurgatau patati |",
  "SA16n1274:1987": "rūpaskandha iti rūpādayaḥ pañca |",
  "SA16n1274:1988": "vedanāskandha iti ālambakadharmāḥ |",
  "SA16n1274:1989": "saṃjñāskandha iti prajñaptivikalpā dharmāḥ |",
  "SA16n1274:1990": "saṃskāraskandha iti punarbhavajanakā dharmāḥ |",
  "SA16n1274:1991": "vijñānaskandha iti viṣayamātravijñānadharmāḥ ||",
  "SA16n1274:1992": "pṛthivīdhāturiti rūpasagandhasparśasamavāyaḥ khaṭkalakṣaṇabahulaḥ pṛthivīdhāturiti vyapadiśyate |",
  "SA16n1274:1993": "snehabahulo'bdhātuḥ |",
  "SA16n1274:1994": "uṣṇalakṣaṇabahulastejodhātuḥ |",
  "SA16n1274:1995": "laghimalakṣaṇabahulo vāyudhātuḥ |",
  "SA16n1274:1996": "rūpalakṣaṇavirahita ākāśadhātuḥ |",
  "SA16n1274:1997": "ālambamāno dharmo vijñānadhātuḥ |",
  "SA16n1274:1998": "cakṣurāyatanamiti cāturmautikaṃ cakṣurvijñānāśrayaścakṣurdhāturityucyate |",
  "SA16n1274:1999": "śrotraghrāṇajihvākāyāyatanānyapyevam |",
  "SA16n1274:2000": "mana āyatanamiti yaduta cittam ||",
  "SA16n1274:2001": "rūpāyatanamiti cakṣurvijñānasyālambyadharmaḥ |",
  "SA16n1274:2002": "tathā śabdagandharasaspṛṣṭavyā api ||",
  "SA16n1274:2003": "ṣaḍ jātisvabhāvā iti yat kṛṣṇasvabhāvaḥ puruṣaḥ kṛṣṇaṃ dharmaṃ niṣevate |",
  "SA16n1274:2004": "śuklaṃ dharmaṃ kṛṣṇaśuklaṃ dharmañca niṣevate |",
  "SA16n1274:2005": "tathā śuklasvabhāvaḥ puruṣo'pi ||",
  "SA16n1274:2006": "ṣaṭ saumanasyopavicārā iti rāgacittāśritāḥ ||",
  "SA16n1274:2007": "ṣaḍ daurmanasyopavicārā iti dveṣacittāśritāḥ |",
  "SA16n1274:2008": "ṣaḍupekṣopavicārā iti mohacittāśritāḥ |",
  "SA16n1274:2009": "ṣaṭ sucaritānīti tattvajñānāśritāni |",
  "SA16n1274:2010": "sapta viśuddha yaḥ |",
  "SA16n1274:2011": "śīlaviśuddhiriti śīlasaṃvaraṇam |",
  "SA16n1274:2012": "cittaviśuddhiriti dhyānasamādhīnāmupasampat |",
  "SA16n1274:2013": "dṛṣṭiviśuddhiriti satkāyadṛṣṭisamucchedaḥ |",
  "SA16n1274:2014": "kāṅkṣāvitaraṇaviśuddhiriti |",
  "SA16n1274:2015": "kāṅkṣāsaṃyojanasamucchedaḥ |",
  "SA16n1274:2016": "mārgāmārgajñānadarśanaviśuddhiriti |",
  "SA16n1274:2017": "śīlavrataparāmarśasamucchedaḥ |",
  "SA16n1274:2018": "pratipadājñānadarśanaviśuddhiriti bhāvanāmārgaḥ |",
  "SA16n1274:2019": "jñānadarśanaviśuddhiriti aśaikṣamārgaḥ |",
  "SA16n1274:2020": "aṣṭau puṇya sargā iti manuṣyeṣvāḍhya ābrahmalokāt |",
  "SA16n1274:2021": "puṇyavipākasukhanāmeṣu atibahulatvāt ime'ṣṭāvucyante ||",
  "SA16n1274:2022": "navānupūrvasamāpattaya iti prathamadhyānamupasampadyamāno vācaṃ niyacchati |",
  "SA16n1274:2023": "dvitīyadhyānamupasampadyamāno vitarkavicārān |",
  "SA16n1274:2024": "tṛtīyadhyānamupasaṃpadyamānaḥ prītim |",
  "SA16n1274:2025": "caturthadhyāne ānāpānam |",
  "SA16n1274:2026": "ākāśānantyāyatane rūpalakṣaṇam |",
  "SA16n1274:2027": "vijñānānantyāyatana ākāśalakṣaṇam |",
  "SA16n1274:2028": "ākiñcanyāyatane vijñānalakṣaṇam |",
  "SA16n1274:2029": "naivasaṃjñānāsaṃjñāyatana ākiñcanyāyatanalakṣaṇam |",
  "SA16n1274:2030": "nirodhasamāpattimupasampadyamānaḥ saṃjñāveditaṃ niyacchatiḥ ||",
  "SA16n1274:2031": "daśāryāvāsā iti |",
  "SA16n1274:2032": "āryaḥ pudgalaḥ (1)",
  "SA16n1274:2033": "pañcāṅgaviprahīno bhavati |",
  "SA16n1274:2034": "(2) ṣaḍaṅgasamanvāgataḥ |",
  "SA16n1274:2035": "(3) ekārakṣaḥ |",
  "SA16n1274:2036": "(4) caturapāśrayaḥ |",
  "SA16n1274:2037": "(5) praṇunnapratyekasatyaḥ |",
  "SA16n1274:2038": "(6) samavasṛṣṭeṣaṇaḥ |",
  "SA16n1274:2039": "(7) anāvilasaṅkalpaḥ |",
  "SA16n1274:2040": "(8) praśrabdhakāyasaṃskāraḥ |",
  "SA16n1274:2041": "(9) suviviktacittaḥ |",
  "SA16n1274:2042": "(10) suvimuktaprajñaḥ kṛtakṛtyaḥ san kevalo'sahāyī bhavati |",
  "SA16n1274:2043": "(1) pañcāṅgaviprahīno bhavatīti |",
  "SA16n1274:2044": "ūrdhvabhāgīyāni pañcasaṃyojanāni prahāya sarvasaṃyojanakṣayarūpārhatvalābhī bhavati |",
  "SA16n1274:2045": "(2) ṣaḍaṅgasamanvāgata iti |",
  "SA16n1274:2046": "yataścakṣurādibhiḥ rūpādi dṛṣṭvā naivā sumanā bhavati na durmanā upekṣako viharati smṛtaḥ saṃprajānan |",
  "SA16n1274:2047": "(3) ekārakṣa iti |",
  "SA16n1274:2048": "smṛtyārakṣeṇa cetasā samanvāgato bhavati |",
  "SA16n1274:2049": "(4) caturapāśraya iti |",
  "SA16n1274:2050": "bhikṣādīṃścaturo dharmānāśrayate |",
  "SA16n1274:2051": "kecitpunarāhuḥ-caturapāśraya iti ārya [ekaṃ] dharmaṃ parivarjayati |",
  "SA16n1274:2052": "[ekaṃ] dharma pratisevate |",
  "SA16n1274:2053": "ekaṃ dharmaṃ vinodayati |",
  "SA16n1274:2054": "ekaṃ dharmamadhivāsayati ||",
  "SA16n1274:2055": "(5) viśuddhaśīladhāraṇāt tattvalakṣaṇaṃ pratibudhyan praṇunnapratyekasatya ityucyate |",
  "SA16n1274:2056": "samucchinnasarvadṛṣṭika ādyaphalasya lābhī bhavati |",
  "SA16n1274:2057": "(6) samavasṛṣṭeṣaṇa iti kāmeṣaṇā [prahīṇā] bhavati |",
  "SA16n1274:2058": "bhaveṣaṇā prahīṇā bhavati |",
  "SA16n1274:2059": "brahmacaryeṣaṇā pratipraśrabdhā |",
  "SA16n1274:2060": "ādyaphalalābhitvāt prajānāti saṃskṛtadharmā mṛṣeti |",
  "SA16n1274:2061": "īṣaṇātrayaprahāṇaṃ vajropamasamādhiṃ lapsya itīcchayā śaikṣamārgaṃ prajahāti |",
  "SA16n1274:2062": "tadā kṣayakuśalaḥ samasṛṣṭeṣaṇā ityucyate |",
  "SA16n1274:2063": "(7) anāvilasaṅkalpa iti |",
  "SA16n1274:2064": "prahīṇaṣaḍvitarkaḥ viśuddhacittastrīṇi viṣāṇi tanūkṛtya dvitīyaphalaṃ labhate |",
  "SA16n1274:2065": "praśamitakāmaśokaḥ san tṛtīyaphalamanuprāpnuvan anāvilasaṅkalpa ityucyate |",
  "SA16n1274:2066": "(8) praśrabdhakāyasaṃskāra iti |",
  "SA16n1274:2067": "kāmadhātukasaṃyojanāni vihāya catvāri dhyānānyupasampadya viharatītyataḥ praśrabdhakāyasaṃskāro bhavati |",
  "SA16n1274:2068": "kṣayajñānalābhā (9)",
  "SA16n1274:2069": "tsuviviktacitto bhavati ityucyate |",
  "SA16n1274:2070": "anutpādajñānalābhāt (10)",
  "SA16n1274:2071": "suvimuktaprajñobhavati |",
  "SA16n1274:2072": "āryāṇāṃ cittameṣu daśasu sthāneṣu āvasatīti āryāvāsaḥ |",
  "SA16n1274:2073": "kṛtatathāgatadharmo'vaśyaṃ duḥkhasyāntaṃ kuryādityataḥ kṛtakṛtya iti kathyate |",
  "SA16n1274:2074": "pṛthagjanaiḥ śaikṣajanaiśca vivikta ityato'sahāyīti |",
  "SA16n1274:2075": "taccitaṃ sarvadharmān vidhūya atyantaśūnyatāpratiṣṭhitamityataḥ kevala ityākhyāyate ||",
  "SA16n1274:2076": "dvādaśanidānāni |",
  "SA16n1274:2077": "tatrāvidyeti yat prajñaptyanuyāyicittam |",
  "SA16n1274:2078": "tadviparyayacittamupādāya karmāṇi sañcinotīti avidyāpratyayāḥ saṃskārā ityucyante |",
  "SA16n1274:2079": "vijñānaṃ karmānuyāyi iti satkāyamupādatte |",
  "SA16n1274:2080": "ataḥ saṃskārapratyayaṃ vijñānam iti |",
  "SA16n1274:2081": "satkāyamupādāya nāmarūpaṣaḍāyatanasparśavedanā bhavanti |",
  "SA16n1274:2082": "imāni aṅgāni kālakrameṇa vardhante |",
  "SA16n1274:2083": "sarvā api vedanā anubhavan prajñaptimāśrayate ityatastatra tṛṣṇāṃ janayati |",
  "SA16n1274:2084": "tṛṣṇāmupādāyānye kleśā bhavantīti ta upādānamityucyante |",
  "SA16n1274:2085": "tṛṣṇopādānapratyayo bhavaḥ |",
  "SA16n1274:2086": "sa ca trikāṇḍaḥ |",
  "SA16n1274:2087": "ebhyaḥ karmakleśapratyayebhya aurdhvakālikī jātiḥ |",
  "SA16n1274:2088": "jātipratyayājjarāmaraṇādayo bhavanti |",
  "SA16n1274:2089": "tatra yaducyate avidyā pratyayāḥ saṃskārā iti tadatītādhvaprakāśanaṃ śāśvatadṛṣṭisamucchedakam |",
  "SA16n1274:2090": "jñāyate hi anādisaṃsāre ājavañjavibhāve karmakleśapratyayebhyaḥ kāyo vedyata iti |",
  "SA16n1274:2091": "yaducyate jātimaraṇamiti |",
  "SA16n1274:2092": "tadanāgatādhvaprakāśanamucchedadṛṣṭi samucchekadam |",
  "SA16n1274:2093": "yasya tattvajñānaṃ na bhavati |",
  "SA16n1274:2094": "tasya jātimaraṇayornāstyanto duḥkhaphalamātramasti |",
  "SA16n1274:2095": "yaducyante madhye'ṣṭāvaṅgāni |",
  "SA16n1274:2096": "tatpratyutpannadharmaprakāśanam,",
  "SA16n1274:2097": "pratyayakalāpamātrāt santatyā pravartate,",
  "SA16n1274:2098": "nāsti tattvajñānamiti |",
  "SA16n1274:2099": "tatrāvidyā saṃskārāśca pūrvādhvapratyayāḥ |",
  "SA16n1274:2100": "tatpratyayaṃ phalaṃ yaduta vijñānaṃ nāmarūpaṃ ṣaḍāyatanaṃ sparśo vedanā ca |",
  "SA16n1274:2101": "ebhyaḥ pañcabhya utpadyate tṛṣṇopādānaṃ bhavaśca |",
  "SA16n1274:2102": "ime'nāgatādhvahetavaḥ |",
  "SA16n1274:2103": "tatpratyayaṃ phalaṃ yat jātijarāmaraṇam |",
  "SA16n1274:2104": "vedanā vedayataḥ punastṛṣṇopādānañca bhavati |",
  "SA16n1274:2105": "ata idaṃ dvādaśāṅgaṃ[bhava]cakramanavasthaṃ pravartate |",
  "SA16n1274:2106": "tattvajñānaṃ labhamānaḥ karmāṇi na sañcinoti |",
  "SA16n1274:2107": "karmaṇāmasañcaye na bhavati jātiḥ |",
  "SA16n1274:2108": "jātirhi pravṛttisādhanī ||",
  "SA16n1274:2109": "ya idaṃ samyacchāstraṃ niṣevate sa dharmāḥ svalakṣaṇaśūnyā iti prajñāya na karmāṇi sañcinoti |",
  "SA16n1274:2110": "karmaṇāmasañcaye na bhavati jātiḥ |",
  "SA16n1274:2111": "jātyabhāvājjarāmaraṇaśokaparidevaduḥkhopāyāsāḥ sarve nirudhyante |",
  "SA16n1274:2112": "ata ātmahitaṃ satvahitañca kāmayamānaḥ kramaśastathāgatamārgaṃ prasādhya svadharmamādīpayan paradharmaṃ yo nirākaroti tenedaṃ śāstraṃ niṣevitavyam ||",
  "SA16n1274:2113": "dharmaskandhavargo'ṣṭādaśaḥ |",
  "SA16n1274:2114": "19 daśasu vādeṣu ādyaṃ sattālakṣaṇam",
  "SA16n1274:2115": "(pṛ) śāstrārambha uktaṃ bhavatā-niṣevya bhinnavādāṃśceti tathāgatadharmavicārayiṣayā |",
  "SA16n1274:2116": "ke te vibhinnā vādāḥ |",
  "SA16n1274:2117": "(u) tripiṭake santi bahavo vibhinnā vādāḥ |",
  "SA16n1274:2118": "puruṣāṇāṃ bhūyasā pramodāya paraṃ vivādaśāstrapravartakairabhihitam-yaduta (1)",
  "SA16n1274:2119": "astyadhvadvayaṃ nāstyadhvadvayam, (2)",
  "SA16n1274:2120": "sarvamasti sarvaṃ nāsti, (3)",
  "SA16n1274:2121": "astyantarā bhavo nāstyantarā bhavaḥ, (4)",
  "SA16n1274:2122": "catussatyānāmānupūrveṇa lābhaḥ ekakṣaṇena lābhaḥ (5)",
  "SA16n1274:2123": "asti parihāṇiḥ nāsti parihāṇiḥ (6)",
  "SA16n1274:2124": "anuśayāścittasamprayuktāḥ cittaviprayuktāḥ, (7)",
  "SA16n1274:2125": "cittaṃ prakṛtipariśuddham,",
  "SA16n1274:2126": "na prakṛtipariśuddham, (8)",
  "SA16n1274:2127": "upāttavipākaṃ karma kiñcidasti kiñcinnāsti, (9)",
  "SA16n1274:2128": "tathāgataḥ saṅghagaṇitaḥ,",
  "SA16n1274:2129": "na saṅghagaṇitaḥ, (10)",
  "SA16n1274:2130": "asti pudgalo nāsti pudgala iti |",
  "SA16n1274:2131": "kecidāhuḥ-asti adhvayadharma iti |",
  "SA16n1274:2132": "kecidāhuḥ nāstīti |",
  "SA16n1274:2133": "kena pratyayena astīti vadanti kena pratyayena nāstīti |",
  "SA16n1274:2134": "(u) astīti yaḥ san dharmaḥ tatra cittamutpadyate |",
  "SA16n1274:2135": "tryadhvadharme cittamutpadyata ityato jñātavyaṃ tadastīti ||",
  "SA16n1274:2136": "(pṛ) prathamamucyatāṃ sattālakṣaṇam |",
  "SA16n1274:2137": "(u) jñānaṃ yatra pracarati[tat]sattālakṣaṇam |",
  "SA16n1274:2138": "dūṣaṇam-jñānamavidyamāne'pi pracarati |",
  "SA16n1274:2139": "kasmāt |",
  "SA16n1274:2140": "yathādhimukti avinīlakaṃ dṛṣṭvā vinīlakaṃ paśyati |",
  "SA16n1274:2141": "kṛtakaṃ māyāvastu asadapi sat paśyati |",
  "SA16n1274:2142": "akiñcanasya jñānādākiñcanyāyatanasamādhimupasampanno bhavati |",
  "SA16n1274:2143": "aṅgulyā ca nirdiśya [vadati] candradvayamahaṃ paśyāmīti |",
  "SA16n1274:2144": "sūtre coktam-ahaṃ prajānāmi nādhyātmamasti chandarāga iti |",
  "SA16n1274:2145": "uktañca sūtre-yathā yo rūpe chandarāgaḥ taṃ prajahīt |",
  "SA16n1274:2146": "evaṃvastadrūpaṃ prahīṇaṃ bhavati iti |",
  "SA16n1274:2147": "yathā ca svapne asadapi mithyā [sat] paśyati |",
  "SA16n1274:2148": "ityādibhiḥ kāraṇairjñānamavidyamāne'pi pracarati |",
  "SA16n1274:2149": "jñānapracarāspadatvādastīti na sambhavati |",
  "SA16n1274:2150": "ucyate | avidyamāne'pi jñānaṃ pracaratīti na bhavati |",
  "SA16n1274:2151": "kasmāt |",
  "SA16n1274:2152": "āśrayālambanātmaka dharmadvayaṃ pratītya hi vijñānamutpadyate |",
  "SA16n1274:2153": "yadyanālambanaṃ vijñānamudeśyati |",
  "SA16n1274:2154": "anāśrayamapi vijñānamutpannaṃ syāt |",
  "SA16n1274:2155": "tathā ca dharmadvayaṃ niṣprayojanaṃ syāt |",
  "SA16n1274:2156": "evaṃ vinā'pi vimuktiṃ tadvijñānaṃ sadotpadyate |",
  "SA16n1274:2157": "ato jñāyate vijñānaṃ nāvidyamāne pracaratīti |",
  "SA16n1274:2158": "atha yat kiñcana vijānātīti vijñānam |",
  "SA16n1274:2159": "yat na kiñcana vijānāti na tat vijñānam |",
  "SA16n1274:2160": "vijñānaṃ viṣayaṃ vijānāti vacanaṃ cakṣurvijñānaṃ rūpaṃ vijānāti yāvanmanovijñānaṃ dharmān vijānāti ityetasyābhidhānam |",
  "SA16n1274:2161": "yadi matam anālambanaṃ vijñānamastīti |",
  "SA16n1274:2162": "tadvijñānaṃ kasya vijñānaṃ bhavet |",
  "SA16n1274:2163": "kiñca anālambanaṃ vijñānamastīti vādinastat bhrāntaṃ syāt |",
  "SA16n1274:2164": "yathā kecidvadanti bhrāntavikṣiptacitto'haṃ loke'vidyamānamapyātmānaṃ paśyāmīti |",
  "SA16n1274:2165": "yadi kiñcidavidyamānaṃ jānīyāt |",
  "SA16n1274:2166": "saṃśayo na syāt |",
  "SA16n1274:2167": "kiñcittu jñātuḥ saṃśaya utpadyate |",
  "SA16n1274:2168": "uktañca sūtre-yo'yaṃ lokato'vidyamāna ātmā,",
  "SA16n1274:2169": "tasya jñānaṃ darśanaṃ veti nedaṃ sthānaṃ vidyate iti |",
  "SA16n1274:2170": "bhavadvavacanaṃ svato virūddham |",
  "SA16n1274:2171": "yadyasat, kasya jñānaṃ syāt |",
  "SA16n1274:2172": "uktañca sūtre-cittacaittā ālambamānadharmāḥ iti |",
  "SA16n1274:2173": "kiñcāha-sarve dharmā ālambyā iti |",
  "SA16n1274:2174": "natu tatroktam avidyamāno dharma ālambvyaṃ bhavatīti |",
  "SA16n1274:2175": "atha sarve viṣayadharmā vijñānotpādahetavaḥ |",
  "SA16n1274:2176": "yadyavidyamānaḥ ko heturbhavati |",
  "SA16n1274:2177": "uktañca sūtre-trayāṇāṃ sannipātaḥ sparśa iti |",
  "SA16n1274:2178": "avidyamānānāṃ dharmāṇāṃ kaḥ sannipātaḥ |",
  "SA16n1274:2179": "athāsadālambanaṃ jñānaṃ kathamupalabhyeta |",
  "SA16n1274:2180": "yasya jñānaṃ na tadasat |",
  "SA16n1274:2181": "yannāsti na tasya jñānam |",
  "SA16n1274:2182": "ato nāstyasadālambanaṃ jñānam |",
  "SA16n1274:2183": "yaduktaṃ bhavatā jñānamavidyamāne'pi pracarati |",
  "SA16n1274:2184": "yathādhimukti avinīlakaṃ dṛṣṭvā vinīlakamiti paśyatīti nedaṃ sthānaṃ vidyate |",
  "SA16n1274:2185": "kasmāt |",
  "SA16n1274:2186": "avinīlake'pi tattvato'sti vinīlakasvabhāvaḥ |",
  "SA16n1274:2187": "yathoktaṃ sūtre-astyasmin vṛkṣe viśuddhatā iti |",
  "SA16n1274:2188": "nīlalakṣaṇagrāhīcittabalāt sarvaṃ nīlaṃ pariṇamate natvanīlalakṣaṇamiti |",
  "SA16n1274:2189": "māyājālasūtrañcāha-asti māyā māyāvastu |",
  "SA16n1274:2190": "asati sattve sattvābhāsaṃ paśyantīti māyā iti |",
  "SA16n1274:2191": "bhavatoktam akiñcanasya jñānādākiñcanyāyatanamupasampanna iti |",
  "SA16n1274:2192": "samādhibalāt tadasallakṣaṇaṃ bhavati na tu asattadbhavati |",
  "SA16n1274:2193": "yathā vastutaḥ sadapirūpamapohyate śūnyarūpamiti |",
  "SA16n1274:2194": "samādhimupasampannenālpaṃ dṛśyata ityato'sadicyate |",
  "SA16n1274:2195": "yathālpalavaṇamalavaṇamityucyate |",
  "SA16n1274:2196": "alpajño'jña iti |",
  "SA16n1274:2197": "yathā ca naivasaṃjñānāsaṃjñāyatanamucyate |",
  "SA16n1274:2198": "tatra vastutaḥ saṃjñāyāṃ satyāmapi naivāsti na nāstīti vyapadiśyate |",
  "SA16n1274:2199": "uktañca bhavatā-aṅgulyā nidiśyātmānaṃ candradvayaṃ paśyāmīti |",
  "SA16n1274:2200": "anibhṛtatvāt ekaṃ dvidhā paśyati |",
  "SA16n1274:2201": "ya ekāgracakṣuṣkaḥ sa na paśyati |",
  "SA16n1274:2202": "ahaṃ prajānāmi nādhyātmamasti chandarāga iti yadbhavatoktam |",
  "SA16n1274:2203": "sa pañcanīvaraṇaviruddhāni saptabodhyaṅgāni dṛṣṭvā manaskāraṃ janayati-ahaṃ prajānāmi antaśchandābhāvamiti |",
  "SA16n1274:2204": "na tu [ekāntato] nāstīti prajānāti |",
  "SA16n1274:2205": "kiñcoktaṃ bhavatā-yat rūpe chandarāgaṃ prahīṇaṃ prajānāti |",
  "SA16n1274:2206": "tadrūpaprahāṇamiti |",
  "SA16n1274:2207": "paramārthaprajñādarśanasya mithyādhimuktiṃ prati virodhitvāt chandarāgaprahāṇamityucyate |",
  "SA16n1274:2208": "svapne'sadapi paśyatīti yat bhavānāha |",
  "SA16n1274:2209": "tatra pūrvaṃ dṛṣṭaśrutasmṛtavikalpita bhāvitānyupādāya hi svapnadarśanam |",
  "SA16n1274:2210": "vātapittaśleṣmaṇāṃ vaśācca svapnadarśanamanuyāti |",
  "SA16n1274:2211": "kadācit karmapratyayācca svapno bhavati |",
  "SA16n1274:2212": "yathā purā bodhisattvasya mahāsvapnā abhūvan |",
  "SA16n1274:2213": "kadācit devā āgamya svapnamupadarśayanti |",
  "SA16n1274:2214": "ataḥ svapnadarśane nāsato jñānaṃ bhavati |",
  "SA16n1274:2215": "dūṣaṇam-yat bhavānavocat-dvābhyāṃ pratyayābhyāṃ vijñānamutpadyata iti |",
  "SA16n1274:2216": "idamayuktam |",
  "SA16n1274:2217": "tathāgataḥ pudgaladūṣaṇayāha-dvābhyāṃ pratyayābhyāṃ vijñānamutpadyata iti |",
  "SA16n1274:2218": "na tu tanniṣṭhayā |",
  "SA16n1274:2219": "bhavatoktam-vijñeyasattvādvijñānamastīti |",
  "SA16n1274:2220": "vijñeyadharme sati astīti jñānam |",
  "SA16n1274:2221": "asati nāstīti jñānam |",
  "SA16n1274:2222": "yadīdaṃ vastu nāsti |",
  "SA16n1274:2223": "tadvastu nāstīti śūnyaṃ paśyati |",
  "SA16n1274:2224": "kiñca trividhanirodho nirodhasatyamityucyate |",
  "SA16n1274:2225": "yadi nāsti śūnyacittam kiṃ nirūdhyate |",
  "SA16n1274:2226": "[yat]bhavānavocat cakṣurvijñānaṃ rūpaṃ vijānāti yāvanmanovijñānaṃ dharmān vijānāti iti |",
  "SA16n1274:2227": "tat vijñānaṃ viṣayamātraṃ vijānāti na vicinoti san vā asan vā iti |",
  "SA16n1274:2228": "yadapi bhavānāha-yadyanālambanaṃ vijñānamasti |",
  "SA16n1274:2229": "tadbhrāntamiti |",
  "SA16n1274:2230": "tadā asti asajjñānasya jñānam |",
  "SA16n1274:2231": "yathā madamattaḥ puruṣaḥ paśyati avidyamānamapi |",
  "SA16n1274:2232": "bhavānavocat-yadi asajjānīyāt,",
  "SA16n1274:2233": "saṃśayo na bhavediti |",
  "SA16n1274:2234": "kimasti kiṃ vā nāstīti yadi saṃśayaḥ,",
  "SA16n1274:2235": "tadā anālambanaṃ jñānamasti |",
  "SA16n1274:2236": "āha ca bhavān-yathoktaṃ sūtre yallokato'vidyamāna ātmā tasya jñānaṃ darśanaṃ veti nedaṃ sthānaṃ vidyata iti |",
  "SA16n1274:2237": "idaṃ sūtraṃ na dharmalakṣaṇānugatam abuddhavacanaṃ tadābhāsaṃ vā |",
  "SA16n1274:2238": "samādhirvā evam |",
  "SA16n1274:2239": "tatsamādhimupasampannena yatkiñcit dṛśyate sarvaṃ sadeva |",
  "SA16n1274:2240": "tatsamādhitvādevamucyate |",
  "SA16n1274:2241": "[mama vacanaṃ prati] svato viruddhamiti bhavānavocat |",
  "SA16n1274:2242": "asti asadālambanaṃ jñānamiti mama vacanaṃ na svato viruddham |",
  "SA16n1274:2243": "avocacca bhavān-cittacaittā ālambamānāḥ |",
  "SA16n1274:2244": "sarve dharmā ālambyā iti |",
  "SA16n1274:2245": "santi ca cittacaittā anālambamānāḥ |",
  "SA16n1274:2246": "cittacaittā na paramāyārthālambanāḥ |",
  "SA16n1274:2247": "ato'nālambamānā bhavanti |",
  "SA16n1274:2248": "dharmāṇāṃ yatparamārthalakṣaṇaṃ tallakṣaṇairviyuktatvāt cittacaittā nālambamānā bhavanti |",
  "SA16n1274:2249": "yat bhavān bravīti viṣayā vijñānajanakahetavaḥ |",
  "SA16n1274:2250": "teṣāmasattve ko hetuḥ syāditi |",
  "SA16n1274:2251": "tadvijñānaṃ saddhetukameva |",
  "SA16n1274:2252": "trayāṇāṃ sannipātaḥ sparśa iti |",
  "SA16n1274:2253": "yatra trīṇyupalabhyante tatra teṣāṃ sannipātaḥ |",
  "SA16n1274:2254": "na tu sarvatra trīṇi santi |",
  "SA16n1274:2255": "abravīcca bhavān-yasya jñānaṃ,",
  "SA16n1274:2256": "na tadasadbhavati |",
  "SA16n1274:2257": "yannāsti, na tasya jñānamiti |",
  "SA16n1274:2258": "yadi sadālambanaṃ jñānamiti |",
  "SA16n1274:2259": "tatrāpi samo doṣaḥ |",
  "SA16n1274:2260": "yat bhavānāha-yathā vṛkṣe'sti viśuddhateti |",
  "SA16n1274:2261": "nedaṃ yujyate |",
  "SA16n1274:2262": "satkāryadoṣāt |",
  "SA16n1274:2263": "yadbhavatoktaṃ [nīla]lakṣaṇagrāhicittaṃ vipulaṃ pariṇamata iti |",
  "SA16n1274:2264": "tadapi na yuktam |",
  "SA16n1274:2265": "nīlalakṣaṇālpamūlaṃ sarvāṃ mahāpṛthivīṃ yat nīlaṃ paśyati |",
  "SA16n1274:2266": "tadabhūtadarśanam |",
  "SA16n1274:2267": "tathā alpanīlabhāvanayā tu sarvaṃ jambūdvīpaṃ yat nīlaṃ paśyati na tadabhūtadarśanam |",
  "SA16n1274:2268": "bhavān bravīti-māyājālasūtramāha-asti māyā māyāvastu iti |",
  "SA16n1274:2269": "asati sattve sattvābhāsaṃ sattva iti paśyati |",
  "SA16n1274:2270": "tadvastu paramārthato'satpaśyati |",
  "SA16n1274:2271": "tadā anālambanaṃ jñānaṃ bhavati |",
  "SA16n1274:2272": "āha ca bhavān-samādhibalāttallakṣaṇaṃ bhavati yathā vastutaḥ sadapi rūpaṃ śūnyatayāpohyata iti |",
  "SA16n1274:2273": "yadi rūpaṃ vastusadapohyate śūnyarūpamiti |",
  "SA16n1274:2274": "tadā viparyayaḥ |",
  "SA16n1274:2275": "alpasya sato'sattāvacanamapi viparyaya eva |",
  "SA16n1274:2276": "anibhṛtatvādekaṃ dvidhā paśyatīti yadvacanam |",
  "SA16n1274:2277": "tadapi na yujyate |",
  "SA16n1274:2278": "yathā timiropahatacakṣuṣka ākāśe keśān paśyati |",
  "SA16n1274:2279": "te'vastusantaḥ |",
  "SA16n1274:2280": "āha ca bhavān pañcanīvaraṇaviruddhāni saptabodhyaṅgāni dṛṣṭvā manaskāraṃ janayati ahamasat prajānāmīti |",
  "SA16n1274:2281": "saptabodhyāṅgāni bhinnāni |",
  "SA16n1274:2282": "chandarāgābhāvaśca bhinnaḥ |",
  "SA16n1274:2283": "kathamekaḥ syāt |",
  "SA16n1274:2284": "bhavān bravīti-paramārthaprajñādarśanasya mithyādhimuktiṃ prati virodhitaiva chandarāgaprahāṇamiti |",
  "SA16n1274:2285": "mithyādhimuktirhi abhūtabhāvanā |",
  "SA16n1274:2286": "ata ucyate chandarāgaprahāṇaṃ prajñāya rūpaprahāṇaṃ bhavatīti |",
  "SA16n1274:2287": "paramārthaprajñā tu anityabhāvanā |",
  "SA16n1274:2288": "yat bhavān kathayati-svapne vastusan dṛśyata iti |",
  "SA16n1274:2289": "tadayuktam |",
  "SA16n1274:2290": "yathā svapne [paśyati] kuṭyāṃ patatīva |",
  "SA16n1274:2291": "na vastutaḥ patati |",
  "SA16n1274:2292": "ato'sti asajjñānasya jñānam |",
  "SA16n1274:2293": "na tu yatna jñānaṃ pracaratīti sattālakṣaṇam ||",
  "SA16n1274:2294": "daśasu vādeṣu ādyasattālakṣaṇavarga ekonaviṃśaḥ",
  "SA16n1274:2295": "20 asattālakṣaṇam",
  "SA16n1274:2296": "(pṛ) yadi nāstīdaṃ sallakṣaṇam |",
  "SA16n1274:2297": "skandhadhātvāyatanasaṅgṛhītairdharmaiḥ bhavitavyamastīti |",
  "SA16n1274:2298": "(u) tadapi na yuktam |",
  "SA16n1274:2299": "kasmāt |",
  "SA16n1274:2300": "ayaṃ vādī vadati-skandhadhātvāyatanasaṅgṛhītaṃ vastu pṛthagjanadharmo na dharmalakṣaṇānugatam |",
  "SA16n1274:2301": "tathā cet tathatādayo'saṃskṛtadharmā api santaḥ syuḥ |",
  "SA16n1274:2302": "iti kecidvadeyuḥ |",
  "SA16n1274:2303": "vastutastu asantaste |",
  "SA16n1274:2304": "ato jñāyate skandhadhātvāyatanasaṅgṛhītā dharmā na sallakṣaṇā iti |",
  "SA16n1274:2305": "(pṛ) yat puruṣasya pratyakṣajñānādinā astyupalabhyamiti śraddhā bhavati tatsallakṣaṇam |",
  "SA16n1274:2306": "(u) tadapi na sallakṣaṇam |",
  "SA16n1274:2307": "ayaṃ śraddheyadharmo niyatavikalparūpo noalapabhyavacanaḥ |",
  "SA16n1274:2308": "āha ca sūtram-jñānapratiśaraṇena bhavitavyaṃ na vijñānapratiśaraṇena iti |",
  "SA16n1274:2309": "svabhāvalabdhatvāt rūpādayo viṣayā nopalambhanīyā iti paścādvakṣyate |",
  "SA16n1274:2310": "ime'sallakṣaṇāḥ santo [vastuto] nāpohyante |",
  "SA16n1274:2311": "astitayopalambhalakṣaṇaṃ kathaṃ sthāpyeta |",
  "SA16n1274:2312": "(pṛ) bhāvadharmayogādastītyucyate |",
  "SA16n1274:2313": "(u) bhāvaśca paścāddūṣayiṣyate |",
  "SA16n1274:2314": "nahyasti bhāve bhāvaḥ |",
  "SA16n1274:2315": "kathaṃ bhāvadharmayogādastīti |",
  "SA16n1274:2316": "pratītyasamutpannatvāddhāvalakṣaṇaṃ niyatavikalparūpaṃ nopalabhyavacanam |",
  "SA16n1274:2317": "lokasatyamātrato'sti na paramārthataḥ |",
  "SA16n1274:2318": "(pṛ) yadi lokasatyato'sti |",
  "SA16n1274:2319": "tadā punarvaktavyaṃ lokasatyato'tīto'nāgataśca kimasti uta nāsti iti |",
  "SA16n1274:2320": "(u) nāsti |",
  "SA16n1274:2321": "kasmāt |",
  "SA16n1274:2322": "ye rūpādayaḥ skandhā vartamānādhvagatāḥ,",
  "SA16n1274:2323": "te sakāritrā upalabhyajñānadarśanāḥ |",
  "SA16n1274:2324": "yathoktaṃ sūtre-rūpyata iti rūpalakṣaṇam iti |",
  "SA16n1274:2325": "yadvartamānādhvagataṃ tat rūpyate nātītamanāgataṃ vā |",
  "SA16n1274:2326": "tathā vedanādayo'pi |",
  "SA16n1274:2327": "ato jñāyate vartamānamātre santi pañca skandhāḥ |",
  "SA16n1274:2328": "nādhvadvaye santi |",
  "SA16n1274:2329": "atha yo dharmaḥ kāritravihīnaḥ sa svalakṣaṇavihīnaḥ |",
  "SA16n1274:2330": "yadyatīto vahnirna dahati |",
  "SA16n1274:2331": "na sa vahnirityākhyāyate |",
  "SA16n1274:2332": "tathā vijñānamapi,",
  "SA16n1274:2333": "yadyatītaṃ na vijānāti na tadvijñānamityucyate |",
  "SA16n1274:2334": "yannirhetukaṃ tadastīti na yujyate |",
  "SA16n1274:2335": "atīto dharmo nirhetukaḥ,",
  "SA16n1274:2336": "so'stīti na yujyate |",
  "SA16n1274:2337": "atha prākṛtāḥ santo dharmāḥ pratītyasamutpannāḥ |",
  "SA16n1274:2338": "yathā asti pṛthivī,",
  "SA16n1274:2339": "santi bījasalilādayaḥ pratyayāḥ,",
  "SA16n1274:2340": "tadā aṅkurādikamutpadyate |",
  "SA16n1274:2341": "patralekhinīpuruṣakāreṣu satsu sidhyatyakṣaram |",
  "SA16n1274:2342": "dvayordharmayoḥ samavāye vijñānamutpadyate |",
  "SA16n1274:2343": "anāgate'dhvani aṅkurākṣaravijñānādīnāṃ kāraṇāni asamavetāni |",
  "SA16n1274:2344": "kathaṃ santīti labhyante |",
  "SA16n1274:2345": "ato'dhvadvayamasatsyāt |",
  "SA16n1274:2346": "atha yadyanāgatadharmo'sti |",
  "SA16n1274:2347": "tadā nityaḥ syāt |",
  "SA16n1274:2348": "anāgatādvartamānaṃ pratyanuprāpteḥ |",
  "SA16n1274:2349": "yathā kuṭītaḥ kuṭīmanuprāpnoti |",
  "SA16n1274:2350": "tadā nānityaḥ syāt |",
  "SA16n1274:2351": "na caitatsambhavati |",
  "SA16n1274:2352": "yathoktaṃ sūtre-cakṣurvijñānamutpadyamānaṃ na kutaścidāgacchati |",
  "SA16n1274:2353": "nirudhyamānaṃ na kvacidgacchati |",
  "SA16n1274:2354": "iti |",
  "SA16n1274:2355": "ato'tītānāgatadharmau na kalpayitavyau |",
  "SA16n1274:2356": "atha yadyanāgataṃ sat cakṣū rūpaṃ paśyati tadā sakāritraṃ syāt |",
  "SA16n1274:2357": "tathātītamapi |",
  "SA16n1274:2358": "na tu vastuto yujyate |",
  "SA16n1274:2359": "ato jñāyate atītānāgatadharmo'sanniti |",
  "SA16n1274:2360": "[yadi]atītānāgatarūpamasti,",
  "SA16n1274:2361": "tadā sapratighaṃ sāvaraṇañca syāt |",
  "SA16n1274:2362": "na vastuto yujyate |",
  "SA16n1274:2363": "ato nāsti |",
  "SA16n1274:2364": "atha yadi ghaṭādayaḥ padārthāḥ anāgatāḥ santi |",
  "SA16n1274:2365": "tadā kulālādayaḥ savyāpārā na bhaveyuḥ |",
  "SA16n1274:2366": "dṛśyante tu savyāpārāḥ |",
  "SA16n1274:2367": "ato nāstyanāgataḥ |",
  "SA16n1274:2368": "kiñca bhagavānāhasaṃskṛtadharmā utpādavyayasthityanyathātvai strilakṣaṇā upalabhyante iti |",
  "SA16n1274:2369": "utpāda iti yo dharmaḥ pūrvamabhūtvā idānīṃ savyāpāro dṛśyate |",
  "SA16n1274:2370": "vyaya iti kṛtaḥ punarasan bhavati |",
  "SA16n1274:2371": "sthityanyathātvam iti santatyā sthite vikaro'nyathātvam |",
  "SA16n1274:2372": "imāni trīṇi saṃskṛtalakṣaṇāni vartamānagatāni nātītānāgatāni ||",
  "SA16n1274:2373": "asattālakṣaṇavargo viṃśaḥ |",
  "SA16n1274:2374": "21 adhva dvayasattāvargaḥ",
  "SA16n1274:2375": "(pṛ) vastusadatīmanāgatam |",
  "SA16n1274:2376": "kasmāt |",
  "SA16n1274:2377": "yo dharmo'sti tatra cittaṃ bhavati |",
  "SA16n1274:2378": "yathā vartamānadharmo'saṃskṛtadharmāśca |",
  "SA16n1274:2379": "bhagavān rūpalakṣaṇamuktvā punarāha- atītamanāgatañca rūpamiti |",
  "SA16n1274:2380": "apicāha-yatkiñcana rūpamādhyātmikaṃ bāhyaṃ vā audārikaṃ sūkṣmaṃ vā atītamanāgataṃ pratyutpannaṃ vā [sarva] mabhisaṃkṣipya rūpaskandha iti |",
  "SA16n1274:2381": "kiñcāha-[rūpa] manityamatītamanāgatam,",
  "SA16n1274:2382": "kaḥ punarvādaḥ pratyutpannaṃ iti |",
  "SA16n1274:2383": "anityaṃ hi saṃskṛtalakṣaṇam |",
  "SA16n1274:2384": "ato'stīti vaktavyam |",
  "SA16n1274:2385": "dṛṣṭe jñānāt jñānamutpadyate iti paribhāvitatvāt |",
  "SA16n1274:2386": "yathā śāleḥ śālirbhavati |",
  "SA16n1274:2387": "ato'tītamastīti syāt |",
  "SA16n1274:2388": "yadi nāstyatītaṃ,",
  "SA16n1274:2389": "phalaṃ nirhetukaṃ syāt |",
  "SA16n1274:2390": "uktañca sūtre-yadatītaṃ vastusat hitakaraṃ tadbhagavānupadiśati |",
  "SA16n1274:2391": "iti |",
  "SA16n1274:2392": "kiñcāha-atītamanāgataṃ sarvamanātmānaṃ bhāvayet |",
  "SA16n1274:2393": "iti |",
  "SA16n1274:2394": "anāgatālambanaṃ manovijñānaṃ atītaṃ mana āśrayate |",
  "SA16n1274:2395": "yadātītaṃ vijñānamasat,",
  "SA16n1274:2396": "kimāśrayet |",
  "SA16n1274:2397": "atītakarmata anāgataṃ phalamiti jñānaṃ samyagdṛṣṭiḥ |",
  "SA16n1274:2398": "tathāgatasya daśabalānyatītānāgatakarmāṇi janayanti |",
  "SA16n1274:2399": "tathāgataḥ svayameva vadati-yasya nāstyatītaṃ kṛtaṃ pāpakarma sa puruṣo naiva durgatau patiṣyati iti |",
  "SA16n1274:2400": "sāsravacittavartināṃ śaikṣāṇāṃ śraddhādinyanāsravendriyāṇi na syuḥ |",
  "SA16n1274:2401": "āryāścānāgataṃ vastu na vyavasthayā vyākuryaḥ |",
  "SA16n1274:2402": "smṛtiryadi nāsti atītānāgatayoḥ tadā puruṣo nānusmaretpañcaviṣayān |",
  "SA16n1274:2403": "kasmāt |",
  "SA16n1274:2404": "nahi manovijñānaṃ dṛṣṭe pañca viṣayān prajānāti |",
  "SA16n1274:2405": "kiñcāṣṭādaśa manaupavicārā atītālambanā ityucyante |",
  "SA16n1274:2406": "yadyatītamanāgataṃ nāsti,",
  "SA16n1274:2407": "tadā arhan na kīrtayet-ahaṃ dhyānasamādhimupasampanna iti |",
  "SA16n1274:2408": "nahi samādhisthito vacanaṃ vakti |",
  "SA16n1274:2409": "caturṣu smṛtyupasthāneṣu adhicittamadhivedanañca bhāvanā na bhavet |",
  "SA16n1274:2410": "kutaḥ |",
  "SA16n1274:2411": "nahi pratyutpanne'tītaṃ bhāvayatīti labhyate |",
  "SA16n1274:2412": "catvāri samyak pradhānāni ca nābhyasyet |",
  "SA16n1274:2413": "kutaḥ |",
  "SA16n1274:2414": "nahyanāgatādhvagatā akuśalā dharmāḥ santi |",
  "SA16n1274:2415": "tathānyāni trīṇyapi |",
  "SA16n1274:2416": "yadyatītamanāgataṃ nāsti,",
  "SA16n1274:2417": "tadā tathāgato'san syāt |",
  "SA16n1274:2418": "dīrghamalpakālaṃ vā śīlābhyāsaśca na syādityato na yujyate ||",
  "SA16n1274:2419": "adhvadvayasattāvarga ekaviṃśaḥ |",
  "SA16n1274:2420": "22 adhvadvayanāstitāvargaḥ",
  "SA16n1274:2421": "atrocyate | atītamanāgatañca nāsti |",
  "SA16n1274:2422": "bhavatā yadyapyuktaṃ sati dharme cittamutpadyata iti |",
  "SA16n1274:2423": "tatpūrvameva pratyuktam |",
  "SA16n1274:2424": "asan dharmo'pi cittamutpādayatīti |",
  "SA16n1274:2425": "yaducyate bhavatā-rūpalakṣaṇena rūpasaṃjñayā [atītaṃ] rūpaṃ lakṣyata iti |",
  "SA16n1274:2426": "tadapi na yuktam |",
  "SA16n1274:2427": "yadatītamanāgatam,",
  "SA16n1274:2428": "tadrūpaṃ na syāt |",
  "SA16n1274:2429": "rūpaṇābhāvāt |",
  "SA16n1274:2430": "anityalakṣaṇamityapi na vaktavyam |",
  "SA16n1274:2431": "bhagavān sattvānāṃ kevalamithyāsaṃjñāvikalpānuvartanāttannāma vyavaharati |",
  "SA16n1274:2432": "bhavānāha-jñānāt jñānaṃ bhavatīti |",
  "SA16n1274:2433": "hetuḥ phalasya hetukriyāṃ kṛtvā nirudhyate |",
  "SA16n1274:2434": "yathā bījamaṅkurasya hetuṃ kṛtvā nirudhyate |",
  "SA16n1274:2435": "bhagavānapyāha-asyotpādādidamutpadyata iti |",
  "SA16n1274:2436": "bhavatoktaṃ-yat vastu sat hitakaraṃ tadbhagavānupadiśatīti |",
  "SA16n1274:2437": "bhagavaduktaṃ vastvidaṃ prakṛtitaḥ pratyutpannakāle'nuktamapyasti |",
  "SA16n1274:2438": "yadi matam-atītaṃ niruddhamiti |",
  "SA16n1274:2439": "tadā nāstīti jñāyate |",
  "SA16n1274:2440": "bhavānāha-sarvamanātma bhāvayet iti |",
  "SA16n1274:2441": "yasmātsattvā atītānanāgatān dharmān sātmano manyante tasmāt bhagavānevamavocat |",
  "SA16n1274:2442": "bhavatoktam [iti jñānaṃ] samyak dṛṣṭiriti |",
  "SA16n1274:2443": "yasmāt kāyo'yaṃ karmasamutpādakaḥ |",
  "SA16n1274:2444": "tacca karma phalasya hetuṃ kṛtvā niruddham |",
  "SA16n1274:2445": "paścācca tatphalaṃ punarātmanānubhūyate |",
  "SA16n1274:2446": "tasmāduktam-asti phalamiti |",
  "SA16n1274:2447": "tathāgataśāsane asti vā nāsti vā iti sarvamupāya ityucyate |",
  "SA16n1274:2448": "puṇyapāpakarmapratyayatvapradarśanārtham,",
  "SA16n1274:2449": "natu paramārthataḥ |",
  "SA16n1274:2450": "yathā pratītyāsti sattva ityucyate |",
  "SA16n1274:2451": "tathā'tītamanāgatamapi |",
  "SA16n1274:2452": "atītaṃ mana āśrayata itīdamapi upāyāśrayaṇam |",
  "SA16n1274:2453": "na tu yathā puruṣeṇa bhittyādyāśrīyate |",
  "SA16n1274:2454": "cittasyotpādo nātmani niśrayata iti ca viśadam |",
  "SA16n1274:2455": "pūrvacittamupādāyānantaracittamutpadyate |",
  "SA16n1274:2456": "tathā karmabalamapi |",
  "SA16n1274:2457": "tathāgataḥ prajānāti-karmaniruddhamapi phalasya hetuṃ karotīti |",
  "SA16n1274:2458": "na vadati ekāntataḥ prajānāmīti |",
  "SA16n1274:2459": "yatharṇapatnasthamakṣaram |",
  "SA16n1274:2460": "tathā pāpakarmā'pi |",
  "SA16n1274:2461": "anena kāyena karma kriyate |",
  "SA16n1274:2462": "tasya ca karmaṇo nirodhe'pi vipāko na praṇaśyati |",
  "SA16n1274:2463": "bhavānāha-śraddhādīnyanāsravendriyāṇi na syuriti |",
  "SA16n1274:2464": "yadi śaikṣo'nāsravendriyaṃ labdhavān |",
  "SA16n1274:2465": "pratyutpannasthameva labdhavān |",
  "SA16n1274:2466": "atītaṃ niruddhamanāgatañcāprāptam |",
  "SA16n1274:2467": "[pratyutpannantu] samanvāgatamityato nāstīti na vaktuṃ śakyate |",
  "SA16n1274:2468": "bhavānāha-āryā anāgataṃ na vyākuryuriti |",
  "SA16n1274:2469": "āryajñānabalena hi tathā |",
  "SA16n1274:2470": "asantaṃ dharmamapi vyākurvanti |",
  "SA16n1274:2471": "yathā atītaṃ dharmaṃ niruddhamapi smṛtibalātprajānāti |",
  "SA16n1274:2472": "bhavānāha-nānusmaretpañca viṣayāniti |",
  "SA16n1274:2473": "prākṛto jano mohādabhūtasmṛtyā pūrvagṛhītaṃ niyatalakṣaṇaṃ paścānniruddhamapi utpadyamāna[mivā]nusmarati |",
  "SA16n1274:2474": "smṛtidharmaśca tathaiva syāt |",
  "SA16n1274:2475": "na tu śaśaśṛṅgādisamānā syāt |",
  "SA16n1274:2476": "aṣṭādaśamaupavicārāḥ punarevam |",
  "SA16n1274:2477": "pratyutpannagṛhītaṃ rūpaṃ niruddhātītamapi tatsmṛtiranuvartate |",
  "SA16n1274:2478": "bhavānāha-na kīrtayet-ahaṃ dhyānasamādhiṃ labdhavāniti |",
  "SA16n1274:2479": "taṃ samādhiṃ [pūrvaṃ] pratyutpanne'labhata |",
  "SA16n1274:2480": "anusmaraṇabalādvadati-ahaṃ labdhavāniti |",
  "SA16n1274:2481": "bhavān bravīti-adhicittamadhivedanañca bhāvanā na bhavet iti |",
  "SA16n1274:2482": "cittaṃ dvidhākṣaṇikamānubandhikamiti |",
  "SA16n1274:2483": "pratyutpannaṃ cittaṃ prayujyānubandhikaṃ cittaṃ bhāvayati |",
  "SA16n1274:2484": "na tvanusmṛto vartate |",
  "SA16n1274:2485": "bhavānavocat-catvāri samyakpradhānāni nābhyasyediti |",
  "SA16n1274:2486": "anāgatākuśaladharmāṇāṃ nidānamapasārayati |",
  "SA16n1274:2487": "anāgatakuśaladharmāṇāṃ nidānamutpādayati |",
  "SA16n1274:2488": "bhavānāha-tadā tathāgato'san syāditi |",
  "SA16n1274:2489": "tathāgataḥ parinirvṛtalakṣaṇaḥ |",
  "SA16n1274:2490": "[atīte]'dhvani dṛṣṭo'pi[pratyutpanne] asti nāstīti na parigṛhyate |",
  "SA16n1274:2491": "sa parinirvāya pāragataḥ khalu |",
  "SA16n1274:2492": "sattvāśca śaraṇīkurvanti yathā laukikāḥ pitarāvārādhayanti |",
  "SA16n1274:2493": "uktañca bhavatā-sūdīrghamalpakālaṃ vā śīlābhyāsaśca na syāditi |",
  "SA16n1274:2494": "na hi kālataḥ śīlaṃ viśiṣyate |",
  "SA16n1274:2495": "kasmāt |",
  "SA16n1274:2496": "na hi kālo dravyam |",
  "SA16n1274:2497": "dharmāṇāmutpattivyayasamavāyamātraṃ kālo'stītyucyate |",
  "SA16n1274:2498": "tasmādbhavatoktā hetavaḥ sarve'yuktāḥ ||",
  "SA16n1274:2499": "adhvadvayanāstitāvargo dvāviṃśaḥ |",
  "SA16n1274:2500": "23 sarvadharmasadasattāvargaḥ",
  "SA16n1274:2501": "śāstramāha-kecidvadanti sarve dharmāḥ santīti |",
  "SA16n1274:2502": "kecidvadanti-sarve dharmā na santīti |",
  "SA16n1274:2503": "(pṛ) kena kāraṇena astīti vadanti |",
  "SA16n1274:2504": "kena kāraṇena nāstīti |",
  "SA16n1274:2505": "(u) astīti |",
  "SA16n1274:2506": "bhagavānāha-sarvaṃ sarvamiti brāhmaṇa yāvadeva dvādaśāyatanāni |",
  "SA16n1274:2507": "sarvamasti [brāhmaṇa] iti |",
  "SA16n1274:2508": "pṛthivyādīni dravyāṇi saṃkhyādayo guṇāḥ utkṣepaṇāvakṣepaṇādikaṃ karma |",
  "SA16n1274:2509": "sāmānyaviśeṣasamavāyādayo dharmāḥ |",
  "SA16n1274:2510": "mūlaprakṛtyādayaḥ |",
  "SA16n1274:2511": "loke ca śaśaviṣāṇakūrmaromāhipādalavaṇagandhavāyurūpādayo na santi |",
  "SA16n1274:2512": "uktaṃ hi bhagavatā sūtre-",
  "SA16n1274:2513": "ākāśe [ca] padaṃ nāsti śramaṇo nāsti bāhyataḥ |",
  "SA16n1274:2514": "prapañcābhiratā lokā niṣprapañcāstathāgatāḥ || iti",
  "SA16n1274:2515": "anubhavavaśāddharmāḥ santītyucyante |",
  "SA16n1274:2516": "yathā dravyādayaḥ ṣaṭpadārthāssanti aulūkyānām |",
  "SA16n1274:2517": "pañcaviṃśatitattvāni santi sāṃkhyānām |",
  "SA16n1274:2518": "ṣoḍaśa padārthāḥ santi nayasomānām |",
  "SA16n1274:2519": "yadi vastusādhanī yuktirasti |",
  "SA16n1274:2520": "tadā astītyucyate |",
  "SA16n1274:2521": "yathā dvādaśāyatanāni |",
  "SA16n1274:2522": "bhagavataḥ śāsana upāyatayā sarvamastīti vā sarvaṃ nāstīti vocyate |",
  "SA16n1274:2523": "na tu paramārthataḥ |",
  "SA16n1274:2524": "kasmāt |",
  "SA16n1274:2525": "astīti vyavasthāyāṃ śāśvatāntapātaḥ |",
  "SA16n1274:2526": "nāstīti vyavasthāyāmucchedāntapātaḥ |",
  "SA16n1274:2527": "anayorantayorvarjanamevāryā madhyamā patipat ||",
  "SA16n1274:2528": "sarvadharmasadasattāvargastrayoviṃśaḥ |",
  "SA16n1274:2529": "24 antarābhavāstitāvargaḥ",
  "SA16n1274:2530": "śāstramāha-kecidvadanti-astyantarābhava iti |",
  "SA16n1274:2531": "kecidvadanti nāstīti |",
  "SA16n1274:2532": "(pṛ) kena kāraṇenāstīti vadanti |",
  "SA16n1274:2533": "kena kāraṇena nāstīti |",
  "SA16n1274:2534": "(u) astyantarābhavaḥ |",
  "SA16n1274:2535": "āśvalāyanasūtre hi bhagavānāha-yadā pitarau sannipatitau bhavataḥ |",
  "SA16n1274:2536": "gandharvaśca pratyupasthito bhavati iti |",
  "SA16n1274:2537": "ato jñāyate astyantarābhava iti |",
  "SA16n1274:2538": "vatsasūtrañcāha-yasmin samaye sattva imaṃ kāyaṃ nikṣipati punaścittotpādanakāyamanupādāno bhavati |",
  "SA16n1274:2539": "asminnantarāle [bhavaṃ] upādānapratyayaṃ vadāmi |",
  "SA16n1274:2540": "ayamantarā bhava iti |",
  "SA16n1274:2541": "saptasatpuruṣeṣu astyantarāparinirvāyī |",
  "SA16n1274:2542": "uktañcasūtre-vyavakīrṇaṃ karmābhisaṃskṛtya vyavakīrṇaṃ kāyamupādāya vyavakīrṇe loka utpadyate |",
  "SA16n1274:2543": "jñātavyamastyantarābhava iti |",
  "SA16n1274:2544": "kiñcoktaṃ sūtre-catvāro bhavāḥ pūrvakālabhavo maraṇabhavo'ntarābhava upapattibhava iti |",
  "SA16n1274:2545": "āha ca-saptabhavāḥ-pañcagatayaḥ karmabhavo'ntarābhava iti |",
  "SA16n1274:2546": "āha ca-yamarājo'ntarābhave pāpinaḥ santarjya vyatyastaṃ pātayanti |",
  "SA16n1274:2547": "iti |",
  "SA16n1274:2548": "tathāgato'ntarābhavamupādāya sattvānāṃ pūrvanivāsaṃ prajānāti ayaṃ sattvo'smin upapattisthāna utpadyate sa sattvastasminnupapattisthāna iti |",
  "SA16n1274:2549": "uktañca sūtre-divyena cakṣuṣā paśyati sattvān cyavamānānupapadyamānāṃśceti |",
  "SA16n1274:2550": "kiñcāha-sattvo [antarā]bhavasantatyā asmāllokātparalokaṃ saṅkrāmati |",
  "SA16n1274:2551": "iti |",
  "SA16n1274:2552": "laukikā api astyantarābhava iti śraddhadhānā vadantimriyamāṇasya sūkṣmāṇi catvāri mahābhūtāni asmādbhavāt [bhavāntaraṃ] krāmanti iti |",
  "SA16n1274:2553": "satyantarābhave paralokaḥ |",
  "SA16n1274:2554": "asatyantarābhave nāsti paralokaḥ |",
  "SA16n1274:2555": "yadi nāstyantarābhavaḥ,",
  "SA16n1274:2556": "imaṃ kāyaṃ visṛjya parakāyamanupādānasyāntarā vyucchedaḥ syāt |",
  "SA16n1274:2557": "ato jñāyate'styantarābhava iti ||",
  "SA16n1274:2558": "antarābhavāstitāvargaścaturviṃśaḥ |",
  "SA16n1274:2559": "25 antarābhavanāstitāvarga",
  "SA16n1274:2560": "kecidvadanti-nāstyantarābhava iti |",
  "SA16n1274:2561": "yadyapyuktaṃ bhavatā-āśvalāyanasūtra uktam astyantarābhava iti |",
  "SA16n1274:2562": "tanna yuktam |",
  "SA16n1274:2563": "kasmāt |",
  "SA16n1274:2564": "yadyāryā na jānanti-ayaṃ kaḥ kuta āgata iti |",
  "SA16n1274:2565": "tadā nāstyantarābhavaḥ |",
  "SA16n1274:2566": "yadyasti kasmānna jānanti |",
  "SA16n1274:2567": "bhavānāha-vatsasūtra uktamiti |",
  "SA16n1274:2568": "idamayuktam |",
  "SA16n1274:2569": "kutaḥ |",
  "SA16n1274:2570": "sūtre'smin praśno'nyaḥ prativacanañcānyat |",
  "SA16n1274:2571": "anena brāhmaṇena kalpitam-anyaḥ kāyo'nyo jīva iti |",
  "SA16n1274:2572": "ata evaṃ prativakti-santyantarābhave pañcaskandhā iti |",
  "SA16n1274:2573": "bhavānāha-astyantarāparinirvāyīti |",
  "SA16n1274:2574": "sa kāmarūpadhātvorantarā kāyamupādāya tatra parinirvṛta iti antarāparinirvāyī |",
  "SA16n1274:2575": "kasmāt |",
  "SA16n1274:2576": "yathoktaṃ sūtre-kaścinmriyamāṇaḥ kutra gacchati kutrotpadyate kutra tiṣṭhati itīdamekārthakam |",
  "SA16n1274:2577": "bhavānāha-vyavakīrṇaṃ kāyamupādāya vyavakīrṇe loka utpadyata iti |",
  "SA16n1274:2578": "kāyamupādāyeti vacanaṃ loka utpadyata iti cedamekārthakam |",
  "SA16n1274:2579": "catvāro bhavāḥ sapta bhavā iti ca bhavaduktaṃ sūtramayuktam |",
  "SA16n1274:2580": "dharmalakṣaṇānanugamāt |",
  "SA16n1274:2581": "bhavaduktaṃ yamarājasantarjanamupapattibhave bhavati nāntarābhave |",
  "SA16n1274:2582": "bhavānāha-tathāgato'ntarābhavamupādāya pūrvanivāsaṃ prajānātīti |",
  "SA16n1274:2583": "tadayuktam |",
  "SA16n1274:2584": "āryajñānabalaṃ hi tat |",
  "SA16n1274:2585": "asantamanāgatamapi smṛtyā prajānāti |",
  "SA16n1274:2586": "bhavānāha-divyena cakṣuṣā paśyati mriyamāṇānupapadyamānāniti |",
  "SA16n1274:2587": "utpitsuḥ sa upapadyamāna ityucyate |",
  "SA16n1274:2588": "maraṇonmukhaśca cyavamānaḥ |",
  "SA16n1274:2589": "natvantarābhavagataḥ |",
  "SA16n1274:2590": "bhavānāha-sattvo bhavasantatyā asmāllokātparalokaṃ saṅkrāmatīti |",
  "SA16n1274:2591": "paralokāstitvapradarśanāya tādṛśaṃ vacanaṃ na tvantarābhavāstitvaprakāśanāya |",
  "SA16n1274:2592": "bhavānāha-mriyamāṇasya sūkṣmāṇi catvāri mahābhūtāni bhavāntaraṃ krāmantīti |",
  "SA16n1274:2593": "kaukikānāmupalabhyamaśraddheyam |",
  "SA16n1274:2594": "na taddheturupayujyate |",
  "SA16n1274:2595": "bhavānāha-yadi nāstyantarābhavaḥ antarāvyucchedaḥ syāditi |",
  "SA16n1274:2596": "karmabalādayamatrotpadyate yathā atītamanāgatamananuvṛttamapi saṃsmarati |",
  "SA16n1274:2597": "ato nāstyantarābhavaḥ |",
  "SA16n1274:2598": "pūrvanivāsajñāna uktaṃ jānāti ayaṃ puruṣo'smilloke mṛtastasmilloka utpadyata iti na tūktam antarābhave tiṣṭhatīti |",
  "SA16n1274:2599": "tathāgata āha-trividhaṃ karma dṛṣṭavipākamupapattivipākamūrdhvavipākamiti |",
  "SA16n1274:2600": "na tvāha-antarābhavavipākaṃ karmeti |",
  "SA16n1274:2601": "yadyantarābhave sparśo'sti |",
  "SA16n1274:2602": "sa evopapattibhava ityucyate |",
  "SA16n1274:2603": "yadi na spṛśati,",
  "SA16n1274:2604": "sparśavihīnaḥ |",
  "SA16n1274:2605": "sparśavihīnatvādvedanādayo'pi na santi |",
  "SA16n1274:2606": "tādṛśaṃ punaḥ kutrāsti |",
  "SA16n1274:2607": "yaḥ sattvo'ntarābhavarūpamupādatte sa evopapattiṃ vedayate |",
  "SA16n1274:2608": "yathoktaṃ sūtre-yadimaṃ kāyaṃ nikṣipan kāyāntaramupādatte tadahaṃ vadāmi upapattiriti |",
  "SA16n1274:2609": "yadi na kāyamupādatte |",
  "SA16n1274:2610": "tadā nāstyantarābhavaḥ |",
  "SA16n1274:2611": "yadyantarābhave cyutiḥ |",
  "SA16n1274:2612": "upapattireva sā |",
  "SA16n1274:2613": "kutaḥ |",
  "SA16n1274:2614": "pūrvamutpadyannasya paścādavaśyaṃ cyuteḥ |",
  "SA16n1274:2615": "yadi nāsti cyutiḥ |",
  "SA16n1274:2616": "nityo bhavet |",
  "SA16n1274:2617": "karmabalāccopapattiriti kimantarābhavena |",
  "SA16n1274:2618": "yadyantarābhava karmataḥ siddhaḥ |",
  "SA16n1274:2619": "sa evopapattibhavaḥ |",
  "SA16n1274:2620": "yathocyate-karmapratyayā jātiriti |",
  "SA16n1274:2621": "yanna karmataḥ siddham |",
  "SA16n1274:2622": "kena bhavo'sti |",
  "SA16n1274:2623": "tatprativaktavyam |",
  "SA16n1274:2624": "ucyate | upapattiviśeṣamevāntarābhavaṃ vadāmaḥ |",
  "SA16n1274:2625": "ato nāsti yathoktadoṣaḥ |",
  "SA16n1274:2626": "antarābhava utpannasyāpyasya upapattibhavāntarayogo bhavati |",
  "SA16n1274:2627": "yataḥ kalale vijñānamupasaṅkrāmati |",
  "SA16n1274:2628": "ayamantarābhava ityucyate |",
  "SA16n1274:2629": "atra dūṣaṇamāha |",
  "SA16n1274:2630": "karmabalādupasaṅkrāmati |",
  "SA16n1274:2631": "kimantarābhavavikalpena |",
  "SA16n1274:2632": "cittaṃ na kutracidupasaṅkrāmati |",
  "SA16n1274:2633": "karmapratyayāttu asmilloke niruddhaṃ tatrotpadyate |",
  "SA16n1274:2634": "nahi pratyakṣaṃ dṛśyate cittaṃ santatyotpadyata iti |",
  "SA16n1274:2635": "yathā pāde viddhasya śirasi vedanānubhūyate |",
  "SA16n1274:2636": "na tatra pāde sthitaṃ vijñānaṃ bhavapratyayaṃ śirasi saṅkrāmati |",
  "SA16n1274:2637": "ato sannikṛṣṭaviprakṛṣṭapratyayagaṇasāmagrya tu citatutpadyate |",
  "SA16n1274:2638": "ato'styantarābhava iti na kalpanā kāryā ||",
  "SA16n1274:2639": "antarābhavanāstitvavargaḥ pañcaviṃśaḥ |",
  "SA16n1274:2640": "26 anupūrvavargaḥ",
  "SA16n1274:2641": "śāstramāha |",
  "SA16n1274:2642": "kecidvadanti caturṇāṃ satyānāmanupūrveṇābhisamaya iti |",
  "SA16n1274:2643": "kecidvadanti ekakṣaṇeneti |",
  "SA16n1274:2644": "(pṛ) kena kāraṇenocyate anupūrveṇābhisamayaḥ,",
  "SA16n1274:2645": "kena kāraṇena ekakṣaṇenābhisamaya iti |",
  "SA16n1274:2646": "(u) anupūrveṇābhisamayaḥ |",
  "SA16n1274:2647": "yathoktaṃ sūtre lokasya samudayaṃ paśyato nāstitādṛṣṭirna bhavati |",
  "SA16n1274:2648": "lokasya nirodhaṃ paśyato'stitādṛṣṭirna bhavati iti |",
  "SA16n1274:2649": "ato jñātavyaṃ nirodhasamudayayorlakṣaṇaṃ pratyekaṃ pṛthagiti |",
  "SA16n1274:2650": "yaḥ prajānāti-yatsamudayalakṣaṇaṃ tatsarvaṃ nirodhalakṣaṇamiti |",
  "SA16n1274:2651": "tasya virajaṃ vītamalaṃ dharmacakṣurbhavati | āha ca-",
  "SA16n1274:2652": "anupūrveṇa medhāvī stokaṃ stokaṃ kṣaṇe kṣaṇe |",
  "SA16n1274:2653": "karmāro rejatasyeva nirdhamenmalamātmanaḥ || iti ||",
  "SA16n1274:2654": "āsravakṣayasūtramāha jānataḥ paśyataḥ āsravāṇāṃ kṣayo bhavati iti |",
  "SA16n1274:2655": "pratipattupratidinaṃ kṣīyamāṇaṃ svayamajānato'pi sadā bhāvitatvāt āsravāṇāṃ kṣayo bhavati |",
  "SA16n1274:2656": "bhagavānāha satyeṣu udapadyata cakṣuḥ jñānaṃ vidyā prajñā iti |",
  "SA16n1274:2657": "kāmadhātukaduḥkhe dvau [kṣaṇau] rūpārūpyadhātaka [duḥkhe] ca dvau |",
  "SA16n1274:2658": "tathā samudāyadāvapi |",
  "SA16n1274:2659": "sūtre ca bhagavān kaṇṭhata āha anupūrveṇa satyābhisamaya iti |",
  "SA16n1274:2660": "yathā puruṣaḥ śreṇimāruhya uparyārohati |",
  "SA16n1274:2661": "ityādisūtrāt jñāyate catussatyāni naikakālikāni iti |",
  "SA16n1274:2662": "kleśānāñca catussatyeṣu caturdhā mithyācārā bhavanti yaduta nāsti dukhaṃ,",
  "SA16n1274:2663": "nāsti samudayaḥ,",
  "SA16n1274:2664": "nāsti nirodhaḥ,",
  "SA16n1274:2665": "nāsti mārgaḥ iti |",
  "SA16n1274:2666": "anāsravajñānasyāpi anupūrveṇa caturdhā samyagācārāḥ syuḥ |",
  "SA16n1274:2667": "yogī ca cittaṃ samādhāya idaṃ duḥkhaṃ ayaṃ duḥkhanirodha iyaṃ duḥkhanigāminī patipat iti vikalpayet |",
  "SA16n1274:2668": "yadyekasmin citte syāt kathamevamanupūrveṇa samādhivikalpo bhavet |",
  "SA16n1274:2669": "ato jñāyate anupūrveṇābhisamayo naikakṣaṇeneti |",
  "SA16n1274:2670": "anupūrvavargaḥ ṣaḍviṃśaḥ |",
  "SA16n1274:2671": "27 ekakṣaṇavargaḥ",
  "SA16n1274:2672": "kecidāhuḥ caturṇāṃ satyānāmabhisamayo nānupūrveṇeti |",
  "SA16n1274:2673": "bhavānāha lokasya samudayaṃ paśyato nastitādṛṣṭirna bhavati |",
  "SA16n1274:2674": "lokasya nirodhaṃ paśyato astitādṛṣṭirna bhavatīti |",
  "SA16n1274:2675": "tadā svamataṃ vinaśyet |",
  "SA16n1274:2676": "tathā cet ṣoḍaśabhiḥ cittakṣaṇaiḥ dvādaśabhirākāraiśca mārgo labhyata iti na syāt |",
  "SA16n1274:2677": "bhavatoktaṃ yatsamudayalakṣaṇaṃ sarvaṃ tannirodhalakṣaṇamiti prajānato dharmacakṣurbhavatīti |",
  "SA16n1274:2678": "tathā cet cittadvayena mārgalābhaḥ syāt-adyaṃ samudayacittaṃ dvitīyaṃ nirodhacittaṃ iti |",
  "SA16n1274:2679": "na tvaitadyuktam |",
  "SA16n1274:2680": "bhavānāha anupūrveṇa medhāvī stokaṃ stokaṃ kṣaṇe kṣaṇe |",
  "SA16n1274:2681": "....nirdhamenmalamātmana iti [anenāpi] na syāt ṣoḍaśamātraiścittakṣaṇairiti |",
  "SA16n1274:2682": "bhavatoktaṃ āsravakṣayasūtramāha rūpādīn jānataḥ paśyataḥ āsravānāṃ kṣayo bhavatīti |",
  "SA16n1274:2683": "evañcāpramāṇacittāni syuḥ na tu ṣoḍaśacittamātrāṇi |",
  "SA16n1274:2684": "bhavatoktaṃ-cakṣurjñānaṃ vidyā prajñeti |",
  "SA16n1274:2685": "bhagavān svayaṃ bravīti caturṣu satyeṣu jñānaṃ cakṣurvidyā prajñodapadyateti na bravīti anupūrveṇa ṣoḍaśacittakṣaṇāni bhavantīti |",
  "SA16n1274:2686": "bhavatoktaṃ bhagavān kaṇṭhenāha-anupūrveṇa satyabhisamayaḥ śreṇyārohaṇavat iti |",
  "SA16n1274:2687": "nādhītamidaṃ sūtramasmābhiḥ |",
  "SA16n1274:2688": "sattve'pi nirākartavyameva |",
  "SA16n1274:2689": "dharmalakṣaṇānanugamāt |",
  "SA16n1274:2690": "bhavatoktaṃ caturdhā mithyācārā bhavantīti |",
  "SA16n1274:2691": "pañcaskandhādāvapi mithyācārāḥ syuḥ |",
  "SA16n1274:2692": "yān mithyācārānanusṛtya sarvaṃ jñānamutpadyeta |",
  "SA16n1274:2693": "evaṃ ca ṣoḍaśabhireva cittakṣaṇairmārgalābha iti na syāt |",
  "SA16n1274:2694": "bhavānāha samādhyā vikalpayediti |",
  "SA16n1274:2695": "rūpādāvapi tathā vikalpayet |",
  "SA16n1274:2696": "ato na ṣoḍaśaiva cittakṣaṇāḥ syuḥ |",
  "SA16n1274:2697": "[yogino] na [nānā] satyāni bhavanti kintu ekameva satyaṃ bhavati yaduta duḥkhanirodhadarśanamādyābhisambodhi nāmakam |",
  "SA16n1274:2698": "dṛśyadharmādīnāṃ pratītyasamutpannatvāt yogī ūṣmagatādidharmānupūrveṇa caramanirodhasatyarūpaṃ satyaṃ paśyati |",
  "SA16n1274:2699": "nirodhasatyadarśanānmārgalābhaityākhyāyate |",
  "SA16n1274:2700": "ekakṣaṇa saptaviṃśaḥ |",
  "SA16n1274:2701": "28 parihāṇavargaḥ",
  "SA16n1274:2702": "śāstramāha-kecidvadanti arhan parihīyate |",
  "SA16n1274:2703": "kecidvadanti na parihīyata iti |",
  "SA16n1274:2704": "(pṛ) kena kāraṇena parihīyate kena kāraṇena na parihīyate |",
  "SA16n1274:2705": "(u) parihīyata iti |",
  "SA16n1274:2706": "yathoktaṃ sūtre-pañca hetavaḥ pañca pratyayāḥ samayavimuktasyārhataḥ parihāṇāya saṃvartante |",
  "SA16n1274:2707": "katame pañca |",
  "SA16n1274:2708": "karmaprasṛto bhavati |",
  "SA16n1274:2709": "bhāṣyaprasṛto bhavati |",
  "SA16n1274:2710": "adhikaraṇaprasṛto bhavati |",
  "SA16n1274:2711": "dīrghacārikāyogamanuyukto bhavati |",
  "SA16n1274:2712": "dīrgheṇa rogajātena spṛṣṭo bhavati |",
  "SA16n1274:2713": "iti |",
  "SA16n1274:2714": "āha ca sūtram dvividho'rhan parihāṇalakṣaṇo'parihāṇalakṣaṇa iti |",
  "SA16n1274:2715": "api coktaṃ sūtre yadyamuko bhikṣuḥ vimuktimukhāt parihīyate tadidaṃ sthānaṃ vidyate iti |",
  "SA16n1274:2716": "api coktaṃ sūtre-",
  "SA16n1274:2717": "kumbhopamaṃ kāyamidaṃ viditvā nagaropamaṃ cittamidaṃ sthāpayet |",
  "SA16n1274:2718": "yudhyeta māraṃ prajñāyudhena jitañca rakṣedaniveśanaḥ syāt || iti |",
  "SA16n1274:2719": "aparihīnasya jitarakṣaṇaṃ na syāt |",
  "SA16n1274:2720": "jñānañca dvividhaṃ-kṣayajñānamanutpādajñānamiti |",
  "SA16n1274:2721": "kṣayajñānavān na punarutpadyate |",
  "SA16n1274:2722": "kimanutpādajñānena |",
  "SA16n1274:2723": "udāyino yā nirodhasamāpatti durlabhā |",
  "SA16n1274:2724": "sa eva parihāṇahetuḥ |",
  "SA16n1274:2725": "sa parihīno'pi rūpadhātāva(vu)",
  "SA16n1274:2726": "dapadyata ityādibhiḥ kāraṇaiḥ jñātavyaṃ parihīyata iti |",
  "SA16n1274:2727": "parihāṇavarga aṣṭāviṃśaḥ |",
  "SA16n1274:2728": "29 aparihāṇavargaḥ",
  "SA16n1274:2729": "kecidvadanti āryamārgānna parihīyate dhyānasamādheḥ paraṃ parihīyata iti |",
  "SA16n1274:2730": "(pṛ) tathā cet arhan dvividho na syāt |",
  "SA16n1274:2731": "asti khalu parihāṇalakṣaṇaḥ |",
  "SA16n1274:2732": "sarveṣāmarhatāṃ dhyānasamādhibhyaḥ parihāṇamastyeva |",
  "SA16n1274:2733": "(u) dhyānasamādhiparihīṇasya vaśitābalamasti na tu sarveṣāmarhatām |",
  "SA16n1274:2734": "(pṛ) na yujyate |",
  "SA16n1274:2735": "yathā gaudhiko bhikṣuḥ ṣaḍvāraṃ [cetovimukteḥ] parihīṇaḥ asinā ātmānaṃ jaghāna |",
  "SA16n1274:2736": "yadi dhyānasamādheḥ prahīṇaḥ,",
  "SA16n1274:2737": "nātmānaṃ hanyāt |",
  "SA16n1274:2738": "tathāgatāśāsane hi vimuktiḥ pradhānā na samādhiḥ |",
  "SA16n1274:2739": "(u) sa imaṃ dhyānasamādhimavalambyārhanmārgaṃ spṛśet |",
  "SA16n1274:2740": "tasmāt samādheḥ cyutasyānāsravaṃ cyavate na tu anāsravātparihīyate |",
  "SA16n1274:2741": "kasmāt |",
  "SA16n1274:2742": "yathāha gāthā-kṣīṇaṃ purāṇaṃ na navo'sti sambhavo viraktacittā āyatike bhave ca |",
  "SA16n1274:2743": "te kṣīṇabījā aviruḍhacchandā nirvānti dhīrā yathāyaṃ pradīpaḥ || iti |",
  "SA16n1274:2744": "kiñcāha-śailo yathā caikaghano vātena na samīryate |",
  "SA16n1274:2745": "evaṃ nindāpraśaṃsāsu na samiñjanti paṇḍitāḥ | iti |",
  "SA16n1274:2746": "api coktaṃ sūtre-tṛṣṇā tṛṣṇājananītyādi |",
  "SA16n1274:2747": "tṛṣṇāmūlamarhato'tyantamunmūlitam |",
  "SA16n1274:2748": "kutaḥ pravarteta saṃyojanam |",
  "SA16n1274:2749": "āha ca-āryo'tyantaparikṣīṇāntaḥ kṛtakaraṇīya iti |",
  "SA16n1274:2750": "kiñcāha-āryasya kṣīyamāṇaḥ samudayo na punarbhavati |",
  "SA16n1274:2751": "pradalitaṃ vijñānaṃ na [punaḥ] bhavati ityādi |",
  "SA16n1274:2752": "uktañca sūtre-avidyāpratyayāḥ kāmadveṣamohāḥ pravartante |",
  "SA16n1274:2753": "arhato'tyantaparikṣīṇā'vidyā |",
  "SA16n1274:2754": "[tasya] kathaṃ saṃyojanāni pravartante |",
  "SA16n1274:2755": "iti |",
  "SA16n1274:2756": "kiñcoktaṃ sūtre-ye śaikṣā nirvāṇamārgaṃ paryeṣante |",
  "SA16n1274:2757": "ahaṃ vadāmi tairapramattairbhavitavyamiti |",
  "SA16n1274:2758": "yeṣāmāsravāḥ kṣīṇāḥ na teṣāṃ punarāsravā bhavanti |",
  "SA16n1274:2759": "ato nāsti parihāṇiḥ |",
  "SA16n1274:2760": "kiñcāha-vidvāna kuśalabhāvanaḥ kuśalavāk kuśalakāyakarmāntaḥ karaṇīyānna cyavata iti |",
  "SA16n1274:2761": "api cāha-apramādarato bhikṣuḥ pramāde bhayakovidaḥ |",
  "SA16n1274:2762": "abhavyaḥ parihāṇāya nirvāṇasyaiva santike || iti |",
  "SA16n1274:2763": "uktañca sūtre-mṛgā vanāśrayā eva vihagā gaganāśrayāḥ |",
  "SA16n1274:2764": "pravivekaparo dharmaḥ sajjanāḥ śamaniśritāḥ || iti",
  "SA16n1274:2765": "trīṇi nidānāni saṃyojanānāṃ samutpādāya aprahīṇacchandarāgaḥ,",
  "SA16n1274:2766": "chandarāgasthānīyasyopasthānaṃ,",
  "SA16n1274:2767": "tatra mithyāmanaskārasamutpādaḥ |",
  "SA16n1274:2768": "arhataḥ chandarāgaḥ prahīṇaḥ |",
  "SA16n1274:2769": "chandarāgasthānīyasyo [pasthitā]vapi na mithyāmanaskāraḥ samudyate |",
  "SA16n1274:2770": "ataḥ saṃyojanāni notpādayati |",
  "SA16n1274:2771": "āha ca-dharmān mithyābhāvayato bhikṣostraya āsravāḥ prādurbhavanti iti |",
  "SA16n1274:2772": "arhan punarna mithyābhāvayatīti na ta āsravāḥ prādurbhavanti iti |",
  "SA16n1274:2773": "kiñcoktaṃ sūtre-ya āryaprajñayā prajānāti na sa parihīyate |",
  "SA16n1274:2774": "yathā strotaāpattiphalamaparihīṇam iti |",
  "SA16n1274:2775": "kīñcārhan tisro vedanāḥ samyak prajānāti [tāsā]mutpādalakṣaṇaṃ nirodhalakṣaṇamāsvādalakṣaṇaṃ mārgalakṣaṇaṃ nissaraṇalakṣaṇañcetyato notpādayati saṃyojanam |",
  "SA16n1274:2776": "kiñcāha-yo bhikṣuḥ śīlasamādhiprajñākhyai stribhirdharmaiḥ samanvāgataḥ sa na parihīyate |",
  "SA16n1274:2777": "iti |",
  "SA16n1274:2778": "arhata utpannaṃ saṃyojanaṃ prahīṇam |",
  "SA16n1274:2779": "anāgatañca notpādayati |",
  "SA16n1274:2780": "yathoktaṃ sūtre-satyavihārī āryo naiva parihīyata iti |",
  "SA16n1274:2781": "arhan sākṣātkṛtacatussatyaḥ kṣīṇāsrava ityataḥ satyavihārītyucyate |",
  "SA16n1274:2782": "kiñcāha-saptabodhyaṅgāni aparihāṇīyā dharmā iti |",
  "SA16n1274:2783": "arhataḥ saptabodhyaṅgasampannatvāt na parihāṇirbhavati |",
  "SA16n1274:2784": "kiñcārhan akopyāṃ [ceto] vimuktiṃ sākṣātkṛtatvān ityato na parihīyate |",
  "SA16n1274:2785": "arhan tathāgataśāsane sāramarthaṃ pratilabdhavān yadutākopyā cetovimuktiḥ |",
  "SA16n1274:2786": "kasyacit karacchedavat tatsmaraṇe'smaraṇe ca sadā karacchedo'styeva |",
  "SA16n1274:2787": "tathā arhataḥ prahīṇaṃ saṃyojanam |",
  "SA16n1274:2788": "tatsamaraṇe'smaraṇe ca sadā prahāṇamastyeva |",
  "SA16n1274:2789": "kiñcoktaṃ sūtre-śraddhādināmindriyāṇāṃ tīkṣṇatvāt arhan bhavati iti |",
  "SA16n1274:2790": "tīkṣṇendriyaḥ kadāpi na parihīyate |",
  "SA16n1274:2791": "anuttamatṛṣṇāprahāṇadharmakuśalasyārhataścittaṃ samyagvimucyate'tyantaṃ kṣīyate |",
  "SA16n1274:2792": "tadyathā dahano'dagdhaṃ dahati dagdhvā ca napunastatra pratyāvartate |",
  "SA16n1274:2793": "evaṃ bhikṣuḥ ekā daśabhirdharmaiḥ samanvāgata ityato na kadāpi parihīyate |",
  "SA16n1274:2794": "(pṛ) dvividho'rhan iti bhavatodāhṛtasūtramāha-asti aparihāṇa[lakṣaṇa] iti |",
  "SA16n1274:2795": "(u) idaṃ sāmānyata uktam |",
  "SA16n1274:2796": "śaikṣerapramattairbhavitavyamiti arhantamanapekṣya,",
  "SA16n1274:2797": "na tu viśeṣata uktam aparihāṇalakṣaṇo'stīti |",
  "SA16n1274:2798": "bhagavanāha gāthām-",
  "SA16n1274:2799": "jinaścet punarutpannaḥ syāt ucyate na tu so jinaḥ",
  "SA16n1274:2800": "jino bhūtvā na jāyet tātvikaḥ sa jino mataḥ || iti |",
  "SA16n1274:2801": "yo'rhan punaḥ kleśānutpādayati na sa jino bhavet |",
  "SA16n1274:2802": "arhataḥ kṣīṇajātitvāt na punaḥ kāyo vedyate |",
  "SA16n1274:2803": "bhavataḥ sūtraṃ yadyapyāha-arhan parihāṇadharmā punaḥ parihīyeta iti |",
  "SA16n1274:2804": "tathā cet aparihāṇadharmā'pi syāt |",
  "SA16n1274:2805": "yo bhikṣustathendriyāṇi karoti yathā notpadyate,",
  "SA16n1274:2806": "so'rhan bhavati |",
  "SA16n1274:2807": "ato na parihīyate |",
  "SA16n1274:2808": "aparihāṇavarga ekonatriṃśaḥ |",
  "SA16n1274:2809": "30 cittasvabhāvavargaḥ",
  "SA16n1274:2810": "śāstramāha-kecidvadanti cittaṃ prakṛtipariśuddhamāgantukamalairapariśuddhamiti |",
  "SA16n1274:2811": "kecidvadanti na tatheti |",
  "SA16n1274:2812": "(pṛ) kena kāraṇena vadanti prakṛtipariśuddhamiti |",
  "SA16n1274:2813": "kena kāraṇena vadanti na tatheti |",
  "SA16n1274:2814": "(u) na tatheti |",
  "SA16n1274:2815": "na cittaṃ prakṛtipariśuddhamāgantukamalaipariśuddham |",
  "SA16n1274:2816": "kutaḥ |",
  "SA16n1274:2817": "kleśā hi sadā cittena saha saṃprayogajāḥ |",
  "SA16n1274:2818": "nāgantukalakṣaṇāḥ |",
  "SA16n1274:2819": "cittañca trividham-kuśalamakuśalamavyākṛtamiti |",
  "SA16n1274:2820": "kuśalamavyākṛtañca cittamamalam |",
  "SA16n1274:2821": "akuśalacittaṃ prakṛtito'pariśuddham |",
  "SA16n1274:2822": "nāgantukatayā |",
  "SA16n1274:2823": "idañca cittaṃ pratikṣaṇamutpannavināśi kleśānapekṣam |",
  "SA16n1274:2824": "yaḥ kleśaḥ sahajo bhavati na sa āgantuka ityucyate |",
  "SA16n1274:2825": "(pṛ) cittaṃ rūpādimātramanubhūya tato nimittaṃ gṛhṇāti |",
  "SA16n1274:2826": "nimittajāḥ kleśāḥ cittasya malaṃ kurvanti |",
  "SA16n1274:2827": "ataḥ prakṛtipariśuddhamityucyate |",
  "SA16n1274:2828": "(u) na yuktamidam |",
  "SA16n1274:2829": "cittamidaṃ tatkāla eva niruddhaṃ na malanimittavat bhavati |",
  "SA16n1274:2830": "cittaṃ tatkāla eva vinaṣṭaṃ kena malena lipyate |",
  "SA16n1274:2831": "(pṛ) na pratikṣaṇavināśi cittamityata evaṃ vadāmi |",
  "SA16n1274:2832": "[kintu] santanyamānaṃ cittamityato malinamiti vadāmi |",
  "SA16n1274:2833": "(u) cittasantāno'yaṃ lokasatyato'sti na paramārthataḥ |",
  "SA16n1274:2834": "[paramārthatastu] ayamanirvācyaḥ |",
  "SA16n1274:2835": "lokasatyato'pi santi bahavo doṣāḥ |",
  "SA16n1274:2836": "cittamutpannavināśi |",
  "SA16n1274:2837": "anutpannasyānabhinirvṛttasya kathaṃ santatiḥ |",
  "SA16n1274:2838": "ato na cittaṃ prakṛtitaḥ pariśuddhamāgantukamalaipariśuddhakam |",
  "SA16n1274:2839": "kintu tathāgataḥ cittaṃ nityaṃ sthāyīti vadatāṃ sattvānāṃ kṛta āha āgantukamalakliṣṭaṃ sat cittamapariśuddhamiti |",
  "SA16n1274:2840": "kiñca kusīdasattvā ye śṛṇvanti cittaṃ prakṛtito'pariśuddhamiti |",
  "SA16n1274:2841": "te vadeyuḥ prakṛtiḥ na pratikāryeti |",
  "SA16n1274:2842": "na te cittavyavadānamārabheran ityataḥ tathāgata āha prakṛtipariśuddhamiti ||",
  "SA16n1274:2843": "cittasvabhāvavargastriṃśaḥ |",
  "SA16n1274:2844": "31 samprayogāsamprayogavargaḥ",
  "SA16n1274:2845": "śāstramāha-kecidvadanti anuśayāścittasamprayuktā iti |",
  "SA16n1274:2846": "kecidvadanti cittaviprayuktā iti |",
  "SA16n1274:2847": "(pṛ) kena kāraṇena vadanti cittasaṃprayuktā iti |",
  "SA16n1274:2848": "kena kāraṇena vadanti cittaviprayuktā iti |",
  "SA16n1274:2849": "(u) cittasamprayuktā iti |",
  "SA16n1274:2850": "[idaṃ] paścādanuśayavarge vakṣyate |",
  "SA16n1274:2851": "chandarāgādiḥ kleśānāṃ karma |",
  "SA16n1274:2852": "tacca karma anuśayaiḥ samprayuktam |",
  "SA16n1274:2853": "bhavatāṃ śāsane yadyapyucyate cittaviprayukto'nuśayaḥ cittasamprayuktasaṃyojanaparyavasthānasya hetuṃ karotīti |",
  "SA16n1274:2854": "na yuktamidam |",
  "SA16n1274:2855": "kasmāt |",
  "SA16n1274:2856": "uktaṃ hi sūtre-avidyā'yoniśomanaskāramithyāsaṅkalpādibhyo rāgādīni saṃyojanani prādurbhavanti iti |",
  "SA16n1274:2857": "na tu sūtramāha-anuyādutpadyata iti |",
  "SA16n1274:2858": "yadyapi bhavatāṃ śāsana uktaṃ-cirābhyastasaṃyojanaparyavasthāpako'nuśayo nāma iti |",
  "SA16n1274:2859": "na yuktamidam |",
  "SA16n1274:2860": "kasmāt |",
  "SA16n1274:2861": "kāyikavacikādi karmā'pi cirābhyastalakṣaṇam |",
  "SA16n1274:2862": "tadapi anuśayābhāsaḥ cittaviprayuktasaṃskāraḥ syāt |",
  "SA16n1274:2863": "na vastuto yujyate |",
  "SA16n1274:2864": "yujyata iti cet sarve'pi dharmāḥ pratyutpanna hetorupadyeran nātītahetoḥ |",
  "SA16n1274:2865": "tathā ca na karmajo vipākaḥ syāt |",
  "SA16n1274:2866": "manovijñānañca manaso jātaṃ na syāt |",
  "SA16n1274:2867": "anuśayānāmeṣāṃ kṣaṇikatvāt kathaṃ punaste janakahetavaḥ syuḥ |",
  "SA16n1274:2868": "(pṛ) sahalakṣaṇo janakahetuḥ |",
  "SA16n1274:2869": "(u) tadapi na yuktam |",
  "SA16n1274:2870": "hetuphalayorayaugapadyāt |",
  "SA16n1274:2871": "tacca paścāt pradīpadṛṣṭānte vakṣyate |",
  "SA16n1274:2872": "ato na vaktavyamanuśayāścittaviprayuktā iti ||",
  "SA16n1274:2873": "samprayogasamprayogavarga ekatriṃśaḥ |",
  "SA16n1274:2874": "32 atītakarmavargaḥ",
  "SA16n1274:2875": "śāstramāha-kāśyapīyā vadanti ananubhūtavipākaṃ karma atīte'dhvani asti |",
  "SA16n1274:2876": "anyadatīte nāsti iti |",
  "SA16n1274:2877": "ucyate |",
  "SA16n1274:2878": "tatkarma yadi vinaṣṭaṃ tadā [tat] atītamatītameva |",
  "SA16n1274:2879": "yadi avinaṣṭam |",
  "SA16n1274:2880": "tadā nityaṃ bhavet |",
  "SA16n1274:2881": "vinaṣṭamiti atītasya nāmāntaram |",
  "SA16n1274:2882": "tadā vinaṣṭaṃ sat punarvinaśyet |",
  "SA16n1274:2883": "tatkarma vipākasya hetukṛtyaṃ kṛtvā niruddham |",
  "SA16n1274:2884": "vipākaḥ punarūrdhvajanmavartī |",
  "SA16n1274:2885": "yathoktaṃ sūtre-asmin satīdamutpadyata iti |",
  "SA16n1274:2886": "yathā payo nirodhe daghno hetukṛtyaṃ karoti |",
  "SA16n1274:2887": "kimatītakarmavikalpena |",
  "SA16n1274:2888": "yuktamiti yadi matam |",
  "SA16n1274:2889": "anyo hetāvasti doṣaḥ |",
  "SA16n1274:2890": "kathaṃ vinā kāraṇaṃ vijñānamutpadyate |",
  "SA16n1274:2891": "yathā payaso'bhāve kiṃ dadhi bhavati |",
  "SA16n1274:2892": "cāturbhautikakāyavā gādīnāmabhāve karma kimāśritya bhavet |",
  "SA16n1274:2893": "ityevamādayaḥ |",
  "SA16n1274:2894": "yanmayā pūrvamukto'tītasya doṣaḥ |",
  "SA16n1274:2895": "sa idaṃ pratibrūyāt ||",
  "SA16n1274:2896": "atītakarmavargo dvāviṃśaḥ |",
  "SA16n1274:2897": "33 ratnadvayavivādavargaḥ",
  "SA16n1274:2898": "śāstramāha-mahīśāsakā vadanti tathāgata saṅghavartī iti |",
  "SA16n1274:2899": "ucyate |",
  "SA16n1274:2900": "yadi mataṃ tathāgataḥ catasṛṣu pariṣatsu antargataḥ yaduta sattvapariṣat prāṇipariṣat manuṣyapariṣat āryapariṣat iti |",
  "SA16n1274:2901": "tadā na doṣaḥ |",
  "SA16n1274:2902": "yadi mataṃ tathāgataḥ śrāvakapariṣadi antargata iti |",
  "SA16n1274:2903": "tadā'sti doṣaḥ |",
  "SA16n1274:2904": "dharmaṃ śrutvā saṃvillābhinaḥ śrāvakā ityucyante |",
  "SA16n1274:2905": "tathāgatastu vibhinnalakṣaṇa ityatastatra nāntargataḥ |",
  "SA16n1274:2906": "(pṛ) saṅghārāmāgragasya tathāgatasya dāyakaḥ puruṣaḥ saṅghadāyaka ityucyate |",
  "SA16n1274:2907": "(u) dānamidaṃ keṣāṃ saṅghasambandhi |",
  "SA16n1274:2908": "sūtramidaṃ kiñcidbhraṣṭam |",
  "SA16n1274:2909": "idaṃ vaktavyaṃ syāt buddhasaṅghasambandhīti |",
  "SA16n1274:2910": "(pṛ) bhagavān gautamīmavocat- imaṃ cīvaraṃ saṅghe dehi |",
  "SA16n1274:2911": "tadā ahamapi pūjito bhaviṣyāmi saṅgho'pi ca |",
  "SA16n1274:2912": "iti |",
  "SA16n1274:2913": "(u) ahaṃ pūjito bhaviṣyāmīti saṅghapūjābhiprāyeṇa bhagavānavocat |",
  "SA16n1274:2914": "yathoktaṃ sūtre yo rogaprekṣī sa māṃ paśyati |",
  "SA16n1274:2915": "iti |",
  "SA16n1274:2916": "(pṛ) kecidāryaguṇasamanvitāḥ śāriputrādayaḥ saṅghāntargatāḥ,",
  "SA16n1274:2917": "lakṣaṇasāmyāt bhagavānapyevam |",
  "SA16n1274:2918": "(u) yadi lakṣaṇasāmyāditi |",
  "SA16n1274:2919": "sarve pṛthagjanāḥ asatvākhyāśca saṅghapraviṣṭāḥ syuḥ |",
  "SA16n1274:2920": "na yujyato vastutaḥ |",
  "SA16n1274:2921": "ato jñāyate na bhagavān saṅgāntargata iti |",
  "SA16n1274:2922": "kiñca bhagavān na saṅghakarmapraviṣṭaḥ nāpi anyasaṅghavastusamaḥ |",
  "SA16n1274:2923": "ratnatrayaviśeṣāt na bhagavān saṅghāntargataḥ ||",
  "SA16n1274:2924": "ratnadvayavivādavargastrayastriṃśaḥ |",
  "SA16n1274:2925": "34 nāstipudgalavargaḥ",
  "SA16n1274:2926": "śāstramāha-vātsīputrīyā vadanti asti pudgala iti |",
  "SA16n1274:2927": "anye vadanti nāstīti |",
  "SA16n1274:2928": "(pṛ) kiṃ tattvam |",
  "SA16n1274:2929": "(u) nāsti pudgaladharma iti tattvam |",
  "SA16n1274:2930": "kasmāt |",
  "SA16n1274:2931": "yathā bahuṣu sūtreṣu tathāgato bhikṣūnāha-nāmamātrataḥ prajñaptimātrata upayogamātrataḥ pudgala ityucyate |",
  "SA16n1274:2932": "iti |",
  "SA16n1274:2933": "nāmamātrata ityādinā jñāyate na paramārtha iti |",
  "SA16n1274:2934": "kiñcoktaṃ sūtre-",
  "SA16n1274:2935": "yo na paśyati duḥkhañca sa ātmānantu paśyati |",
  "SA16n1274:2936": "duḥkhadarśī yathābhūtaṃ sa ātmānaṃ na paśyati || iti |",
  "SA16n1274:2937": "yadi vastu san ātmā,",
  "SA16n1274:2938": "duḥkhadarśyapi ātmānaṃ paśyet |",
  "SA16n1274:2939": "āryāḥ punaḥ saṃvṛtimātrato vadanti astyātmeti |",
  "SA16n1274:2940": "api ca sūtre bhagavānavocat-yatrāsmīti tatreñjitam iti |",
  "SA16n1274:2941": "yadvastu sat na tatreñjitaṃ bhavati yathā cakṣuḥ,",
  "SA16n1274:2942": "tasya vastusattvāt na [tatra] iñjitamasti |",
  "SA16n1274:2943": "tatra tatra sūtre ca ātmavādaḥ pratiṣiddhaḥ |",
  "SA16n1274:2944": "yathā āryā bhikṣuṇī māramavocat-",
  "SA16n1274:2945": "kiṃ nu satveti pratyeṣi māradṛṣṭigataṃ nu te |",
  "SA16n1274:2946": "śuddhasaṃskārapuñjo'yaṃ neha sattva upalabhyate || iti |",
  "SA16n1274:2947": "kiñcāha-saṃskārāṇāṃ kalāpo hi santānena pravartate |",
  "SA16n1274:2948": "māyānirmitamevedaṃ prakṛtānāñca vañcanam |",
  "SA16n1274:2949": "hṛdgatena sadṛśaṃ śalyenedaṃ sapatnakam |",
  "SA16n1274:2950": "naivāsti sāravadvastu................ | iti",
  "SA16n1274:2951": "kiñcāha- nāstyātmā na cātmīyaṃ na sattvo nāpi mānavaḥ |",
  "SA16n1274:2952": "pañcaskandhāḥ śūnyamātrā utpādavyayalakṣaṇāḥ |",
  "SA16n1274:2953": "asti karma vipākaśca kārako nopalabhyate ||",
  "SA16n1274:2954": "ityevamādinā bhagavān nānāsūtreṣu ātmavādaṃ pratiṣiddhavān |",
  "SA16n1274:2955": "ato nāstyātmā |",
  "SA16n1274:2956": "sūtre ca vijñānārthā vibhaktāḥ |",
  "SA16n1274:2957": "kasmāt vijñānamiti |",
  "SA16n1274:2958": "yaduta rūpaṃ vijānāti yāvaddharmān vijānātīti |",
  "SA16n1274:2959": "na coktaṃ ātmānaṃ vijānātīti |",
  "SA16n1274:2960": "ato nāstyātmā |",
  "SA16n1274:2961": "cundabhikṣu rbhagavantamapṛcchat-ko nu khalu vijñānāhāramāhārayati |",
  "SA16n1274:2962": "bhagavān pratyavadat |",
  "SA16n1274:2963": "na kalyaḥ praśnaḥ |",
  "SA16n1274:2964": "vijñānāhāramāhārayatīti nāhaṃ vadāmi |",
  "SA16n1274:2965": "iti |",
  "SA16n1274:2966": "yadyasti ātmā |",
  "SA16n1274:2967": "ātmā vijñānāhāramāhārayatīti vadet |",
  "SA16n1274:2968": "ato jñātavyaṃ nāstyātmeti |",
  "SA16n1274:2969": "bimbisārapratyudgamanasūtre bhagavān bhikṣūnāmantryāha-vibhāvayata yūyaṃ bhikṣavaḥ prākṛtānāṃ prajñaptimanurudhya vadāmi astyātmeti |",
  "SA16n1274:2970": "paramārthastu nāsti pañcaskandheṣu ātmā''tmīyaṃ vā |",
  "SA16n1274:2971": "iti |",
  "SA16n1274:2972": "kiñcāha-pañcaskandhānupādāyāsti nānāvidhaṃ nāma yaduta ātmā sattvo mānavo deva iti |",
  "SA16n1274:2973": "evaṃpramāṇāni nāmāni pañcaskandhānupādāya santi |",
  "SA16n1274:2974": "yadyātmā'sti |",
  "SA16n1274:2975": "ātmānamupādāyeti vadet |",
  "SA16n1274:2976": "sthavirapūrṇakaḥ kaścit tīrthikaḥ āha-yadi puruṣo mithyādṛṣṭayā asantamastīti vadati |",
  "SA16n1274:2977": "bhagavān prahīṇaitanmithyābhimānaḥ aprahīṇasattva ityato nāstyātmā |",
  "SA16n1274:2978": "yamakasūtre śāriputro yamakamavocat-kiṃ yamaka samanupaśyasi rūpaskandho'rhan iti |",
  "SA16n1274:2979": "uttaramāha-no hīdamāyuṣman iti |",
  "SA16n1274:2980": "kiṃ samanupaśyasi vedanā saṃjñā saṃskārā vijñānamarhan iti |",
  "SA16n1274:2981": "nohīda [māyuṣman] |",
  "SA16n1274:2982": "kiṃ samanupaśyasi pañcaskandhakalāpo'rhan iti |",
  "SA16n1274:2983": "nohīdamāyuṣman |",
  "SA16n1274:2984": "kiṃ samanupaśyasi pañcaskandhādanyatra arhan iti |",
  "SA16n1274:2985": "nohīdamāyuṣman śāriputro'vocat |",
  "SA16n1274:2986": "yadevaṃ parimṛgya [dṛṣṭa eva dharme satyataḥ sthirataḥ] nopalabhyate |",
  "SA16n1274:2987": "tatkalyaṃ nu te vyākaraṇaṃ arhan [kāyasya bhedāducchidyate vinaśyati] na bhavati paraṃ maraṇāditi |",
  "SA16n1274:2988": "abhūtkhalu me [āyuṣman] śāriputra pūrvaṃ pāpakaṃ dṛṣṭigatam,",
  "SA16n1274:2989": "idaṃ punarāyuṣmataḥ śāriputrasya dharmadeśanāṃ śrutvā tacca pāpakaṃ dṛṣṭigataṃ prahīṇam |",
  "SA16n1274:2990": "iti |",
  "SA16n1274:2991": "yadyasti ātmā,",
  "SA16n1274:2992": "pāpakaṃ dṛṣṭigataṃ iti na vadet |",
  "SA16n1274:2993": "caturṣūpādāneṣu uktamātmavādopādānamiti |",
  "SA16n1274:2994": "yadyastyātmā ātmopādānamiti brūyāt yathā kāmopādānamityādi |",
  "SA16n1274:2995": "na brūyādātmavādopādānamiti |",
  "SA16n1274:2996": "uktañcaśreṇikasūtre-trayāṇāṃ śāstṝṇāṃ yo nopalabhate pratyutpannamātmānamūrdhvabhāvinaṃ vātmānaṃ tamahaṃ śāstāraṃ buddhaṃ vadāmi iti |",
  "SA16n1274:2997": "bhagavatā'nupalabdhatvāt nāstyātmeti jñāyate |",
  "SA16n1274:2998": "anātmani ātmeti saṃjñā viparyayaḥ |",
  "SA16n1274:2999": "yadi mataṃ satyātmani ātmeti saṃjñā na viparyāsa iti |",
  "SA16n1274:3000": "na yuktamidam |",
  "SA16n1274:3001": "kasmāt |",
  "SA16n1274:3002": "bhagavānāha-yatsattvā ātmeti samanupaśyantaḥ samanupaśyanti |",
  "SA16n1274:3003": "imāneva pañcaskandhān [ātmata ātmītayataśca] samanupaśyanti |",
  "SA16n1274:3004": "iti |",
  "SA16n1274:3005": "ato nāstyātmā |",
  "SA16n1274:3006": "kiñcāha-sattvāḥ vividhān pūrvanivāsānanusmarantaḥ pañcaskandhānanusmaranti |",
  "SA16n1274:3007": "iti |",
  "SA16n1274:3008": "yadyastyātmā,",
  "SA16n1274:3009": "tamapyanusmareyuḥ |",
  "SA16n1274:3010": "ananusmaraṇānnāstīti jñātavyam |",
  "SA16n1274:3011": "yadi manyase-kiñcitsūtramāha sattvānusmaraṇamapi |",
  "SA16n1274:3012": "yathā amukaḥ sattvaḥ tatrāhamamukanāmaka iti |",
  "SA16n1274:3013": "tadayuktam |",
  "SA16n1274:3014": "taddhi lokasatyavikalpāduktam |",
  "SA16n1274:3015": "paramārthatastu pañcaskandhānevānusmarati na sattvam |",
  "SA16n1274:3016": "kutaḥ |",
  "SA16n1274:3017": "manovijñānena hi smarati |",
  "SA16n1274:3018": "manovijñānañca dharmamātrālambanam |",
  "SA16n1274:3019": "tasmānnāsti kiñcitsmaraṇaṃ sattvānusmaraṇaṃ nāma |",
  "SA16n1274:3020": "astyekāntata ātmeti yo vadati sa ṣaṇṇāṃ mithyādṛṣṭīnīmanyatamasyāmanupatati |",
  "SA16n1274:3021": "yadi manyase nāstyātmeti vacanamapi mithyādṛṣṭiriti |",
  "SA16n1274:3022": "tadayuktam |",
  "SA16n1274:3023": "kasmāt |",
  "SA16n1274:3024": "satyadvayasya sattvāt |",
  "SA16n1274:3025": "lokasatyato nāstyātmā |",
  "SA16n1274:3026": "paramārthatastu astyātmeti brūvato hi doṣo bhavati |",
  "SA16n1274:3027": "ahantu vadāmi paramārthato nāstyātmā |",
  "SA16n1274:3028": "lokasatyatastu astīti |",
  "SA16n1274:3029": "ato'navadyam |",
  "SA16n1274:3030": "api cātmadṛṣṭimūloddharaṇāyāha bhagavān yathā mogharāja [māṇava]pṛcchāyāṃ bhagavān mogharājaṃ pratyāha-",
  "SA16n1274:3031": "śūnyato lokamavekṣasva mogharāja sadā smṛtaḥ |",
  "SA16n1274:3032": "ātmānudṛṣṭimuddhatya [evaṃ mṛtyutaraḥ syāḥ |",
  "SA16n1274:3033": "evaṃ lokamavekṣantaṃ] mṛtyurājo na paśyati || iti",
  "SA16n1274:3034": "ātmāstivādānāṃ kāraṇāni prītidaurmanasyādīni sarvāṇi pañcaskandhavartīni |",
  "SA16n1274:3035": "tīrthikānāmātmadṛṣṭikāraṇakhaṇḍanānnāstyātmā ||",
  "SA16n1274:3036": "nāsti pudgalavargaścatustriṃśaḥ |",
  "SA16n1274:3037": "35 pudgalāstināstitāvargaḥ",
  "SA16n1274:3038": "(pṛ) nāstyātmeti bhavato vacanamayuktam |",
  "SA16n1274:3039": "kasmāt caturṣu vyākaraṇeṣu caturtha sthapanīyaṃ vyākaraṇaṃ yaduta bhavati puruṣaḥ paraṃ maraṇāt na bhavati [puruṣaḥ paraṃ maraṇāt] bhavati ca na bhavati ca [puruṣaḥ paraṃ maraṇāt],",
  "SA16n1274:3040": "naiva bhavati na na bhavati [puruṣaḥ paraṃ maraṇāt] |",
  "SA16n1274:3041": "yadi paramārthato nāstyātmā,",
  "SA16n1274:3042": "na syādidaṃ sthapanīyaṃ vyākaraṇam |",
  "SA16n1274:3043": "ūrdhvakāyavedakaḥ sattvo nāstīti yat keṣāñcit vacanam |",
  "SA16n1274:3044": "mithyādṛṣṭiriyam |",
  "SA16n1274:3045": "dvādaśāṅgapravacane cāsti jātakam |",
  "SA16n1274:3046": "tatra bhagavānevamāha-tasmin samaye ahameva mahāsudarśano rājā evaṃkāya ityādi |",
  "SA16n1274:3047": "pūrvakebhya utpannā idānīntanāḥ pañcaskandhāḥ na tu purāṇā eva |",
  "SA16n1274:3048": "tasmādastyātmā [yaḥ] pūrvakebhyo'dya yāvat bhavati |",
  "SA16n1274:3049": "kiñcāha bhagavān-",
  "SA16n1274:3050": "iha nandati pretya nandati",
  "SA16n1274:3051": "kṛtapuṇyo ubhayanna nandati | iti |",
  "SA16n1274:3052": "yadi pañcaskandhamātramasti,",
  "SA16n1274:3053": "ubhayatra nandirna syāt |",
  "SA16n1274:3054": "uktañcasūtre-cittasaṃkleśāt sattvāḥ saṃkliśyante |",
  "SA16n1274:3055": "cittavyavadānāt sattvā viśudhyanti |",
  "SA16n1274:3056": "iti |",
  "SA16n1274:3057": "ekatyaḥ pudgala utpadyate loke bahūnāṃ vipattyanutāpāya |",
  "SA16n1274:3058": "ekatyaḥ pudgala utpadyate loke bahūnāṃ lābhāya |",
  "SA16n1274:3059": "yat kuśalākuśalakarmaṇāṃ samudācaraṇaṃ sarvaṃ tat sattvopagam |",
  "SA16n1274:3060": "tatra tatra ca sūtre bhagavān svayamāha-ahaṃ vadāmi sattvā ūrdhvakāyaṃ vedayante iti |",
  "SA16n1274:3061": "ātmahite kuśalaḥ na parahita ityādi |",
  "SA16n1274:3062": "evamādikāraṇairjñāyate astyātmeti |",
  "SA16n1274:3063": "bhavatā yadyapi pūrvamuktaṃ nāmamātrata ityādi |",
  "SA16n1274:3064": "na yuktamidam |",
  "SA16n1274:3065": "kasmāt |",
  "SA16n1274:3066": "pañcaskandhavyatirikto nityo'vināśilakṣaṇo'styātmeti tīrthikāḥ parikalpayanti |",
  "SA16n1274:3067": "teṣāṃ mithyādṛṣṭivyavacchedāya bhagavānāha nāstyātmeti |",
  "SA16n1274:3068": "vayantu vadāmaḥ pañcaskandhasamavāya ātmeti |",
  "SA16n1274:3069": "ato'navadyam |",
  "SA16n1274:3070": "yadyapyāha ātmā nāmamātramiti |",
  "SA16n1274:3071": "tadvacanaṃ pragāḍhaṃ cintanīyam |",
  "SA16n1274:3072": "yadi sattvo nāmamātramiti |",
  "SA16n1274:3073": "yathā mṛṇmayagohanane nāsti pāpam |",
  "SA16n1274:3074": "tathā vāstavikagohanane'pi pāpaṃ na bhavet |",
  "SA16n1274:3075": "yathā bālakānāṃ nāmamātreṇa vastudānaṃ savipākaṃ syāt |",
  "SA16n1274:3076": "tathā mahatāṃ dānavratamapi vipākaṃ prāpnuyāt |",
  "SA16n1274:3077": "vastutastu na yujyate |",
  "SA16n1274:3078": "nāmamātrato'sadapi astīti vādina āryā mṛṣāvādinaḥ syuḥ |",
  "SA16n1274:3079": "satyavādinaḥ khalvāryāḥ |",
  "SA16n1274:3080": "ato jñāyate astyātmeti |",
  "SA16n1274:3081": "yadyāryāḥ paramārthato nairātmyadarśinaḥ vyavahārato'styatmeti vadanti |",
  "SA16n1274:3082": "tadā viparyayadarśinaḥ syuḥ |",
  "SA16n1274:3083": "[anyathā dṛṣṭasya] anyathā vacanāt |",
  "SA16n1274:3084": "yadi vyavahārato'sadapi astīti vadatāṃ punaḥ sūtragatāni pāramārthikāni dvādaśanidānāni trīṇi vimokṣamukhāni anātmānaḥ sarvadharmā ityādi vacanaṃ na syāt |",
  "SA16n1274:3085": "asti paraloka iti vādinamanusṛtya vadanti astīti |",
  "SA16n1274:3086": "nāstīti vādinamanusṛtya vadanti nāstīti |",
  "SA16n1274:3087": "vadanti ca loke ayutāni vastūni īśvarādutpannani |",
  "SA16n1274:3088": "iti |",
  "SA16n1274:3089": "tatādṛśā vividhamithyādṛṣṭisūtramanyāstadvavatānusāriṇaḥ syuḥ |",
  "SA16n1274:3090": "tatu na sambhavati |",
  "SA16n1274:3091": "ato bhavatodāhṛtaṃ sūtraṃ sarvaṃ sāmānyato dūṣitameva |",
  "SA16n1274:3092": "ato nāsti nairātmyam |",
  "SA16n1274:3093": "atrocyate | yadbhavatā pūrvamuktaṃ sthapanīyavyākaraṇāt astyātmeti jñāyata iti |",
  "SA16n1274:3094": "tadayuktam |",
  "SA16n1274:3095": "kasmāt |",
  "SA16n1274:3096": "so'vaktavyadharma iti paścāt nirodhasatyaskandhe vivekṣyate |",
  "SA16n1274:3097": "ato nāsti paramārthata ātmā avaktavya iti |",
  "SA16n1274:3098": "prajñaptimātramityucyate na paramārthasan iti |",
  "SA16n1274:3099": "bhavatāṃ śāsane ātmā ṣadbhirvijñānairvijñāyate |",
  "SA16n1274:3100": "yathāha bhavatāmāgamaḥ cakṣuṣā dṛśyamānaṃ rūpamupādāyetyato vināśyātmā |",
  "SA16n1274:3101": "tadā tvayaṃ cakṣurvijñānavijñeyaḥ |",
  "SA16n1274:3102": "tadā na vaktavyaṃ na rūpaṃ nārūpamiti |",
  "SA16n1274:3103": "evaṃ śabdādayo'pīti |",
  "SA16n1274:3104": "atha yadyātmā ṣaḍvijñānavijñeyaḥ |",
  "SA16n1274:3105": "tadā sūtrairvirucyate |",
  "SA16n1274:3106": "sūtre hyuktam-pañcendriyāṇi nānyopyasya viṣayān pratyanubhavanti |",
  "SA16n1274:3107": "iti |",
  "SA16n1274:3108": "pratyadhvavasāyasya vaiṣamyāt |",
  "SA16n1274:3109": "yadyātmā ṣaḍvijñānavijñeyaḥ syāt |",
  "SA16n1274:3110": "tadā ṣaḍindriyāṇi anyonyavṛttīnī syuḥ |",
  "SA16n1274:3111": "kiñca bhavaduktaṃ pūrvāparaviruddham |",
  "SA16n1274:3112": "yat cakṣurvijñānavijñeyaṃ na tat rūpamiti bravīṣi |",
  "SA16n1274:3113": "bhavānāha-nāstyātmā itīyaṃ mithyādṛṣṭiriti |",
  "SA16n1274:3114": "sūtre bhagavān svayaṃ bhikṣūnāmantryāha-asatyapyātmani saṃskārāṇāṃ santānamupādāya jananamaraṇamastīti vadāmi |",
  "SA16n1274:3115": "paśyāmi ca divyena cakṣuṣā sattvānutpadyamānān mriyamāṇāṃśca |",
  "SA16n1274:3116": "athāpi na vadāmi astyātmeti |",
  "SA16n1274:3117": "kiñca bhavatāṃ śāsane'sti doṣaḥ |",
  "SA16n1274:3118": "bhavatāṃ śāsane hyucyate ātmā na jāyata iti |",
  "SA16n1274:3119": "yo'jātaḥ sa mātāpitṛbhyāṃ vihīnaḥ |",
  "SA16n1274:3120": "mātāpitṛbhyāṃ vihīnasya nāstyānantaryam |",
  "SA16n1274:3121": "anyānyapi pāpakarmāṇi na santi ityato bhavatāṃ śāsanameva mithyādarśanam |",
  "SA16n1274:3122": "bhavānāha bhavasya pūrvasmādutpāda iti |",
  "SA16n1274:3123": "pañcaskandhānupādāya sudarśano nāma rājā |",
  "SA16n1274:3124": "ta eva pañcaskandhāḥ santatyā buddho bhavati |",
  "SA16n1274:3125": "tasmādāha-ahameva sa rājā iti |",
  "SA16n1274:3126": "bhavatāṃ śāsane ātmana ekatvāt viśeṣo na syāt |",
  "SA16n1274:3127": "bhavānāha- kṛtapuṇya ubhayatra nandatīti |",
  "SA16n1274:3128": "sūtre bhagavān idaṃ vastu pratiṣidhyāha-nāhaṃ vadāmi kaścidimān pañcaskandhān parityajya tān skandhānupādatta iti |",
  "SA16n1274:3129": "kintu tatpañcaskandhānāṃ santatyā bhedābhāvādāha-ubhayatna nandatīti |",
  "SA16n1274:3130": "yadbhavānāha-cittasaṃkleśāt sattvāḥ saṃkliśyanta iti |",
  "SA16n1274:3131": "tato nāstyātmā paramārthata iti |",
  "SA16n1274:3132": "yadyastyātmā,",
  "SA16n1274:3133": "cittābhinnaḥ syāt |",
  "SA16n1274:3134": "nocyate sattvasaṃkleśāt sattvāḥ saṃkliśyanta iti |",
  "SA16n1274:3135": "kasmāt |",
  "SA16n1274:3136": "na hi sambhavati tasya saṃkleśasamayaṃ [sattva] upādatta iti |",
  "SA16n1274:3137": "kintu prajñaptyā hetupratyayānāṃ saṃkliṣṭatvāt āha-sattvāḥ saṃkliśyanta iti |",
  "SA16n1274:3138": "ataḥ prajñaptyāstyātmā |",
  "SA16n1274:3139": "na paramārthataḥ |",
  "SA16n1274:3140": "bhavatāṃ śāsane cocyate na pañcaskandhā evātmeti |",
  "SA16n1274:3141": "tadā so'jāto'niruddho'puṇyapāpa ityevamādayo doṣā bhavanti |",
  "SA16n1274:3142": "vayantu vadāmaḥ pañcaskandhānāṃ kalāpaḥ prajñaptyā ātmeti |",
  "SA16n1274:3143": "imamātmānamupādāya asti janma asti nirodhaḥ puṇyapāpamityādi |",
  "SA16n1274:3144": "na ca prajñaptisannāstīti |",
  "SA16n1274:3145": "vastumātraṃ na bhavati |",
  "SA16n1274:3146": "bhavatā pūrvamuktaṃ-tīrthikānāmāśayakhaṇḍanāya bhagavānāha-nāstyātmeti |",
  "SA16n1274:3147": "abhūtasaṃjñayā bhavānevaṃ kalpayati na tathā bhagavadāśayaḥ |",
  "SA16n1274:3148": "vividhā ātmavādāḥ sarve duṣṭāḥ yathā bhavān bravīti-pañcaskandhān vihāya anyo'styātmeti tīrthikā manyanta iti |",
  "SA16n1274:3149": "tathā bhavānapi [manyate] |",
  "SA16n1274:3150": "kasmāt |",
  "SA16n1274:3151": "anityā hi pañcaskandhāḥ |",
  "SA16n1274:3152": "ātmātvavaktavyo yadi nityo'nityo veti |",
  "SA16n1274:3153": "[so]'yaṃ skandhavinirmukta eva |",
  "SA16n1274:3154": "atha skandhasya santi trayo bhedāḥ-śīlasamādhiprajñāḥ,",
  "SA16n1274:3155": "kuśalākuśalāvyākṛtāḥ,",
  "SA16n1274:3156": "kāmadhātupratisaṃyuktarūpadhātupratisaṃyuktārūpyadhātupratisaṃyuktāḥ ityevaṃ vibhāgāḥ |",
  "SA16n1274:3157": "ātmānastu tathā vibhaktā na bhavanti |",
  "SA16n1274:3158": "ataḥ pañcaskandhebhyo'nyaḥ |",
  "SA16n1274:3159": "ātmā ca pudgalaḥ |",
  "SA16n1274:3160": "pañcaskandhā na pudgalaḥ |",
  "SA16n1274:3161": "tadā tvayamanyo bhavati |",
  "SA16n1274:3162": "skandhāḥ pañca |",
  "SA16n1274:3163": "ātmātvekaḥ |",
  "SA16n1274:3164": "ityato nātmā skandhāḥ |",
  "SA16n1274:3165": "asti cedātmā |",
  "SA16n1274:3166": "sa ebhiḥ kāraṇaiḥ pañcaskandhebhyo'nyaḥ syāt |",
  "SA16n1274:3167": "loke ca nāsti ko'pi dharma eka ityavaktavyaḥ |",
  "SA16n1274:3168": "ato nāsti kaścidavaktavyo dharmaḥ |",
  "SA16n1274:3169": "(pṛ) yathā agnirindhanañca na vaktuṃ śakyata evaṃ vā nānā veti |",
  "SA16n1274:3170": "tathātmāpi syāt |",
  "SA16n1274:3171": "(u) idaṃ sandigdhasamam |",
  "SA16n1274:3172": "kimagniḥ kimindhanamiti |",
  "SA16n1274:3173": "yadi tejodhāturagniḥ anye dhātava indhanam |",
  "SA16n1274:3174": "tadā agnirindhanātpṛthak syāt |",
  "SA16n1274:3175": "yadi tejodhāturevendhanam |",
  "SA16n1274:3176": "kathamucyate naikamiti |",
  "SA16n1274:3177": "yadindhanaṃ sa eva tejodhātuḥ |",
  "SA16n1274:3178": "tejodhātuṃ vināpi [dahet] ityubhayamayuktam |",
  "SA16n1274:3179": "ataḥ sandigdhasamam |",
  "SA16n1274:3180": "yasyāgnirindhanavān yathā ātmā rūpavān iti |",
  "SA16n1274:3181": "tasya satkāyadṛṣṭipātaḥ |",
  "SA16n1274:3182": "ātmabahutvañca syāt |",
  "SA16n1274:3183": "yathā kāṣṭhāgniranyaḥ gomayāgniścānyaḥ |",
  "SA16n1274:3184": "evātmāpi |",
  "SA16n1274:3185": "manuṣyaskandheṣvanya ātmā |",
  "SA16n1274:3186": "devaskandheṣvanya ātmā itīdamātmabahutvam |",
  "SA16n1274:3187": "yathāgnirindhanañca triṣu adhvasu vartate |",
  "SA16n1274:3188": "evamātmāpi pañcaskandhaiḥ saha triṣu adhvasu vartamānaṃ syāt |",
  "SA16n1274:3189": "yathā cāgnirindhanaṃñca saṃskṛtam,",
  "SA16n1274:3190": "ātmā'pi pañcaskandhaiḥ saha saṃskṛtaṃ syāt |",
  "SA16n1274:3191": "yadyapi bhavānāha-agnirindhanena naiko na nānā iti |",
  "SA16n1274:3192": "tathāpi cakṣuṣā paśyāmaḥ khalu nānālakṣaṇe |",
  "SA16n1274:3193": "ātmāpi pañcaskandhāścānye syuḥ |",
  "SA16n1274:3194": "kiñca pañcaskandhā naśyanti |",
  "SA16n1274:3195": "ātmā tu na naśyati |",
  "SA16n1274:3196": "asmāt lokāt cyutaḥ paraloka utpadyate |",
  "SA16n1274:3197": "ubhayatra nandiyuktatvāt |",
  "SA16n1274:3198": "yaḥ pañcaskandhānanusṛtya savināśaḥ sotpādaśca |",
  "SA16n1274:3199": "sa pañcaskandhasamo nobhayatra nandiko bhavati |",
  "SA16n1274:3200": "bhavāṃstu abhūtasaṃjñayā imamātmānaṃ vikalpya keṣāṃ hitaṃ prāpayati |",
  "SA16n1274:3201": "viṣayeṣu na ko'pyasti ṣaḍvijñānavijñeyaḥ |",
  "SA16n1274:3202": "ṣaḍvijñānavijñeya iti bhavatokta ātmā na ṣaḍviṣayarūpo bhavati |",
  "SA16n1274:3203": "yo dvādaśāyataneṣvasaṅgṛhītaḥ |",
  "SA16n1274:3204": "na sa āyataneṣu bhavati |",
  "SA16n1274:3205": "caturṣu satyeṣu asaṅgraprahītaśca na satyeṣu bhavati |",
  "SA16n1274:3206": "tasmādastyātmeti yadvacanaṃ sa mṛṣāvādaḥ |",
  "SA16n1274:3207": "bhavatāṃ śāsana ucyate jñeyadharmā yaduta pañcadharmakośāḥ-atītā anāgatāḥ pratyutpannā asaṃskṛtā avaktavyā iti |",
  "SA16n1274:3208": "ātmā pañcamadharmāntargataḥ |",
  "SA16n1274:3209": "tadā caturbhyo dharmebhyo'nyaḥ |",
  "SA16n1274:3210": "sa caturbhyo dharmebhyo'nya itīcchanti khalu bhavantaḥ |",
  "SA16n1274:3211": "ayaṃ pañcamastu na sambhavati |",
  "SA16n1274:3212": "ātmāstitvavādasyedṛśā doṣā bhavanti |",
  "SA16n1274:3213": "kimātmeti mithyāsaṃjñāvikalpena |",
  "SA16n1274:3214": "ato bhavatā pūrvamuktam-tīrthikāḥ pañcaskandhān vihāya pṛthagātmā'stīti manyante |",
  "SA16n1274:3215": "vayantu na tathā iti |",
  "SA16n1274:3216": "tadayuktam |",
  "SA16n1274:3217": "yadbhavānāha-ātmā prajñaptimātramitīdaṃ gāḍhataraṃ cintanīyam iti |",
  "SA16n1274:3218": "tadapyayuktam |",
  "SA16n1274:3219": "kasmāt |",
  "SA16n1274:3220": "jinaśāsane hyucyate lokasatyavastu na pragāḍhaṃ cintanīyam iti |",
  "SA16n1274:3221": "yat bhavatoktaṃ mṛṣāvādino viparyayadarśinaḥ syuriti |",
  "SA16n1274:3222": "idamapi tathaiva |",
  "SA16n1274:3223": "yadavādīḥ ‘sūtragatāni pāramārthikāni’ [ityādi] vacanaṃ na syāditi |",
  "SA16n1274:3224": "tattathā prativaktavyaṃ yathā paramārtho jñāyeta |",
  "SA16n1274:3225": "yadavocadbhavān lokoktāni sarvāṇi anusartavyāni yadvadanti īśvarādutpannāni na yutāni vastūni ityādi |",
  "SA16n1274:3226": "na tadupādeyam |",
  "SA16n1274:3227": "yaddhitakaraṃ paramārthāvilomakaṃ tadupādeyamityato'navadyam |",
  "SA16n1274:3228": "yallokasatyato guṇotpādakaṃ hitakarañca |",
  "SA16n1274:3229": "īdṛśaṃ sarvamupādeyam iti paścādvakṣyate |",
  "SA16n1274:3230": "yadavādīḥ-mṛṇmayagavādihanane nāsti pāpamiti |",
  "SA16n1274:3231": "tadidānīṃ prativaktavyam |",
  "SA16n1274:3232": "savijñānānāṃ skandhānāṃ santatyā samudācāre sati asti karma asti vipākaḥ |",
  "SA16n1274:3233": "mṛṇmayagavādiṣu tu nedamasti |",
  "SA16n1274:3234": "tasmāt pañcaskandhānāṃ kalāpaḥ prajñaptyā ātmā ityākhyāyate |",
  "SA16n1274:3235": "na vastusattayā iti jñātavyam ||",
  "SA16n1274:3236": "ātmāstitvanāstitvavargaḥ pañcatriṃśaḥ |",
  "SA16n1274:3237": "satyasiddhiśāstre prathamaḥ prasthānaskandhaḥ samāptaḥ |"
}