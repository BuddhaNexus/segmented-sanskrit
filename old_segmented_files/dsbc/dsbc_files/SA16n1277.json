{
  "SA16n1277:0": "atha nirodhasatyaskandhaḥ",
  "SA16n1277:1": "141 nirodhasatyaskandhe ādyaḥ",
  "SA16n1277:2": "prajñaptisthāpanavargaḥ",
  "SA16n1277:3": "śāstramāha-trividhacittānāṃ nirodho nirodhasatyaṃ yaduta prajñapticittaṃ dharmacittaṃ śūnyatācittam |",
  "SA16n1277:4": "(pṛ) kathameṣāṃ trayāṇāṃ cittānāṃ nirodhaḥ |",
  "SA16n1277:5": "(u) prajñapticittaṃ bahuśrutapratyayajñānena vā nirudhyate |",
  "SA16n1277:6": "cintanāpratyayajñānena vā nirudhyate |",
  "SA16n1277:7": "dharmacittamūṣmagatādidharmeṣu śūnyatābuddhayā nirudhyate |",
  "SA16n1277:8": "śūnyatācittaṃ nirodhasamāpattyavataraṇena nirudhyate |",
  "SA16n1277:9": "yadi vā'nupadhiśeṣanirvāṇe'vatarataḥ santānasamucchede nirudhyate |",
  "SA16n1277:10": "(pṛ) katamā prajñaptiḥ |",
  "SA16n1277:11": "(u) skandhānupādāya ye vikalpā tadyathā pañcaskandhānupādāya puruṣa ityucyate |",
  "SA16n1277:12": "rūparasagandhasparśānupādāya ghaṭa ityucyate ityādi |",
  "SA16n1277:13": "(pṛ) kasmādiyaṃ prajñaptiḥ |",
  "SA16n1277:14": "(u) sūtre bhagavānāha-",
  "SA16n1277:15": "yathāhyaṅgasambhārādbhavati śabdo ratheti ca |",
  "SA16n1277:16": "evaṃ skandheṣu satsveva bhavati sattveti saṃvṛtiḥ || iti |",
  "SA16n1277:17": "yathā ca bhagavān bhikṣūnavocat-dharmā anityā duḥkhāḥ śūnyā anātmānaḥ pratītyasamutpannā aniyatasvabhāvā nāmamātramanusmaraṇamātraṃ bhogamātram |",
  "SA16n1277:18": "imāneva pañcaskandhānupādāya nānā nāma pravartate sattvo manuṣyo deva ityādi iti |",
  "SA16n1277:19": "sūtre'smin vastusato dharmasya pratiṣedhāducyate nāmamātramiti |",
  "SA16n1277:20": "kiñcāha bhagavān-dve satye paramārthasatyaṃ saṃvṛtisatyamiti |",
  "SA16n1277:21": "paramārthasatyaṃ yaduta rūpādayo dharmā nirvāṇañca |",
  "SA16n1277:22": "saṃvṛtisatyaṃ yat prajñaptimātraṃ niḥsvabhāvam |",
  "SA16n1277:23": "yathā rūpādipratyayo ghaṭaḥ sidhyati |",
  "SA16n1277:24": "tathā pañcaskandhapratyayaḥ puruṣaḥ sidhyati |",
  "SA16n1277:25": "(pṛ) yadi paramārthato nāstīdam |",
  "SA16n1277:26": "lokasatyasya ka upayogaḥ |",
  "SA16n1277:27": "(u) laukikāḥ sattvā lokasatyamupādāyopayojayanti |",
  "SA16n1277:28": "kenedaṃ jñāyate |",
  "SA16n1277:29": "yathā citrito'gnirityuktau janāḥ śraddadhante |",
  "SA16n1277:30": "buddhā bhagavanto laukikānāṃ prajñaptito viyojanāya lokasatyena vyavaharanti |",
  "SA16n1277:31": "yathoktaṃ sūtre-nāhaṃ [bhikṣavo] lokena vivadāmi |",
  "SA16n1277:32": "lokaśca mayā vivadati |",
  "SA16n1277:33": "na [bhikṣavaḥ] dharmavādī [kenacilloke] vivadati | iti |",
  "SA16n1277:34": "purā kila janā vastūpabhogakāmanayā vahuvastunāmutpattikāle ghaṭa ityādi nāma sthāpayāñcakruḥ |",
  "SA16n1277:35": "saddharme sati nopayogo labhyeta |",
  "SA16n1277:36": "ato lokasatyamityucyate |",
  "SA16n1277:37": "satyadvaya ukte bhagavataḥ śāsanaṃ suviśuddham |",
  "SA16n1277:38": "paramārthatastu vidvān na viśiṣyate |",
  "SA16n1277:39": "lokasatyato bālairna vivadante |",
  "SA16n1277:40": "satyadvayaṃ vadan na śāśvatoccheda [dṛṣṭau] patati |",
  "SA16n1277:41": "na patati mithyādṛṣṭau sukhānte duḥkhānte ca |",
  "SA16n1277:42": "karmavipākādi sarvaṃ sidhyet |",
  "SA16n1277:43": "lokasatyaṃ buddhānāṃ śāsanavinayamūlam |",
  "SA16n1277:44": "yaduta dānaśīlayorvipākaḥ susthāna upapattiḥ |",
  "SA16n1277:45": "anena dharmeṇa taccittaṃ damayitvā mārgaśāsanaṃ grāhayitvā paścātparamārthasatyamupadiśati |",
  "SA16n1277:46": "evaṃ jinaśāanamādāvagādhagabhīram-tadyathā mahāsamudraḥ kramaśo gabhīraḥ |",
  "SA16n1277:47": "ato lokasatyaṃ vadanti |",
  "SA16n1277:48": "yo mārgasya lābhajñānaṃ sādhayati [sa] paramārthadharmopadeśārho bhavati |",
  "SA16n1277:49": "yathā bhagavata evaṃ cetaḥ parivitarka udabhut-paripavkāḥ khalu rāhulasya [bhikṣoḥ] vimuktiparipacanīyā dharmāḥ yannūnamahaṃ rāhulaṃ uttara āsravānāṃ kṣaye vinayeyamiti |",
  "SA16n1277:50": "tadyathā ghrāṇapākaḥ tadvināśe sukhaṃ janane durbhedanam |",
  "SA16n1277:51": "evaṃ lokasatyena cittaṃ damayitvā'tha paramārthajñānena vināśayati |",
  "SA16n1277:52": "uktañca sūtre-dharmāṇāṃ pravicayapūrvakaṃ nirvāṇaṃ parijñātavyamiti |",
  "SA16n1277:53": "yogī pūrvaṃ dharmāḥ [kiṃ] prajñaptisantaḥ [kiṃ vā] paramārthasanta iti jñātvā paścānnirodhasatyaṃ sākṣātkaroti |",
  "SA16n1277:54": "kleśāḥ sthūlasūkṣmakrameṇa nirudhyante |",
  "SA16n1277:55": "yathā keśaromādinimittena strīpuruṣādinimittaṃ nirudhyate |",
  "SA16n1277:56": "rūpādininimittena keśaromādinimittaṃ nirudhyate |",
  "SA16n1277:57": "atha śūnyatādinimittena rūpādinimittaṃ nirudhyate |",
  "SA16n1277:58": "yathā kīlena kilo'panīyate |",
  "SA16n1277:59": "ato lokasatyamucyate |",
  "SA16n1277:60": "lokasatyena madhyamā pratipatsādhyate |",
  "SA16n1277:61": "kasmāt |",
  "SA16n1277:62": "pañcaskandhāḥ santānena pravartanta iti nocchedaḥ |",
  "SA16n1277:63": "kṣaṇikā iti na śāśvataḥ |",
  "SA16n1277:64": "śāśvatocchedavinirmukta iti madhyamā pratipat |",
  "SA16n1277:65": "yathoktaṃ sūtre-lokasamudayaṃ paśyataḥ nāstīti dṛṣṭirna bhavati |",
  "SA16n1277:66": "lokanirodhaṃ paśyataḥ astīti dṛṣṭirna bhavati iti |",
  "SA16n1277:67": "ata ucyate lokasatyam |",
  "SA16n1277:68": "lokasatyato bhagavataḥ śāsanaṃ sarvaṃ satyameva yaduta astyātmā nāstyātmā ityādi paryāyāḥ |",
  "SA16n1277:69": "lokasatyato'styātmeti vadato nāstyavadyam |",
  "SA16n1277:70": "paramārthato nāstyātmeti vadataśca satyam |",
  "SA16n1277:71": "lokasatyena pratidūṣaṇaṃ sthāpyate |",
  "SA16n1277:72": "paramārthatastu prativacanam |",
  "SA16n1277:73": "asti vastutaḥ sattva iti yā dṛṣṭiḥ ayaṃ mahāmohaḥ |",
  "SA16n1277:74": "nāstīti yadvacanaṃ tadapi mohatamasi pātayasi |",
  "SA16n1277:75": "kasmāt |",
  "SA16n1277:76": "iyaṃ bhāvābhāvadṛṣṭiḥ śāśvatocchedātmikā |",
  "SA16n1277:77": "yena yogino bhāvāntānnirgamya abhāvānte patanti |",
  "SA16n1277:78": "lokasatye'sati kena nirgamaṃ labheran |",
  "SA16n1277:79": "yadapratilabdhaśūnyatāprajño vadati nāsti sattva iti |",
  "SA16n1277:80": "iyaṃ mithyādṛṣṭiḥ |",
  "SA16n1277:81": "jananamaraṇavedakaḥ sattvo nāstīti vacanaṃ hi mithyādṛṣṭiḥ |",
  "SA16n1277:82": "yadi śūnyatābuddhipratilābhī vadati nāsti sattva iti |",
  "SA16n1277:83": "na tadā doṣaḥ |",
  "SA16n1277:84": "yathoktaṃ sūtre-arhantī bhikṣuṇī pāpīyāṃsaṃ māramavocat-",
  "SA16n1277:85": "kiṃ nu sattva iti pratyeṣi māradṛṣṭigataṃ nu te |",
  "SA16n1277:86": "śuddhasaṃskārapuñjo'yaṃ neha sattva upalabhyate || iti |",
  "SA16n1277:87": "kiñcāha-",
  "SA16n1277:88": "kāyo'yaṃ skandhasantānaḥ śūnyaścāpyakiñcanaḥ |",
  "SA16n1277:89": "māyāvat nirmitavaccāpi prākṛtānāmakṣimohanaḥ ||",
  "SA16n1277:90": "śalyavadgaṇḍavaccāpi sapatno'mitrahārakaḥ |",
  "SA16n1277:91": "duḥkhaṃ śūnyo nirātmā ca jātivyayavināśanaḥ || iti |",
  "SA16n1277:92": "(pṛ) sarvasyāpi nāsti yatkiñcana cittam |",
  "SA16n1277:93": "kasmāt keṣāñcinmithyādṛṣṭirityucyate keṣāñcitparamārthadṛṣṭiriti |",
  "SA16n1277:94": "(u) yasya puruṣasya śūnyatātattvajñānaṃ notpannaṃ tasyāstyātmeti matirbhavati |",
  "SA16n1277:95": "ato nāstyātmeti śrutvaiva santrāsamutpādayati |",
  "SA16n1277:96": "yathāha bhagavān-ye bālāḥ pṛthagjanāḥ śūnyo nāstyātmā,",
  "SA16n1277:97": "na punaḥ karoti iti śrutavantaḥ te mahābhītā bhavanti |",
  "SA16n1277:98": "iti |",
  "SA16n1277:99": "ato jñāyate apratilabdhaśūnyatājñānaḥ astyātmeti matyā nirvāṇādbibheti |",
  "SA16n1277:100": "tadā mithyādṛṣṭirbhavati |",
  "SA16n1277:101": "pratilabdhaśunyatājñānastu nāsti mūlata āgatiriti prajānāti |",
  "SA16n1277:102": "tadā nāsti kiñcana bhayamiti |",
  "SA16n1277:103": "apratilabdhaśūnyatātattvo nāsti kiñcanetidṛ ṣṭyā durgatau patati yadutocchedadṛṣṭi[rūpa]mithyādṛṣṭiḥ |",
  "SA16n1277:104": "yo'yaṃ lokasatyato'styātmeti prajñāya asti karmaphalamiti śraddadhānaḥ paścāt saṃskārā anityā utpattinirodhalakṣaṇā iti bhāvayitvā nirodhaṃ sākṣātkaroti |",
  "SA16n1277:105": "[tasya] ātmabuddhyabhāve kāmacittaṃ nirudhyate |",
  "SA16n1277:106": "sa yadi nāsti kiñcaneti vacanaṃ śṛṇoti |",
  "SA16n1277:107": "tadā nāsti kaścana doṣaḥ |",
  "SA16n1277:108": "ata ucyate lokasatyam |",
  "SA16n1277:109": "kecittīrthikā apavadanti śramaṇo gautamaḥ paramārthata ātmānaṃ dūṣayatīti |",
  "SA16n1277:110": "ato bhagavānāha- lokasatyato vadāmi asti sattva iti |",
  "SA16n1277:111": "samyagdṛṣṭiṃ prakāśayan vadāmi santi sattvāḥ sandhāvantaḥ saṃsaranta iti |",
  "SA16n1277:112": "iyaṃ samyagdṛṣṭiriti vadāmi |",
  "SA16n1277:113": "pṛthagjana mithyāmanaskārānniḥsattve vastusaditi vacanaṃ,",
  "SA16n1277:114": "tanmithyāmanaskārasya dūṣaṇam |",
  "SA16n1277:115": "na sattvasya dūṣaṇam |",
  "SA16n1277:116": "yathā ghaṭādayaḥ prajñaptyocyante |",
  "SA16n1277:117": "tatra na rūpādayo ghaṭāḥ |",
  "SA16n1277:118": "na rūpādivyatirikto ghaṭaḥ |",
  "SA16n1277:119": "evaṃ na rūpādayaḥ skandhāḥ sattvaḥ |",
  "SA16n1277:120": "nāpi rūpādivyatiriktaḥ sattvaḥ |",
  "SA16n1277:121": "yathā rūpādīnupādāya prajñaptimatikrāmati |",
  "SA16n1277:122": "evaṃ nirodhalakṣaṇena rūpādīnatikrāmati |",
  "SA16n1277:123": "dṛṣṭāntenārthaḥ suvibhajyate |",
  "SA16n1277:124": "yathā citritaḥ pradīpaḥ pradīpa ityukto'pi na pradipavṛttiko bhavati |",
  "SA16n1277:125": "evaṃ ghaṭo'stīti kathito'pi na vastusan bhavati |",
  "SA16n1277:126": "santi pañcaskandhā ityuktā api na paramārthāḥ ||",
  "SA16n1277:127": "prajñaptisthāpanavarga ekacatvāriṃśaduttaraśatatamaḥ |",
  "SA16n1277:128": "142 prajñaptilakṣaṇavargaḥ",
  "SA16n1277:129": "(pṛ) kathaṃ ghaṭādayaḥ prajñaptitaḥ santi na vastutaḥ |",
  "SA16n1277:130": "(u) (1) prajñaptau nimittapradarśanamasti na paramārthe |",
  "SA16n1277:131": "yathā vadanti idaṃ rūpaṃ idaṃ ghaṭarūpamiti |",
  "SA16n1277:132": "na vaktuṃ śakyata [idaṃ] rūparūpamiti |",
  "SA16n1277:133": "nāpi vaktuṃ śakyata idaṃ vedanādirūpamiti |",
  "SA16n1277:134": "(2) pradīpo rūpasahagamāt prajvalatīti [vadanti] sparśasahagamātpradahatīti |",
  "SA16n1277:135": "paramārthadharmastu naivaṃ dṛśyate |",
  "SA16n1277:136": "kasmāt |",
  "SA16n1277:137": "vijñānaṃ nānyasahagamādvijānātīti |",
  "SA16n1277:138": "vedanā'pi nānyasahagamādvedayata iti |",
  "SA16n1277:139": "ato jñāyate sahabhāvaḥ prajñaptisanniti |",
  "SA16n1277:140": "(3) anyadharmamupādāya prajñaptisan sidhyati |",
  "SA16n1277:141": "yathā rūpādīnupādāya ghaṭaḥ |",
  "SA16n1277:142": "paramārthadharmastu nānyadharmamupādāya sidhyati |",
  "SA16n1277:143": "kasmāt |",
  "SA16n1277:144": "yathā vedanā nānyadharmamupādāya sidhyati |",
  "SA16n1277:145": "(4) prajñaptiśca nānādharmavatī |",
  "SA16n1277:146": "yathā pradīpaḥ prakāśate pradahati ca |",
  "SA16n1277:147": "naivaṃ dṛśyate paramārthadharmaḥ |",
  "SA16n1277:148": "kasmāt |",
  "SA16n1277:149": "yathā vedanā na vedayate vijānāti ca |",
  "SA16n1277:150": "(5) rathaśabdo rathāṅgādiṣu bhavati |",
  "SA16n1277:151": "rūpādiśabdastu na padārthe vartata |",
  "SA16n1277:152": "ityevaṃ vibhāgaḥ |",
  "SA16n1277:153": "rathāṅgādayo rathasādhanāḥ pratyayāḥ |",
  "SA16n1277:154": "na tatrāsti rathaśabdaḥ |",
  "SA16n1277:155": "tathā ca rathakāraṇe nāsti rathadharmaḥ |",
  "SA16n1277:156": "tadupādāya tu rathaḥ sidhyati |",
  "SA16n1277:157": "ato jñāyate rathaḥ prajñaptiriti |",
  "SA16n1277:158": "(6) rūpādiśabdenoktā rūpādayo labhyante |",
  "SA16n1277:159": "ghaṭādiśabdenoktā ghaṭādayastu na labhyante |",
  "SA16n1277:160": "ato jñāyate ghaṭādayaḥ prajñaptaya iti |",
  "SA16n1277:161": "(7) prajñaptau cittaṃ vikṣipati,",
  "SA16n1277:162": "na samādadhāti |",
  "SA16n1277:163": "yathā kaścidaśvaṃ dṛṣṭvā vadati-aśvaṃ paśyāmīti |",
  "SA16n1277:164": "kaścidaśvakāyaṃ paśyāmīti |",
  "SA16n1277:165": "kaściccarma paśyāmīti |",
  "SA16n1277:166": "kaścidromāṇi vā paśyāmīti |",
  "SA16n1277:167": "kaścidvadati vīṇāśabdaṃ śṛṇomīti |",
  "SA16n1277:168": "kaścit tantrīnādaṃ śṛṇomīti |",
  "SA16n1277:169": "kaścidvadati kusumaṃ jighrāmīti |",
  "SA16n1277:170": "kaścitkusumagandhaṃ jighrāmīti |",
  "SA16n1277:171": "kaścidvadati surāṃ pibāmīti |",
  "SA16n1277:172": "kaścitsurārasaṃ pibāmīti |",
  "SA16n1277:173": "kaścidvadati puruṣaṃ spṛśāmīti,",
  "SA16n1277:174": "kaścit puruṣakāyaṃ spṛśāmīti,",
  "SA16n1277:175": "kaścit puruṣabhujaṃ spṛśāmiti,",
  "SA16n1277:176": "kaścit puruṣahastaṃ spṛśāmīti,",
  "SA16n1277:177": "kaścit puruṣasyāṅguliṃ spṛśāmīti,",
  "SA16n1277:178": "kaścit puruṣasyāṅguliparva spṛśāmiti |",
  "SA16n1277:179": "manovijñānamapi sattvādau vikṣipati yaduta kāyaḥ sattvaḥ cittaṃ sattva iti |",
  "SA16n1277:180": "evaṃ rūpādaya eva ghaṭa athavā rūpādivyatirikto ghaṭa ityādi |",
  "SA16n1277:181": "paramārthavacane tu cittaṃ samādadhāti na vikṣipati |",
  "SA16n1277:182": "rūpaṃ paśyāmīti [vat] śabdamapi paśyāmīti na vaktuṃ śakyate |",
  "SA16n1277:183": "(8) jñeyādau [sarva]mavyapadeśyamapi astītyucyate |",
  "SA16n1277:184": "[yat vyapadiśyate] iyaṃ prajñaptiḥ yathā ghaṭādayaḥ |",
  "SA16n1277:185": "ato jñāyate ghaṭādayaḥ prajñaptisanta iti |",
  "SA16n1277:186": "kasmāt |",
  "SA16n1277:187": "rūpādayo dharmā jñeyādāvanabhidheyā iti na vyapadiśyante |",
  "SA16n1277:188": "yathā rūpādayaḥ svalakṣaṇena vyavadeśyāḥ |",
  "SA16n1277:189": "na ghaṭādayaḥ svalakṣaṇena vyapadiśyante |",
  "SA16n1277:190": "ata ime prajñaptisanta iti jñāyate |",
  "SA16n1277:191": "(9) kecit astīti prajñaptilakṣaṇaṃ vadanti |",
  "SA16n1277:192": "idaṃ lakṣaṇamanyatra vartate na prajñaptau |",
  "SA16n1277:193": "yathoktaṃ sūtre-karma viduṣo'viduṣaśca lakṣaṇamiti |",
  "SA16n1277:194": "yaḥ kāyavāṅmanobhiḥ kuśalaṃ karoti sa vidvān |",
  "SA16n1277:195": "yaḥ kāyavāṅmanobhirakuśalaṃ karma karoti so'vidvān |",
  "SA16n1277:196": "kāyavākkarma catvāri mahābhūtānyupādāya tiṣṭhati |",
  "SA16n1277:197": "mānasaṃ karma cittamāśrayate |",
  "SA16n1277:198": "imāni trīṇi kathaṃ viduṣo'viduṣaśca lakṣaṇam |",
  "SA16n1277:199": "ato jñāyate nāsti prajñapteḥ svalakṣaṇam |",
  "SA16n1277:200": "(10) prajñaptilakṣaṇamanyatra vartamānamapi na punarekam |",
  "SA16n1277:201": "yathoktam-śalyaviddha iva rūpyate iti |",
  "SA16n1277:202": "rūpyata iti rūpalakṣaṇam |",
  "SA16n1277:203": "vedayata iti vedanālakṣaṇe puruṣa ucyate |",
  "SA16n1277:204": "yathāha bhagavān-vidvān mūḍhaśca sarvaḥ sukhaṃ duḥkhaṃ vedayate |",
  "SA16n1277:205": "vidvān sukhe duḥkhe na kāmamutpādayati |",
  "SA16n1277:206": "bahvādinimittodgrahaṇaṃ saṃjñālakṣaṇamityapi puruṣa evocyate |",
  "SA16n1277:207": "yathāha-prabhāmahaṃ paśyāmi rūpamahaṃ paśyāmīti |",
  "SA16n1277:208": "[saṃskṛta]mabhisaṃskarotīti saṃskāralakṣaṇe'pi puruṣa evocyate |",
  "SA16n1277:209": "yathāha-ayaṃ puruṣapudgalaḥ puṇyopagaṃ saṃskāramabhisaṃskaroti |",
  "SA16n1277:210": "apuṇyopagaṃ saṃskāramabhisaṃskaroti |",
  "SA16n1277:211": "āneñjyopagaṃ saṃskāramabhisaṃskarotīti |",
  "SA16n1277:212": "vijānātīti vijñānalakṣaṇe'pi puruṣa evocyate |",
  "SA16n1277:213": "yathāha-[kṣipraṃ] dharmaṃ vijānāti vijño jihvā sūparasaṃ yathā |",
  "SA16n1277:214": "iti |",
  "SA16n1277:215": "ato yadanyatragatamuktamapi bahulakṣaṇamucyate |",
  "SA16n1277:216": "idaṃ prajñaptilakṣaṇam |",
  "SA16n1277:217": "rūpādi[sva] lakṣaṇaṃ nānyatragataṃ nāpi bahulakṣaṇam |",
  "SA16n1277:218": "(11) yo dharmaḥ sarveṣāmanuśayakaraḥ sa prajñaptisan |",
  "SA16n1277:219": "paramārthadharmastu nānuśayakaraḥ |",
  "SA16n1277:220": "anuśayā hi puruṣaṃ kurvanti |",
  "SA16n1277:221": "(12) prajñaptau ca na jñānotpādo bhavati |",
  "SA16n1277:222": "purovartirūpādiṣu jñānotpādo bhavati |",
  "SA16n1277:223": "taduttaraṃ manovijñānena vikalpayati ghaṭamahaṃ paśyāmītyādi |",
  "SA16n1277:224": "ghaṭasya jñānamavaśyaṃ rūpādyapekṣam |",
  "SA16n1277:225": "kasmāt |",
  "SA16n1277:226": "rūparasagandhasparśānupādāya hi ayaṃ ghaṭa iti vyavahāraḥ |",
  "SA16n1277:227": "paramārthajñānantu na yatkiñcidapekṣya bhavati |",
  "SA16n1277:228": "(13) prajñaptau ca bhavati saṃśayaḥ yathā sthāṇurvā puruṣo vā iti |",
  "SA16n1277:229": "rūpādiṣu tu na saṃśayo bhavati rūpaṃ vā kiṃ vā śabda iti |",
  "SA16n1277:230": "(pṛ) rūpādāvapi saṃśayo bhavati kimasti rūpaṃ kiṃ vā nāsti rūpamiti |",
  "SA16n1277:231": "(u) nedaṃ yuktam |",
  "SA16n1277:232": "rūpaṃ paśyan naiva saṃśete ayaṃ śabda iti |",
  "SA16n1277:233": "anyasmāt kāraṇāt saṃśayo bhavati kimasti rūpaṃ kiṃ vā nāsti rūpamiti |",
  "SA16n1277:234": "yathā rūpaṃ śūnyamiti śrutvā punā rūpaṃ paśyan saṃśete kimasti kiṃ vā nāstīti |",
  "SA16n1277:235": "nirodhasatyaṃ paśyato'yaṃ saṃśayaḥ prahīyate |",
  "SA16n1277:236": "(pṛ) nirodhasatye'pi saṃśayo bhavati kimasti nirodhaḥ kiṃ vā nāsti nirodha iti |",
  "SA16n1277:237": "(u) abhiniviṣṭeṣu saṃśayo bhavati na tu nirodhasatye |",
  "SA16n1277:238": "asti nirodha iti mataṃ nāsti nirodha iti matañca yaḥ śṛṇoti tasya bhavati saṃśayaḥ kimasti kiṃ vā nāstīti |",
  "SA16n1277:239": "sa tadā na nirodhasatyaṃ paśyati |",
  "SA16n1277:240": "kasmāt |",
  "SA16n1277:241": "nirodhasatyaṃ paśyato na punaḥ saṃśayo bhavati |",
  "SA16n1277:242": "ato jñāyate saṃśayotpādasthale prajñaptirasti |",
  "SA16n1277:243": "(14) ekasmin vastuni bahuvijñaptyutpattilābhe prajñaptirasti |",
  "SA16n1277:244": "yathā ghaṭādau |",
  "SA16n1277:245": "paramārthadharme tu na tathā |",
  "SA16n1277:246": "kasmāt |",
  "SA16n1277:247": "rūpādau na bhavanti śrotrādivijñaptayaḥ |",
  "SA16n1277:248": "(15) bahvāyatanasaṅgṛhītaṃ prajñaptisat |",
  "SA16n1277:249": "yathā ghaṭādayaḥ |",
  "SA16n1277:250": "ataḥ kecidvadanti prajñaptisat caturmahābhūtasaṅgṛhītam |",
  "SA16n1277:251": "paramārthadharmastu na bahvāyatanasaṅgrahaṃ labhate |",
  "SA16n1277:252": "(16) yat niḥsvabhāvaṃ sat kriyāsamarthaṃ bhavati |",
  "SA16n1277:253": "idaṃ prajñaptisat |",
  "SA16n1277:254": "yathā puruṣaḥ karotīti |",
  "SA16n1277:255": "puruṣasvabhāvaḥ karmasvabhāvaśca na paramārtha upalabhyate |",
  "SA16n1277:256": "snehadveṣādivikalpo yaḥ kaścana sa sarvaḥ prajñaptisan |",
  "SA16n1277:257": "na paramārthasan |",
  "SA16n1277:258": "kasmāt |",
  "SA16n1277:259": "rūpādidharmāṇāṃ sākṣāddarśane na snehadveṣādisaṃjñotpadyate |",
  "SA16n1277:260": "(17) gamyate āgamyata ityādi,",
  "SA16n1277:261": "ucchidyate vinaśyati ityādi,",
  "SA16n1277:262": "dāhyate pradāhyate ityādi yā kācana kriyā sarvā sā prajñaptisatī |",
  "SA16n1277:263": "na paramārthasatī |",
  "SA16n1277:264": "kasmāt |",
  "SA16n1277:265": "paramārthadharmāsyādāhyatvāt |",
  "SA16n1277:266": "avināśyatvāt |",
  "SA16n1277:267": "puṇyapāpādikarma sarvaṃ prajñaptisat |",
  "SA16n1277:268": "kasmāt |",
  "SA16n1277:269": "prāṇātipātādi pāpaṃ prāṇātipātaviratyādi puṇyaṃ sarvaṃ na paramārthasat |",
  "SA16n1277:270": "(18) prajñaptisadāpekṣikam-yathā idaṃ, tat,",
  "SA16n1277:272": "guru laghu,",
  "SA16n1277:273": "dīrghaṃ hrasvaṃ,",
  "SA16n1277:274": "mahadalpaṃ,",
  "SA16n1277:275": "ācāryaḥ antevāsī,",
  "SA16n1277:276": "pitā putraḥ ārya anārya ityādi |",
  "SA16n1277:277": "paramārthastu nāpekṣikaḥ |",
  "SA16n1277:278": "kasmāt |",
  "SA16n1277:279": "rūpaṃ nānyapadārthamapekṣya śabdādīn sādhayatīti |",
  "SA16n1277:280": "na śūnyatayā prajñaptikhaṇḍanaṃ prajñaptisat |",
  "SA16n1277:281": "yathā vṛkṣān niśritya vanaṃ khaṇḍyate |",
  "SA16n1277:282": "mūlakāṇḍaṃ niśritya vṛkṣaḥ khaṇḍayate |",
  "SA16n1277:283": "rūpādi niśritya mūlakāṇḍaṃ khaṇḍyate |",
  "SA16n1277:284": "tathā śūnyatayā yat khaṇḍanaṃ tattu paramārthasat |",
  "SA16n1277:285": "yathā rūpādi śūnyatayā khaṇḍyate |",
  "SA16n1277:286": "(19) śūnyatācāryāyatanānuvartanaṃ prajñaptisat |",
  "SA16n1277:287": "nairātmyacaryāyatanānuvartanantu paramārthasat |",
  "SA16n1277:288": "(20) santi catvāro vādāḥ- ekatvaṃ,",
  "SA16n1277:289": "nānātvaṃ,",
  "SA16n1277:290": "anirvacanīyatvaṃ, abhāva iti |",
  "SA16n1277:291": "ete catvāro vādāḥ sāvadyāḥ |",
  "SA16n1277:292": "ato jñāyate ghaṭādayaḥ prajñaptisanta iti |",
  "SA16n1277:293": "ekatvam-rūparasagandhasparśā eva ghaṭa iti |",
  "SA16n1277:294": "nānātvam rūpādīn vihāyānyo'sti ghaṭa iti |",
  "SA16n1277:295": "anirvacanīyatvam-rūpādaya eva vā ghaṭaḥ kiṃ vā tadvayatirikto ghaṭa iti na nirvaktuṃ śakyate |",
  "SA16n1277:296": "abhāvaḥ-nāstyayaṃ ghaṭa iti |",
  "SA16n1277:297": "ime catvāro vādā ayuktāḥ |",
  "SA16n1277:298": "ato jñāyate ghaṭaḥ prajñaptiriti |",
  "SA16n1277:299": "prajñaptilakṣaṇavargo dvicatvāriṃśaduttaraśatatamaḥ |",
  "SA16n1277:300": "143 ekatvakhaṇḍanavargaḥ",
  "SA16n1277:301": "(pṛ) eṣāmekatvādīnāṃ caturṇāṃ vādānāṃ ke doṣāḥ |",
  "SA16n1277:302": "(u) ekatvavāde doṣo yaduta rūpādīnāṃ dharmāṇāṃ lakṣaṇaṃ pratyekaṃ vibhaktam |",
  "SA16n1277:303": "yadi ghaṭa ekaḥ,",
  "SA16n1277:304": "tadā na sambhavati |",
  "SA16n1277:305": "rūpādīni naikaikaṃ pṛthivīdhāturityucyante |",
  "SA16n1277:306": "tatsamavāyaḥ kathaṃ pṛthivī bhavet |",
  "SA16n1277:307": "kasmāt |",
  "SA16n1277:308": "yadyekaiko'śvo na gaurbhavati |",
  "SA16n1277:309": "tatsamavāyaḥ kathaṃ gaurbhavet |",
  "SA16n1277:310": "(pṛ) yathā ekaikaṃ tilaṃ na kalāpaṃ sādhayati |",
  "SA16n1277:311": "tatsamavāyastu sādhayati |",
  "SA16n1277:312": "evaṃ rūpādīnyekaikaṃ na pṛthivīṃ sādhayanti |",
  "SA16n1277:313": "tatsamavāyastu sādhayati |",
  "SA16n1277:314": "(u) na yujyate |",
  "SA16n1277:315": "kasmāt |",
  "SA16n1277:316": "tilakalāpaḥ prajñaptisan |",
  "SA16n1277:317": "ekatvādi tu paramārthadharme vicāryate |",
  "SA16n1277:318": "iti kathaṃ dṛṣṭāntaḥ syāt |",
  "SA16n1277:319": "rūparasagandhasparśāścatvāro dharmāḥ |",
  "SA16n1277:320": "pṛthivī tu ekadharmaḥ |",
  "SA16n1277:321": "na catvāra ekaḥ syāt |",
  "SA16n1277:322": "yadi catvāra ekaḥ |",
  "SA16n1277:323": "eko'pi catvāraḥ syāt |",
  "SA16n1277:324": "tattu na sambhavati |",
  "SA16n1277:325": "ato jñāyate rūpādaya eva na pṛthivīti |",
  "SA16n1277:326": "laukikā vadanti-pṛthivīrūpaṃ pṛthivīgandhaḥ pṛthivīrasaḥ pṛthivīsparśaṃ iti |",
  "SA16n1277:327": "na paśyāmo rūparūpamiti vadantaṃ yaṃ kañcana |",
  "SA16n1277:328": "anyadharmalakṣaṇenāvaśyaṃ pradarśyate-yathā amukasya puruṣasya kuṭīti |",
  "SA16n1277:329": "(pṛ) idaṃ nānyadharmalakṣaṇena pradarśanaṃ,",
  "SA16n1277:330": "svadharmeṇaiva svātmapradarśanam |",
  "SA16n1277:331": "yathā śilāpuruṣasya hastapādamiti |",
  "SA16n1277:332": "kasmāt |",
  "SA16n1277:333": "na hi hastapādavyatiriktaḥ śilāpuruṣo'sti |",
  "SA16n1277:334": "evaṃ rūpādivyatiriktā pṛthivī yadyapi nāsti |",
  "SA16n1277:335": "tathāpi svātmarūpeṇaiva svātmapradarśanaṃ [iti vadataḥ] ko doṣaḥ |",
  "SA16n1277:336": "(u) yadyucyate pṛthivī rūpādinā svātmānameva pradarśayatīti nāyaṃ nyāyo bhavati |",
  "SA16n1277:337": "śīlāpuruṣadṛṣṭānto yadyapi bhavatoktaḥ |",
  "SA16n1277:338": "sa dṛṣṭāntastu na yuktaḥ |",
  "SA16n1277:339": "kasmāt |",
  "SA16n1277:340": "śilāpuruṣasya hasta iti pradarśane tadanyaḥ kāyaḥ śilāpuruṣa iti syāt |",
  "SA16n1277:341": "śūnyatāyāmapi ca astītyabhidhīyate |",
  "SA16n1277:342": "yathā vadanti śilāpuruṣasya kāya iti |",
  "SA16n1277:343": "tasmin samaye śilāpuruṣa eva na punastadanyo'stītyucyate |",
  "SA16n1277:344": "yathā bhagavānāha-santyasmin kāye keśā romāṇi raktaṃ māṃsaṃ ityādi |",
  "SA16n1277:345": "tāni keśādīni vihāya nāstyanyaḥ kāyaḥ |",
  "SA16n1277:346": "keśādīnāṃ niśrayasthānamidaṃ pṛthagasadapi [astīti] abhidhīyate |",
  "SA16n1277:347": "ato jñāyate śilāpuruṣa iti vacanamapi mṛṣāvacanam, iti |",
  "SA16n1277:348": "yadi śilāpuruṣadṛṣṭāntena pṛthivīṃ sādhayasi |",
  "SA16n1277:349": "tathā'pi nāsti pṛthivī |",
  "SA16n1277:350": "bhavatāṃ sūtre uktaṃ-rūparasagandhasparśavatī pṛthivīti |",
  "SA16n1277:351": "iyaṃ pṛthivyeva nāsti kāyavat |",
  "SA16n1277:352": "ato jñāyate rūparasagandhasparśā eva,",
  "SA16n1277:353": "naivāstīyaṃ pṛthivīti |",
  "SA16n1277:354": "guṇānāñca na lakṣaṇaṃ pradarśayituṃ śakyate |",
  "SA16n1277:355": "rūpaṃ gandhavaditi na vaktuṃ śakyate |",
  "SA16n1277:356": "rūparasagandhasparśavatī pṛthivī iti tu vaktuṃ śakyate |",
  "SA16n1277:357": "ato naikatvamiti |",
  "SA16n1277:358": "rūpādibuddhiḥ pṛthivībuddhiśca pṛthak |",
  "SA16n1277:359": "ato jñāyate rūpādīni na pṛthivīti |",
  "SA16n1277:360": "anyadrūpādīnāṃ nāma anyat pṛthivyā nāma |",
  "SA16n1277:361": "(pṛ) buddhibhedo nāmabhedaśca sarvaḥ saṃyoge bhedavān |",
  "SA16n1277:362": "(u) yadi buddhirnāmasaṃyogamātreṇāsti |",
  "SA16n1277:363": "[tadā] saṃyogo nāmamātraṃ bhavet |",
  "SA16n1277:364": "tathā ca pṛthivī nāmamātramasti |",
  "SA16n1277:365": "iti nāstyekatvavādaḥ |",
  "SA16n1277:366": "pṛthivī sa sarvendriyajñeyā bhavati |",
  "SA16n1277:367": "kenedaṃ jñāyate |",
  "SA16n1277:368": "puruṣa evaṃ cintayati-pṛthivīṃ paśyāmi,",
  "SA16n1277:369": "pṛthivīṃ rasayāmi,",
  "SA16n1277:370": "pṛthivīṃ spṛśāmi iti |",
  "SA16n1277:371": "yadi rūparasagandhasparśāḥ pṛthivī |",
  "SA16n1277:372": "na syāt rūpamātre pṛthivīṃ paśyāmīti pṛthivīsaṃjñā |",
  "SA16n1277:373": "gandhādāvapyevam |",
  "SA16n1277:374": "vastutastu na rūpamātre pṛthivī jñāyate |",
  "SA16n1277:375": "ato jñāyate na rūpādīnyeva pṛthivīti |",
  "SA16n1277:376": "prajñaptisaṃjñākāraṇe ekasminnavayave ca prajñaptisaṃjñā'bhidhīyate |",
  "SA16n1277:377": "yathā kaścid vṛkṣaśākhāṃ chindan vadati-vṛkṣaṃ chindāmi,",
  "SA16n1277:378": "vanaṃ chindāmīti ca |",
  "SA16n1277:379": "guṇānāṃ sīmāni dravyāṇi anyāni |",
  "SA16n1277:380": "tatra yadyasti kāraṇam |",
  "SA16n1277:381": "nānena sidhyati ekatvavādaḥ |",
  "SA16n1277:382": "sāṃkhyāḥ punarāhuḥ-pañca guṇāḥ pṛthivīti |",
  "SA16n1277:383": "tadapyayuktam |",
  "SA16n1277:384": "kasmāt |",
  "SA16n1277:385": "yathā pūrvamuktaṃ-śabdo rūpādivyatiriktaḥ kṣaṇikaḥ santānapravṛttaḥ |",
  "SA16n1277:386": "na caturmahābhūtasādhanaheturiti |",
  "SA16n1277:387": "ato jñāyate na sarvāṇi bhautikāni śabdavantīti ||",
  "SA16n1277:388": "ekatvakhaṇḍanavargastricatvāriṃśaduttaraśatatamaḥ |",
  "SA16n1277:389": "144 nānātvakhaṇḍanavargaḥ",
  "SA16n1277:390": "(pṛ) nānātvavāde ke doṣāḥ |",
  "SA16n1277:391": "(u) rūpādīn vihāya nāsti pṛthivī |",
  "SA16n1277:392": "kasmāt |",
  "SA16n1277:393": "kena tat jñāyate |",
  "SA16n1277:394": "na hi rūparasagandhasparśān vihāya pṛthivībuddhirutpadyate |",
  "SA16n1277:395": "rūpādidharmeṣvevotpadyate |",
  "SA16n1277:396": "kasmāt |",
  "SA16n1277:397": "yathā anyat rūpaṃ anye śabdādayaḥ |",
  "SA16n1277:398": "na ca śabdādīnapekṣya rūpabuddhirutpadyate |",
  "SA16n1277:399": "yadi rūpādivyatiriktā pṛthivī |",
  "SA16n1277:400": "rūpādīnyanapekṣyāpi pṛthivībuddhiḥ syāt |",
  "SA16n1277:401": "na vastutastānyanapekṣya bhavati |",
  "SA16n1277:402": "ato nāsti pṛthivī pṛthak |",
  "SA16n1277:403": "(pṛ) nānyadharmamanapekṣya bhavati |",
  "SA16n1277:404": "avaśyaṃ rūpalakṣaṇamapekṣya rūpabuddhirbhavati |",
  "SA16n1277:405": "(u) sāmānyalakṣaṇakhaṇḍanavarge vakṣyate |",
  "SA16n1277:406": "na rūpavyatiriktaṃ rūpalakṣaṇaṃ pṛthagastīti |",
  "SA16n1277:407": "ato na yujyate |",
  "SA16n1277:408": "pṛthivyādipṛthagdharmasya nendriyaṃ jñāpakam |",
  "SA16n1277:409": "ato jñāyate na pṛthak santi pṛthivyādayo dharmā iti |",
  "SA16n1277:410": "(pṛ) pṛthivyādayo dvīndriyagrāhyā yaduta kāyendriyagrāhyāścakṣurindriyagrāhyāḥ |",
  "SA16n1277:411": "kena tat jñāyate |",
  "SA16n1277:412": "cakṣuṣā dṛṣṭvā jānīmo'yaṃ ghaṭa iti |",
  "SA16n1277:413": "kāyendriyeṇa spṛṣṭvāpi jānīmaḥ ayaṃ ghaṭa iti |",
  "SA16n1277:414": "ato nendriyagrāhyā iti bhavato vacanamayuktam |",
  "SA16n1277:415": "(u) tathā cet ghaṭo'yamindriyacatuṣṭayagrāhyaḥ syāt |",
  "SA16n1277:416": "ghrāṇenāpi mṛta jighryate |",
  "SA16n1277:417": "rasanayāpi mṛt rasyate |",
  "SA16n1277:418": "(pṛ) ghrāṇarasanābhyāṃ na gṛhṇāti ghaṭam |",
  "SA16n1277:419": "kasmāt |",
  "SA16n1277:420": "na hyandhakāre vivecayati ghaṭo vā jighrayate kapālaṃ vā |",
  "SA16n1277:421": "ghaṭo vā rasyate kapālaṃ vā iti |",
  "SA16n1277:422": "(u) yadyapi na vivecayati kiṃ ghaṭa uta kapālamiti |",
  "SA16n1277:423": "tathāpi mṛdi jñānaṃ bhavati mṛdaṃ jighrāmi,",
  "SA16n1277:424": "mṛdaṃ rasayāmīti |",
  "SA16n1277:425": "yadi ghaṭa udgatamukhaṃ khanyate |",
  "SA16n1277:426": "tadā dṛṣṭvā spṛṣṭvā vā na nirdhārayati kimayaṃ ghaṭa śarāvaḥ kiṃ vā ghataśakalamiti |",
  "SA16n1277:427": "ato jñāyate cakṣurindriyaṃ kāyendriyañca na ghaṭaṃ gṛhṇīyāt iti |",
  "SA16n1277:428": "andhakāre ghaṭabuddhirutpannā'pi na vivecayati suvarṇaghaṭo rajataghaṭo vā iti |",
  "SA16n1277:429": "ato jñāyate cakṣurindriyaṃ kāyendriyamapi na ghaṭaṃ gṛhṇīyāt |",
  "SA16n1277:430": "ghrāṇendriyaṃ jihvendriyaṃ puṣpaphalakṣīrasurādīn dharmān gṛhṇāti |",
  "SA16n1277:431": "cakṣurindriyaṃ kāyendriyantu na gṛhṇāti |",
  "SA16n1277:432": "yathā [cakṣuḥ] puṣpādi paśyati na vivicya jānāti gandhaḥ surabhirasurabhirvā raso madhuro'madhuro vā ityādi |",
  "SA16n1277:433": "ato yadi mataṃ cakṣuḥkāyendriyābhyāṃ jānīmo dravyaṃ na ghrāṇajihvābhyāmiti |",
  "SA16n1277:434": "nedaṃ sambhavati |",
  "SA16n1277:435": "yathā ghrāṇajihve dravyaṃ pṛthakkṛtya na vikalpayataḥ |",
  "SA16n1277:436": "tathā cakṣuḥkāyendriye api dravyamapṛthagbhūtamapi na vikalpayataḥ |",
  "SA16n1277:437": "pañcendriyeṣu prajñaptigrāhakaṃ jñānaṃ nāsti |",
  "SA16n1277:438": "ato jñāyate prajñaptirna cakṣuḥkāyaghrāṇajihvendriyairlabhyate |",
  "SA16n1277:439": "ṣaṣṭhasya tvasti prajñaptijñāpakaṃ jñānam |",
  "SA16n1277:440": "kasmāt |",
  "SA16n1277:441": "manovijñānasya sarvadharmālambanatvāt |",
  "SA16n1277:442": "cakṣuryadi rūpaṃ paśyati arupañca paśyati |",
  "SA16n1277:443": "tadā śabdādīnamapi paśyet |",
  "SA16n1277:444": "tathā cet śrotrādīnīndriyāṇi nāvaśyakāni syuḥ |",
  "SA16n1277:445": "na tu sambhavati |",
  "SA16n1277:446": "ataścakṣuḥkāyendriyābhyāṃ na dravyaṃ gṛhyate |",
  "SA16n1277:447": "(pṛ) rūpeṇa dravyopalabdhau cakṣuḥ paśyati |",
  "SA16n1277:448": "na tu sarvo rūpātpṛthagbhūto dharmo dṛśyaḥ |",
  "SA16n1277:449": "(u) rūpeṇa ghaṭopalabdhiritīdaṃ na yujyate |",
  "SA16n1277:450": "kasmāt |",
  "SA16n1277:451": "kaḥ karoti ghaṭarūpam |",
  "SA16n1277:452": "saṃyogamātramidam |",
  "SA16n1277:453": "ato na rūpeṇa ghaṭopalabdhiḥ |",
  "SA16n1277:454": "yadi ca dṛśyadharmeṇa tadanyadharma upalabhya dṛśyo bhavati |",
  "SA16n1277:455": "ghaṭādinādṛśyadharmeṇa rupolabdhiriti rūpamapi adṛśyaṃ syāt |",
  "SA16n1277:456": "ghaṭo'pi dvividhaḥ syāt dṛśyo'dṛśya iti |",
  "SA16n1277:457": "dṛśyadharmasyādṛśyopalabdhyarthatvāt |",
  "SA16n1277:458": "yadyavaśyaṃ rūpādidharmasyopalabdhatvāt cakṣurādīndrayagrāhyamiti |",
  "SA16n1277:459": "[tadā] rūpalakṣaṇaṃ cakṣurindriyagrāhyamiti na syāt |",
  "SA16n1277:460": "kasmāt |",
  "SA16n1277:461": "bhavatāṃ sūtre rūpamupādāya (=rūpahetukaṃ)",
  "SA16n1277:462": "indriyeṇa rūpaṃ dṛśyamitīdaṃ rūpalakṣaṇaṃ punaralakṣaṇaṃ bhavati |",
  "SA16n1277:463": "tathā tu rūpalakṣaṇamadṛśyamiti syāt |",
  "SA16n1277:464": "ato na yujyate |",
  "SA16n1277:465": "yadi rūpopalabdhyā dṛśyamiti |",
  "SA16n1277:466": "[tarhi] sarvāṇīndriyāṇi dravyaṃ jānīyuḥ |",
  "SA16n1277:467": "śrotrendriyamapi ākāśaṃ jānīyāt śabdopalambhāt |",
  "SA16n1277:468": "kāyendriyeṇa vāyuṃ jānīyāt sparśopalambhāt |",
  "SA16n1277:469": "bhavatāṃ mate tu na yujyate |",
  "SA16n1277:470": "ato nedaṃ dharmamupalambhayati |",
  "SA16n1277:471": "(pṛ) anye dharmā nopalabdhikarāḥ |",
  "SA16n1277:472": "rūpamātramupalabdhikaram |",
  "SA16n1277:473": "(u) maivam |",
  "SA16n1277:474": "na tatrāsti vinigamanā rūpamātramupalabdhikaraṃ nānye dharmā iti |",
  "SA16n1277:475": "yathā bhavānāha mahatyanekadravyavattvāt rūpāccopalabdhiriti |",
  "SA16n1277:476": "evaṃ rūpahetukaṃ rūpamupalabhyate |",
  "SA16n1277:477": "rūpalakṣaṇopalambhena rūpaṃ taduttaramupalabhyam |",
  "SA16n1277:478": "na rūpamātramupalabdhikaramiti |",
  "SA16n1277:479": "evamukte['pi] na pūrvoktadoṣaparihāraḥ |",
  "SA16n1277:480": "anyakālaṃ rūpabuddhirutpadyate anyakālañca ghaṭabuddhiḥ |",
  "SA16n1277:481": "ato rūpāt ghaṭopalambhe ka upakāraḥ |",
  "SA16n1277:482": "yathā andho'bhyastaghaṭaparimāṇo vinaṣṭacakṣuṣko'pi spṛṣṭvā ghaṭaṃ jānāti |",
  "SA16n1277:483": "ato na rūpamātraṃ darśanasya kāraṇam |",
  "SA16n1277:484": "andhaḥ kāyendriyeṇa ca vāyuṃ jānāti |",
  "SA16n1277:485": "ato na rūpamātropalambhāt jñānamutpadyate |",
  "SA16n1277:486": "bhavatāṃ sūtre'pyuktam-kāyāgataspṛṣṭaḥ sparśo na pṛthivyaptejasāṃmiti jñātavyam-adṛṣṭaliṅgo vāyuriti |",
  "SA16n1277:487": "tadapyayuktam |",
  "SA16n1277:488": "kasmāt |",
  "SA16n1277:489": "andha imaṃ vāyuṃ jānannapi na jānāti vāyurayaṃ kiṃ dṛśyaḥ kiṃvā adṛśya iti |",
  "SA16n1277:490": "puruṣaścakṣuṣā saṃkhyāparimāṇādīn dharmān paśyati |",
  "SA16n1277:491": "na tatrāsti rūpopalabdhiḥ |",
  "SA16n1277:492": "gandhamāghrāyāpi agandhadharme jñānaṃ labhate |",
  "SA16n1277:493": "rasaṃ rasayitvā'pi arasadharme jñānaṃ labhate |",
  "SA16n1277:494": "ato'vaśyaṃ rūpolambhena dravyaṃ tadūrdhva jñeyamitīdamayuktam |",
  "SA16n1277:495": "(pṛ) yadi rūpopalambho darśanasya na kāraṇam |",
  "SA16n1277:496": "ye saṃkhyāparimāṇādayo dharmāḥ[te] adṛśyadravyagatāḥ,",
  "SA16n1277:497": "vāyuśca dṛśyaḥ syāt |",
  "SA16n1277:498": "(u) asmanmate rūpaṃ vihāya nāstyanyo dharmo dṛśyaḥ |",
  "SA16n1277:499": "ato jñāyate mate['smin] yatra rūpamutpannamasti tatra cakṣuḥ paśyati |",
  "SA16n1277:500": "cakṣuṣā dṛṣṭarūpasyaiva ghaṭasaṃjñā bhavati |",
  "SA16n1277:501": "yasmin dharme nāstyutpannaṃ rūpam,",
  "SA16n1277:502": "tatra sacakṣuṣkasyāpi notpadyate'nyaghaṭasaṃjñā |",
  "SA16n1277:503": "ato rūpadi vihāya pṛthagasti ghaṭa itīdaṃ na nyāyyam ||",
  "SA16n1277:504": "nānātvakhaṇḍanavargaścatuścatvāriṃśaduttaraśatatamaḥ |",
  "SA16n1277:505": "145 anirvacanīyatvakhaṇḍanavargaḥ",
  "SA16n1277:506": "(pṛ) anirvacanīyatve ke doṣāḥ |",
  "SA16n1277:507": "paramārthadharmo naikatvanānātvābhyāmanirvacanīyaḥ |",
  "SA16n1277:508": "kasmāt |",
  "SA16n1277:509": "na hetudṛṣṭāntau staḥ idamanirvacanīyamiti jñāpayitum |",
  "SA16n1277:510": "rūpādayo dharmāḥ paramārthasantaḥ |",
  "SA16n1277:511": "ato nānirvacanīyāḥ |",
  "SA16n1277:512": "dharmāḥ pratyekaṃ sasvalakṣaṇāḥ |",
  "SA16n1277:513": "yathā rūpaṇalakṣaṇaṃ rūpam |",
  "SA16n1277:514": "na nānātvalakṣaṇam |",
  "SA16n1277:515": "kathamucyate'nirvacanīyamiti |",
  "SA16n1277:516": "vijñānaviśeṣāddharmaviśeṣaḥ |",
  "SA16n1277:517": "yathā cakṣurvijñānena rūpaṃ jñāyate, na śabdādi |",
  "SA16n1277:518": "ato'sya nānirvacanīyatā |",
  "SA16n1277:519": "rūpaṃ rūpāyatanasaṅgṛhītaṃ na śabdādisaṅgṛhītam |",
  "SA16n1277:520": "yadyanirvacanīyatvamicchasi |",
  "SA16n1277:521": "idaṃ rūpamidaṃ rūpamiti nirvacanīyamasti |",
  "SA16n1277:522": "rūpamidamarūpamidamiti anirvacanīyam |",
  "SA16n1277:523": "evaṃ śabdādayo'pi |",
  "SA16n1277:524": "dharmāṇāṃ kramaḥ saṃkhyā cāsti |",
  "SA16n1277:525": "yadyanirvācyāḥ |",
  "SA16n1277:526": "tadā dharmā asaṃkhyāḥ syuḥ |",
  "SA16n1277:527": "kasmāt |",
  "SA16n1277:528": "prathamaṃ dvitīyamiti lakṣaṇabhedasyābhāvāt |",
  "SA16n1277:529": "ato jñāyate paramārthato nānirvācyāḥ dharmāḥ prajñaptāveva ekatvanānātvasatvāducyate'nirvācya iti ||",
  "SA16n1277:530": "anirvacanīyatvakhaṇḍanavargaḥ pañcacatvāriṃśaduttaraśatatamaḥ |",
  "SA16n1277:531": "146 abhāvakhaṇḍanavargaḥ",
  "SA16n1277:532": "(pṛ) abhāvavāde ke doṣāḥ |",
  "SA16n1277:533": "(u) abhāvatve na puṇyapāpādīnāṃ vipāko vimuktyādayaḥ sarve dharmāḥ |",
  "SA16n1277:534": "vidyamānaṃ nāstīti grahe sa graho'pi abhāvaḥ syāt |",
  "SA16n1277:535": "vaktuḥ śrotuścābhāvāt |",
  "SA16n1277:536": "asti nāstīti vādāḥ śraddhayoktāḥ pratyakṣajñānaśraddhayā vā bhavanti anumitijñānaśraddhayā vā bhavanti |",
  "SA16n1277:537": "sūtramranthānusāreṇa vā bhavanti |",
  "SA16n1277:538": "yatkiñcana nāstīti yat vacanaṃ tadeṣu triṣu na bhavati |",
  "SA16n1277:539": "sūtraṃ vānusarāma iti bhavatāmāśayo[yaḥ] nāyaṃ yujyate |",
  "SA16n1277:540": "sūtrāśayo'pi duḥsaṃvādaḥ |",
  "SA16n1277:541": "kadācidastītyāha kadācinnāstītyāha |",
  "SA16n1277:542": "kathaṃ śraddhāṃ gṛhṇīmaḥ |",
  "SA16n1277:543": "yadyanumānajñānaṃ śraddadhyāt |",
  "SA16n1277:544": "avaśyaṃ pratyakṣapūrvakamanumitijñānaṃ bhavet |",
  "SA16n1277:545": "ghaṭādayo dharmā idānīṃ pratyakṣadṛṣṭāḥ santi |",
  "SA16n1277:546": "jñānajanakatvāt |",
  "SA16n1277:547": "yo jñānajanakaḥ dharmo'sti nābhāva[rūpaḥ] |",
  "SA16n1277:548": "idānīṃ ghaṭaśarāvādayaḥ saviśeṣā dṛśyante |",
  "SA16n1277:549": "yadi sarve'bhāvāḥ |",
  "SA16n1277:550": "kaḥ saviśeṣaḥ syāt |",
  "SA16n1277:551": "mithyāsaṃjñayā saviśeṣā iti bhavatāṃ matam |",
  "SA16n1277:552": "kasmāt ākāśe ghaṭādīn na vikalpayati |",
  "SA16n1277:553": "mohātpadārthabuddhirutpadyata iti bhavatāṃ matam |",
  "SA16n1277:554": "sarveṣāmabhāvatve moho'pyabhāvaḥ syāditi kena pravarteta |",
  "SA16n1277:555": "sarve dharmā abhāvā iti bhavata āśaye jñānamidaṃ kiṃ pratītya bhavati |",
  "SA16n1277:556": "na hi jñānānyabhāvapratyayenotpadyante |",
  "SA16n1277:557": "padārthān jānātīti jñānam |",
  "SA16n1277:558": "nedaṃ jñānamabhāva iti vācyam |",
  "SA16n1277:559": "yadyatyantābhāvā iti |",
  "SA16n1277:560": "tadā sarve janā yathābhipretaṃ yatkiñcana kuryuḥ |",
  "SA16n1277:561": "kintvāryā dānaśīlakṣāntyādikuśalakarmābhiratā akuśaladharmaviviktāśca bhavanti |",
  "SA16n1277:562": "ato jñāyate nābhāvā iti |",
  "SA16n1277:563": "ghaṭādayo dharmāḥ pratyakṣajñeyāḥ |",
  "SA16n1277:564": "bhavāṃstvāha-pratyakṣaṃ sarvamabhāvarūpamiti |",
  "SA16n1277:565": "abhāvadharmakatvācca na sūtre śraddadhīta |",
  "SA16n1277:566": "tathā ca kena kāraṇenāha-sarvamabhāva iti |",
  "SA16n1277:567": "ataḥ sarvamabhāva itīdaṃ[na] spaṣṭaṃ bhavet |",
  "SA16n1277:568": "yadi kāraṇena na prakāśayati [tadā] paragṛhītaṃ prakṛtitaḥ sidhyet |",
  "SA16n1277:569": "paravādasya siddhatvāt bhavatāṃ dharmo vinaśyet |",
  "SA16n1277:570": "yo bhāvaḥ kāraṇena sādhyaḥ na so'bhāva ityucyate ||",
  "SA16n1277:571": "abhāvakhaṇḍanavargaḥ ṣaṭcatvāriṃśaduttaraśatatamaḥ |",
  "SA16n1277:572": "147 abhāvasthāpanavargaḥ",
  "SA16n1277:573": "abhāvavādyāha-yadyapi vacasā śūnyatāṃ khaṇḍayasi |",
  "SA16n1277:574": "tathāpi dharmāṃḥ paramārthato'bhāvāḥ |",
  "SA16n1277:575": "indriyairviṣayāṇāmanupalambhāt |",
  "SA16n1277:576": "kasmāt |",
  "SA16n1277:577": "na hyasti dharmāṇāmavayavī grāhyaḥ |",
  "SA16n1277:578": "ataḥ sarve dharmā agrāhyāḥ |",
  "SA16n1277:579": "agrāhyādabhāvā[tmakāḥ] |",
  "SA16n1277:580": "avayavinyagrāhye'pi avayavā grāhyā iti bhavato yanmatam |",
  "SA16n1277:581": "tanna yuktam |",
  "SA16n1277:582": "nāvayaveṣu buddhirbhavati |",
  "SA16n1277:583": "kasmāt |",
  "SA16n1277:584": "sthūlaghaṭādīnāṃ padārthānāmeva grāhyatvāt |",
  "SA16n1277:585": "na cāvayavā avayavinaṃ kurvanti |",
  "SA16n1277:586": "kasmāt |",
  "SA16n1277:587": "avayavinamupādāya hi avayavā ucyante |",
  "SA16n1277:588": "avayavino'bhāvādavayavā api na santi |",
  "SA16n1277:589": "dravyeṣu guṇeṣu asatsu nāvayavāḥ santi |",
  "SA16n1277:590": "ato na santyavayavāḥ |",
  "SA16n1277:591": "sūkṣmāvayavān paśyato'vayavabuddhiḥ sadā bhavati na ghaṭabuddhiḥ |",
  "SA16n1277:592": "kasmāt |",
  "SA16n1277:593": "avayavān nityaṃ smarato ghaṭabuddhirnaiva bhavet |",
  "SA16n1277:594": "yadyavayavasmaraṇapūrvakaṃ ghaṭabuddhirbhavati |",
  "SA16n1277:595": "tadā ghaṭabuddhirvilambya bhavet |",
  "SA16n1277:596": "na vastuto vilambya bhavati |",
  "SA16n1277:597": "ato nāvayavāḥ smaryante |",
  "SA16n1277:598": "ghaṭaṃ dṛṣṭvā yannāvayavavikalpabuddhirbhavati saiva ghaṭabuddhiḥ |",
  "SA16n1277:599": "sarve cāvayavā abhāvā[tmakāḥ]ḥ |",
  "SA16n1277:600": "kasmāt |",
  "SA16n1277:601": "sarvehyavayavā avayavaśo bhidyamānā aṇutāṃ yānti |",
  "SA16n1277:602": "aṇuśo bhidyamānā atyantābhāvatāṃ pratiyanti |",
  "SA16n1277:603": "sarveṣāṃ dharmāṇāṃ niṣṭhā śūnyatābuddhijananamavaśyam |",
  "SA16n1277:604": "ato'vayavāḥ paramārthato'bhāvatmakāḥ |",
  "SA16n1277:605": "avayavavādinaḥ satyadvayabhaṅgaḥ syāt |",
  "SA16n1277:606": "kasmāt |",
  "SA16n1277:607": "yo vadati nāstyavayavī kevalamavayavāḥ santīti |",
  "SA16n1277:608": "tasyātītāgāmidarśanaprahāṇādīni karmāṇi na syuḥ |",
  "SA16n1277:609": "evañca lokasatyaṃ nāsti |",
  "SA16n1277:610": "bhavān paramārthaṃ śūnyatāṃ manyate |",
  "SA16n1277:611": "paramārthe cābhāvātmakā avayavāḥ |",
  "SA16n1277:612": "ato jñāyate avayavamātravacanaṃ na satyadvaye'vatārayati |",
  "SA16n1277:613": "satyadvaye'navatārādabhāvaḥ |",
  "SA16n1277:614": "yo dharmo'paneyaḥ so'bhābātmakaḥ |",
  "SA16n1277:615": "yathā avayavānupādāya avayavī nirākriyate |",
  "SA16n1277:616": "avayavāntarāṇyupādāya pūrvāvayavā nirākriyante |",
  "SA16n1277:617": "ato'yamavayavavādo'bhāvātmakaḥ |",
  "SA16n1277:618": "rūpādīnyapi abhāvātmakāni |",
  "SA16n1277:619": "kasmāt |",
  "SA16n1277:620": "na hi cakṣuḥ sūkṣmaṃ rūpaṃ paśyati |",
  "SA16n1277:621": "na ca mano gṛhṇāti pratyutpannaṃ rūpam |",
  "SA16n1277:622": "ato rūpamagrāhyam |",
  "SA16n1277:623": "cakṣurvijñānaṃ na vikalpayati idaṃ rūpamiti |",
  "SA16n1277:624": "manovijñānantu atīte anāgate vartate na rūpe vartate |",
  "SA16n1277:625": "ato nāsti kiñcidrūpavikalpakam vikalpakābhāvādrūpamagrāhyaṃ bhavati |",
  "SA16n1277:626": "nādyavijñānaṃ rūpaṃ vikalpayati |",
  "SA16n1277:627": "tathā dvitīyādivijñānānyapi |",
  "SA16n1277:628": "ato nāsti kiñcidrūpavikalpakam |",
  "SA16n1277:629": "(pṛ) cakṣurvijñānena rūpe gṛhīte tato manovijñānamanusmarati |",
  "SA16n1277:630": "ato na nāsti vikalpakamiti |",
  "SA16n1277:631": "(u) cakṣurvijñānaṃ rūpaṃ dṛṣṭvā niruddhameva |",
  "SA16n1277:632": "tata ūrdhvaṃ manovijñānamutpadyate |",
  "SA16n1277:633": "manovijñānamidaṃ na rūpaṃ paśyati |",
  "SA16n1277:634": "adṛṣṭvā kathamanusmaret |",
  "SA16n1277:635": "yadyadṛṣṭvā'nusmaret |",
  "SA16n1277:636": "andho'pi rūpamanusmaret |",
  "SA16n1277:637": "na vastuto'nusmarati |",
  "SA16n1277:638": "ato manovijñānaṃ nānusmarati |",
  "SA16n1277:639": "(pṛ) cakṣurvijñānānmanovijñānamutpadyate |",
  "SA16n1277:640": "ato'nusmarati |",
  "SA16n1277:641": "(u) maivam |",
  "SA16n1277:642": "kasmāt |",
  "SA16n1277:643": "sarvāṇi caramacittāni cakṣurvijñānamupādāya samutpannāni anusmareyuḥ |",
  "SA16n1277:644": "naiva vismareyuḥ |",
  "SA16n1277:645": "tasmādutpannatvāt |",
  "SA16n1277:646": "na vastuto yujyate |",
  "SA16n1277:647": "ato jñāyate manovijñānamapi nānusmarati |",
  "SA16n1277:648": "yathākāśānusmaraṇam,",
  "SA16n1277:649": "rūpaghaṭādigrahaḥ |",
  "SA16n1277:650": "sarve'pi padārthastucchā abhāvātmakāḥ mṛṣāgṛhītāḥ |",
  "SA16n1277:651": "ataḥ sarve padārthā abhāvātmakāḥ |",
  "SA16n1277:652": "yadi vadasi cakṣuḥ paśyatīti |",
  "SA16n1277:653": "kiṃ rūpaṃ prāpya paśyati kiṃ vā'prāpya paśyati |",
  "SA16n1277:654": "yadi prāpya [paśyatīti] tadā na paśyati |",
  "SA16n1277:655": "cakṣurnātītalakṣaṇamitīdaṃ pūrvameva pratipāditam |",
  "SA16n1277:656": "yadyaprāpya paśyatīti |",
  "SA16n1277:657": "tadā sarvasthaṃ rūpaṃ paśyet |",
  "SA16n1277:658": "na vastutaḥ paśyati |",
  "SA16n1277:659": "ato jñāyate nāprāpya paśyatīti |",
  "SA16n1277:660": "(pṛ) rūpaṃ jñānagocaragataṃ cakṣuḥ paśyati |",
  "SA16n1277:661": "(u) ko nāma jñānagocaraḥ |",
  "SA16n1277:662": "(pṛ) yasmin kāle cakṣuḥ paśyati |",
  "SA16n1277:663": "[sa]jñānagocaraḥ ityucyate |",
  "SA16n1277:664": "(u) yadi cakṣuraprāptamapi jñānagocara ityucyate sarvasthaṃ rūpaṃ jñānagocaraḥ syāt |",
  "SA16n1277:665": "ataḥ prāpyāprāpyobhayathā na paśyati |",
  "SA16n1277:666": "ato jñāyate rūpamadṛśyamiti |",
  "SA16n1277:667": "yadi sati pūrvameva cakṣuṣi rūpe ca paścāccakṣurvijñānamutpadyate |",
  "SA16n1277:668": "tadedaṃ cakṣurvijñānaṃ nirāśrayaṃ niṣpratyayañca syāt |",
  "SA16n1277:669": "yadyekakāla [mutpadyate] tadā na cakṣūrūpapratyayaṃ cakṣurvijñānamityākhyāyate |",
  "SA16n1277:670": "aikakālikayormitho hetutvābhāvāt |",
  "SA16n1277:671": "kiñca cakṣuścaturmahābhūta[mayam] |",
  "SA16n1277:672": "yadi cakṣuḥ paśyati |",
  "SA16n1277:673": "śrotrādīnyapi paśyeyuḥ |",
  "SA16n1277:674": "caturmahābhūtasāmyāt |",
  "SA16n1277:675": "evaṃ rūpamapi [paśyet] |",
  "SA16n1277:676": "cakṣurvijñānaṃ syāt sāyatanaṃ nirāyatanaṃ vā |",
  "SA16n1277:677": "ubhayathā'sti doṣaḥ |",
  "SA16n1277:678": "tathā hi-yadi ca cakṣurvijñānaṃ cakṣurāśritaṃ,",
  "SA16n1277:679": "tadā sāyatanam |",
  "SA16n1277:680": "yadi padārtho nirāyatanaḥ tadā āśritya tiṣṭhatīti na labhyate |",
  "SA16n1277:681": "yadi bravīṣi vijñānaṃ cakṣuṣo'lpabhāga utpadyate yadi vā vyāpyotpadyate |",
  "SA16n1277:682": "yadi vobhayoścakṣuṣorekakālamutpadyate |",
  "SA16n1277:683": "tadā sāyatanaṃ bhavati |",
  "SA16n1277:684": "sāyatanatve sāvayavam |",
  "SA16n1277:685": "evaṃ sati bahubhirvijñānairekaṃ vijñānaṃ sidhyati |",
  "SA16n1277:686": "ityayaṃ doṣaḥ |",
  "SA16n1277:687": "bahūnāṃ vijñānānāmaikakālikatvadoṣaścāsti |",
  "SA16n1277:688": "ekaikavijñānāvayavo na vijānāti avayavī tu vijānāti |",
  "SA16n1277:689": "vastutastu nāstyavayavī ityayaṃ doṣaḥ |",
  "SA16n1277:690": "yadi nirāyatanaṃ,",
  "SA16n1277:691": "tadā na cakṣurāśritaṃ syāt ||",
  "SA16n1277:692": "abhāvasthāpanavargaḥ saptacatvāriṃśaduttaraśatatamaḥ |",
  "SA16n1277:693": "148 śabdakhaṇḍanavargaḥ",
  "SA16n1277:694": "abhāvavādyāha-ekatvagraha eva nāsti |",
  "SA16n1277:695": "kasmāt |",
  "SA16n1277:696": "cittaṃ hi kṣaṇikam |",
  "SA16n1277:697": "śabdo'pi kṣaṇikaḥ |",
  "SA16n1277:698": "yathā vadanti puruṣa iti |",
  "SA16n1277:699": "aya [mekatva]vādo na śrāvyaḥ |",
  "SA16n1277:700": "kasmāt |",
  "SA16n1277:701": "‘pu’ śravaṇamanu vijñānaṃ na ‘ruṃ’ śṛṇoti |",
  "SA16n1277:702": "‘ruṃ’ śrutvā śṛṇoti ṣam |",
  "SA16n1277:703": "iti nāstyekaṃ vijñānamakṣaratrayagrāhakam |",
  "SA16n1277:704": "ato nāsti vijñānamekatvavādagrāhakam |",
  "SA16n1277:705": "ato jñāyate śabdo na śrāvya iti |",
  "SA16n1277:706": "vikṣiptacittaḥ śabdaṃ śṛṇoti |",
  "SA16n1277:707": "samāhitacittastu na śṛṇoti |",
  "SA16n1277:708": "samāhitacittena tattvaṃ jñeyaṃ bhavati |",
  "SA16n1277:709": "ataḥ śabdo na śravaṇīyaḥ |",
  "SA16n1277:710": "śabdo'yaṃ prāpya aprāpya vā ubhayathā'pi na śravaṇīyaḥ |",
  "SA16n1277:711": "ubhayathā'pyaśravaṇīyatvānnāsti śabdaḥ |",
  "SA16n1277:712": "kecidāhuḥ-śrotramākāśasvabhāvamiti |",
  "SA16n1277:713": "tamya padārthābhāvarūpatvāt ākāśa ityākhyā |",
  "SA16n1277:714": "ato nāsti śrotram |",
  "SA16n1277:715": "śrotrābhāvāt śabdo nāsti |",
  "SA16n1277:716": "śabdakāraṇaṃ nāstītyataḥ śabdo nāsti |",
  "SA16n1277:717": "śabdakāraṇaṃ mahābhūtasaṃśleṣaḥ |",
  "SA16n1277:718": "ayaṃ saṃśleṣadharmo nopalabhyate |",
  "SA16n1277:719": "kasmāt |",
  "SA16n1277:720": "ye dharmā vibhinnasvabhāvāḥ,",
  "SA16n1277:721": "na te saṃśliṣyante |",
  "SA16n1277:722": "ye na vibhinnasvabhāvāḥ,",
  "SA16n1277:723": "kathaṃ teṣāṃ svataḥ saṃśleṣaḥ |",
  "SA16n1277:724": "ekatra sthitamapi kṣaṇikam |",
  "SA16n1277:725": "ato na saṃśleṣo labhyate |",
  "SA16n1277:726": "śabdakhaṇḍanavargo'ṣṭacatvāriṃśaduttaraśatatamaḥ |",
  "SA16n1277:727": "149 gandharasasparśakhaṇḍanavargaḥ",
  "SA16n1277:728": "na gandho grāhyaḥ |",
  "SA16n1277:729": "kasmāt |",
  "SA16n1277:730": "na hi ghrāṇavijñānaṃ vikalpayati |",
  "SA16n1277:731": "ayaṃ campakagandhaḥ ime'nye gandhā iti |",
  "SA16n1277:732": "manovijñāna[mapi] na gandhaṃ jighrati |",
  "SA16n1277:733": "tasmānmanovijñānamapi na vikalpayati campakagandhamimam |",
  "SA16n1277:734": "(pṛ) yadyapi camapakagandhamimaṃ na vikalpayati |",
  "SA16n1277:735": "kintu gandhaṃ gṛhṇātyeva |",
  "SA16n1277:736": "(u) maivam |",
  "SA16n1277:737": "yathā kaściccampakavṛkṣamalabdhvā mohāccampakabuddhimutpādayati |",
  "SA16n1277:738": "tathā gandhamalabdhvā mohādgrandhabuddhimutpādayati |",
  "SA16n1277:739": "pūrvoktavat gandhaḥ prāpto vā aprāpto gṛhyata ityubhayathā'sti doṣaḥ |",
  "SA16n1277:740": "tasmānnāsti gandhaḥ |",
  "SA16n1277:741": "tathā raso'pi sparśo'pi nāsti |",
  "SA16n1277:742": "kasmāt |",
  "SA16n1277:743": "sūkṣmādyavayaveṣveva sparśajñānaṃ notpadyata iti yathāpūrvaṃ vaktavyam |",
  "SA16n1277:744": "ato nāsti sparśaḥ ||",
  "SA16n1277:745": "gandharasasparśakhaṇḍanavarga ekonapañcāśaduttaraśatatamaḥ |",
  "SA16n1277:746": "150 manovijñānakhaṇḍanavargaḥ",
  "SA16n1277:747": "manovijñānamapi dharmānna gṛhṇāti |",
  "SA16n1277:748": "kasmāt |",
  "SA16n1277:749": "manovijñānaṃ hi na pratyutpannān rūparasagandhasparśān gṛhṇāti |",
  "SA16n1277:750": "[yat] atītamanāgataṃ tannāstīti pūrvamuktameva |",
  "SA16n1277:751": "ato manovijñānaṃ na rūpādīn gṛhṇāti |",
  "SA16n1277:752": "(pṛ) yadi manovijñānaṃ rūpādīn dharmān na jānāti |",
  "SA16n1277:753": "svātmānaṃ [vā] jānīyāt |",
  "SA16n1277:754": "(u) na [kaścit] dharmaḥ svātmānaṃ jānāti |",
  "SA16n1277:755": "kasmāt |",
  "SA16n1277:756": "na pratyutpanne svātmavedanaṃ sambhavati |",
  "SA16n1277:757": "tadyathā asi[dhārā] na svātmānaṃ chinatti |",
  "SA16n1277:758": "atītānāgatayorasaddharmatvāt nānyaccittamasti |",
  "SA16n1277:759": "ato manovijñānaṃ na khātmānaṃ vijānāti |",
  "SA16n1277:760": "(pṛ) yadi kaścit paracittaṃ jānāti |",
  "SA16n1277:761": "tadā tanmanovijñānaṃ caittadharmaṃ jānātyeva |",
  "SA16n1277:762": "(u) yathā kasyacit cittaṃ svātmānamajñātvā'pi cintā bhavati ahaṃ cittavāniti |",
  "SA16n1277:763": "evaṃ paracitte'pi |",
  "SA16n1277:764": "yo'nāgatadharmo'bhāva[rūpaḥ] so'pi jñānajanakaḥ |",
  "SA16n1277:765": "paracittamapyevamiti cetko doṣaḥ |",
  "SA16n1277:766": "dharmālambanaṃ mana iti [mataṃ] bahudhā duṣṭam |",
  "SA16n1277:767": "yathā manaḥ prāpyālambate vijānāti |",
  "SA16n1277:768": "[vā] aprāpyālambate |",
  "SA16n1277:769": "manaśca na rūpādīnanusmaret |",
  "SA16n1277:770": "ebhirdoṣairna manovijñānaṃ dharmān vijānāti ||",
  "SA16n1277:771": "manovijñānakhaṇḍanavargaḥ pañcāśaduttaraśatatamaḥ |",
  "SA16n1277:772": "151 hetuphalakhaṇḍanavargaḥ",
  "SA16n1277:773": "abhāvavādyāha-yadyasti phalam |",
  "SA16n1277:774": "hetau pūrvaṃ san vā guṇa utpadyeta |",
  "SA16n1277:775": "pūrvamasan[vā] guṇa utpadyeta |",
  "SA16n1277:776": "ubhayathā cāsti doṣaḥ |",
  "SA16n1277:777": "yathā dvayorhastayoḥ pūrvamasan śabdo bhavati |",
  "SA16n1277:778": "dadhihetau pūrvamasat dadhi,",
  "SA16n1277:779": "dadhi utpādayati |",
  "SA16n1277:780": "śakaṭahetau pūrvamasamat śakaṭaṃ,",
  "SA16n1277:781": "śakaṭamutpādayati |",
  "SA16n1277:782": "ato na hetau pūrvaṃ san guṇaḥ phalamutpādayati |",
  "SA16n1277:783": "bhavato yadi mataṃ hetau pūrvamasan guṇaḥ phalamutpādayatīti |",
  "SA16n1277:784": "tadā rūparahitavāyusūkṣmareṇū rūpamutpādayet |",
  "SA16n1277:785": "tathā cet vāyū rūpavān syāt |",
  "SA16n1277:786": "vajrādīnāṃ gandhavattā syāt |",
  "SA16n1277:787": "dṛṣṭe paśyāmaḥ khalu śuklatantuḥ śuklapaṭaṃ sādhayati |",
  "SA16n1277:788": "kṛṣṇatantuḥ kṛṣṇapaṭaṃ sādhayati |",
  "SA16n1277:789": "yadi hetau pūrvamasan guṇaḥ phalaṃ sādhayati |",
  "SA16n1277:790": "kasmāt śuklatantuḥ śukla[paṭa]meva sādhayati na kṛṣṇam |",
  "SA16n1277:791": "ato na hetau pūrvamasan guṇaḥ phalamutpādayati |",
  "SA16n1277:792": "imau dvāvapi dṛṣṭāntau duṣṭau |",
  "SA16n1277:793": "ato nāsti phalam |",
  "SA16n1277:794": "yadi hetau satkāryam,",
  "SA16n1277:795": "tadā notpadyeta |",
  "SA16n1277:796": "kathaṃ sadutpadyeta |",
  "SA16n1277:797": "yadyasat |",
  "SA16n1277:798": "tadapi notpadyeta |",
  "SA16n1277:799": "asatkathamutpadyeta |",
  "SA16n1277:800": "(pṛ) dṛṣṭe paśyāmaḥ khalu ghaṭaṃ kiyamāṇam kathaṃ nāsti ghaṭa iti |",
  "SA16n1277:801": "(u) ghaṭo'yaṃ pūrvamakṛtaḥ kathaṃ karaṇīyaḥ |",
  "SA16n1277:802": "tasyaivābhāvāt |",
  "SA16n1277:803": "yadi pūrvaṃ kṛta eva |",
  "SA16n1277:804": "kathaṃ karaṇīyaḥ |",
  "SA16n1277:805": "tasya sattvāt |",
  "SA16n1277:806": "(pṛ) kriyamāṇaḥ kriyata ityucyate |",
  "SA16n1277:807": "(u) nāsti kriyamāṇam |",
  "SA16n1277:808": "kasmāt |",
  "SA16n1277:809": "yaḥ kṛtabhāgaḥ sa kṛtakoṭau patati |",
  "SA16n1277:810": "yo'kṛtabhāgaḥ [so]'kṛtakoṭau patati |",
  "SA16n1277:811": "ato nāsti kriyamāṇam |",
  "SA16n1277:812": "yadi ghaṭaḥ kriyāvān,",
  "SA16n1277:813": "atīto'nāgataḥ pratyutpanno vā syāt |",
  "SA16n1277:814": "atīto na kriyāvān |",
  "SA16n1277:815": "niruddhatvāt |",
  "SA16n1277:816": "anāgato na kriyāvān asattvāt |",
  "SA16n1277:817": "pratyutpanno'pi na kriyāvān,",
  "SA16n1277:818": "bhūyamānatvāt |",
  "SA16n1277:819": "kārakamupādāya kriyāvataḥ karma sidhyati |",
  "SA16n1277:820": "tatra kāraka eva vastuto nopalabhyate |",
  "SA16n1277:821": "tathā hi |",
  "SA16n1277:822": "śīrṣādyavayaveṣu kriyāvṛttyabhāvānnāsti kārakaḥ |",
  "SA16n1277:823": "kārakābhāvāt kriyāvṛttirapi nāsti |",
  "SA16n1277:824": "hetuḥ kāryasya pūrvaṃ vā,",
  "SA16n1277:825": "kiṃ vā paścāt,",
  "SA16n1277:826": "kiṃ vā samakālam,",
  "SA16n1277:827": "sarvathā na yujyate |",
  "SA16n1277:828": "kasmāt |",
  "SA16n1277:829": "yadi pūrvaṃ hetuḥ paścātkāryam |",
  "SA16n1277:830": "hetau niruddhe kena phalamutpadyeta yathā avidyamānaḥ pitā kathaṃ putramutpādayet |",
  "SA16n1277:831": "yadi paścāddhetuḥ pūrvaṃ phalam |",
  "SA16n1277:832": "hetuḥ svayamanutpannaḥ kathaṃ phalamutpādayet |",
  "SA16n1277:833": "yathā anutpannaḥ pitā kaḥ putramutpādayati |",
  "SA16n1277:834": "yadi hetuḥ phalañca samakālam na tarhi ayaṃ nyāyaḥ |",
  "SA16n1277:835": "yathā dve śṛṅge yugapadudbhūte nocyete vāmadakṣiṇe'nyonyahetuke |",
  "SA16n1277:836": "siddhāntā ime trayo'pi ayuktāḥ |",
  "SA16n1277:837": "ato nāsti phalam |",
  "SA16n1277:838": "hetuphale ime yadyekaṃ,",
  "SA16n1277:839": "yadi vā nānā |",
  "SA16n1277:840": "ubhayathā'sti doṣaḥ |",
  "SA16n1277:841": "kasmāt |",
  "SA16n1277:842": "yadi nānā |",
  "SA16n1277:843": "tadā tantūn vihāya paṭaḥ syāt |",
  "SA16n1277:844": "yadyekam |",
  "SA16n1277:845": "tantupaṭayorvibhāgo na syāt |",
  "SA16n1277:846": "laukikā na paśyanti kañcana dharmaṃ hetuphalayorapṛthagbhāvarūpam |",
  "SA16n1277:847": "yadyasti phalam |",
  "SA16n1277:848": "syāt svakṛtaṃ parakṛtamubhayakṛtamahetukṛtaṃ vā |",
  "SA16n1277:849": "sarvamidamayuktam |",
  "SA16n1277:850": "kasmāt |",
  "SA16n1277:851": "na kaściddharmaḥ svātmānaṃ karoti |",
  "SA16n1277:852": "yadyasti svarūpataḥ |",
  "SA16n1277:853": "kiṃ svātmakriyayā |",
  "SA16n1277:854": "yadi nāsti svarūpataḥ |",
  "SA16n1277:855": "kaḥ karoti svātmakriyām |",
  "SA16n1277:856": "na ca paścāmaḥ kañcana dharmaṃ svātmānaṃ kurvantam |",
  "SA16n1277:857": "ato nāsti svakṛtan |",
  "SA16n1277:858": "parakṛtamayuktam |",
  "SA16n1277:859": "kasmāt |",
  "SA16n1277:860": "cakṣūrūpayorvijñānotpattau vṛttyabhāvāt na parakṛtam |",
  "SA16n1277:861": "kartṛtvasaṃjñā'bhāvātsarve dharmā akartṛkāḥ |",
  "SA16n1277:862": "yathā “bījasya naivaṃ bhavati-ahamaṅkuramabhinirvartayāmīti |",
  "SA16n1277:863": "cakṣuṣo rūpasya naivaṃ bhavati-āvāṃ saha vijñānamabhinirvartayāva iti |",
  "SA16n1277:864": "ataḥ sarvadharmāṇāṃ nāsti kartṛtvasaṃjñā |",
  "SA16n1277:865": "ubhayakṛtamapyayuktam |",
  "SA16n1277:866": "svakṛtaparakṛtadoṣasattvāt |",
  "SA16n1277:867": "ahetukṛtamapi na yuktam |",
  "SA16n1277:868": "hetāvāsati phalamapi nāstītyucyate |",
  "SA16n1277:869": "yadi caturdhā'pi nāsti |",
  "SA16n1277:870": "kathamasti phalam |",
  "SA16n1277:871": "yadyasti, ucyeta |",
  "SA16n1277:872": "phalamidaṃ yadi kriyācittapūrvakaṃ syāt,",
  "SA16n1277:873": "yadi vā'kriyācittapūrvakaṃ syāt |",
  "SA16n1277:874": "yadi kriyācittapurvakam |",
  "SA16n1277:875": "garbhe'pi bālānāṃ cakṣurādikāyāvayaveṣu kaḥ sacittatvaṃ karoti |",
  "SA16n1277:876": "īśvarādayo'pi na kurvanti |",
  "SA16n1277:877": "pūrvakṛtasya karmaṇo'pi nāsti kriyācittam |",
  "SA16n1277:878": "karmedamatītagatam |",
  "SA16n1277:879": "kathaṃ kriyācittaṃ bhavet |",
  "SA16n1277:880": "ato na karmaṇo'pyasti cittam |",
  "SA16n1277:881": "yadyakriyācittapūrvakamiti |",
  "SA16n1277:882": "kathaṃ parasya duḥkhakṛt duḥkhaṃ labhate |",
  "SA16n1277:883": "parasya sukhakṛt sukhaṃ labhate |",
  "SA16n1277:884": "dṛṣṭe ca karmakaraṇe citte vikalpayati-evaṃ kartavyaṃ,",
  "SA16n1277:885": "evaṃ na kartavyamiti |",
  "SA16n1277:886": "yadi nāsti kriyācittam |",
  "SA16n1277:887": "kathamayaṃ vibhāgo bhavet |",
  "SA16n1277:888": "ataḥ sacittapūrvakamacittapūrvakaṃ sarvamayuktam |",
  "SA16n1277:889": "evamādayaḥ sarve'pīndriyaviṣayā nopalabhyante |",
  "SA16n1277:890": "ato nāsti dharmaḥ |",
  "SA16n1277:891": "hetuphalakhaṇḍanavarga ekapañcāśaduttaraśatatamaḥ |",
  "SA16n1277:892": "152 lokasatyavargaḥ",
  "SA16n1277:893": "uttaramucyate |",
  "SA16n1277:894": "yat bhavān nānākāraṇairbravīti-sarve dharmāḥ śūnyā iti |",
  "SA16n1277:895": "tanmatamayuktam |",
  "SA16n1277:896": "kasmāt |",
  "SA16n1277:897": "pūrvamevoktaṃ mayā-yadi sarvamabhāva[rūpa]m |",
  "SA16n1277:898": "śāstramidamapyabhāvarūpam |",
  "SA16n1277:899": "nāpi sarvadharmeṣu ityādiśūnyatādūṣaṇamaprativadannapi śūnyatāṃ sthāpayasi |",
  "SA16n1277:900": "ato na sarvadharmā abhāvātmakāḥ |",
  "SA16n1277:901": "yadbhavatoktaṃ-nāstīndriyaṃ,",
  "SA16n1277:902": "nāstipratyaya ityādi |",
  "SA16n1277:903": "na tadasmābhiḥ pratipāditam |",
  "SA16n1277:904": "kasmāt |",
  "SA16n1277:905": "bhagavān sūtre svayamidaṃ nyaṣedhīt |",
  "SA16n1277:906": "yaduta pañca vastūnyacintyāni lokavastu,",
  "SA16n1277:907": "sattvavastu,",
  "SA16n1277:908": "karmapratyayatāvastu,",
  "SA16n1277:909": "dhyānaniṣṭhāvastu,",
  "SA16n1277:910": "tathāgatavastu iti |",
  "SA16n1277:911": "idamasarvajñaḥ puruṣo'bhyūhya na nitīrayituṃ śaknoti |",
  "SA16n1277:912": "tathāgatāḥ kevalaṃ dharmavivecanajñānasamarthāḥ |",
  "SA16n1277:913": "śrāvakāḥ pratyekabuddhāśca nirvāṇajñānamātragatiṃgatā dharmāṇāṃ vivecanajñānasyekadeśalābhinaḥ |",
  "SA16n1277:914": "tathāgatāḥ paraṃ sarvadharmāṇāṃ sarvākāraṃ prakṛtito naissvābhāvyaṃ viśeṣasāmānyalakṣaṇāni sarvāṇi pratividhyanti |",
  "SA16n1277:915": "yathā puruṣālayādayaḥ padārthāḥ suvināśā duṣkalpāḥ |",
  "SA16n1277:916": "evaṃ śūnyatājñānaṃ sulabham |",
  "SA16n1277:917": "dharmāṇāṃ pravicayajñānaṃ durutpādam |",
  "SA16n1277:918": "(pṛ) yathā bhagavatā bodhimaṇḍagatena dharmāṇāṃ lakṣaṇaṃ pratilabdham |",
  "SA16n1277:919": "yathā ca bhagavatopadiṣṭam |",
  "SA16n1277:920": "tattathaiva bhaviṣyati |",
  "SA16n1277:921": "(u) bhagavān sarvadharmānupadiśannapi na sarvākāramupadiśati |",
  "SA16n1277:922": "vimuktyarthatvābhāvāt |",
  "SA16n1277:923": "tadyathā bhagavānupadiśati sarvadharmāḥ pratītya samutpannā iti |",
  "SA16n1277:924": "nopadiśatyekaikaśaḥ kiṃpratyaya iti |",
  "SA16n1277:925": "duḥkhanāśanaprayojanamātramapekṣitamiti[tat]- upadiśati |",
  "SA16n1277:926": "vicitrāṅkādīni rūpāṇi nṛttagītādayo nādā gandharasasparśā apramāṇaviśeṣā nopadeśyāḥ |",
  "SA16n1277:927": "upadeśe'pi nāsti mahaddhitam ityata īdṛśaṃ vastu nopadiśati bhagavān |",
  "SA16n1277:928": "na [tāni] na santīti vaktuṃ śakyate |",
  "SA16n1277:929": "yathā kaścit citrāṅkanādidharmavikalpamajñātvā vadati tāni na santīti |",
  "SA16n1277:930": "tathā bhavānapi yatkimapyasādhayitvā vadati nāstīdaṃ-vastu iti |",
  "SA16n1277:931": "jñātustu asti |",
  "SA16n1277:932": "ajñātuḥ punarnāsti |",
  "SA16n1277:933": "yathā jātyandho vadati nāsti kṛṣṇamavadātaṃ vā,",
  "SA16n1277:934": "mayā'dṛṣṭatvāt |",
  "SA16n1277:935": "na cādṛṣṭatvādrūpāṇi na santīti sambhavati |",
  "SA16n1277:936": "yadyevam, pratītyasiddhatvānna santi sarve dharmā iti vaktuṃ pāryate |",
  "SA16n1277:937": "tathāgatāḥ sarvajñā iti śraddheyamasmābhiḥ |",
  "SA16n1277:938": "tathāgatastu āha-santi pañca skandhā iti |",
  "SA16n1277:939": "ato jñāyate rūpādayaḥ sarvadharmāḥ santi yathā ghaṭādayaḥ saṃvṛtitaḥ santīti ||",
  "SA16n1277:940": "lokasatyavargo dvipañcāśaduttaraśatatamaḥ |",
  "SA16n1277:941": "153 dharmacittanirodhavargaḥ",
  "SA16n1277:942": "(pṛ) pūrvamuktaṃ-bhavatā trividhacittanirodho nirodhasatyamiti |",
  "SA16n1277:943": "hetupratyayākhya prajñapti [citta] nirodho jñāta eva |",
  "SA16n1277:944": "idānīṃ vaktavyaṃ kiṃ dharmacittaṃ,",
  "SA16n1277:945": "kathaṃ tasya nirodha iti |",
  "SA16n1277:946": "(u) santi vastutaḥ pañcaskandhā iti cittaṃ dharmacittamityucyate |",
  "SA16n1277:947": "pañcaskandhān śūnyān dṛṣṭvā samyagbhāvayato dharmacittaṃ nirudhyate |",
  "SA16n1277:948": "(pṛ) yogī paśyati pañcaskandhān śūnyān yaduta pañcaskandheṣu nāsti nityadharmaḥ sthiradharmo'vināśadharmo'vipariṇāmadharma ātmāmīyadharma iti |",
  "SA16n1277:949": "te śūnyā ityucyante |",
  "SA16n1277:950": "na tu skandhāneva na paśyatīti |",
  "SA16n1277:951": "(u) yogāvacaro naiva paśyati pañcaskandhān |",
  "SA16n1277:952": "kasmāt |",
  "SA16n1277:953": "yogāvacaraḥ saṃskṛtālambanacittaṃ prahāya asaṃskṛtālambanacittaṃ pratilabhate |",
  "SA16n1277:954": "ato yogāvacaraḥ pañcaskandhān na paśyati,",
  "SA16n1277:955": "skandhanirodhamātraṃ paśyati |",
  "SA16n1277:956": "pañcaskandhānāṃ darśane na śūnyā ityucyante |",
  "SA16n1277:957": "skandhānāmevāśūnyatvāt |",
  "SA16n1277:958": "evaṃ śūnyatājñānantu vikalaṃ syāt |",
  "SA16n1277:959": "(pṛ) yogāvacaro rūpaṃ nairātmyataḥ śūnyaṃ paśyati |",
  "SA16n1277:960": "yathoktaṃ sūtre-yogāvacara idaṃ rūpaṃ paśyati yāvadidaṃ vijñānaṃ śūnyaṃ ṣaśyati iti |",
  "SA16n1277:961": "na tu rūpādayaḥ pañcaskandhā na santīti jñātavyam |",
  "SA16n1277:962": "(u) astīdaṃ vacanaṃ,",
  "SA16n1277:963": "na tu vyavadānā[rthaka]m |",
  "SA16n1277:964": "yathoktaṃ dharmamudrāsūtre- yogāvacaraḥ paśyati rūpādīn dharmān anityalakṣaṇān vikṣepalakṣaṇān vināśalakṣaṇān māyālakṣaṇān nirvedalakṣaṇān iti |",
  "SA16n1277:965": "idaṃ śūnyākhyamapi na vyavadānātmakam |",
  "SA16n1277:966": "puruṣo'yaṃ [ya]dante pañcaskandhānāṃ nirodhaṃ paśyati |",
  "SA16n1277:967": "taddarśanaṃ tāvadvayavadānā[tmakam] ato jñāyate pañcaskandhānāṃ nirodhaṃ paśyatīti |",
  "SA16n1277:968": "(pṛ) saṃskṛtālambanajñānena kasmānna vyavadānaṃ labhate |",
  "SA16n1277:969": "(u) yogāvacarasya pañcaskandhasaṃjñāpravṛttasya kadācitprajñapticittaṃ punarbhavet |",
  "SA16n1277:970": "ataḥ saṃskṛtālambanacittena na vyavadānaṃ labhate |",
  "SA16n1277:971": "pañcaskandhānāṃ nirodhaṃ sākṣātkurvatastu na tat punarabhimukhībhabati |",
  "SA16n1277:972": "prajñaptikāraṇanirodhasya prasādhitatvāt prajñaptisaṃjñā nānuvartate |",
  "SA16n1277:973": "tadyathā kaścana vṛkṣaḥ krakacakṛtto bhasmasātkṛtaḥ prakṣīṇaḥ |",
  "SA16n1277:974": "na [tatra] vṛkṣasaṃjñā prahīṇā punaranuvartate |",
  "SA16n1277:975": "tathā idamapi |",
  "SA16n1277:976": "bhagavān rādhamāha-sattvaṃ tathā vibhida,",
  "SA16n1277:977": "vidhama,",
  "SA16n1277:978": "yathā nopatiṣṭhati iti |",
  "SA16n1277:979": "kiñcāhaikaṃ sūtrama-rūpaṃ rādha tathā vibhida,",
  "SA16n1277:980": "vidhama yathā nopatiṣṭhati iti |",
  "SA16n1277:981": "ato jñāyate yaḥ sattvaparibhedaḥ iyaṃ prajñaptiśūnyatā |",
  "SA16n1277:982": "yo rūpaparibhedaḥ iyaṃ dharmaśūnyateti |",
  "SA16n1277:983": "bhāvanā ca dvividhā-śūnya[tā-] bhāvanā nairātmyabhāvanā iti |",
  "SA16n1277:984": "śūnyatābhāvanā ca yat prajñaptisattvādarśanam |",
  "SA16n1277:985": "yathā kaścit jalaṃ nāstīti ghaṭa śūnyaṃ paśyati |",
  "SA16n1277:986": "tathā pañcaskandheṣu pudgalo nāstīti [tān] śūnyān paśyati |",
  "SA16n1277:987": "yat dharmān na paśyati |",
  "SA16n1277:988": "idaṃ nairātmyamityucyate |",
  "SA16n1277:989": "uktañca sūtre-nairātmyajñānalābhī samyagvimucyate iti |",
  "SA16n1277:990": "ato jñāyate rūpasvabhāvanirodho vedanāsaṃjñāsaṃskāravijñānasvabhāvanirodho nairātmyamityucyate |",
  "SA16n1277:991": "naiḥsvābhāvyameva nairātmyam |",
  "SA16n1277:992": "(pṛ) yadi naiḥsvābhāvyaṃ nairātmyamityucyata iti |",
  "SA16n1277:993": "kimidānīṃ na santi vastutaḥ pañcaskandhāḥ |",
  "SA16n1277:994": "(u) na santi vastutaḥ |",
  "SA16n1277:995": "santi tu saṃvṛtitaḥ |",
  "SA16n1277:996": "kasmāt |",
  "SA16n1277:997": "bhagavānāha-saṃskārāḥ saṃvṛtitaḥ santi māyāvat nirmitavat |",
  "SA16n1277:998": "na tu paramārthataḥ |",
  "SA16n1277:999": "paramārthataḥ śūnyamiti vacanam-ayamarthasatyataḥ śūnyo na saṃvṛtisatyata iti |",
  "SA16n1277:1000": "paramārthaśca yaduta rūpaṃ śūnyamakiñcanam yāvadvijñānaṃ śūnyamakiñcanam |",
  "SA16n1277:1001": "ato yadrūpādīnāṃ dharmāṇāṃ śūnyatādarśanaṃ tat paramārthaśūnyatādarśanamityucyate |",
  "SA16n1277:1002": "(pṛ) yadi pañca skandhāḥ saṃvṛtisatyataḥ santi |",
  "SA16n1277:1003": "kasmāducyante rūpādayo dharmāḥ paramārthasatyā iti |",
  "SA16n1277:1004": "(u) sattvānāṃ kṛta ucyante |",
  "SA16n1277:1005": "santi kecit pañcaskandheṣu samutpannaparamārthasaṃjñāḥ |",
  "SA16n1277:1006": "tadarthamucyante pañca skandhāḥ paramārthataḥ śūnyā iti |",
  "SA16n1277:1007": "(pṛ) kiṃ nu khalu sūtre noktam asti karma asti phalam,",
  "SA16n1277:1008": "kārakastu nopalabhyate iti |",
  "SA16n1277:1009": "(u) ayaṃ hetuḥ dharmaṇāṃ kārakākhyo nopalabhyata itīdaṃ prajñaptiśūnyatābhidhānam |",
  "SA16n1277:1010": "yathoktaṃ sūtre-dharmāḥ prajñaptisaṃjñāmātram |",
  "SA16n1277:1011": "prajñaptisaṃjñā ca yaduta avidyāpratyayāḥ saṃskārā yāvajjarāmaraṇaduḥkhasamudayanirodho bhavati iti |",
  "SA16n1277:1012": "asmādvacanāt jñāyate pañcaskandhā api paramārthato na santīti |",
  "SA16n1277:1013": "mahāśūnyatāsūtre'pyuktam-ya āha idaṃ jarāmaraṇaṃ,",
  "SA16n1277:1014": "tasya jarāmaraṇam iti |",
  "SA16n1277:1015": "ya āha-sa eva jīvaḥ tadeva śarīram,",
  "SA16n1277:1016": "anyo jīvo'nyat śarīram iti |",
  "SA16n1277:1017": "idamekārthakam,",
  "SA16n1277:1018": "vyañjanameva nānā |",
  "SA16n1277:1019": "yeṣāmeṣā dṛṣṭiḥ na te macchrāvakā na brahmacāriṇa iti |",
  "SA16n1277:1020": "yat tasya jarāmaraṇaṃ pratiṣidhyate tat prajñaptikhaṇḍanam |",
  "SA16n1277:1021": "yadidaṃ jarāmaraṇaṃ pratiṣidhyate |",
  "SA16n1277:1022": "tat pañcaskandhakhaṇḍanam |",
  "SA16n1277:1023": "kiñcāha-jātipratyayaṃ jarāmaraṇaṃ madhyamā pratipadityucyate |",
  "SA16n1277:1024": "nāsti jarāmaraṇaṃ paramārthata ityuktamiti jñātavyam |",
  "SA16n1277:1025": "saṃvṛtita ucyate jātipratyayaṃ jarāmaraṇamiti |",
  "SA16n1277:1026": "yathā ghaṭasaṃjñā'tyaye nāsti ghaṭaḥ paramārthataḥ |",
  "SA16n1277:1027": "evaṃ rūpādidharmāṇāmatyaye nāsti rūpaṃ paramārthataḥ |",
  "SA16n1277:1028": "uktañca sūtre-yo dharmo māyā sa mṛṣā |",
  "SA16n1277:1029": "yo dharmo'māyā,",
  "SA16n1277:1030": "sa eva paramārthaḥ iti |",
  "SA16n1277:1031": "sarve saṃskṛtadharmā vipariṇāmitvāt māyā ityucyante |",
  "SA16n1277:1032": "māyātvādabhūtāḥ |",
  "SA16n1277:1033": "abhūtatvānna paramārthasantaḥ |",
  "SA16n1277:1034": "yathāha gāthā-",
  "SA16n1277:1035": "abhūtabaddho loko'yaṃ suniścitavatprabhāsate |",
  "SA16n1277:1036": "asat dṛṣṭaṃ sadābhāsamasadvai parayā dhiyā || iti |",
  "SA16n1277:1037": "[ato] jñātavyaṃ skandhā api śūnyā iti |",
  "SA16n1277:1038": "nirodhasatyadarśanaṃ mārgalābha ityucyate |",
  "SA16n1277:1039": "ato jñāyate nirodhaḥ paramārthasan,",
  "SA16n1277:1040": "na skandhā iti |",
  "SA16n1277:1041": "yadi skandhāḥ paramārthasantaḥ,",
  "SA16n1277:1042": "yogāvacaro'pi dṛṣṭvā mārgalābhī syāt |",
  "SA16n1277:1043": "vastutastu na tathā |",
  "SA16n1277:1044": "ato jñāyate pañcaskandhā na paramārthasanta iti |",
  "SA16n1277:1045": "skandhanirodhaśca satyam |",
  "SA16n1277:1046": "ato jñāyate skandhā na satyamiti |",
  "SA16n1277:1047": "na sambhavati skandhāḥ satyaṃ skandhābhāvo'pi satyamiti vaktum |",
  "SA16n1277:1048": "dṛśyasya sarvasya mohahetukatvāt |",
  "SA16n1277:1049": "yathā na kaścidavañcitalocano māyāṃ paśyati |",
  "SA16n1277:1050": "tathā yo'mugdhaḥ na sa paśyati skandhān |",
  "SA16n1277:1051": "ataḥ skandhā na paramārthasantaḥ |",
  "SA16n1277:1052": "uktañca sūtre-yatrāsmīti tatreñjitam |",
  "SA16n1277:1053": "skandheṣu cāsti asmīti |",
  "SA16n1277:1054": "yathāhānandaḥ-dharmānupādāya asmīti sidhyati yaduta rūpaskandhaṃ yāvadvijñānaskandhamupādāyeti |",
  "SA16n1277:1055": "sthavirā bhikṣavaḥ kṣemakamāhuḥ-kimasmīti vadasi |",
  "SA16n1277:1056": "kṣemakaḥ pratyāha-na khalvāyuṣmanto rūpamasmīti vadāmi |",
  "SA16n1277:1057": "nāpyanyatrarūpādasmīti vadāmi |",
  "SA16n1277:1058": "evaṃ yāvadvijñānamapi |",
  "SA16n1277:1059": "api ca me āyuṣmantaḥ pañcasūpādānaskandheṣu asmīti adhigatam |",
  "SA16n1277:1060": "[ayamahamasmīti na samanupaśyāmi] |",
  "SA16n1277:1061": "iti |",
  "SA16n1277:1062": "ayaṃ sūtrāśayaḥ-śaikṣajanāḥ kadācit smṛtivikṣepādasmimānamutpādayanti |",
  "SA16n1277:1063": "samāhitasmṛtikasya pañcasūpādānaskandheṣu asmimānaṃ niruddhameva |",
  "SA16n1277:1064": "puṣpavat |",
  "SA16n1277:1065": "na mūlakāṇḍaśākhāpatrāṇyeva puṣpam |",
  "SA16n1277:1066": "nāpyanyatra tebhya puṣpam |",
  "SA16n1277:1067": "evameva na rūpā dīni asmīti [vadāmi] |",
  "SA16n1277:1068": "nāpyanyatra rūpādibhyaḥ asmīti [vadāmi] |",
  "SA16n1277:1069": "evamasminirodhapratyayamasmimānaṃ na pravartate |",
  "SA16n1277:1070": "ato jñāyate pañcopādānaskandhā api śūnyā iti |",
  "SA16n1277:1071": "yogāvacaraḥ sarvanimittāni nirudhyānimittaṃ sākṣātkuryāt |",
  "SA16n1277:1072": "yadi vastusat nimittam,",
  "SA16n1277:1073": "kimarthaṃ nānusmarati |",
  "SA16n1277:1074": "na tīrthikānāmiva rūpaprahāṇakāle jñāyate vastusat rūpaṃ,",
  "SA16n1277:1075": "parantu nānusmaryata iti |",
  "SA16n1277:1076": "yogī avaśyaṃ rūpādīnāṃ skandhānāṃ nirodhaṃ paśyati nirodhadarśanāt animitte'vatarati |",
  "SA16n1277:1077": "ato jñāyate rūpādayo na paramārthasanta iti |",
  "SA16n1277:1078": "yatra santi pañcaskandhāḥ tatrāsmīti buddhirbhavati |",
  "SA16n1277:1079": "pañcaskandhā na santītyato'smīti buddhirnirudhyate |",
  "SA16n1277:1080": "ataḥ skandhāḥ sarve śunyāḥ |",
  "SA16n1277:1081": "phenasūtre bhagavānāha-yadi puruṣaḥ phenapiṇḍaṃ paśyet yoniśa upaparīkṣeta |",
  "SA16n1277:1082": "sa[tat]tucchakañcaiva jānīyāt |",
  "SA16n1277:1083": "evameva bhikṣuryadi rūpaskandhaṃ samyagupaparīkṣate |",
  "SA16n1277:1084": "sa[taṃ] riktakañcaiva jānāti,",
  "SA16n1277:1085": "tucchakañcaiva[jānāti],",
  "SA16n1277:1086": "asārakañcaiva[jānati],",
  "SA16n1277:1087": "vikṣepalakṣaṇañcaiva jānāti |",
  "SA16n1277:1088": "vedanāmupaparīkṣate yathā buddhudam,",
  "SA16n1277:1089": "saṃjñā [mupaparīkṣate]yathā marīcikām,",
  "SA16n1277:1090": "saṃskārā [nupaparīkṣate] yathā kadalīm,",
  "SA16n1277:1091": "vijñāna[mupaparīkṣate] yathā māyām |",
  "SA16n1277:1092": "tatra pañca dṛṣṭāntāḥ śūnyārthanirūpaṇāḥ |",
  "SA16n1277:1093": "kasmāt |",
  "SA16n1277:1094": "paśyāmaḥ khalu cakṣuṣā phenamapacīyamānamabhāvatāṃ yāti |",
  "SA16n1277:1095": "tathā budbudādīnyapi |",
  "SA16n1277:1096": "ato jñāyate skandhā na paramārthasanta iti |",
  "SA16n1277:1097": "ye jinaputrāḥ saṃsārāt paramanirviṇṇāḥ |",
  "SA16n1277:1098": "[te]dharmāṇāṃ prakṛtito'nutpādamākiñcanyañca paśyanti |",
  "SA16n1277:1099": "ato ye'nityaṃ paśyanti |",
  "SA16n1277:1100": "[teṣāṃ] vikṣepavināśaduḥkhalakṣaṇameva bhavati |",
  "SA16n1277:1101": "ye niḥsvabhāvaṃ paśyanti,",
  "SA16n1277:1102": "anyalakṣaṇābhāvāt te duḥkhacaryāṃ paripūrayanti |",
  "SA16n1277:1103": "etattrividhaduḥkhaparipūraṇaṃ vimuktiprāpakamityucyate |",
  "SA16n1277:1104": "[ataḥ] sarvadharmāḥ śūnyā iti jñātavyam |",
  "SA16n1277:1105": "śūnyatā ca vimokṣamukham |",
  "SA16n1277:1106": "śūnyatā ceyaṃ na kevalaṃ sattvaśūnyatātmikā |",
  "SA16n1277:1107": "dharmaśūnyatā[tmikā]pi cāsti |",
  "SA16n1277:1108": "yathoktam-cakṣurutpadyamānaṃ na kutaścidāgacchati |",
  "SA16n1277:1109": "nirudhyamānaṃ na kvacidgacchati |",
  "SA16n1277:1110": "tadā prajānāti atītamanāgataṃ cakṣuḥ śūnyamiti |",
  "SA16n1277:1111": "pratyutpannaṃ cakṣurapi caturmahābhūtavikalpitamityataḥ śūnyamiti |",
  "SA16n1277:1112": "yathāha bhagavān-yaccakṣuṣi māṃsapiṇḍe khakkaṭaṃ kharagataṃ sa pṛthivī [dhātu]ḥ ityādi |",
  "SA16n1277:1113": "ya imāṃ śūnyatāṃ pratilabhate sa vadati nāsti yatkiñciditi |",
  "SA16n1277:1114": "kiñcāha-sarvasaṃskārāḥ prahīyanta iti prahāṇasvabhāvāḥ |",
  "SA16n1277:1115": "vimucyanta iti vimuktikhabhāvāḥ |",
  "SA16n1277:1116": "nirudhyanta iti nirodhasvabhāvāḥ iti |",
  "SA16n1277:1117": "ato jñāyate sarve saṃskārā niruddhā bhavantīti |",
  "SA16n1277:1118": "yadi vastusantaḥ saṃskārāḥ tadā na syuḥ samyak prahāṇavimuktinirodhāḥ |",
  "SA16n1277:1119": "nirodhaścābhāva ityucyate |",
  "SA16n1277:1120": "ato draṣṭavyaṃ paramārthataḥ saṃskārāḥ sarve'bhāvātmakāḥ saṃvṛtitastu santi saṃskārā iti ||",
  "SA16n1277:1121": "dharmacittanirodhavargastripañcāśaduttaraśatatamaḥ |",
  "SA16n1277:1122": "154 nirodhavargaḥ",
  "SA16n1277:1123": "yannirvāṇālambanaṃ tat śūnyacittamityucyate |",
  "SA16n1277:1124": "(pṛ) nirvāṇamasaddharmaḥ |",
  "SA16n1277:1125": "cittaṃ kimālambate |",
  "SA16n1277:1126": "(u) cittamidaṃ yatkiñcatābhāvamālambate |",
  "SA16n1277:1127": "idaṃ pūrvameva pratipāditam |",
  "SA16n1277:1128": "nirvāṇajñānatvāt |",
  "SA16n1277:1129": "(pṛ) śūnyacittamidaṃ kutra nirudhyate |",
  "SA16n1277:1130": "(u) sthānadvaye [nirudhyate] (1)",
  "SA16n1277:1131": "acittakasamādhimupasampannasya (2)",
  "SA16n1277:1132": "anupadhiśeṣanirvāṇaṃ praviṣṭhasya santānasamucchede vā nirudhyate |",
  "SA16n1277:1133": "kasmāt |",
  "SA16n1277:1134": "hetupratyayanirodhāt |",
  "SA16n1277:1135": "acittakasamādhāvālambananirodhāt [tat] nirudhyate |",
  "SA16n1277:1136": "santāne samucchidyamāne punaḥ karmakṣayāt [tat] nirudhyate |",
  "SA16n1277:1137": "śāstramāha-etāni trīṇi cittāni nirodhayato yogāvacarasya karmakleśā naiva punaḥ samudācaranti (pṛ)",
  "SA16n1277:1138": "kasmāt na samudācaranti |",
  "SA16n1277:1139": "(u) puruṣo'yaṃ nairātmyasampanna ityataḥ karmakleśā nirudhyante |",
  "SA16n1277:1140": "yathā pradīpo dharmaśca sati niśraye vartate |",
  "SA16n1277:1141": "asati niśraye na vartate |",
  "SA16n1277:1142": "evamātmacitte niśraye sati karmakleśānāṃ samudayaḥ |",
  "SA16n1277:1143": "asati tu na samudayaḥ |",
  "SA16n1277:1144": "anāsravā samyagdṛṣṭiḥ sarvāṇi nimittāni tathā pradahati yathā na kiñcidavaśiṣyate |",
  "SA16n1277:1145": "yathā kalpāgniḥ pṛthivyādin niḥśeṣaṃ dahati |",
  "SA16n1277:1146": "nimittābhāvāt karmakleśānāṃ na punaḥ samudayo bhavati |",
  "SA16n1277:1147": "asmicittakasya tu karmakleśāḥ samudyanti |",
  "SA16n1277:1148": "arhataḥ śūnyatājñānagatiṃgatasya asmimānarahitasya na punaḥ samudyanti |",
  "SA16n1277:1149": "asya nūtnakarmānupacaye'pi prāktanakarmahetunā kasmānnopapattirbhavati |",
  "SA16n1277:1150": "(u) samyak-prajñayā tatkarmavināśānna vipākabhāgbhavati |",
  "SA16n1277:1151": "yathā dagdhaṃ bījaṃ na punaḥ prarohati |",
  "SA16n1277:1152": "asati ca tṛṣṇācitte na karmāṇi pacyante |",
  "SA16n1277:1153": "yathā anabhiṣyanditāyāṃ bhūmau bījaṃ na prarohati |",
  "SA16n1277:1154": "yogāvacarasyāsya sarvavijñānasthitiṣu sarvanimittanirodhe vijñānaṃ nirāśrayaṃ bhavati |",
  "SA16n1277:1155": "ato nāstyupapattyāyatanam |",
  "SA16n1277:1156": "yathā bījamanāśrayaṃ notpadyate |",
  "SA16n1277:1157": "karmakleśapauṣkalyāt kāyamupādatte |",
  "SA16n1277:1158": "apauṣkalye tu nirudhyate |",
  "SA16n1277:1159": "sa kleśābhāvāt vikalahetupratyayaḥ satsvapi karmasu nopapattiṃ vedayate |",
  "SA16n1277:1160": "sattvāḥ kleśahetorgatiṣu kāyaṃ vedayante |",
  "SA16n1277:1161": "kāyaṃ vedayata ityataḥ tasya karmāṇi vipākaṃ prayacchanti |",
  "SA16n1277:1162": "asati kleśe kāyo na vedyate |",
  "SA16n1277:1163": "kāyavedyabhāvāt karmāṇi kasya vipākaṃ prayacchanti |",
  "SA16n1277:1164": "yathā adharmeṇa prabalamadhitiṣṭhati uttamarṇo nāvakāśaṃ labhate |",
  "SA16n1277:1165": "tathā yogāvacaro'pi |",
  "SA16n1277:1166": "saṃsāre'vartamānasya santyapi karmāṇi na vipākaṃ prayacchanti |",
  "SA16n1277:1167": "yathā baddhaṃ puruṣamanye janā yatheṣṭaṃ nindanti |",
  "SA16n1277:1168": "evaṃ kleśabaddhānāṃ sattvānāṃ karmatāratamyavaśāt [kleśāḥ] vipākaṃ prayacchanti |",
  "SA16n1277:1169": "pratilabdhavimokṣe tu nāvakāśaṃ labhante |",
  "SA16n1277:1170": "svīyaṃ karma ca vipākaṃ prayacchati |",
  "SA16n1277:1171": "śūnyacaryāvihāritvādasya puruṣasya dharmeṣu svalakṣaṇa[saṃjñā] nāstītyataḥ karmāṇi na vipākaṃ prayacchanti |",
  "SA16n1277:1172": "yathā dattīkṛtasya putrasya dāyabhāgo nāsti |",
  "SA16n1277:1173": "tathedamapi |",
  "SA16n1277:1174": "kleśabalena ca karmāṇi pravartante |",
  "SA16n1277:1175": "kleśavege kṣīṇe tu na tāni pravartante |",
  "SA16n1277:1176": "yathā cakraṃ gatisthamapi vegakṣayānna punaḥ pravartate |",
  "SA16n1277:1177": "kleśabale ca karmāṇi vikārayanti |",
  "SA16n1277:1178": "yathā sutavatsalāyā mātuḥ raktaṃ stanyaṃ pariṇamate |",
  "SA16n1277:1179": "niruddhavātsalyacittāyāstu na punaḥ pariṇamate |",
  "SA16n1277:1180": "evaṃ kleśabalāt karma vipākaṃ prayacchati |",
  "SA16n1277:1181": "[kleśa]virahe tu na prayacchati |",
  "SA16n1277:1182": "ayañca puruṣaḥ śīlasamādhiprajñādiguṇairbhāvitakāyaḥ |",
  "SA16n1277:1183": "tatprabhāvamāhātmyāt karmāṇi nāvakāśaṃ labhante |",
  "SA16n1277:1184": "ataḥ sadapi prāktanaṃ karma na vipākaṃ prayacchati |",
  "SA16n1277:1185": "evamasya prāktanaṃ karma pratyutpanne kiñci[dvipāka] marpayati |",
  "SA16n1277:1186": "nūtnaṃ tu karma na karoti |",
  "SA16n1277:1187": "yathāgnirindhanānāṃ bhasmībhāve śāmyati |",
  "SA16n1277:1188": "evamayaṃ puruṣo'pi vedanīyābhāvānnirudhyate |",
  "SA16n1277:1189": "[iti] trividhacittānāṃ nirodhātsarvaduḥkhebhyo'tyantaṃ vimucyate |",
  "SA16n1277:1190": "ato vidvān trividhacittāni nirundhyāt ||",
  "SA16n1277:1191": "nirodhavargaścatuḥpañcāśaduttaraśatatamaḥ |",
  "SA16n1277:1192": "[nirodhasatyaskandhaḥ samāptaḥ |]"
}