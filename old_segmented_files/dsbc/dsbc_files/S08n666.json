{
  "S08n666:0": "atha dvātriṃśaḥ paṭalavisaraḥ |",
  "S08n666:1": "atha khalu bhagavāṃ śākyamuniḥ punarapi śuddhāvāsabhavanamavalokya mañjuśriyaṃ kumārabhūtamāmantrayate sma |",
  "S08n666:2": "asti mañjuśrīḥ tvadīyamantrāṇāṃ sarvatantreṣu samanupraveśasarvavidyārahasyamanekakālaguṇaśakalaphalodayamapyanubandhanimittaṃ pramāṇato vakṣye siddhikāraṇāni | tadyathā -",
  "S08n666:3": "janmāntaritā siddhiḥ na siddhiḥ kālahetutaḥ |",
  "S08n666:4": "tatpramāṇaprayogastu pūrvasambaddhamudbhavā ||",
  "S08n666:5": "ahitāvahito siddhiḥ bhaved yuktivicāraṇam |",
  "S08n666:6": "tvatkumārāśrayayuktiḥ dṛśyate sarvadehinām ||",
  "S08n666:7": "atra pūrvakṛtaṃ karma yuktirityabhidhīyate |",
  "S08n666:8": "tadyoge yuktitaḥ dhīro prāpnuyāt siddhimuttamām ||",
  "S08n666:9": "asiddhaṃ siddhyate karma na siddhiḥ karmaṇā vinā |",
  "S08n666:10": "karmakartṛsamāyuktaṃ saṃyuktaḥ siddhi kalpyate ||",
  "S08n666:11": "lilebha paramaṃ sthānaṃ vidhiyuktena hetunā |",
  "S08n666:12": "na vavre mantriṇā mantraṃ amantro mantriṇo bhavet ||",
  "S08n666:13": "maunakarmasamācāre siddhimāpnoti puṣkalām |",
  "S08n666:14": "jāpī bījasamāhāra ājahāra dhiyottamam ||",
  "S08n666:15": "viyataḥ śreṣṭhatamaṃ sthānaṃ prathamaṃ gatimāpnuyāt |",
  "S08n666:16": "viyatābhāvataḥ svastho prāpnuyā nirjarasampadam ||",
  "S08n666:17": "nimittā kālato yasya akāle siddhikāṃkṣiṇaḥ |",
  "S08n666:18": "na siddhistasya mantrāṇāṃ śakrasyāpi samāsataḥ ||",
  "S08n666:19": "ahito bhūtajantūnāṃ akālākramaṇaḥ punaḥ |",
  "S08n666:20": "na siddhistasya dṛśyate brahmaṇasyāpi mahātmanaḥ ||",
  "S08n666:21": "tandrītṛṣṇāsamāyukto madāmānasamanvitaḥ |",
  "S08n666:22": "śaithilyodīryamudvekṣī nityaṃ prāvyajane rataḥ ||",
  "S08n666:23": "ālasyā mithunasaṃyogī asya siddhiḥ kuto bhavet |",
  "S08n666:24": "surāṇāṃ guravo yadya asurāṇāṃ ca yestadā ||",
  "S08n666:25": "te'pi sādhayituṃ mantraṃ na śakto vidhivarjitam |",
  "S08n666:26": "vidhihīnaṃ tathā karma cittavibhramakārakam ||",
  "S08n666:27": "tasmāt taṃ japenmantraṃ ayuktaṃ vidhinā vinā |",
  "S08n666:28": "bālānāṃ dṛṣṭisammohaṃ janayanti tathāvidhā ||",
  "S08n666:29": "saṃmūḍhāstu tato bālā patante kaṣṭatamāṃ gatim |",
  "S08n666:30": "tataste mantradharāstasmādujjahāra tataḥ punaḥ ||",
  "S08n666:31": "anupūrvyā tataḥ siddhiṃ prayacchanti śubhāṃ gatim |",
  "S08n666:32": "tato taṃ japinaṃ mantrā sthāpayanti śivācale ||",
  "S08n666:33": "evamamoghaṃ mantrāṇāṃ japamuktaṃ tathāgataiḥ |",
  "S08n666:34": "dṛṣṭibhrānte'pi cittasya anugrahāyaiva yujyate ||",
  "S08n666:35": "ete kalyāṇamitrā vai ete sattvavatsalā |",
  "S08n666:36": "eteṣāṃ siddhinirdiṣṭā triyānasamatā śivā ||",
  "S08n666:37": "tasmāt sarvaprayatnena japenmantraṃ samāhitaḥ |",
  "S08n666:38": "avidhiprayogānmantrā hi prayuktā mantrajāpibhiḥ ||",
  "S08n666:39": "cirakālaṃ tu saṃsārāt kathañcinmuktiriṣyate |",
  "S08n666:40": "sucirāt kālataraṃ gatvā mantrāṇāṃ siddhi dṛśyate ||",
  "S08n666:41": "vidhiyuktā hi mantrā vai kṣipraṃ siddhimavāpnuyāt |",
  "S08n666:42": "paśyate phalaniṣpattiṃ nāphalaṃ mantramucyate ||",
  "S08n666:43": "ihaiva janme siddhyanti mantrāḥ phalasamoditā |",
  "S08n666:44": "na niṣpattiḥ phalakarmaṇāṃ nāphalaṃ karmamiṣyate ||",
  "S08n666:45": "phalaṃ karmasamāyogāt saphalaṃ karma ucyate |",
  "S08n666:46": "tajjāpī janmajanitā viyatyābhāvasambhavaḥ ||",
  "S08n666:47": "śivaṃ lokanirdiṣṭaṃ śāntabhāvā vimucyate |",
  "S08n666:48": "tadgataṃ gatimāhātmyaṃ buddhavartmānusevinaḥ ||",
  "S08n666:49": "viparītakalau kāle siddhistasyāpi dṛśyate |",
  "S08n666:50": "ihaiva janme bhavet siddhiḥ janmānte ca pravarttate ||",
  "S08n666:51": "yāvanniṣṭhā bhavecchānti śivavartmamasaṃskṛtam |",
  "S08n666:52": "yattu lokavinirdiṣṭaṃ śivaṃ sthānaṃ sunirmalam ||",
  "S08n666:53": "buddhatvaṃ saprakāśaṃ tu janaiḥ sarvaprakāśitam |",
  "S08n666:54": "tadantaṃ tasya antaṃ vai mantrasiddhirudāhṛtā ||",
  "S08n666:55": "aprakāśyamabhāvaṃ tu jinānāṃ pratyātmasambhavam |",
  "S08n666:56": "mantrā tu kathitaṃ loke municandrairmaharddhikaiḥ ||",
  "S08n666:57": "sākṣāt siddhi samādiṣṭā iha janme'pi dehinām |",
  "S08n666:58": "śūnye tatvavide kṣetre mantrā buddhatvamāviśet ||",
  "S08n666:59": "ante kaliyuge kāle śāntiṃ tattvavide gate |",
  "S08n666:60": "mantrā siddhiṃ na gaccheyuḥ kṣipramartthābhikāṃkṣiṇām ||",
  "S08n666:61": "tasmiṃ kāle prayogena vidhidṛṣṭena karmaṇā |",
  "S08n666:62": "sādhayenmantratantrajñaḥ śāsane'smiṃ munirvace ||",
  "S08n666:63": "dhriyate tathāgate siddhiḥ uttamā kṣipramiṣyate |",
  "S08n666:64": "madhyakāle tathā siddhi madhyamā tu udāhṛtā ||",
  "S08n666:65": "yugāntaṃ kālamāsādya adhamā siddhirucyate |",
  "S08n666:66": "yuge śobhane kāle viyatyotpatanaṃ tathā ||",
  "S08n666:67": "siddhiśca sarvamantrāṇāṃ nirdiṣṭā lokanāyakaiḥ |",
  "S08n666:68": "tadā kāle jinendrāṇāṃ kulāgryaṃ tat prasidhyati ||",
  "S08n666:69": "madhye padmakule siddhiḥ yugānte vajrakulasya tu |",
  "S08n666:70": "praṇidhānavaśāt kecit mantrā siddhyanti sarvadā ||",
  "S08n666:71": "avalokiteśo mañjuśrī tārā bhṛkuṭī ca yakṣarāṭ |",
  "S08n666:72": "sarve māṇicarā yakṣā siddhyante sarvakālataḥ ||",
  "S08n666:73": "rāgiṇo ye ca mantrādyā prayuktā sarvadaivataiḥ |",
  "S08n666:74": "siddhyante kaliyuge kāle laukikā ye sucihnitāḥ ||",
  "S08n666:75": "proktā devamanujaiḥ dānavendrairyakṣarākṣasaiḥ |",
  "S08n666:76": "ṛṣibhirgaruḍaiścāpi piśācairbhūtagaṇairgrahaiḥ ||",
  "S08n666:77": "mānuṣāmānuṣāścaiva kāmadhātusamāsṛtaiḥ |",
  "S08n666:78": "maharddhikaiḥ puṇyavadbhiśca krūrakarmaiḥ sudāruṇaiḥ ||",
  "S08n666:79": "śakrabrahmatathārudraiḥ īśānena tathāparaiḥ |",
  "S08n666:80": "viṣṇunā sarvabhūtaistu mantra proktā maharddhikāḥ ||",
  "S08n666:81": "te'pi tasmiṃ yugānte vai siddhiṃ gacchanti jāpinām |",
  "S08n666:82": "krūrakarme tathā siddhiḥ tasmiṃ kāle mahadbhaye ||",
  "S08n666:83": "vaśyākarṣaṇabhūtānāṃ kravyādānāṃ mahītale |",
  "S08n666:84": "dṛśyate niḥphalā siddhiḥ paralokāntagarhitā ||",
  "S08n666:85": "ata eva jinendreṇa tasmiṃ kāle mahadbhaye |",
  "S08n666:86": "mañjughoṣasamādiṣṭaḥ sattvānugrahatatparaḥ ||",
  "S08n666:87": "vinaśyanti tadā sattvāṃ mantrarūpeṇa jāpinām |",
  "S08n666:88": "śāsane'smin prasannānāṃ triratneṣveva pūjakāmiti ||",
  "S08n666:89": "āryamañjuśriyamūlakalpād bodhisattvapiṭakāvataṃsa-",
  "S08n666:90": "kāt mahāyānavaipulyasūtrāt triṃśatimaḥ",
  "S08n666:91": "vidhiniyamakālapaṭalavisaraḥ",
  "S08n666:92": "parisamāptaḥ iti ||"
}