{
  "SA20n1293:0": "bodhicittotpādasūtraśāstra",
  "SA20n1293:1": "prathamo vargaḥ",
  "SA20n1293:2": "adhyeṣaṇotpādaḥ",
  "SA20n1293:3": "namāmyaparyantatathāatān gatān",
  "SA20n1293:4": "jinānahaṃ sāmpratikānanāgatān |",
  "SA20n1293:5": "nabhaḥsamākṣobhyadhiyo 'parājitān",
  "SA20n1293:6": "janān paritrātumatho mahākṛpān ||1 ||",
  "SA20n1293:7": "1 | asti mahāvaipulyamanuttaraṃ saddharmamātṛkāpiṭakaṃ bodhisatvai rmahāsattvairabhyastam |",
  "SA20n1293:8": "tathāhi |",
  "SA20n1293:9": "(1) adhyepatantyabhisamboddhu manuttarāṃ bodhim |",
  "SA20n1293:10": "(2) prerayanti sattvān cittamutpādayituṃ gambhīrodāram |",
  "SA20n1293:11": "(3) pratiṣṭhāpayanti praṇidhānaṃ pariniṣpannam |",
  "SA20n1293:12": "(4) utsṛjantyātmabhāvaṃ dhanāni ca nigṛhṇanti lobhaṃ mātsarya ca |",
  "SA20n1293:13": "(5) ācaranti pacaskandhaśīlam |",
  "SA20n1293:14": "vinayanti cāparādhinaḥ |",
  "SA20n1293:15": "(6) bhāvayanti paramāṃ kṣāntiṃ dveṣāparaṇanigrahāya (7)",
  "SA20n1293:16": "janayanti voryotsāhaṃ sattvapratiṣṭhāpanāya (8)",
  "SA20n1293:17": "saṃgṛhṇanti dhyānāni sattvacittaparijñānāya |",
  "SA20n1293:18": "(9) bhāvayanti prajñāmavidyānirodhāya |",
  "SA20n1293:19": "(10) praviśanti tathatādvāramāsaṅgaprahāṇāya |",
  "SA20n1293:20": "(11) pradarśayānti gaṃbhīratamāmalakṣaṇāṃ śūnyatācaryām |",
  "SA20n1293:21": "(12) anuśaṃsanti puṇyaṃ buddhabījānucchedāya |",
  "SA20n1293:22": "ityevamādīnaprameyānupāyān bodhidharmasahāyabhūtāni viśuddhimukhāni sarvebhyo'nuttarakuśalakāmebhyo vibhajya darśayāmi sambodhayitumanuttarāṃ samyaksambodhim ||",
  "SA20n1293:23": "2 | buddhaputrā buddhamāṣitamudgṛhṇādbhiḥ sattvānāmarthāya dharma deśyadbhi rbuddhaputraiḥ prathamaṃ tāvadanuśaṃsayitavyā buddhaguṇā yāñcchrutvā sattvāścittamutpādayeyurgaveṣayituṃ buddhaprajñām |",
  "SA20n1293:24": "cittotpādahetorbuddhabījamanucchinnaṃ bhavati |",
  "SA20n1293:25": "yadi bhikṣubhikṣuṇyuyāsakopāsikā anusmaranti buddhamanusmaranti dharmaṃ punaranusmaranti yat tathāgatā bodhisattvamārgasamprasthānakāle dharma gaveṣayitumasaṃkhyeyakalpaṃ prayatnaduḥkhamudvahantītyevamanusmṛtyā bodhisattvā nāmarthāya deśayanti dharma yāvadekāmapi gāthāṃ yena dharmamimaṃ śrutvā bodhisattvā hitāṃ deśanāmabhinandattyavaropayanti kuśalamūlānyācaranti buddhadharma prāpruvantyanuttarāṃ samyaksambodhim ||",
  "SA20n1293:26": "3 | sattvānāmaprameyāṇāmanādijātimaraṇaduḥkhocchedāya bodhisattvā mahasattvā abhilaṣantyaprameyāṇi kāyacittāni |",
  "SA20n1293:27": "ācaranti vīryam |",
  "SA20n1293:28": "gambhīramutpādayantimahāpraṇidhānaṃ |",
  "SA20n1293:29": "anutiṣṭhanti mahopāyam |",
  "SA20n1293:30": "utpādayanti mahāmaitrī mahākarūṇām |",
  "SA20n1293:31": "gaveṣayanti mahāprajñāmadṭaṣṭoṣṇīṣalakṣaṇām ||",
  "SA20n1293:32": "4 | gaveṣayanta evaṃvidhānmahato buddhadharmān jñātavyaṃ yad dharmā aprameyā aparyantāḥ |",
  "SA20n1293:33": "dharmāṇāmaprameyatvāttatpuṇyafalavipāko'pyaprameyaḥ |",
  "SA20n1293:34": "bhagavānavocat |",
  "SA20n1293:35": "bodhisattvāścedādivodhicittamutpādayanti teṣāṃ tasya durbalasyāpi kṣaṇasya puṇyafalavipākaḥ kalpakoṭiśatasahasrairapi vaktuṃ na pāryate kathaṃ puarekadinamekamāsamekavarṣa yāvacchatavarṣaṃ samprasthitasya cittasya puṇyafalavipāko vaktuṃ pāryeta |",
  "SA20n1293:36": "tatkasya hetoḥ |",
  "SA20n1293:37": "sarvānsattvānsthāpayitumanutpādadharmakṣāntāvabhisaṃbodhayiumanuttarāṃ samyaksambodhiḥ bodhisattvacaryāyā anantatvāt ||",
  "SA20n1293:38": "5 | buddhatmajā bodhisattvā ādibodhicittamutpādayanti |",
  "SA20n1293:39": "tathāhi |",
  "SA20n1293:40": "mahāsamudro yadādau samudeti jñātavyaḥ so'dhamamadhyamottamamūlyānāṃ yāvadmulyānāṃ cintāmaṇiratnamuktāfalānāmākaro bhavati |",
  "SA20n1293:41": "eṣāṃ ratnānāṃ mahāsamudrādutpatteḥ |",
  "SA20n1293:42": "bodhisattvasya cittotpādā apyevam |",
  "SA20n1293:43": "yadādicittamutpadyate jñātavyaṃ taddevamanuṣyāṇāṃ śrāvakapratyekabuddhabodhisattvānāṃ sarvakuśaladharmāṇāṃ dhyānasya prajñāyāścotpatterākaraḥ ||",
  "SA20n1293:44": "6 | punastathāhi |",
  "SA20n1293:45": "trisāhasramahāsāhasro lokadhāturyadā samudeti jñātavyaṃ tatra ye paṃcaviṃśatirbhavā steṣu yāvantaḥ sattvāḥ sarvānvahati sarveṣāmāśrayo bhavatyāvāso bhavati |",
  "SA20n1293:46": "bodhisattvasya cittotpādā apyevam |",
  "SA20n1293:47": "yadā tatsamudeti sarveṣāmāśrayo bhavatyaprameyāṇāṃ sattvānām |",
  "SA20n1293:48": "ṣaḍgatiṣu caturyoniṣu ye samyagmithyādṭaṣṭayo'bhyastakuśalābhyastākuśalā rakṣitaśuddhaśīlakṛtacaturgurupārājikāḥ satkṛtaratnatrayaninditasaddharmāḥ samalāstairthikāḥ śramaṇabrāhmaṇāḥ kṣatriyabrāhmaṇavaiśyaśūdrāstān sarvān vahati sarveṣāmāśrayo bhavatyāvāso bhavati ||",
  "SA20n1293:49": "7 | punarboddhisattvo maitrī karuṇāṃ ca puraskṛtya cittamutpādayāti |",
  "SA20n1293:50": "maitrī bodhisattvasyāparyantā'prameyā tasmādaparyantaścittotpādaḥ sattvadhātusamaḥ |",
  "SA20n1293:51": "tathāhi |",
  "SA20n1293:52": "ākāśena na kiñcidyadanāvṛtam |",
  "SA20n1293:53": "bodhisattvasya cittotpādā apyevamaprameyā aparyantā akṣayāḥ |",
  "SA20n1293:54": "ākāśasvākṣayatvātsattvā akṣayāḥ sattvānāmakṣayatvād bodhisattvasya cittotpādā api sattvadhātusamāḥ ||",
  "SA20n1293:55": "8 | sattvadhātornāsti paryanta iti buddhaśāsana manusṛtya saṃkṣepata ucyate |",
  "SA20n1293:56": "pūrvadikparyantaṃ santi koṭisahasragaṃgānadīvālukāsamā asaṃkhyeyā buddhalokadhātavaḥ |",
  "SA20n1293:57": "evaṃ dakṣiṇapaścimottarāsu dikṣu caturṣu vidikṣūrdhvamadha ekaikasyāṃ santi koṭisahasra gaṃgānadīvālukāsamā asaṃkhyeyā buddhalokadhātavaḥ |",
  "SA20n1293:58": "akhilāste cūrṇitā rajāṃsi bhaveyu rnemāni rajāṃsi māṃsacakṣurgocarāṇi syuḥ |",
  "SA20n1293:59": "koṭiśatasahasra gaṃgānadīvālukāsameṣvasaṃkhyeyeṣu trisāhasramahāsāhasralokadhātuṣuyāvantaḥ sattvāḥ sarvete saṃgatā udgṛhṇīyurekaṃ rajaḥ |",
  "SA20n1293:60": "dviguṇitakoṭiśatasahasra gaṃgānadivālukāsameṣvasaṃkhyeyeṣu trisāhasramahāsāhasralokadhātuṣu yāvantaḥ sattvā gṛhṇīyuste dve rajasī |",
  "SA20n1293:61": "evaṃ viparivartanamānā udgṛhṇanto daśadikṣvekaikasyāṃ koṭisahasra gaṃgānadī bālukāsameṣva saṃkhyeyeṣu buddhalokadhātuṣu yāvatpṛthivībhṛtarajāṃsi paryantaṃ nayeyustathāpi na paryantaḥ sattavadhātoḥ |",
  "SA20n1293:62": "tathāhi |",
  "SA20n1293:63": "kaścitpuruṣaḥ keśamikaṃ śatadhā vibhajyaikena bhāgena mahāsamudjalājjalalavaṃ gṛhṇāti |",
  "SA20n1293:64": "mayā sattvānāṃ viṣaye bhāṣitaṃ tadebamalpaṃ yaścāpi na mayā bhāṣitaṃ tadyathā mahāsamudrajalam |",
  "SA20n1293:65": "yadi nāma buddho' prameyamaparyantamasaṃkhyeyaṃ kalpamavadānaṃ vyākaroti tathāpi na paryantaḥ |",
  "SA20n1293:66": "bodhisattvasya cittotpādā avṛṇvantyevaṃbhūtānapi sattvān |",
  "SA20n1293:67": "tatkathaṃ buddhaputrāḥ |",
  "SA20n1293:68": "syādbodhicittasya paryantaḥ ||",
  "SA20n1293:69": "9 | yadi bodhisattvā evaṃvidhaṃ bhāṣitaṃ śrutvā nottrasiṣyanti na saṃtrasiṣyanti na saṃtrāsamāpatsyante na vinivartipyante na bilayaṃ gamiṣyanti jñātavyaṃ te dhruvamutpādayiṣyanti bodhicittamiti |",
  "SA20n1293:70": "yadi hi sarve'premayā buddhā aprameyamasaṃkhyeyaṃ kalpaṃ yāvadanuśaṃsanti tadguṇān tathāpi na paryantaḥ |",
  "SA20n1293:71": "tatkasya hetoḥ |",
  "SA20n1293:72": "bodhicittasyāparimitatvānna paryantaḥ |",
  "SA20n1293:73": "ityevamādīnaprameyāṃllābhān vyākuryādyena sattvāḥ sssṛṇvantyācarantūtpāda yanti bodhicittam ||",
  "SA20n1293:74": "( iti bodhicittotpādasūtraśāstre 'vyeṣaṇotpādonāma prathamo vargaḥ || )"
}