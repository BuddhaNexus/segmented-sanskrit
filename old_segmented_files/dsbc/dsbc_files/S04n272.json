{
  "S04n272:0": "2. acintyopāyakauśalyam",
  "S04n272:1": "api ca tena kālena vaiśālyāmmahānagaryām eko vimalakīrtirnāma licchavirāsīt,",
  "S04n272:2": "pūrvajinakṛtādhikāro'varopitakuśalamūlo'nekabuddhaparyupāsitaḥ kṣāntipratilabdhaḥ pratibhānalabdho mahābhijñāvikrīḍito dhāraṇīpratilabdho vaiśāradyaprāpto nihatamārapratyarthiko gambhīradharmanetrī supratipannaḥ prajñāpāramitā niryāta upāyakauśalyagatiṃgataḥ pratibhānavat sattvāśayacaryāvijñaḥ sattvendriyavarāvarajñānaniryāto yathāpratyarhaṃ dharmaśāstā |",
  "S04n272:3": "asmin mahāyāne prayatya,",
  "S04n272:4": "jñātaḥ suniśvitaḥ karmakaro buddhasyeryāpathe vihārī paramabuddhisāgarānugataḥ sarvabuddhaiḥ saṃstutaḥ stobhitaḥ praśaṃsitaḥ sarvaśakrabrahmalokapālanamaskṛtaḥ saḥ |",
  "S04n272:5": "upāyakauśalyena sattvaparipācanārthāya vaiśālyāmmahānagaryā viharan, (so)",
  "S04n272:6": "'nāthadaridrasattvasaṃgrahāyākṣayabhogaḥ |",
  "S04n272:7": "duḥśīlasattvasaṃgrahāya pariśuddhaśīlaḥ |",
  "S04n272:8": "dviṣṭātidviṣṭavyāpādi duaḥśīlakrodhanasattvasaṃgrahāya kṣāntidamaprāptaḥ |",
  "S04n272:9": "alasasattvasaṃgrahāyottaptavīryaḥ |",
  "S04n272:10": "vikṣiptacittasattvasaṃgrahāya dhyānasmṛtisamādhivihārī |",
  "S04n272:11": "dauṣprajñasattvasaṃgrahāya prajñāviniścayalābhī |",
  "S04n272:12": "yadyapyavadātavastrapariveṣṭitāḥ (sa)",
  "S04n272:13": "śramaṇacarita sampannaḥ |",
  "S04n272:14": "gṛhāvāse yadyapi viharan,",
  "S04n272:15": "kāmarūpārūpadhātvasaṃsṛṣṭaḥ |",
  "S04n272:16": "putradārāntaḥpure'pi nityam brahmacārī |",
  "S04n272:17": "parivāraparivṛto yadyapi dṛśyamānaḥ pravivekacārī |",
  "S04n272:18": "bhūṣaṇālaṃkṛto dṛśyamānaḥ,",
  "S04n272:19": "kiṃ tu lakṣaṇopetaḥ |",
  "S04n272:20": "yadyapyāhārapānabhojanaṃ dṛśyamāno bhuñjan,",
  "S04n272:21": "sadā dhyānasya prītibhojanaṃ paribhuṅkte sma |",
  "S04n272:22": "sarvakrīḍādyūtakoṇeṣu dṛśyamāno'pi,",
  "S04n272:23": "krīḍādyūtaraktān sattvān paripācayati sma nityamamoghacārī |",
  "S04n272:24": "sarvapāṣaṇḍikān yadyapi gaveṣī,",
  "S04n272:25": "buddhe'bhedyābhiprāyasampannaḥ |",
  "S04n272:26": "laukikalokottaramantraśāstravijñāno'pi sadā dharmasammodanandādhimuktaḥ |",
  "S04n272:27": "saṃsargasamantamadhye dṛśyamāno'pi,",
  "S04n272:28": "sarvamadhye pramukhaḥ pūjitaḥ |",
  "S04n272:29": "lokasāmagrīkaraṇārthāya jyeṣṭhamadhyakumārāṇāṃ sahāyībhāvaṃ gacchati sma dharmabhāṇakaḥ |",
  "S04n272:30": "sarvavyavahārapratipanno yadyapi,",
  "S04n272:31": "lābhabhoganirākāṅkṣaḥ |",
  "S04n272:32": "sattvadharṣaṇārthāya sarvapathacatvaraśṛṅgāṭakeṣu dṛśyamāno'pi,",
  "S04n272:33": "sattvarakṣaṇārthāya rājakāryeṣu ca prayuktaḥ |",
  "S04n272:34": "hīnayānādhimuktivāraṇāthārya mahāyāne ca sattvaparigrahārthāya sarvadharmaśravaṇikasaṃvācakeṣu dṛśyate sma |",
  "S04n272:35": "bālaparipācanārthāya sarvalipiśālāgāmyapi |",
  "S04n272:36": "kāmādīnavasamprakāśanārthāya gaṇikāgārāṇyapi sarvatrāvakrāmī |",
  "S04n272:37": "smṛtisampratiṣṭhāpanārthāya sarvamadyavikrayagṛhāṇi cāvakramati sma |",
  "S04n272:38": "dharmaśreṣṭhopadeśakāraṇācchreṣṭhyantare'pi śreṣṭhisammatīyaḥ |",
  "S04n272:39": "sarvagrāhakādānaparicchedakāraṇādgṛhapatyantare ca gṛhapatisammatīyaḥ |",
  "S04n272:40": "kṣāntisauratyabalapratiṣṭhāpanakāraṇāt kṣatriyāntare kṣatriyasammatīyaḥ |",
  "S04n272:41": "mānamadadarpapraṇāśanakāraṇād brāhmaṇāntare'pi brāhmaṇasammatīyaḥ |",
  "S04n272:42": "sarvarājakāryadharmānurūpājñākāraṇādamātyāntare cāmātyasammatīyaḥ |",
  "S04n272:43": "rājabhogaiśvaryasaṅgavivartanakāraṇātkumārāntare ca kumārasammatīyaḥ |",
  "S04n272:44": "kumārīparipācanakāraṇād antaḥpure'pi kañcukisammatīyaḥ |",
  "S04n272:45": "prākṛtasya puṇyaṃ viśeṣeṇādhyālambanato janakāyena sārdhaṃ sāmagrīmāpannaḥ |",
  "S04n272:46": "īśvarādhipataya upadeśakāraṇācchakrāntare ca śakrasammatīyaḥ |",
  "S04n272:47": "jñānaviśeṣaśāsanakāraṇādbrahmāntare'pi brahmasammatīyaḥ |",
  "S04n272:48": "sarvasattvaparipācanāl (lokapāleṣu)",
  "S04n272:49": "lokapālasammatīyaḥ |",
  "S04n272:50": "tathā hi licchavirvimalakīrtirapramāṇopāyakauśalyajñānasampanno vaiśālyāmmahānagaryāṃ viharati sma |",
  "S04n272:51": "sa upāyakauśalyenātmānaṃ glānanibhaṃ deśayitvā,",
  "S04n272:52": "tasya rogapraśnārthāya vaiśālyā mahānagaryā rājāmātyadhipakumāramaṇḍalabrāhmaṇagṛhapatiśreṣṭhinaigamajānapadāḥ,",
  "S04n272:53": "no hīdaṃ-prāṇinām bahusahasraṃ rogapṛcchanāyāgatam |",
  "S04n272:54": "tebhyastatra samāgatebhyo licchavirvimalakīrtirimameva caturmahābhūtakāyam ārabhya,",
  "S04n272:55": "dharmaṃ deśayati sma-",
  "S04n272:56": "“mitrāḥ, ayaṃ hi kāya evamanitya evamadhruvo'nāśvāsaḥ |",
  "S04n272:57": "(sa hy-) evaṃ durbalo'sārastathā hi luptaḥ parīttakālo duḥkho bahurogo vipariṇāmadharmaḥ |",
  "S04n272:58": "mitrāḥ, tathā hyasmin kāye bahurogabhājane hi-tasmin paṇḍito'saṃvāsikaḥ |",
  "S04n272:59": "“mitrāḥ, ayaṃ kāyo dhāraṇan-na kṣamamāṇaḥ phenapiṇḍopamaḥ |",
  "S04n272:60": "ayaṃ hi kāyo'cirasthitiko budbudopamaḥ |",
  "S04n272:61": "ayaṃ kāyaḥ kleśatṛṣṇotpanno marīcyupamaḥ |",
  "S04n272:62": "asāro'yaṃ kāyaḥ kadalīstambhopamaḥ |",
  "S04n272:63": "asthirasnāyubandho vatāyaṃ yantropamaḥ |",
  "S04n272:64": "ayaṃ kāyo hi viparyāsotpanno māyopamaḥ |",
  "S04n272:65": "abhūtadarśanaṃ hyayaṃ kāyassvapnopamaḥ |",
  "S04n272:66": "pratibimbopamo'yaṃ kāyaḥ pūrvakarmapratibimbo dṛśyamānaḥ |",
  "S04n272:67": "ayaṃ kāyaḥ pratyayādhīnaḥ,",
  "S04n272:68": "pratiśrutkopamastat |",
  "S04n272:69": "vikṣiptacitto (yathā)",
  "S04n272:70": "hyayaṃ kāyaḥ patanalakṣaṇo meghopamaḥ |",
  "S04n272:71": "ayaṃ kāyaḥ kṣaṇavināśanasahagataścānavasthito vidyuttulyaḥ |",
  "S04n272:72": "asvāmiko'yaṃ hi kāyo nānāpratyayotpannaḥ |",
  "S04n272:73": "“nirvyāpāro hyaṃ kāyaḥ pṛthivīsadṛśaḥ |",
  "S04n272:74": "āpasadṛśo'yaṃ kāyo'nātmakaḥ |",
  "S04n272:75": "ayaṃ kāyastejassadṛśo nirjīvaḥ |",
  "S04n272:76": "ayaṃ kāyo vāyusadṛśo niṣpudgalaḥ |",
  "S04n272:77": "ākāśasadṛśo'yaṃ kāyo niḥsvabhāvaḥ |",
  "S04n272:78": "“ayaṃ kāyo mahābhūtasthāno'bhūtaḥ |",
  "S04n272:79": "ātmātmīyarahito'yaṃ kāyaḥ śūnyaḥ |",
  "S04n272:80": "tṛṇakāṣṭhābhittiloṣṭapratibhāsopamo'yaṃ kāyo jaḍaḥ |",
  "S04n272:81": "ayaṃ hi kāyo vātayantrasamanvāgamena (yath-)",
  "S04n272:82": "otpanno vedanārahitaḥ |",
  "S04n272:83": "ayaṃ hi pūyamīḍhasaṃcitaḥ kāyastucchaḥ |",
  "S04n272:84": "nityalepaparimardanabhedanavidhvaṃsanadharmo'yaṃ kāyo riktaḥ |",
  "S04n272:85": "ayaṃ hi kāyaścaturadhikacatuḥśatarogopadrutaḥ |",
  "S04n272:86": "sadā jarābhibhūto hyayaṃ kāyo jarodapānasadṛśaḥ |",
  "S04n272:87": "maraṇānto'yaṃ kāyo'ntāniśritaḥ |",
  "S04n272:88": "ayaṃ hi kāyaḥ skandhadhātvāyatanaparigṛhīto vadhakāśiviṣaśūnyagrāmopamaḥ |",
  "S04n272:89": "tasmin yuṣmābhirevaṃkāye nirvidudvegayorutpāditayostathāgatakāyādhimuktirutpādayitavyā |",
  "S04n272:90": "“mitrāḥ, tathāgatakāyo hi dharmakāyo jñānajaḥ |",
  "S04n272:91": "tathāgatakāyaḥ puṇyajo dānajaśśīlajassamādhijaḥ prajñājo vimuktijo vimuktijñānadarśanajo maitrīkaruṇāmuditopekṣotpannodānadamasaṃyamotpanno daśakuśalakarmapathajaḥ kṣāntisauratyajasthiravīryakuśalamūlajo dhyānavimokṣasamādhisamāpattijaśśrutaprajñopāyajassaptatriṃśadbodhipākṣikadharmajaśśmathavipaśyanājo daśabalajaścaturvaiśāradyajo'ṣṭādaśāveṇikabuddhadharmajassarvapāramitotpanno'bhijñā-(tri-)",
  "S04n272:92": "vidyotpannassarvākuśaladharmaprahāṇasarvakuśaladharmasaṃgrahajaḥ satyajassamyaktvajo'pramādajaḥ |",
  "S04n272:93": "“mitrāḥ, tathāgatakāyo hyapramāṇakuśalakarmajaḥ |",
  "S04n272:94": "tasmin yuṣmābhiravaṃkāye'dhimuktirutpādayitavyā |",
  "S04n272:95": "sarvasattvakleśarogaprajahanārthāya ānuttarasamyaksambodhicittamutpādayitavyam“ |",
  "S04n272:96": "evameva licchavirvimalakīrtistathā hi tasmai rogapraśnagaṇāya,",
  "S04n272:97": "yathā bahuśatānāṃ sattvasahasrāṇāmanuttarasamyaksambodhicittamutpāditam,",
  "S04n272:98": "tathā hyevaṃ dharmaṃ deśayati sma |",
  "S04n272:99": "acintyopāyakauśalyasya parivarto nāma dvitīyaḥ |"
}