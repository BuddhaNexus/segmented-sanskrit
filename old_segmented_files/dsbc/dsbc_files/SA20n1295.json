{
  "SA20n1295:0": "tṛtiyo vargaḥ",
  "SA20n1295:1": "pratidhānam",
  "SA20n1295:2": "1 | bodhisattvaḥ kathamutpādayati bodhim |",
  "SA20n1295:3": "kayā karmacaryayā paripūrayati bodhim |",
  "SA20n1295:4": "utpāditacitto bodhisattvaḥ śuvidarśanābhūmi madhiṣṭhito dṭaḍhmādāvutpādayati samyakpraṇidhānaṃ saṃgrahītuṃ sarvānaprameyānsattvān |",
  "SA20n1295:5": "gaveṣayāmyahamanuttarāṃ bodhiṃ pāratrātuṃ niravaśepaṃ prāpayitumanupadhinirvāṇam |",
  "SA20n1295:6": "tasmāccittotpādādarabhya mahākaruṇāyāḥ karuṇācittenotpādayati daśottaraṇi samyakpraṇidhānāni ||",
  "SA20n1295:7": "2 | katamāni daśa |",
  "SA20n1295:8": "kāmaye yanmayā purā janmanīhacānena kāyena yadavaropitaṃ kuśalamūlaṃ tadutsṛjāmyaparmantebhyaḥ sarvasattvebhyaḥ |",
  "SA20n1295:9": "pariṇāmayāmi ca sarvānanuttarāyāṃ bodhau |",
  "SA20n1295:10": "kṣaṇaṃ kṣaṇaṃ praṇidhānametanme saṃvarddheta jātau jātau ca jāyeta nityaṃ cittānubaddhaṃ na kadāpi vismriyeta dhāraṇyā ca parikṣyeta |",
  "SA20n1295:11": "kāmaye yadahaṃ pariṇāmya mahābodhāvanena kuśalamūlena sarvajātinivāseṣu nityaṃ pūjayeyaṃ sarvabuddhānna kadāpyabuddhakṣetreṣu saṃbhaveyam |",
  "SA20n1295:12": "kāmaye yadahamutpadya buddhakṣetre ṣūpagaccheyaṃ buddhānupatiṣṭheyaṃ buddhāñchāyeva śarīramanugataḥ kṣaṇamapi na dūrībhaveyaṃ buddhebhyaḥ |",
  "SA20n1295:13": "kāmaye yadahamupagato buddhāṃstai ryathākāmaṃ mamārthāya deśitena dharmeṇa niṣpādayeyaṃ bodhisattvapaṃcābhijñānāni |",
  "SA20n1295:14": "kāmaye yadahaṃ niṣpādya bodhisattvapaṃcābhijñānāni saṃvṛtisatyaṃ vijñaptiprasṛtaṃ pratibudhya paramārthasatyaṃ bhṛtasvamāvaṃ parijñāya prāpnuyāṃ samyagdharmajñānam |",
  "SA20n1295:15": "kāmaye yadahaṃ prāpya samyagdharmajñānamaviśrāntacittena deśayeyaṃ sattvebhyo nidarśayitumupadeśahitān ababodhayituṃ ca tānsarvān |",
  "SA20n1295:16": "kāmaye yadahamababodhya sarvānsattvānbuddhānubhāvena gaccheyaṃ daśadikṣu niravaśeṣeṣu lokadhātuṣu pūjatituṃ buddhāñchrotuṃ saddarmān saṃparigrahītuṃ sattvān |",
  "SA20n1295:17": "kāmaye yadahaṃ buddhakṣetreṣu saddharmamudgṛhyānupravarteyaṃ pariśuddhaṃ dharmacakram |",
  "SA20n1295:18": "daśadi kathātuṣu sarvesattvā mama deśanāṃ śrutvā mama nāmākarṇya parityajantu sarvānkleśānu dayantu bodhicittam |",
  "SA20n1295:19": "kāmaye yadahaṃ sarvasattveṣu bodhicittamutpādya nityaṃ paripāluyituṃ parihareyamalābhaṃ prapaccheyamaprameyasukhānyutsṛjeyaṃ jīvitaṃ dhanānicoddhareyaṃ sattvānudvaheyaṃ saddharmam |",
  "SA20n1295:20": "kāmaye yadahaṃ saddharmamudūḍhaya caritvāpi saddharmaṃ cittena nācareyam |",
  "SA20n1295:21": "yathā sattvā ācaritadharmāṇo'pi nācaritadharmāṇo na ca nācaritadharmāṇaḥ |",
  "SA20n1295:22": "vinetuṃ vānnotsṛjeyaṃ samyakpraṇidhānam |",
  "SA20n1295:23": "itīme samutpāditacittānāṃ bodhisattvānāṃ samyagmahāpraṇidhānāni |",
  "SA20n1295:24": "imāni daśamahāpraṇidhānāni sarvasattvadhātuṣṛdgṛhṇanti gaṃgānadībālakāsamāni praṇidhānāni |",
  "SA20n1295:25": "yadi ca sattvānāṃ samāptiḥ syānmama dhānānāmapi samāptirbhavet |",
  "SA20n1295:26": "naca khalu sattvānāṃ samāptistena mama praṇidhānānāmapi na samāptiḥ ||",
  "SA20n1295:27": "3 | punaḥ khalu dānaṃ bodhihetuḥ sarvasattvānugrāhakatvāt |",
  "SA20n1295:28": "śīlaṃ bodhihetuḥ daśalaprāptyā mūlapraṇihitaparipūrakatvāt |",
  "SA20n1295:29": "kṣāntirbodhheturdvatrīśallakṣaṇāśītyanupyañjanasaṃprāpakatvāt |",
  "SA20n1295:30": "vīryaṃ bodhihetuḥ kuśalācāravardhakatayā sotsāhaṃ sattvaparipācakatvāt |",
  "SA20n1295:31": "dhyānaṃ bodhiheturbodhisattvānāṃ samyagātmasaṃyamanena sattvacittacaryāvavodhakatvāt |",
  "SA20n1295:32": "prajñā bodhihetu rniravaśepaṃ dharmabhāvalakṣaṇāvavodhakatvāt |",
  "SA20n1295:33": "saṃkṣepata ucyate ṣaḍimāḥ pāramitā bodheḥ samyaghetuḥ |",
  "SA20n1295:34": "catvāro brahmavihārāḥ saptaviśadbodhipākṣikā dharmā sahasraśaḥ kuśalācārāḥ sahakāriṇaḥ pūrayitāraḥ |",
  "SA20n1295:35": "yadi bodhisattva ācarati ṣaṭ pāramitāstadanusṛtya carati caryāṃ krameṇopaityanuttarāṃ samyaksambodhim ||",
  "SA20n1295:36": "4 | buddhātmajā bodhi gaveṣayadbhirna pramaditavyam |",
  "SA20n1295:37": "pramādācaraṇena vinaśyatikuśalamūlam |",
  "SA20n1295:38": "bodhisattvo damayati ṣaḍindriyāṇi na pramādyati cedācarituṃ śaknoti ṣaṭ pāramitāḥ |",
  "SA20n1295:39": "bodhisattvaścittamutpādya pratiṣṭhāpayati sthairyaṃ saṃpratiṣṭhāpayati dṭaḍhaṃ praṇidhānam |",
  "SA20n1295:40": "praṇihitaṃ pratiṣṭhāpya na kadāpi pramādyati na ca bhavati kusīdo na ca dīrghasūtraḥ |",
  "SA20n1295:41": "tatkasya hetoḥ |",
  "SA20n1295:42": "praṇihitamadhiṣṭhitaḥ paṃcavastūnyudgṛhṇāti |",
  "SA20n1295:43": "dṭaḍhayati cittamiti prathamam |",
  "SA20n1295:44": "atikrāmyati kleśāniti dvitīyam |",
  "SA20n1295:45": "niruṇaddhi vicintya pramādacittamiti tṛtīyam |",
  "SA20n1295:46": "bhinatti paṃcanīvaraṇānīti caturtham |",
  "SA20n1295:47": "sotsāhamācarati ṣaṭ pāramitā iti paṃcamam |",
  "SA20n1295:48": "tathācānuśaṃsitaṃ bhagavatā tathāgatai rmahāprājñai rbhahāprājñai rbhagavadbhi vyākhyāteṣu guṇeṣu kṣāntiprajñāpuṇyavalānāmadhigameṣu praṇidhānabalamuttamamiti ||",
  "SA20n1295:49": "5 | kathaṃ pratiṣṭhāpayati praṇidhānam |",
  "SA20n1295:50": "yadi kaścidāyāti bahubidhaṃ yācituṃ tadahaṃ dadāmi yāvannotpādayāmi kṣaṇamapi mātsaryacittam |",
  "SA20n1295:51": "kṣaṇamapinimeṣamapyutpādaya nnaśubhacittaṃ dānapratyayena cedgaveṣayāmi śubhavipākaṃ tadahaṃ pratārayāmi daśadikṣu bhagavato'prameyānāparyantānasaṃkhyeyān pratputpannāṃstathāgatān anāgate'śvanyapi na pūrayeyaṃ dhruvamanuttarāṃ samyaksambodhim |",
  "SA20n1295:52": "yadyahaṃdhārayāmi śīlaṃ yāvadutsṛjannapyātmabhāvaṃ (jīvitaṃ)",
  "SA20n1295:53": "pratiṣṭhāpayāmi pariśūddhaṃ cittaṃ praṇidadhāmi yanna pratinivarte nānuśocāmi |",
  "SA20n1295:54": "yadyamācarāmi kṣāntiṃ pareṇākrāntaḥ pratyaṃgaṃ vibhajyamāno'pi cchidyamāno'pyutpādayāmi nityaṃ maitrīṃ praṇidadhāmi yannācareyaṃ dveṣam |",
  "SA20n1295:55": "yadyahamācarāmi vīryamupalabhya śītoṣṇarājadasyujalāgnisiṃhavyāghravṛkanirjakāntārān dṭaḍhikaromi cittaṃ praṇidadhāmi yanna pratinivarte |",
  "SA20n1295:56": "yadyahaṃ bhāvayāmi dhyānaṃ bāhyai rvastubhiḥ kliśyamāno'pi vyākulacittau'pyanubadhnāmi smṛtiṃ karmasthāne |",
  "SA20n1295:57": "kṣaṇamapi na kadācidutpādayāmyadharmyāṃ vikṣepasaṃjñām |",
  "SA20n1295:58": "yadyahaṃ bhāvayāmi prajñāṃ sarvadharmāstathatābhūtānpaśyanparigṛhṇapi |",
  "SA20n1295:59": "kuśalākuśaleṣu saṃskṛtāsaṃskṛteṣu jātimaraṇanirvāṇeṣu notpādayāmi dvaitadṭaṣṭim |",
  "SA20n1295:60": "yadyahaṃ nimeṣamapi kṣaṇamapyanuśocandviṣan pratinivartamānaḥ saṃjñāṃ vikṣipan dvaitadṭaṣṭimutpādayañchilakṣāntivīryadhyānaprajñābhiḥ śubhavipākaṃ gaveṣayāmi tadahaṃ pratārayāmi daśadiglokadhātuṣvaprameyānaparyantānasaṃkhyeyān pratyutpannāṃstathāgatān |",
  "SA20n1295:61": "anāgate'dhvanyapi na khalupūrayeyamanuttarāṃ samyaksaṃbodhim |",
  "SA20n1295:62": "6 | bodhisattvo daśamahāpraṇidhānai rgṛhṇāti saddharmacaryām |",
  "SA20n1295:63": "ṣaṇmahā praṇidhānai rdamayati prāmadacittam |",
  "SA20n1295:64": "sotsāhaṃ varati vīryam |",
  "SA20n1295:65": "ācarati ṣat pāramitāḥ paripūrayatyanuttarāṃ samyaksaṃbodhim ||",
  "SA20n1295:66": "( iti bodhicittotpādasutraśātre praṇidhānaṃ nāma tṛtīyo vargaḥ || )"
}