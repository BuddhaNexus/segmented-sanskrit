{
  "SA10n1033:0": "19",
  "SA10n1033:1": "kālaparīkṣā ekonaviṃśatitamaṃ prakaraṇam |",
  "SA10n1033:2": "pratyutpanno'nāgataśca yadyatītamapekṣya hi |",
  "SA10n1033:3": "pratyutpanno'nāgataśca kāle'tīte bhaviṣyataḥ ||1 ||",
  "SA10n1033:4": "pratyutpanno'nāgataśca na stastatra punaryadi |",
  "SA10n1033:5": "pratyutpanno'nāgataśca syātāṃ kathamapekṣya tam ||2 ||",
  "SA10n1033:6": "anapekṣya punaḥ siddhirnātītaṃ vidyate tayoḥ |",
  "SA10n1033:7": "pratyutpanno'nāgataśca tasmātkālo na vidyate ||3 ||",
  "SA10n1033:8": "etenaivāvaśiṣṭau dvau krameṇa parivartakau |",
  "SA10n1033:9": "uttamādhamamadhyādīnekatvādīṃśca lakṣayet ||4 ||",
  "SA10n1033:10": "nāsthito gṛhyate kālaḥ sthitaḥ kālo na vidyate |",
  "SA10n1033:11": "yo gṛhyetāgṛhītaśca kālaḥ prajñapyate katham ||5 ||",
  "SA10n1033:12": "bhāvaṃ pratītya kālaścetkālo bhāvādṛte kutaḥ |",
  "SA10n1033:13": "na ca kaścana bhāvo'sti kutaḥ kālo bhaviṣyati ||6 ||"
}