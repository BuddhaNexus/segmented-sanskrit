{
  "SA14n1168:0": "pañcamaviśiṣṭakuśalamūlasamanvāgamātmakavṛddhyarthamāha |",
  "SA14n1168:1": "tena khalu punarityādi |",
  "SA14n1168:2": "bālajanottrāsakalatvādākāśagambhīratayā gambhīrā |",
  "SA14n1168:3": "hetuphalabhāvarahitatvena yathākramaṃ viviktatvāddudṛśā śūnyatvādduranubodhā |",
  "SA14n1168:4": "darśanabhāvanāviśeṣamārgotpādanārthaṃ yathāsaṃkhyaṃ śikṣiṣyante,",
  "SA14n1168:5": "pratipatsyante,",
  "SA14n1168:6": "yogamāpatsyanta iti vācyam |",
  "SA14n1168:7": "saṃvarasattvārthakriyākuśaladharmasaṃgrāhakatrividhaśīlaskandhānāṃ vipakṣadharmarahitatvādakhaṇḍenetyādi padatrayam |",
  "SA14n1168:8": "teṣāmevānukūladharmasadbhāvātparipūrṇenetyādyaparaṃ padatrayamiti kecit |",
  "SA14n1168:9": "kāyikavācikamānasāvidyābhāvādakhaṇḍācchidrākalmāṣaḥ |",
  "SA14n1168:10": "śrutacintābhāvanājñānasampannatvātparipūrṇaḥ pariśuddho'",
  "SA14n1168:11": "śavalaḥ śīlaskandha ityapare |",
  "SA14n1168:12": "kṣāntisampannā ityādi padatrayaṃ duḥkhavāsanāditrividhakṣāntibhedāt |",
  "SA14n1168:13": "ālabdhavīryā ityādipadacatuṣṭayamālambhaparikarmapratyavekṣāpratipattivīryabhedāt |",
  "SA14n1168:14": "dhyānārāmā ityādi ṣaṭpadāni |",
  "SA14n1168:15": "anāgamyadhyānāntaraprathamadvitricaturthadhyānābhidhamayogāt |",
  "SA14n1168:16": "pūrvavattatkasya hetorityāśaṅkyāha |",
  "SA14n1168:17": "yo hi bodhisattva ityādi |",
  "SA14n1168:18": "ṣaṣṭhasarvadevanikāyopasaṃkramasvabhāvavivṛddhyarthamāha |",
  "SA14n1168:19": "evaṃ śikṣamāṇañca prajñāpāramitāyāmityādi |",
  "SA14n1168:20": "ahamapīti śakraḥ |",
  "SA14n1168:21": "notpatsyanta iti |",
  "SA14n1168:22": "tathāgatādyadhiṣṭhānāditi bhāvaḥ ||",
  "SA14n1168:23": "abhisamayālaṅkārālokāyāṃ prajñāpāramitāvyākhyāyāṃ śakraparivarto nāma trayoviṃśatitamaḥ ||"
}