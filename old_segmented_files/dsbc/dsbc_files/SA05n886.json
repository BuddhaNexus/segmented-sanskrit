{
  "SA05n886:0": "ṣaḍabhijñastotram",
  "SA05n886:1": "rūpalakṣaṇasaṃpūrṇo hīnoccasamasevanaḥ |",
  "SA05n886:2": "sandarśaya sadā dānaṃ namaste dānapāraga || 1 ||",
  "SA05n886:3": "śabdalakṣaṇasaṃpūrṇaḥ suśobho guṇasāgaraḥ |",
  "SA05n886:4": "saṃśrāvaya sadā śīlaṃ namaste śīlapāraga || 2 ||",
  "SA05n886:5": "gandhalakṣaṇasaṃpūrṇo divyaprāṇo vināyakaḥ |",
  "SA05n886:6": "saṃprāpaya jina kṣāntiṃ namaste kṣāntipāraga || 3 ||",
  "SA05n886:7": "rasalakṣaṇasaṃpūrṇaḥ sujihvo dharmadeśakaḥ |",
  "SA05n886:8": "bhāṣasva saugataṃ dharmaṃ namaste vīryapāragaḥ || 4 ||",
  "SA05n886:9": "sparśalakṣaṇasaṃpūrṇaḥ aniruddho nirīhakaḥ |",
  "SA05n886:10": "saṃsparśaya jina dhyānaṃ namaste dhyānapāraga || 5 ||",
  "SA05n886:11": "dharmalakṣaṇasaṃpūrṇaḥ sattveṣu samacintakaḥ |",
  "SA05n886:12": "prajñopāyamahāprāpta namaste buddhipāraga || 6 ||",
  "SA05n886:13": "ṣaḍabhijñastavaṃ yo'yaṃ trisandhyaṃ bhaktimān paṭhet |",
  "SA05n886:14": "saṃsārabandhanaṃ hitvā sa yāti paramāṃ gatim || 7 ||",
  "SA05n886:15": "śrīmahābuddhabhaṭṭārakasya ṣaḍabhijñastotraṃ samāptam |"
}