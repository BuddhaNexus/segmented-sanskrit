{
  "SA07n3004:0": "Paścattāpaḥ bhavan dharmaratna mitracarya |",
  "SA07n3004:1": "lakṣmīr nirāmayo dīrgham āyuś ca bhavate bhavet |",
  "SA07n3004:2": "ratnatrayānubhāvena śāsanasyābhivṛddhaye || 1 ||",
  "SA07n3004:4": "yāce bhavantaṁ prastāvaṁ piśitāsthimaye mama |",
  "SA07n3004:5": "śarīre viśadīkartuṁ daurbalyaṁ jarayā kṛtam || 2 ||",
  "SA07n3004:7": "bhojaṁ bhojaṁ piśitaṁ me pāyyaṁ pāyyaṁ ca śoṇitam |",
  "SA07n3004:8": "neyaṁ neyaṁ kṛśatvaṁ māṁ śiśleṣa yakṣiṇī jarā || 3 ||",
  "SA07n3004:10": "indriyāṇāṁ balaṁ nāsti mama kutra gatā smṛtiḥ |",
  "SA07n3004:11": "vātāhatakadalīva vapuḥ samprati vepate || 4 ||",
  "SA07n3004:13": "(1) muhur muhur vepamāno namrapṛṣṭhaśirodharaḥ |",
  "SA07n3004:14": "daṇḍapāṇir vārddhako 'yaṁ praskhalan nityam ācaret || 5 ||",
  "SA07n3004:16": "asahyapīḍanaṁ hastapādeṣu varīvṛtyate |",
  "SA07n3004:17": "vāriṇi budbudānīva syandante svedavipruṣaḥ || 6 ||",
  "SA07n3004:19": "yathendukāntiḥ kṛṣṇe dṛṣṭiśaktir anukramam |",
  "SA07n3004:20": "kṣayaty upacakṣuṣāpi nāsti kiṁ cit prayojanam || 7 ||",
  "SA07n3004:22": "śāśvasyate yathā bhastrā niṣṭhīvati kṣaṇaṁ kṣaṇam |",
  "SA07n3004:23": "jalotkṣipto yathā mīnaḥ pāṇir bhūyaḥ pravepate || 8 ||",
  "SA07n3004:25": "aho yauvanalakṣmīr māṁ kadā cit punar eti na |",
  "SA07n3004:26": "mukharaṅge 'dhunā vāṇī na nṛtyati yathepsitam || 9 ||",
  "SA07n3004:28": "(2) gatā matiḥ cyutā śaktir āyur yāti dinaṁ prati |",
  "SA07n3004:29": "mṛtyur āsyaṁ hi vyādāya sammukhe mama tiṣṭhati || 10 ||",
  "SA07n3004:31": "lekhanī lekhanāgāre viśrāntā phalakopari |",
  "SA07n3004:32": "viprahīṇā kāvyacintā rekheva rekhitā jale || 11 ||",
  "SA07n3004:34": "aśrāntaṁ paṭhitā granthāḥ śerate pustakālaye |",
  "SA07n3004:35": "parāmṛśanti tān adya kṛmayo mūṣikā api || 12 ||",
  "SA07n3004:37": "sarve kṣayāntāḥ saṁsāre naivātmāpi bhavatraye |",
  "SA07n3004:38": "munipradiṣṭakaivalyam akṣayaṁ hi kadā cana || 13 ||",
  "SA07n3004:40": "(3) paścāttāpo varīvartti smarato yauvanasya me |",
  "SA07n3004:41": "śośucyate hanta - yathā bhagnapucchajaradgavaḥ || 14 ||",
  "SA07n3004:43": "ā janmano 'śitisaptavarṣiko jarayā hataḥ |",
  "SA07n3004:44": "itaḥ paraṁ kathaṁ kuryāt padyabandhaṁ rasātmakam ||15 || (4)"
}