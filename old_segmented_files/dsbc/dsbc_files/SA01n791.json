{
  "SA01n791:0": "prāptiviniścayo nāma caturthaḥ samuccayaḥ",
  "SA01n791:1": "prāptiviniścayo'dhigantṛpudgalavyavasthānato'dhigamavyavasthānataśca draṣṭavyaḥ ||",
  "SA01n791:2": "asatyapi pudgaladravye pudgalavyavasthānaṃ caturbhiḥ kāraṇaiḥ |",
  "SA01n791:3": "tadyathā sukhasaṃvyavahārārtham ,",
  "SA01n791:4": "rūpādīnāṃ bahūnāṃ bahudhābhinnalakṣaṇasaṃjñānāmekayā sāmudāyikyā sattvaprajñaptyā'kṛcchreṇa ehi yāhi ityeva mādi saṃvyavaharaṇāt |",
  "SA01n791:5": "lokānuvṛttyartham,",
  "SA01n791:6": "na hi loke dharmamātrasaṃjñābhiḥ sarvaḥ saṃvyavahāro nirūḍhaḥ kiṃtarhi prāyeṇa sattvasaṃjñayā |",
  "SA01n791:7": "tasmāllokena saha saṃvyavaharadbhirāryairavaśyaṃ so'nuvartitavya iti |",
  "SA01n791:8": "anutrāsārtham,",
  "SA01n791:9": "pratītyasamutpādadharmatāyāma kovidāḥ sahasāditaḥ sarvathā sattvābhāvaṃ śrutvottrasyeyuriti |",
  "SA01n791:10": "ātmanaḥ pareṣāṃ ca doṣavattvaguṇavattvodbhāvanārtha ca,",
  "SA01n791:11": "itarathā hi sattvaprajñaptimantareṇa saṃkleśavyavadānalakṣaṇamātradeśanāyāṃ satyāmamuṣmin saṃtāne'mī doṣāḥ prahīṇā amī vā guṇā utpannā iti na śakyate vijñātumiti ||",
  "SA01n791:12": "pudgalavyavasthānaṃ punaścaritādiprabhedena saptavidham ||",
  "SA01n791:13": "tatra rāgādi caritastīvrāyatarāgaḥ,",
  "SA01n791:14": "hone'pi rañjanīye vastunyadhimātrarāgotpādādutpannasya ca ciramanubandhāt |",
  "SA01n791:15": "ityevaṃ yāvadvitarkacarito yathāsvaṃ vastuni yojayitavyaḥ |",
  "SA01n791:16": "samabhāga caritaḥprakṛti[stha]ḥ saṃkleśaḥ autkaṭayamāndyavivarjitasamāva sthe kleśa ityarthaḥ,",
  "SA01n791:17": "yathāvastvanurūpaṃ kleśasamudācārāt |",
  "SA01n791:18": "mandarajaskaḥ prakṛtisthaḥ tanutarakleśaḥ,",
  "SA01n791:19": "prakṛtisthebhya uktalakṣaṇebhyastanutarāḥ kleśā asya,",
  "SA01n791:20": "so'yaṃ prakṛtisthaḥ,",
  "SA01n791:21": "utkaṭe'pi vastuni pūrvapratipakṣābhyāsavaśena prakṛtyā mṛdukleśasamudācārāditi ||",
  "SA01n791:22": "śrāvakayāniko gotrendriyapraṇidhānāśayālaṃvanapratipattiphalaprabhedairnidiṣṭo veditavyaḥ |",
  "SA01n791:23": "prakṛtyā mṛdvindriyatvaṃ punarasya pratyekabuddhabodhisattvendriyā pekṣayā,",
  "SA01n791:24": "itarathā hi dharmānusāryādayastīkṣṇendriyā ityetadvirudhyeta |",
  "SA01n791:25": "tatrānutpāditapūrvanirvedhabhāgīyo'prāptapūrvakaphalaśca khaḍgaviṣāṇakalpo bhavatyeka vihārī,",
  "SA01n791:26": "tadanyaḥ pratyekajino vargacārī draṣṭavyaḥ |",
  "SA01n791:27": "vyākaraṇaṃ ca pratyalabhata ityaṣṭābhyāṃ bhūmāvanutpattikeṣu dharmeṣu kṣāntiṃ pratilabhata ityarthaḥ ||",
  "SA01n791:28": "asaṃbhṛtasaṃbhārādayo mokṣabhāgīyānāṃ ca mṛdumadhyādhi mātratayā nirvedhabhāgīyotpādanaṃ satyābhisamayaṃ ca pratiniyatāniyata tajjanmakālikatvādyathākramaṃ veditavyāḥ |",
  "SA01n791:29": "tatra satyādhipateye dharme'dhimuktiprasādalakṣaṇāni mokṣabhāgīyāni,",
  "SA01n791:30": "tatraiva dharmanidhyānakṣāntilakṣaṇāni nirvedhabhāgīyāni,",
  "SA01n791:31": "śraddhāpradhānatvātprajñāpradhānatvācca yathākramam |",
  "SA01n791:32": "laukikā gradharmaprakṛtyaiva kṣaṇika ityaprāvandhika ityarthaḥ |",
  "SA01n791:33": "no tu vāsanāparihāṇita iti nirvāṇādhikārikasya kuśalamūlasyotpāditapūrvasyāpunarutpādyatvāt ||",
  "SA01n791:34": "mṛdu mokṣabhāgī yamadhikṛtyoktaṃ bhagavatā -",
  "SA01n791:35": "samyagdṛṣṭiradhimātraṃ laukikī yasya vidyate |",
  "SA01n791:36": "api jātisahastrāṇi nāsau gacchati durgatim ||iti ||",
  "SA01n791:37": "api khalu caturvidhaṃ mokṣabhāgīyam - ādhikārikamādhimokṣikamādhikāmikamābhigāmikaṃ ca |",
  "SA01n791:38": "kuśala dharmacchanda mupādāya yāvanmokṣārtha kriyate tadādhikārikam |",
  "SA01n791:39": "tatpratisaṃyukta deśanādhimokṣasahagataṃ yattadādhimokṣikam |",
  "SA01n791:40": "prītiprasādasahagatamokṣālaṃbanamanaskārabahulaṃ yattadādhikāmikam |",
  "SA01n791:41": "nirvedhabhāyīyotpāda niyataṃ tatraiva janmani yattadābhigāmikam ||",
  "SA01n791:42": "nirvedhamāgīyaṃ ṣaḍvidham - ānulomikaṃ prākarṣikaṃ prātivedhikamanyapāriṇāmikamaikajanmikamekāsanikaṃ ca |",
  "SA01n791:43": "tatra yatsatyā lambanakāramādito mṛdukaṃ kuśalamūlamutpadyate tadānulomikam |",
  "SA01n791:44": "yanmadhyaṃ tatprākarṣikam,",
  "SA01n791:45": "tataḥ tatprakṛṣṭataratvāt |",
  "SA01n791:46": "yadadhimātraṃ satyaprativedhāya tatraiva janmani saṃvartate tatprātivedhikam |",
  "SA01n791:47": "tatpunaryadani yatagotrāṇāṃ bodhiviśeṣāya pariṇāmyate tacca pratyekabuddhānāmanācāryakābhisaṃbodhāya janmāntare pariṇamati tadanyapāriṇāmikam |",
  "SA01n791:48": "yattatraiva janmani satyaprativedhāya saṃvartate tadaikajanmikam |",
  "SA01n791:49": "yattatraivāsane tadekāsanikamiti ||",
  "SA01n791:50": "kāyasākṣī vimokṣa lābhyanāgāmī,",
  "SA01n791:51": "aṣṭau vimokṣān kāyena sākṣātkṛtvopasaṃpadya viharaṇāt |",
  "SA01n791:52": "aṣṭau vimokṣā rūpī rūpāṇi paśyatītyevamādayaḥ paścānnirdekṣyante |",
  "SA01n791:53": "prajñāvimuktaḥ prajñāvipakṣakleśāvaraṇamātrāśeṣaprahāṇāt |",
  "SA01n791:54": "ubhayato bhāgavimuktaḥ sarvakleśasamāpattyāvaraṇābhyāṃ yo vimuktaḥ |",
  "SA01n791:55": "strotāpattiphalapratipannaka ekāsanikaṃ ni rvedhabhāgīyamārabhya yāvadādyaṃ phalaṃ na prāpnoti ||",
  "SA01n791:56": "kaḥ punardarśanamārgāvasāne ādyaṃ phalaṃ prāpnoti |",
  "SA01n791:57": "yaḥ pradeśavairāgyeṇāpi kāmebhyo'vīta rāgaḥ samyaktvaṃ niyāmamavakrāmati |",
  "SA01n791:58": "yastu pūrva laukikena mārgeṇa kāmāvacarān bhāvanāprahātavyān ṣaṭprakārān prahāya yatra yo vītarāgo bhavan paścātsamyaktvaṃ niyāmama vakrāmati sa ṣoḍaśe cittakṣaṇe sakṛdāgāmyeva bhavati |",
  "SA01n791:59": "navāpi prakārān prahāya kāmavītarāgo bhavan yo niyāmamavakrāmati so'nāgāmyeva bhavati ||",
  "SA01n791:60": "sarvadarśanaprahātavyaprahāṇe'pi trayāṇāmeva saṃyojanānāṃ prahāṇāt strotāpanna vacanam,",
  "SA01n791:61": "eṣāṃ mokṣaprāptibibandhanatvena prādhānyāt |",
  "SA01n791:62": "tathāhi satkāyadṛṣṭayā pañcopādānaskandhānātmata ātmīyataścābhiniveśyālayārāmatayā duḥkhānnoccalati |",
  "SA01n791:63": "uccalito'pi kathaṃcinmokṣaṃ prati śīlavrataparāmarśena vicikitsayā cāsanmārgābhiniveśātsanmārgasaṃśayanācca mithyā niryāti samyaktvamaniryāti ||",
  "SA01n791:64": "punaḥ satkāyadṛṣṭayā jñeye vipratipadyate,",
  "SA01n791:65": "duḥkhamātra [ā]tmātmīyalakṣaṇa samāropaṇāt |",
  "SA01n791:66": "śīlavrataparāmarśena dṛṣṭau,",
  "SA01n791:67": "tayā śuddhipratyayanāt |",
  "SA01n791:68": "vicikitsayā pratipakṣe,",
  "SA01n791:69": "ratnatrayāniścayanāditi ||",
  "SA01n791:70": "sakṛdā[gā]miphalapratipannakaḥ darśanamārgādūrdhva kāmāvacarasya yāvanmadhyamadhyasya kleśaprakārasya prahāṇamārge yaḥ pudgalaḥ |",
  "SA01n791:71": "sakṛdāgāmī madhyamṛdoḥ kleśaprakārasya prahāṇa mārga parisamāptau yaḥ pudgalaḥ |",
  "SA01n791:72": "anāgāmi phalapratipannakaḥ sakṛdāgāmiphalādūrdhva kāmāvacarāṇāṃ mṛdvadhimātra mṛdumadhyayoḥ kleśaprakārayoḥ prahāṇamārge yaḥ pudgalaḥ |",
  "SA01n791:73": "anāgāmī navamasya mṛdumṛdoḥ kleśaprakārasya prahāṇāya mārgaparisamāptau yaḥ pudgalaḥ ||",
  "SA01n791:74": "sarvakāmāvacarabhāvanāprahātavyaprahāṇe'pi pañcānāmavarabhāgīyānāṃ saṃyojanānāṃ prahāṇādanāgāmivacanaṃ sūtre eṣāṃ gatidhātvavarakāraṇatvena prādhānyāt |",
  "SA01n791:75": "gatyavaraṃ punaḥ narakatiryakpretagatayaḥ |",
  "SA01n791:76": "dhātvavaraṃ kāmadhātuḥ |",
  "SA01n791:77": "tatra satkāyadṛṣṭiśīlavrataparāmarśavicikitsābhiḥ gatya varāsamatikrāntatvātkāraṇatvam |",
  "SA01n791:78": "kāmacchandavyāpādābhyāṃ dhātvavarāsamatikramāditi ||",
  "SA01n791:79": "traidhātukasarvakleśaprahāṇe'pi pañcānāmūrdhvabhāgīyānāṃ prahāṇādarhadvacanam,",
  "SA01n791:80": "ūrdhvopādānāparityāgakāraṇatvena prādhānyam |",
  "SA01n791:81": "tatra rūpārūpyarāgābhyāṃ kāmadhātau ūrdhvopādānaṃ rūpārūpyadhātūpapattirityarthaḥ |",
  "SA01n791:82": "auddhatyamānāvidyābhirurdhvāparityāgaḥ,",
  "SA01n791:83": "tṛṣṇāmānavicikitsottaradhyāyitvena satra saṃkleśāditi ||",
  "SA01n791:84": "kulaṃ kulaḥ kulaḥ stro tāpanna eva sakṛdāgāmiphala pratipannako deveṣu vā manuṣyeṣu vā niyamena dvau bhavau saṃsṛtya parinirvāti |",
  "SA01n791:85": "ekavīcikaḥ sakṛdāgāmyevānāgāmiphalapratipannako deveṣvevaikaṃ bhavaṃ saṃsṛtyaṃ parinirvāti |",
  "SA01n791:86": "ekā vīcirantaraṃ janmāvakāśo'sya so'yamekavīcikaḥ |",
  "SA01n791:87": "antarāparinirvāyī yena kleśāvedhenopapattideśaṃ gatvā pratisandadhyāttatparikṣaye sati yenānuśayamātreṇa maraṇādūrdhva skandhānabhinirvartayan tadavaśeṣe satyantarābhavamabhinirvartya pūrvābhyastamārgasaṃmukhībhāvādeva sa viśiṣṭānuśaya prahāṇe parinirvāti |",
  "SA01n791:88": "sa punarupapattideśaṃ pratyanuccalito ccalitamātradūragabhāvasthatayā tri vidho veditavyaḥ satpuruṣagatisūtrānusāreṇa |",
  "SA01n791:89": "anabhisaṃskāreṇa yo mārga saṃmukhīkṛtyeti pūrva svabhyastatvātsvarasavāhitayā'prayatne[ne]tyarthaḥ |",
  "SA01n791:90": "viparyayādabhisaṃskāraparinirvāyī |",
  "SA01n791:91": "ūrdhvastrotā dvividhaḥ - akaniṣṭhago bhavāgragaśca |",
  "SA01n791:92": "tatra akaniṣṭhaga āsvādanābahulatayotpannotpannamṛdvādidhyānaprakārāsvādanāt brahmakāyikānārabhya nirantaraṃ sarveṣu sthānāntareṣu sakṛtsakṛdupapadyamāno yāvadakaniṣṭhānpraviśya parinirvāti |",
  "SA01n791:93": "bhavāgragaścaturthasya dhyānasyāvyavakīrṇabhāvitvāt kevalaṃ śuddhāvāsān parihṛtya tathaiva yāvadbhavāgra gatvā parinirvāti |",
  "SA01n791:94": "vyavakīrṇabhāvitasya caturthasya dhyānasya mṛdvādipañcaprakārabhāvitatvā dyathākramaṃ pañcasu śuddhāvāseṣūpapattirveditavyā |",
  "SA01n791:95": "cetayitvā'cetayitveti svayamātmānamupakramamāṇo'nu[pa]kramamāṇo vetyarthaḥ |",
  "SA01n791:96": "dṛṣṭadharmasukhavihārātparihāṇameti laukikebhyo dhyānebhya ityarthaḥ |",
  "SA01n791:97": "indriyottāpanaṃ punaradhimātratānayanaṃ tīkṣṇakaraṇamityarthaḥ |",
  "SA01n791:98": "ata evākopyadharmā bhavyaścendriyāṇyuttāpayitumiti noktam,",
  "SA01n791:99": "prakṛtyā tīkṣṇendriyatvāt ||",
  "SA01n791:100": "kāmāvacararūpāvacara eva bodhisattvo nārūpyā vacaraḥ,",
  "SA01n791:101": "prabhāvaprāptasya sattvaparipācanānāyatanatāmupādāya tatrānupapattitaḥ |",
  "SA01n791:102": "ārūpya dhātuvyavakarṣitena dhyāneneti paryudastārūpyopapattikena samādhinetyarthaḥ |",
  "SA01n791:103": "dhyānasukhaviharatyaparihīṇa eva dhyānebhyaḥ,",
  "SA01n791:104": "dhyānavyāvartanakuśalatvāt |",
  "SA01n791:105": "sattvaparipācanārtha kāmadhātāvapi bodhisattva upapadyata iti veditavyam ||",
  "SA01n791:106": "sarvā bodhisattvacaryāmiti tuṣitabhavanavāsamupādāya yāvanmāraparājayam |",
  "SA01n791:107": "buddhacaryā ca darśayatī tyabhisaṃbodhimupādāya yāvanmahāparinirvāṇam ||",
  "SA01n791:108": "adhimukticārī bodhisattvagotre vyavasthita ādito mahābodhiprasthānamupādāya yāvatpramuditāṃ bhūmiṃ na praviśati,",
  "SA01n791:109": "pratyātmaṃ lokottarābhigamā bhāvāt |",
  "SA01n791:110": "adhyāśayacāro daśasu bhūmiṣu,",
  "SA01n791:111": "lokottareṇādhigamena viśuddhāśaya tvāt |",
  "SA01n791:112": "nimittacārī ṣaṭsu bhūmiṣu,",
  "SA01n791:113": "anicchato'pi nimittavyavakiraṇāt |",
  "SA01n791:114": "animittacārī saptamyām,",
  "SA01n791:115": "yatnaṃ kurvato yāvadicchaṃ nimittāsamudācārāt |",
  "SA01n791:116": "anabhisaṃskāracārī śeṣāsu bhūmisu,",
  "SA01n791:117": "vaipākikanirvikalpajñānapratilambhāditi ||",
  "SA01n791:118": "sakṛnnairyāṇikaḥ sakṛttraidhātukāvacarānkleśān prajahāti |",
  "SA01n791:119": "prakāraśa ityadhimātrādhimātrānkāmarūpārūpyāvacarānbhāvanāprahātavyānanuśayān prajahāti,",
  "SA01n791:120": "evaṃ yāvan mṛdumṛdūn darśanaprahātavyān na tu laukikamārgavadbhūmiprakārabhedena pṛthakpṛthagityarthaḥ |",
  "SA01n791:121": "tatredaṃ jñāpakaṃ yathoktamaṃgulyagrasūtre - “ yatkiṃcidrūpaṃ yāvadvijñānamatītānāgatapratyutpannamiti vistareṇa yāvaddūre yadvā'ntike tatsarvamekadhyamasaṃkṣipyakaṃ bhāgaṃ karotyekaṃ piṇḍamekaṃ puñjamekaṃ rāśiṃ karotyekaṃ kṛtvā'taḥ pratisaṃśikṣate sarvametadanityaṃ sarva duḥkhamiti vistaraḥ |",
  "SA01n791:122": "dvayorevādyantayoḥ phalayoḥ prajñāpyate |",
  "SA01n791:123": "tayostraidhātukasarvadarśanabhāvanāprahātavyāśeṣaprahāṇaprabhāvitatvādyathākramam |",
  "SA01n791:124": "madhyayostu na prajñāpyate,",
  "SA01n791:125": "tayordṛṣṭasatyasya kāmavacarāṇāmeva bhāvanā prahātavyānāṃ sāvaśeṣaniravaśeṣaprahāṇaprabhāvitatvāt |",
  "SA01n791:126": "sakṛnnairyāṇikaṃ cādhikṛtya vibhaṅgasūtre strotāpannānantaramarhadvyavasthānaṃ veditavyam |",
  "SA01n791:127": "sa dṛṣṭe dharme yadyājñāṃ tārāgayati sarvato niḥśeṣamavītarāgatvātpraṇidhānavaśena kāmadhātāvupapadyate kṣipraparinirvāṇārtham ||",
  "SA01n791:128": "abhisamayavyavasthānaṃ daśavidham |",
  "SA01n791:129": "tatra dharmābhisamayaḥ satyādhipateyeṣu sūtrādiṣu dharmeṣu paratoghoṣamadhipatiṃ kṛtvā dhimātrasyādhimuktiprasādasya paścimamokṣabhāgīyasaṃgṛhītasya pratilambhaḥ |",
  "SA01n791:130": "tathāhi tadadhimuktiprasādapratilambhāttāni satyāni dharmābhisamayenābhisamitānītyucyante |",
  "SA01n791:131": "arthābhisamayasteṣveva dharmeṣu yoniśomanaskāra madhipatikṛtvā'dhimātrāyāḥ satyeṣu dharmanidhyānakṣānte [: ]",
  "SA01n791:132": " paścimanirvedhabhāgīya saṃgṛhī[tā]yāḥ pratilambhaḥ |",
  "SA01n791:133": "sā punardharmanidhyānakṣāntistrividhena yoniśomanaskāreṇa prabhāvitā adhimātramṛdunā tajjanmakāleṣūṣmagateṣu,",
  "SA01n791:134": "adhi mātramadhyena mūrdhvasu kṣāntiṣu ca,",
  "SA01n791:135": "adhimātrādhimātreṇa laukikeṣvagradharmeṣviti |",
  "SA01n791:136": "tattvābhisamayo darśanamārgaḥ |",
  "SA01n791:137": "tatra punaḥ satyavyavasthāpanānyabhisamayāntikāni saṃvṛtijñānāni pratilambhato lokottarajñānādhipatyena tadabījapoṣaṇānna tu sammukhīkaroti ṣoḍaśānāṃ darśanamārgacittakṣaṇānāṃ nirantaratvena laukikacittānavakāśāt |",
  "SA01n791:138": "pṛṣṭhābhisamayo darśanamārgādūrdhvasarvabhāvanāmārgo laukiko lokottaro vā |",
  "SA01n791:139": "ratnābhisamayaḥ samyaksaṃbuddho vata bhagavān,",
  "SA01n791:140": "svākhyāto'sya dharmavinayaḥ,",
  "SA01n791:141": "supratipannaḥ śrāvakasaṃgha ityevamavetya niścityāryaśrāvakasya buddhādiṣu prasādaḥ |",
  "SA01n791:142": "asamudācārābhisamayo yasyākaraṇasaṃvarasyāyaṃkāntaśīla saṃgṛhītasya lābhāttadvipakṣanarakādyasamudācāraṃ pratyevaṃ niścayaḥ pravarttate kṣoṇā me narakāḥ ityevamādiḥ so'samudācārābhisamayaḥ |",
  "SA01n791:143": "niṣṭhābhisamayaḥ sarvadauṣṭhulyānāṃ pratiprastrabdhirityevamādiryathā mārgasatye niṣṭhāmārgo nirdiṣṭaḥ |",
  "SA01n791:144": "eta eva saptābhisamayāḥ śrāvakāṇāṃ paratoghoṣamāgamya pratilambhataḥ śrāvakābhisamaya ityucyate |",
  "SA01n791:145": "paratoghoṣamanāgamya pratilambhataḥ pratyeka[buddha]bhisamaya iti |",
  "SA01n791:146": "bodhisattvābhisamaya eṣu saptasvabhisamayeṣu bodhisattvasya yā samudāgamakṣāntiḥ śrāvakapratyekabuddhavinayo pāyakauśalyārtha no tu sākṣātkriyā sattvāpekṣayā hīnayānāniryāṇāt |",
  "SA01n791:147": "apikhalu tatprathamato bodhisattvasya bhūmipraveśā'bhisamaya ityucyate ||",
  "SA01n791:148": "etaṃ cābhisamaya niśrityocyate - śrāvakābhisamayādbodhisattvābhisamasya kaḥ prativiśeṣaḥ ālaṃbanaviśeṣato vaipulyālaṃvanatvāt |",
  "SA01n791:149": "upastambhaviśeṣataḥ paripūrṇamahākalpāsakhyeyamahā puṇyajñānasaṃbhāraparipūraṇāt |",
  "SA01n791:150": "prativedhaviśeṣataḥ pudgaladharmanairātmyādhipateyadharmaprayogavedhato lokottareṇa jñānena tadubhayaprativedhāt abhyupagamaviśeṣataḥ svātmasamatayā sarvasattvā bhyupagamāt |",
  "SA01n791:151": "niryāṇaviśeṣato daśabhirbhūmibhirniryāṇāt |",
  "SA01n791:152": "parigraha viśeṣato'pratiṣṭhitanirvāṇaparigrahaṇā t ||",
  "SA01n791:153": "pratiṣṭhāparivāraviśeṣato buddhakṣatrapariśīdhanādvineyajanopagrahaṇācca |",
  "SA01n791:154": "abhijanmaviśeṣataḥ pitṛvaṃśasaṃdhārakaurasaputralakṣaṇatvāt |",
  "SA01n791:155": "janmaviśeṣataḥ pariṣanmaṇḍaleṣūpapannaḥ |",
  "SA01n791:156": "phalaviśeṣaśca punaḥ [āśraya] parivṛttiviśeṣataḥ kliṣṭākliṣṭasarvaprakāra dauṣṭhulyaprahāṇātsarvaniruttaraguṇāśrayatvenāśrayaparivartanāt |",
  "SA01n791:157": "guṇasamṛddhiviśeṣato balavaṃśāradyāveṇikabuddhadharmādyaparimitaguṇaniṣpatteḥ |",
  "SA01n791:158": "pañcākāraviśeṣato viśuddhayādiviśeṣāt |",
  "SA01n791:159": "tatra viśuddhiviśeṣaḥ savāsanakleśa prahāṇāt |",
  "SA01n791:160": "pariśuddhiviśeṣo buddhakṣetrapariśodhanāt |",
  "SA01n791:161": "kāyaviśeṣo dharma kāyapariniṣpādanāt |",
  "SA01n791:162": "bhogaviśeṣaḥ sadā bodhisattveḥ saha parṣanmaṇḍaleṣu vicitradharmasaṃbhogāt |",
  "SA01n791:163": "kamaviśeṣo yathārha nirmāṇeḥ samantā danantāparyanteṣu lokadhātuṣu buddhakṛtyānuṣṭhānāditi |",
  "SA01n791:164": "kāyatrayaviśeṣataḥ svabhāvikasāmbhāgikanairmāṇikāyapariniṣpattilābhāt |",
  "SA01n791:165": "nirvāṇaviśeṣato nirupadhiśeṣe nirvāṇadhātau sarvasattvahitāya sarvaguṇāsamucchedāt |",
  "SA01n791:166": "miśropamiśrajñānaśaktilābhaviśeṣataḥ suviśuddhadharmadhātvekarasatayā tadāśritāsu sarvākāravarajñatāsu pratyekaṃ sarvabuddhānāṃ sāmarthyāt |",
  "SA01n791:167": "āvaraṇaviśuddhiviśeṣataḥ sarvakleśajñeyāvaraṇaprahāṇāt |",
  "SA01n791:168": "miśropamiśrakarmakriyāviśeṣata ekaikasattvavinayanaṃ prati sarvabuddhādhipatyāt |",
  "SA01n791:169": "abhisaṃbodhinirvāṇasaṃdarśanopāyaviśeṣato daśasu dikṣu yathāyogaṃ sarvalokadhātuṣu yāvadaparāntaṃ punaḥpunarbuddhotpādādi saṃdarśanena sarvavineyajanaparipācanavimocanāt |",
  "SA01n791:170": "pañcākāraparitrāṇaviśeṣataśca veditavya upadravādiparitrāṇāt |",
  "SA01n791:171": "tatra upadravaparitrāṇaṃ nagarapraveśādibhi randhādīnāṃ cakṣurādipratilambhāt |",
  "SA01n791:172": "anupāyaparitrāṇaṃ laukika samyagdṛṣṭipratilambhena sarvakudṛṣṭivivecanāt |",
  "SA01n791:173": "apāyaparitrāṇaṃ darśanamārgotpādanena durgatisamatikramaṇāt satkāyaparitrāṇamarhattvasākṣātka raṇena traidhātukavi mokṣāṇāt |",
  "SA01n791:174": "yāna paritrāṇaṃ bodhisattvānāṃ hīnayāna vicchandanāditi ||",
  "SA01n791:175": "vaiśaṃṣikaguṇā āryaśrāvakairbhāvanāmārge vā'bhinirhriyante'śaikṣamārge vetyata eṣāṃ pṛṣṭhaniṣṭhābhisamayābhyāṃ saṃgraho veditavyaḥ |",
  "SA01n791:176": "te punarmaitryādayo yathā sūtrāntareṣu nirdiṣṭāḥ śrāvakayāne mahāyāne ca tathaiva veditavyāḥ |",
  "SA01n791:177": "teṣāṃ cāya samāsena pañcabhirākārairyathāyogaṃ lakṣaṇanirdeśo veditavyaḥ - niśrayata ālaṃbanata ākārataḥ svabhāvataḥ sahāyataśca ||",
  "SA01n791:178": "tatra tāvat maitryā dhyānaṃ niśrayaḥ,",
  "SA01n791:179": "sattvā ālaṃbanam,",
  "SA01n791:180": "sukhena saṃprayujyerannityākāraḥ,",
  "SA01n791:181": "samādhiḥ prajñā ca svabhāvaḥ śamathavipaśyanāsaṃgṛhītatvātsarvaguṇānām,",
  "SA01n791:182": "cittacaitasikāḥ sahāyā ityevaṃ karuṇādiṣu yathāyogaṃ yojayitavyam |",
  "SA01n791:183": "upekṣayā sukhādiṣu sattveṣvanunayādyabhyupekṣaṇamaho vata saṃkleśādvimucyerannityayamākāro veditavyaḥ |",
  "SA01n791:184": "sa ca hitāśayavihāra ityucyate ||",
  "SA01n791:185": "aṣṭau vimokṣāḥ |",
  "SA01n791:186": "rūpī rūpāṇi paśyatyayaṃ prathamo vimokṣa iti vistaraḥ |",
  "SA01n791:187": "tatra kathaṃ rūpī tyucyate |",
  "SA01n791:188": "svātmanyā rūpyasamāpattisaṃniśrayeṇa rūpasaṃjñāyā abhibhāvanādrūpasaṃjñāsaṃniveśanādvā draṣṭavyāni rūpasaṃjñāsaṃmukhī karaṇādityarthaḥ |",
  "SA01n791:189": "kathaṃ rūpāṇi paśyatītyucyate |",
  "SA01n791:190": "suvarṇadurvarṇādīni rūpāṇyadhimucyadarśanāt |",
  "SA01n791:191": "kathaṃ vimokṣa ityucyate |",
  "SA01n791:192": "vimucyate'nena nirmāṇāvaraṇāditi kṛtvā |",
  "SA01n791:193": "adhyātmamarūpasaṃjñārūpya samāpattisaṃniśrayeṇa draṣṭari svātmani rūpasaṃjñāvibhāvanādarūpasaṃjñāsaṃniveśanādvādraṣṭari nāmasaṃjñāsaṃmukhīkaraṇādityarthaḥ |",
  "SA01n791:194": "śeṣaṃ pūrvavat |",
  "SA01n791:195": "śubhaṃ vimokṣaṃ kāyena sākṣātkṛtvopasaṃpadya viharata,",
  "SA01n791:196": "śubhāśubheṣu rūpeṣvanyonyāpekṣāsaṃjñāmanyonyānugamasaṃjñāṃ ca niśrityā [nyo]nyaikarasasaṃjñālābhāt ||",
  "SA01n791:197": "tathāhi śubhā ni rūpāṇyapekṣya tadanyeṣvaśubhānīti bhavatyaśubhāni vāpekṣya śubhānīti nānapekṣyaikajātīyānāmeva darśane śubhāśubhatābuddhyabhāvāt |",
  "SA01n791:198": "tathāhi śubheṣvapyaśūbhatānugatā'śubheṣvapi śubhatā,",
  "SA01n791:199": "śubhasaṃmatasyāpi tvaṅmātrasya keśādiṣaṭtriśadaśucidravyāntara bhāvādityevamanyonyaṃ sarvarūpāṇi miśrayitvā śubha taikarasākā rayā saṃjñayā vimucyate |",
  "SA01n791:200": "tasyaivaṃ rūpādivi mokṣavibhu tvalābhinaḥ śubhāśubhanirmāṇāvaraṇaṃ ca prahīyate tatra ca saṃkleśo tpattyāvaraṇam |",
  "SA01n791:201": "kaḥ punarnirmāṇe saṃkleśaḥ |",
  "SA01n791:202": "śubharūpanirmāṇe ā bhogaḥ,",
  "SA01n791:203": "aśubharūpanirmāṇe prāti kūlyamiti |",
  "SA01n791:204": "ākāśānantyāyatanādīni catvāryāryaśrāvakasya yānyanā śravānukūlāni śuddhāni tāni vimokṣakākhyāṃ labhante,",
  "SA01n791:205": "tadāsvādanavimokṣaṇāt |",
  "SA01n791:206": "ye te śāntā vimokṣā atikramya rūpāṇyārūpyāsteṣva saktiḥ pariśuddhiḥ |",
  "SA01n791:207": "tasyā āvaraṇamārūpyāsvādanamiti |",
  "SA01n791:208": "saṃjñāvedayitanirodhasya niśrayo naivasaṃjñānā saṃjñāyatanam,",
  "SA01n791:209": "ālaṃbanākārasahāyā na santi cittacaitasikānāmabhāvāt |",
  "SA01n791:210": "svabhāvastasya cittacaitasikānāṃ nirodhaḥ |",
  "SA01n791:211": "sa ca mokṣānusadṛśo vihāraḥ,",
  "SA01n791:212": "lokottareṇa mārgeṇa parivṛtyāśrayasyāryaśrāvakasya punaścitacaitasikānāmapyapravṛttyavasthāyāḥ paramaśāntatvāt kliṣṭamano'samudācārācca |",
  "SA01n791:213": "ete cāṣṭau vimokṣā vihārā ityucyante,",
  "SA01n791:214": "ebhirāryāṇāṃ viharaṇāt |",
  "SA01n791:215": "tatrāpi bahulamābhyāṃ vimokṣābhyāṃ viharanti,",
  "SA01n791:216": "tṛtīyenāṣṭamena ca pradhānatvāt |",
  "SA01n791:217": "ata eva cānayoḥ kāyena sākṣātkṛtyopasaṃpadya viharatīti vacanaṃ nānyeṣu rūpyarūpivimokṣāvaraṇāśeṣaprahāṇādyathākramam |",
  "SA01n791:218": "tayoḥ saṃpūrṇāśrayaparivṛttisākṣātkaraṇamupādāyetyaparaḥ paryāyaḥ ||",
  "SA01n791:219": "aṣṭāvabhibhvāyatanāni tatra adhyātmaṃ rūpasaṃjñī bahirdhā rūpāṇi paśyati parīttāni suvarṇadurvarṇāni hīnapraṇī tāni,",
  "SA01n791:220": "tāni khalu rūpāṇyabhibhūya jānātyabhibhūya paśyati tathā ca saṃjñī bhavati |",
  "SA01n791:221": "idaṃ prathamamabhibhvāyatanam |",
  "SA01n791:222": "adhyātmaṃ rūpasaṃjñī bahirdhā rūpāṇi paśyatyadhimātrāṇi suvarṇadurvarṇāni vistareṇa yāvattayā ca saṃjñī bhavati |",
  "SA01n791:223": "idaṃ dvitīyamabhibhvāyatanam |",
  "SA01n791:224": "ityete dve abhibhvāyatane rūpī rūpāṇi paśyatītyetasmādvimokṣādabhinirhriyete |",
  "SA01n791:225": "adhyātmamarūpasaṃjñī bahirdhā rūpāṇi paśyati parīttāni vistareṇa yāvattathāsaṃjñī ca bhavati |",
  "SA01n791:226": "idaṃ tṛtīyamabhibhvāyatanam |",
  "SA01n791:227": "adhyātmamarūpasaṃjñī bahirdhā rūpāṇi paśyatyadhimātrāṇi yathā tathāsaṃjñī ca bhavati |",
  "SA01n791:228": "idaṃ caturthamabhibhvāyatanam |",
  "SA01n791:229": "ityete dve abhibhvāyatane adhyātmamarūpasaṃjñī bahirdhā rūpāṇi paśyatītyeta smādvimokṣādabhinirhriyete |",
  "SA01n791:230": "evaṃ kṛtvā dvābhyāṃ vimokṣābhyāṃ catvāryabhibhvāyatanāni veditavyāni |",
  "SA01n791:231": "adhyātma[ma]rūpasaṃjñī bahirdhā rūpāṇi paśyati nīlāni nīlavarṇāni nīlanidarśanāni nīlanirbhāsāni |",
  "SA01n791:232": "tadyathā umakāpuṣpaṃ saṃpannaṃ vā vārāṇasīyakaṃ vastraṃ nīlaṃ nīlavarṇa nīlanidarśanaṃ nīlanirbhāsamevamevādhyātmamarūpasaṃjñī bahirdhā rūpāṇi paśyati nīlāni yāvannī lanirbhāsāni tāni khalu rūpāṇyabhibhūya jānātyābhibhūya paśyati tathāsaṃjñī ca bhavati |",
  "SA01n791:233": "idaṃ pañcamamabhibhvāyatanam |",
  "SA01n791:234": "adhyātmamarūpasaṃjñī bahirdhā rūpāṇi paśyati pītāni yāvatpītanirbhāsāni |",
  "SA01n791:235": "tadyathā karṇikārapuṣpaṃ saṃpannaṃ vā vārāṇasīyakaṃ vastraṃ pītaṃ pītavarṇamiti vistaraḥ |",
  "SA01n791:236": "idaṃ ṣaṣṭhamabhibhvāyatanam |",
  "SA01n791:237": "adhyātmamarūpasaṃjñī bahirdhā rūpāṇi paśyati lohitāni yāvallohitanirbhāsāni |",
  "SA01n791:238": "tadyathā vandhujīvaka puṣpaṃ saṃpannaṃ vā vārāṇasīyaṃ vastraṃ lohitaṃ lohita[varṇa]miti vistaraḥ |",
  "SA01n791:239": "idaṃ saptamamabhibhvāyatanam |",
  "SA01n791:240": "adhyātmamarūpasaṃjñī bahirdhā rūpāṇi paśyatyavadā tānyavadātavarṇā nyavadātanidarśanānyavadātanirbhāsāni |",
  "SA01n791:241": "tadyathā uṣasi tārakāyā varṇa saṃpanna vā vārāṇasīyakaṃ vastramavadātamavadāta varṇamavadātanidarśanamavadātanirbhāsamevamevādhyātmamarūpasaṃjñī bahirdhā rūpāṇi paśyatya vadātānyavadātavarṇānyavadātanidarśanānyavadātanirbhāsāni tāni khalu rūpāṇyabhibhūya jānātyabhibhūya paśyati tathāsaṃjñī ca bhavati |",
  "SA01n791:242": "idamaṣṭamamabhibhvāya tanam |",
  "SA01n791:243": "etāni catvāri śubhaṃ vimokṣaṃ kāyena sākṣātkṛtvopasaṃpadya viharatītyetasmā dvimokṣādabhinirhriyate ||",
  "SA01n791:244": "tatra vimokṣairālaṃbanamadhimucyate parīttādikam,",
  "SA01n791:245": "abhibhvāyatanaistvabhibhavati,",
  "SA01n791:246": "tadantardhā nādyatheṣṭaṃ vā karaṇādvaśavartamānatāmupādāya |",
  "SA01n791:247": "tatra parīttāni rūpāṇi sattvasaṃkhyātānyalpapramāṇatvāt |",
  "SA01n791:248": "adhimātrāṇyasattvasaṃkhyātāni gṛhavimānaparvatādīni mahāpramāṇatvāt |",
  "SA01n791:249": "suvarṇadurvarṇāni śubhāśubhavarṇasaṃgṛhītāni |",
  "SA01n791:250": "hīnapraṇītāni mānuṣyakadivyāni yathākramam |",
  "SA01n791:251": "tāni khalu rūpāṇyabhibhūye ti vaśe vartayitvā |",
  "SA01n791:252": "jānātīti śamathamārgeṇa |",
  "SA01n791:253": "paśyatīti vipaśyanāmārgeṇa |",
  "SA01n791:254": "tathāsaṃjñī ca bhavatītyabhibhūte nābhi bhūte vā tannirabhimānasaṃjñitāmupādāya |",
  "SA01n791:255": "nīlānītyuddeśapadam |",
  "SA01n791:256": "nīlavarṇāni sahajāṃ nīlatāmupādāya |",
  "SA01n791:257": "nīlanidarśanāni saṃyoganīlatāmupādāya |",
  "SA01n791:258": "nīlanirbhāsāni tadubhayoḥ prabhānirmokṣabhāsvaratāmupādāya |",
  "SA01n791:259": "yathā nīlānyevaṃ pītalohitāvadātāni vistareṇa veditavyāni |",
  "SA01n791:260": "dṛṣṭāntadvayaṃ caikaikasmin sahajasāṃyogikavarṇodbhāvanatāmupādāya |",
  "SA01n791:261": "aparaḥ paryāyasta dyathā nīlamiti puṣpavastrayoḥ samānamuddeśapadam |",
  "SA01n791:262": "nīlavarṇamiti puṣpamevādhikṛtya,",
  "SA01n791:263": "tasya sāṃyogikanīlatvasaṃbhavāt |",
  "SA01n791:264": "nīlanirbhāsamityucyate puṣpavastre adhikṛtya,",
  "SA01n791:265": "dvayorapi bhāsvaratvasaṃbhavāt |",
  "SA01n791:266": "ityevaṃ kṛtvā dṛṣṭānte'pi tadyathomakāpuṣpaṃ saṃpannaṃ vā vārāṇasīyakaṃ vastraṃ nīlaṃ nīlavarṇamityevamādinirdeśa upapanno bhavati |",
  "SA01n791:267": "evaṃ pītādikaṃ yojayitavyam |",
  "SA01n791:268": "śiṣṭaṃ yathādhimokṣeṣu |",
  "SA01n791:269": "kiṃ śiṣṭam |",
  "SA01n791:270": "adhyātmaṃ rūpasaṃjñī bahirdhā rūpāṇi paśyatītye vamādi |",
  "SA01n791:271": "tatpunaryathā rūpī rūpāṇi paśyatītyevamādi nirdeśānusāreṇa draṣṭavyam ||",
  "SA01n791:272": "evamabhibhvāyata nairālaṃvanaṃ vaśe vartayitvā kṛtsnāyatanaiḥ kṛtsnaṃ spharati samantānantā paryantaṃ vistārayatītyarthaḥ |",
  "SA01n791:273": "tāni punaḥ kṛtsnāyatanāni daśa bhavanti |",
  "SA01n791:274": "tadyathā pṛthivīkṛtsnamapkṛtsnaṃ tejaḥkṛtsnaṃ vāyukṛtsnaṃ pītakṛtsnaṃ lohitakṛtsnamavadātakṛtsnamākāśānantyāyatanakṛtsnaṃ vijñānānantyāyatana kṛtsnaṃ ca |",
  "SA01n791:275": "kṛtsnāyataneṣu pṛthivyādīni yadi na vyavasthāpyeran tenāśrayamahābhūtairvinā tadupādāyarūpaṃ nīlādiakaṃ spharituṃ na śakyeta |",
  "SA01n791:276": "tasyāśrayasya rūpasya spharaṇasamṛddhimupādāyaiṣāṃ kṛtsneṣu vyavasthānaṃ veditavyam |",
  "SA01n791:277": "śeṣaṃ yathāsaṃbhavaṃ vimokṣavadā kāśānantyāyatanakṛtsnādi ||",
  "SA01n791:278": "tatra vimokṣairārambhaḥ,",
  "SA01n791:279": "abhibhvāyataneḥ prayogaḥ,",
  "SA01n791:280": "kṛtsnāyatanaiḥ pariniṣpattirvimokṣāṇāṃ veditavyāḥ ||",
  "SA01n791:281": "araṇā vihārī yeṣāṃ sattvānāmābhāsaṃ gantukāmo bhavati teṣāmātmani kleśa samudācāramadhikṛtyānāgatavṛttāntaṃ vihāragata eva praṇidhijñāna balenāvalokya tathā tatsamīpamupasaṃkrāmati na vā yathā te tatrānunayapratidherṣyāmātsaryā dikaṃ kleśopakleśasaraṇaṃ notpādayanti |",
  "SA01n791:282": "ata idamucyate'raṇā dhyānaṃ niśritya kleśotpattyanurakṣāvihārasamṛddhāviti vistaraḥ |",
  "SA01n791:283": "praṇidhijñānaṃ tallābhī yadyadeva traiyadhvikādikajñeyavṛttāntaṃ jñātukāmobhavati,",
  "SA01n791:284": "tatra tatra mānasaṃ praṇidhāyedaṃ jānīyāmiti dhyānaṃ samāpadyate,",
  "SA01n791:285": "tato vyutthitasya tatpraṇidhānaṃ samṛdhyati,",
  "SA01n791:286": "tajjñeyaṃ jānātītyarthaḥ ||",
  "SA01n791:287": "dharmapratisaṃvit paryāyeṣu,",
  "SA01n791:288": "tadyathā'vidyādīnārabhyājñānamadarśanamanabhisamaya ityevamādiṣva vyāghātasamṛddhau yaḥ samādhiriti vistaraḥ |",
  "SA01n791:289": "arthapratisaṃvitsvasāmānyalakṣaṇe dharmāṇām,",
  "SA01n791:290": "arthāntarādyabhiprāye cāvyāghātasamṛddhāviti vistaraḥ |",
  "SA01n791:291": "niruktipratisaṃvijjanapadabhāṣāyāmiti prativiṣayaṃ yathāsvamanyonyasaṃjñāntarānuvyavahāre,",
  "SA01n791:292": "dharmanirvacane ceti tadyathā lujyate pralujyate tasmāllokaḥ,",
  "SA01n791:293": "rūpyate tasmādrūpa ityevamādike |",
  "SA01n791:294": "pratibhānapratisaṃviddharmaprabhedeṣviti dravyasantaḥ prajñaptisantaḥ saṃvṛtisantaḥ paramārthasanta ityevamādiṣu ||",
  "SA01n791:295": "ṛddhayabhijñā vicitraddhivikuvitasamṛddhāviti tadyathā eko bhūtvā bahudhā bhavatītyevamādau |",
  "SA01n791:296": "vicitrāṇāṃ śabdānāmanuśravasamṛddhāviti divyamānuṣyakādīnām |",
  "SA01n791:297": "parasattveṣu cittacarita praveśasamṛddhāviti sarāgādicittapracārayathābhūtajñānasamṛddhāvityarthaḥ |",
  "SA01n791:298": "pūrvāntacaryāyā anusmaraṇasamṛddhāvityatītaṃ janmaparaṃparāmārabhya nāmajātigotrādiprakāravṛttāyā ityarthaḥ |",
  "SA01n791:299": "cyutyutpādābhijñā divyena cakṣuṣā sattvānāṃ cyavamānānāmupapadyamānānāṃ suvarṇānāṃ durvarṇānāṃ sugatimapi gacchatāṃ durgati mapyaparāntamārabhya cyutyupapādasaṃdarśanasamṛddhau samādhyādayaḥ |",
  "SA01n791:300": "āsravakṣayajñāna samṛddhāviti yenopāyenāstravāḥ parikṣoyante,",
  "SA01n791:301": "yaścaiṣāṃ parikṣayastajjñānaniṣpattinimittamityarthaḥ ||",
  "SA01n791:302": "lakṣaṇānuvyañjanāni yatsamādhiprajñādhipatyena buddhā bhagavanto dvātriśatā lakṣaṇairaśītyānuvyañjanaiḥ vibhrājamānaṃ rūpakāyaṃ saṃdarśayanti vineyā nām |",
  "SA01n791:303": "tatsvabhāvāni tāni teṣāṃ veditavyāni,",
  "SA01n791:304": "dharmakāyaprabhāvitatvādbuddhānāṃ bhagavatāmiti |",
  "SA01n791:305": "vo dhisattvānāṃ tu tathāsaṃdarśanasamarthānāṃ samādhiprajñāsvabhāvāni |",
  "SA01n791:306": "tadanyeṣāṃ parṣanmaṇḍaleṣūpapannānāṃ tatsamutthitavipākasvabhāvāni veditavyāni ||",
  "SA01n791:307": "catastraḥ sarvakārāḥ pariśuddhayo buddhānāṃ bhagavatāṃ mahābhijñāprāptānāṃ ca bodhisattvānām |",
  "SA01n791:308": "tatra yathākāmamāśrayasyopādāna sthānaparityāgānāṃ samṛddhāviti yatrecchati tatropapattigrahaṇataḥ,",
  "SA01n791:309": "tasyāṃ copapattāvāyuḥsaṃskārānadhiṣṭhāya yāvadicchamavasthānataḥ,",
  "SA01n791:310": "yadecchati tadāyuḥsaṃskārotsarjanataśca yathākramam |",
  "SA01n791:311": "yathākāmamālaṃbanamadhikṛtya nirmāṇapariṇāmanajñānānāṃ samṛddhāvitya pūrvarūpādinirmāṇataḥ,",
  "SA01n791:312": "pūrvotpannānāṃ rūpādīnāṃ suvarṇāditvena pariṇāmataḥ,",
  "SA01n791:313": "sarvaprakārāvagamanataśca yathākramam |",
  "SA01n791:314": "yathākāmaṃ samādhimukhavaśavartisamṛddhāviti pratikṣaṇaṃ yatheṣṭamaparimitasamādhyantarasamāpattaye |",
  "SA01n791:315": "yathākāmaṃ dhāraṇīmukhasaṃdhāraṇasamṛddhāviti dvācatvāriṃśato'kṣarāṇāmanyatamākṣaramanasikāre tadādisarvadharmaparyāyābhilapanasāmarthyapratilambhāyetyarthaḥ ||",
  "SA01n791:316": "daśa balāni - sthānā sthānajñānabalaṃ karmasvakajñānabalaṃ dhyā navimokṣasamādhisamāpattijñānabalamindriyaparāparajñānabalaṃ nānādhimuktijñānabalaṃ nānādhātujñānabalaṃ sarvatragāminīpratipajjñāna balaṃ pūrvanivāsānusmṛtijñānabalaṃ cyutyupapādajñānabalamāsravakṣayajñānabalaṃ ca |",
  "SA01n791:317": "tatra sthānāsthānajñānabalaṃ dhyāna niśritya sarvaprakārahetvahetujñānāsaṃgāpratihatasaṃmukhībhāve samādhyādayaḥ |",
  "SA01n791:318": "evaṃ karmasvakajñānabalādiṣu sarvākārakarmasvakatājñānāsaṃgāpratihatasaṃmukhībhāva iti yojayitavyam ||",
  "SA01n791:319": "catvāri vaiśāradyāni - samyaksaṃbuddhasya vata me sata ime te dharmā anabhisaṃbuddhā ityatra māṃ kaścicchramaṇo vā devo vā māro vā brahmā vā sahadharmeṇa codayedvā nimittamapi na samanupaśyāmyetacca nimitta[ma] samanupaśyan kṣemaprāptaśca vaiśāradyaprāptaścodāramārṣabhaṃ sthānaṃ prajānāmi,",
  "SA01n791:320": "brahmacarya pravartayāmi,",
  "SA01n791:321": "pariṣadi samyak siṃhanādaṃ nadāmi |",
  "SA01n791:322": "kṣoṇāsravasya vata me sata ime āstravā aparikṣīṇā iti |",
  "SA01n791:323": "ye vā punarme śrāvakā[ṇā]ma ntarāyikā dharmā ākhyātāḥ tān pratiṣevamānasya nālamanta rāyāteti yo vā punarme śrāvakāṇāṃ niryāṇāya mārga ākhyāta āryonairyāṇiko nairvedhikaḥ sa vata na samyaṅniryāti tatkarasya samyagduḥ[kha] kṣayāya duḥkhasyāntakriyāyai ityatra māṃ kaścit śrama ṇo vā brāhma ṇo vā yāvatsiṃhanādaṃ nadāmoti vistareṇekaṃ kasmin vaktavyam |",
  "SA01n791:324": "tānyetāni vaiśāradyāni svārtha parārtha cārabhya veditavyāni |",
  "SA01n791:325": "tatra dvividhaḥ svārthaḥ - jñānaviśeṣaḥ prahāṇaviśeṣaśca |",
  "SA01n791:326": "dvividhaḥ parārthaḥ - vipakṣadharmavivarjanaṃ pratipakṣadharmaniṣevaṇaṃ ca |",
  "SA01n791:327": "tatrabhisaṃbodhivaiśāradyaṃ jñānātmakaṃ svārthamevārabhya sarvākāraṃ mayā saprabhedaparyantaṃ jñeyamabhisaṃbuddhamityetasyāḥ pratijñāyāḥ samyaṅniranuyojyatvena sarvasmin loke pratiṣṭhāpanasamṛddhau yaḥ samādhiriti pūrvavat |",
  "SA01n791:328": "evaṃ śeṣāṇyapi vaiśāradyāni yojayitavyāni |",
  "SA01n791:329": "sarvākārāḥ punarāstravāḥ savāsanāḥ kleśā draṣṭavyāḥ |",
  "SA01n791:330": "sarvākārā antarāyikkā dharmāḥ sarve sāṃkleśikāḥ vipakṣadharmā draṣṭavyāḥ |",
  "SA01n791:331": "sarvākāro nairyāṇiko mārgaḥ prayogamārgamārabhya yāvanniṣṭhāmārgo draṣṭavyaḥ ||",
  "SA01n791:332": "trīṇyāveṇikāni smṛtyupasthā nāni |",
  "SA01n791:333": "iha śāstā śrāvakāṇāṃ dharma deśayatyanukampakaḥ kāru ṇiko'rthakāmo hitaiṣī karuṇāya mānaḥ - idaṃ vo bhikṣavo hitāya idaṃ sukhāya idaṃ hitasukhāyeti |",
  "SA01n791:334": "tasya te śrāvakāḥ śuśrūṣante śrotramavadadhatyājñācittamupasthāpayanti pratipadyante dharmasyānudharmam |",
  "SA01n791:335": "tatra tathāgatasya na nāndī bhavati na saumanasyaṃ na cetasa utplāvitatvamupekṣakastatra tathāgato viharati smṛtaḥ saṃprajānan |",
  "SA01n791:336": "idaṃ prathamāveṇikaṃ smṛtyupasthānam |",
  "SA01n791:337": "yadāryaḥ sevate yadāryaḥ sevamāno'rhati gaṇamanuśāsitum |",
  "SA01n791:338": "punaraparaṃ śāstā śrāvakāṇāṃ dharma deśayati yāvadidaṃ hita sukhāya |",
  "SA01n791:339": "tasya te śrāvakā na śuśrūṣante yāvanna pratipadyante dharmasyānudharmam |",
  "SA01n791:340": "tatra tathāgatasya nāghāto bhavati nākṣāntirnāpratyayo na cetaso'nabhirāddhirupekṣakastatreti vistaraḥ |",
  "SA01n791:341": "idaṃ dvitīyam |",
  "SA01n791:342": "tṛtīye'yaṃ viśeṣaḥ - asyaike śrāvakāḥ śuśrūpante yāvatpratipadyante dharmasyānudharmameke na śuśrūṣante yāvanna pratipadyante dharmasyānudharmam |",
  "SA01n791:343": "tatra tathāgatasya na nāndo bhavati yāvaccetaso nā bhirāddhiriti |",
  "SA01n791:344": "etā[ni]trīṇi smṛtyupasthānāni śāsturgaṇaparikarṣaṇe yathākramaṃ sarvākārānunayapratighatadubhayasaṃkleśavāsanāyā asamudācārasamṛddhau samādhyādayaḥ ||",
  "SA01n791:345": "trīṇyarakṣāṇi |",
  "SA01n791:346": "pariśuddhakāyasamudācārastathāgataḥ |",
  "SA01n791:347": "nāsti tathā gatasyāpariśuddhakāyasamudācāratā yāṃ tathāgataḥ praticchādayitavyāṃ manyeta kaccinme pare vi[jā]nīyuriti |",
  "SA01n791:348": "evaṃ vāṅmanaḥsamudācārate veditavye |",
  "SA01n791:349": "ebhirnirvaktavyatayā nirāśaṅkatvātsvayaṃ śāstuvineyajanaparikarṣaṇamārabhya yatheṣṭaṃ nigṛhya prasajyāvavādānuśāsanīprayogaḥ samṛddhayatīti veditavyam ||",
  "SA01n791:350": "asaṃmoṣadharmatā sarvavineyakāryamārabhya yathāvatkṛtasya bhāṣitasya cābhilapanasamṛddhau samādhyādayaḥ ||",
  "SA01n791:351": "vāsanāsamudghātaḥ sarvajñasya sataḥ kleśajñeyāvaraṇaśeṣasūcakānāṃ kāyavākceṣṭitānāmasamudācārasamṛddhau samādhyādayaḥ ||",
  "SA01n791:352": "mahākaruṇā traidhātukāvacareṣu sarvasattveṣu nirantara sarvaprakāraduḥkhālaṃbana karuṇāvihārasamṛddhau samādhyādayaḥ ||",
  "SA01n791:353": "aṣṭādaśāveṇikā buddhadharmāstadyathā nāsti tathāgatasya skhalitam,",
  "SA01n791:354": "nāsti ravitam,",
  "SA01n791:355": "nāsti muṣitā smṛtiḥ,",
  "SA01n791:356": "nāstyasamāhitaṃ cittam,",
  "SA01n791:357": "nāsti nānātvasaṃjñā,",
  "SA01n791:358": "nāstya pratisaṃkhyāyopekṣā,",
  "SA01n791:359": "nāsti chandapa rihāṇiḥ,",
  "SA01n791:360": "nāsti vīryaparihāṇiḥ,",
  "SA01n791:361": "nāsti smṛtiparihāṇiḥ,",
  "SA01n791:362": "nāsti samādhiparihāṇiḥ,",
  "SA01n791:363": "nāsti prajñārihāṇiḥ,",
  "SA01n791:364": "nāsti vimuktiparihāṇiḥ,",
  "SA01n791:365": "sarvatathāgatasya kāyakarma jñānapūrvagamaṃ jñānānuparivarti,",
  "SA01n791:366": "sarva vākkarma jñānapūrvagamaṃ jñānānuparivarti,",
  "SA01n791:367": "sarva manaskarma jñānapūrvagamaṃ jñānānuparivarti,",
  "SA01n791:368": "atīte'dhvanyasaṅgamapratihataṃ jñānam,",
  "SA01n791:369": "anāgate'dhvanyasaṅgamapratihataṃ jñānam,",
  "SA01n791:370": "pratyutpanne'dhvanyasaṅgamapratihataṃ jñānamiti ||",
  "SA01n791:371": "eṣāṃ punarvyavasthānam,",
  "SA01n791:372": "tadyathā arhan bhikṣuḥ kṣīṇāsravaḥ grāmaṃ piṇḍāya carannekadā caṇḍena hastinā sārgha samāgacchati |",
  "SA01n791:373": "yathā caṇḍena hastinevaṃ caṇḍanāśvena,",
  "SA01n791:374": "canḍayā gavā,",
  "SA01n791:375": "caṇḍena kukkureṇa |",
  "SA01n791:376": "gahanaṃ vā kaṇṭakabāṭaṃ vā mṛdnāti |",
  "SA01n791:377": "alagarda vā padābhyāṃ samākrāmati |",
  "SA01n791:378": "tadrūpaṃ vā'gāraṃ praviśati yatrainaṃ mātṛgrāmo'yogavihitenopanimantrayati |",
  "SA01n791:379": "araṇye vā punamārga hitvā kumārgeṇa gacchati |",
  "SA01n791:380": "corairvā taskarairvā sārdha samāgacchati siṃhairvyāghrairvāpa ravṛkairvā ityevaṃ bhāgīyaṃ skhalitamarhatastathāgatasya sarveṇa sarva nāsti |",
  "SA01n791:381": "punarayamarhanne kadā'raṇye pravaṇe'nvāhiṇḍanmārgādapanaśya śūnyāgāraṃ praviśya śabdamudīrayati,",
  "SA01n791:382": "ghoṣamanuśrāvayati ,",
  "SA01n791:383": "mahārutaṃ ravati |",
  "SA01n791:384": "vāsanā doṣaṃ vā''gamya kliṣṭaṃ mahāhāsaṃ hasati,",
  "SA01n791:385": "dantavidarśakaṃ saṃcagdhitamupadarśayati |",
  "SA01n791:386": "ityevaṃbhāgīyamarhato ravitaṃ tathāgatasya sarveṇa sarva nāsti |",
  "SA01n791:387": "nāsti tathāgatasya muṣitā smṛtirakliṣṭacirakṛtacirabhāṣi tānusmaraṇatāmuṣādāya |",
  "SA01n791:388": "punaraparamarhan samāpannaḥ samāhito bhavati vyutthito'samāhitaḥ |",
  "SA01n791:389": "tathāgatasya tu sarvāvasthaṃ nāstyasamāhitaṃ cittam |",
  "SA01n791:390": "punaraparamarhannekāntenopadhā ca pratikramaṇasaṃjñī bhavati nirupadhike ca nirvāṇe śāntasaṃjñī |",
  "SA01n791:391": "tathāgatasya upadhau nirvāṇe ca nānātvasaṃjñā nāsti,",
  "SA01n791:392": "paramopekṣāvihāritāmupādāya |",
  "SA01n791:393": "punaraparamarhannapratisaṃkhyāya sattvārthakriyāmadhyupekṣate |",
  "SA01n791:394": "tathāgatasya tviyamevaṃbhāgīyā'pratisaṃkhyāyopekṣā nāsti |",
  "SA01n791:395": "punaraparamarhan jñeyāvaraṇaviśuddhimārabhyāprāptaparihāṇyā chandenā pi parihīyate vīrye ṇāpismṛtyā samādhinā prajñayā vimuktyā vimuktijñānadarśanenā pi parihīyate |",
  "SA01n791:396": "itīyaṃ saptākārā parihāṇistathāgatasya nāsti |",
  "SA01n791:397": "punaraparamarhannekadā kuśale kāyakarmaṇi pravartate,",
  "SA01n791:398": "ekadā'vyākṛte |",
  "SA01n791:399": "yathā kāyakarmaṇyevaṃ vākkarmaṇi manaskarmaṇi ca |",
  "SA01n791:400": "tathāgatasya trayāṇāmapi karmaṇāṃ jñāna pūrvagamatvājjñānānuparivartitvācca nāstyavyākṛtaṃ karma tatra jñānasamutthāpanatāmupādāya jñānapūrvagamam |",
  "SA01n791:401": "jñānasahacaratāmupādāya jñānānuparivarti |",
  "SA01n791:402": "punaraparamarhan traiyadhvikaṃ jñeyavastu na cābhogamātrātpratipadyate yenāsya saktaṃ jñānadarśanaṃ bhavati |",
  "SA01n791:403": "na ca sarva pratipadyate yenāsya pratihataṃ jñānadarśanaṃ bhavati |",
  "SA01n791:404": "tathāgatastraiyadhvikamābhogamātrāt sarva vastu pratipadyate |",
  "SA01n791:405": "tasmādete aṣṭādaśāveṇikā buddhadharmā ityucyante |",
  "SA01n791:406": "tatraiṣāmādyāḥ ṣaṭ asādhāraṇakāyavāṅmanaskarmapariśuddhisamṛddhau samādhyādayaḥ |",
  "SA01n791:407": "tatra nāsti skhalitamityayaṃ kāyakarmapariśuddhimārabhya |",
  "SA01n791:408": "nāsti ravitamityayaṃ vākkarmaparaśuddhimārabhya |",
  "SA01n791:409": "tatra nāsti muṣitasmṛtiḥ nāstyasamānitaṃ cittaṃ nāsti nānātvasaṃjñā nāstyapratisaṃkhyāyopekṣetyetaccatuṣṭayaṃ manaskarmapariśuddhimadhikṛtya veditavyam |",
  "SA01n791:410": "nāsti chandaparihāṇiryāvannāsti vimuktijñānadarśanaparihāṇiriti sāśrayāṇāṃ saphalānāṃ tathāgatendriyāṇāmaprāptyaparihāṇisamṛddhau samādhyādayaḥ |",
  "SA01n791:411": "tatrāśrayaśchandaḥ |",
  "SA01n791:412": "phalaṃ vimuktirvimuktijñānadarśanaṃ ca |",
  "SA01n791:413": "indriyāṇi vīryādīni veditavyāni |",
  "SA01n791:414": "sarva kāyakarma vākkarma manaskarma jñānapūrvagamaṃ jñānānuvartītyete trayo'sādhāraṇakarmacārasamṛddhau samādhyādayaḥ |",
  "SA01n791:415": "atīte 'dhvanyasaṅgamapratihataṃ jñānaṃ yāvatpratyutpanne'dhvanītyete trayo'sādhāraṇajñānavihārasamṛddhau samādhyādayaḥ ||",
  "SA01n791:416": "skandhadhātvāyataneṣu sarvākārajñatāsamṛddhāviti skandhādīnāṃ svabhāvaviśeṣalakṣaṇaprabhedaparyantajñānaniṣpattāvityarthaḥ ||",
  "SA01n791:417": "teṣāṃ punarabhinirhāro niśrayato 'bhinirhārakapudgalato'bhinirhāropāyataśca paridīpitaḥ |",
  "SA01n791:418": "abhinirhāropāyaḥ punaryathāvyavasthānaṃ manaskārabahulīkāratā yathādeśanaṃ samāhitasya cittasya punaḥpunastatra dhāraṇamityarthaḥ |",
  "SA01n791:419": "tadyathā'pramāṇānyabhinirhartukāmo maṃtrīsahagatena cittenāvaireṇāsapatnenetyevamādikāṃ deśanāṃ dhyānasaṃniśrayeṇa bhāvayan manasikurvan bahulīkaroti,",
  "SA01n791:420": "evamabhijñādīnabhi nirhartukāma eko bhūtvā bahudhā bhavatītyevamādikaṃ vyavasthānaṃ manasikurvan bahulīkarotīti yojayitavyam ||",
  "SA01n791:421": "ta ete'pramāṇādayo guṇā dviprakārāḥ |",
  "SA01n791:422": "svakāritrapratyupasthānāśca yairāryo yathāyogaṃ vipakṣaprahāṇādikaṃ karma karoti,",
  "SA01n791:423": "vaihārikāśca yaiḥ paramapraśāntanirvikalpajñānasaṃgṛhītairanālaṃbanāpramāṇādibhirdṛṣṭe dharme sukhaṃ viharati ||",
  "SA01n791:424": "tatrāpramāṇaivipakṣaṃ prajahātīti yathākramaṃ vyāpādaṃ vihiṃsāmaratimanunayapratighau ca |",
  "SA01n791:425": "etāni ca catvāryapramāṇānyanukampetyucyate,",
  "SA01n791:426": "ebhiḥ sattvārtha pratyanuguṇaṃ pravartanāt |",
  "SA01n791:427": "atastairviharamāṇaḥ sarvasattveṣvanukampāvihāritayā puṇyasaṃbhāraṃ paripūrayati |",
  "SA01n791:428": "ata eva sattvaparipāke ca na parikhidya te ,",
  "SA01n791:429": "sarvasattvānukampitvena svātmanirapekṣatvāt ||",
  "SA01n791:430": "vimokṣeṣu dvābhyāṃ vimokṣābhyāṃ nirmāṇakarmābhinirharati |",
  "SA01n791:431": "tṛtīyena śubhe nirmāṇe na saṃkliśyate |",
  "SA01n791:432": "catubhirārya vimokṣaiḥ śānteṣu mokṣeṣu na sajjate |",
  "SA01n791:433": "praścimena paramapraśāntenāryavihāreṇa viharati |",
  "SA01n791:434": "tathā tathā'dhimokṣārthaśca vimokṣo veditavyaḥ ||",
  "SA01n791:435": "abhibhvāyatanādīnāṃ karma pūrvavat tannirdeśānusāreṇaiva yojayitavyam ||",
  "SA01n791:436": "araṇāyā ādeyavacano bhavati,",
  "SA01n791:437": "paracittānurakṣaṇapradhānatayā yathānurūpaṃ vacanāt ||",
  "SA01n791:438": "praṇidhijñānena bahumataśca bhavati lokasya,",
  "SA01n791:439": "sarva jānātīti gauravitatvāt ||",
  "SA01n791:440": "pratisaṃvidbhi rdeśanayā sattvacittāni saṃtoṣayati,",
  "SA01n791:441": "bahuvicitraiḥ prakāraiḥ saṃśayacchedanāt ||",
  "SA01n791:442": "ṛddhidivyaśrotraparacittajñānapūrvenivāsacyutyupapādāsravakṣayābhijñābhiryathākramaṃ kāyakarmādinā śāsane āvarjayati |",
  "SA01n791:443": "divyaśrotrābhijñayā sarvarutaprakārābhyupapattito vākkarmaṇā''varjanaṃ veditavyam ||",
  "SA01n791:444": "āśrayapariśuddhayā yathākāmamāśrayasyopādānasthāna parityāgānadhikṛtya saṃcintya bhavopapattiparigrahaṇādīni trīṇi veditavyāni |",
  "SA01n791:445": "ālaṃbanapariśuddhayā dharmavaśavartī bhavati,",
  "SA01n791:446": "cittapariśuddhayā samādhivaśavartī,",
  "SA01n791:447": "jñānapariśuddhayā saddharma dhārayati ||",
  "SA01n791:448": "baleṣu dvābhyāṃ balābhyāmabhyudayamārga deśayati śeṣairniḥśreyasamārgame tāvacca buddhānāṃ bhagavatāṃ karaṇīyam |",
  "SA01n791:449": "tatra sthānāsthānajñānabalena bhagavannirhe tuko'bhyudayaḥ prakṛtīśvarādihetuko vetye vamahetuviṣamahetuvādaṃ pratikṣipati |",
  "SA01n791:450": "karmasvakatājñānabalena svayamakṛtamapi karmāgacchatītyevamakṛtābhyāgamavādaṃ pratikṣipati,",
  "SA01n791:451": "yataḥ samyagaviparītaṃ sugatimārga deśayati |",
  "SA01n791:452": "dhyānavimokṣasamādhisamāpattijñānabalena sattvānāṃ cittacaritāni cetaḥ pracarānanupraviśati |",
  "SA01n791:453": "indriyaparāparajñānabalena deśanābhājanatāṃ śraddhādīndriyaparipākamanupraviśati |",
  "SA01n791:454": "nānādhimuktijñānabalenāśayaṃ hīnapraṇītādhimuktikatāmanupraviśati |",
  "SA01n791:455": "nānādhātujñānabalenānuśayasamudghātanaśakyakleśatāmanupraviśati |",
  "SA01n791:456": "sarvatragāminīpratipajjñānabalenālaṃbanaṃ śrāvakayānaṃ mahāyānaṃ vā deśanādharma saṃgṛhītadharma manupraviśati |",
  "SA01n791:457": "pūrvenivāsānusmṛtijñānabalena saṃbhāraṃ pūrvajanma samudāyagatamāryamārgahetumanupraviśati ||",
  "SA01n791:458": "cyutyupapādajñānabalena bhavyatā māyatyāmanupraviśati |",
  "SA01n791:459": "āsravakṣayajñānabalena niḥsaraṇaṃ ca sarvasmāttraidhātukāda nupraviśati yato yathāvanmokṣamārga deśayati ||",
  "SA01n791:460": "balatvaṃ punareṣāmebhiḥ skandhakleśadevaputramaraṇamāranigrahaṇaviśeṣāt |",
  "SA01n791:461": "viśeṣaḥ punarjñeyāvaraṇaprahāṇe'pyanantarāyakṛtatvāt ,",
  "SA01n791:462": "sthānāsthāne yāvadāsravakṣaya iti sarvatra praśnaṃ pṛṣṭasya praśnavyākaraṇavyāghātācca ||",
  "SA01n791:463": "vaiśāradyaiḥ pariṣadi samyagātmanaḥ śāstṛtvamātmaparahitapratipannatvaṃ vyavasthāpayati |",
  "SA01n791:464": "codakāṃścābhisaṃbodhau yāvanmārge tīrthyān sahadharmeṇa nigṛhṇāti ||",
  "SA01n791:465": "smṛtyupasthānairasaṃkliṣṭo gaṇaṃ parikarṣati,",
  "SA01n791:466": "śūśrūṣamāṇādiṣvanunayādisaṃkleśābhāvāt ||",
  "SA01n791:467": "arakṣyainirantaraṃ gaṇamavavadati samanuśāsti,",
  "SA01n791:468": "svadoṣāvirbhāvanā śaṃkayānurakṣyābhāvāt ||",
  "SA01n791:469": "asaṃmoṣadharma tayā buddhakṛtyaṃ na hāpayati,",
  "SA01n791:470": "upasthite sattvārthakṛtye pramādena kṣaṇamapyalaṃghanāt ||",
  "SA01n791:471": "vāsanāsa mudghātena niḥkleśaḥ kleśapratirūpāṃ ceṣṭāṃ na darśayati yathā'rhan bhikṣuḥ skhalitādikaṃ darśayati ||",
  "SA01n791:472": "mahākaruṇayā ṣaṭkṛtvā rātriṃdivasena lokaṃ vyavalokayati,",
  "SA01n791:473": "ko hīyate kaḥ parihīyata ityevamādibhiḥ prakāraiḥ pratyavekṣaṇāt ||",
  "SA01n791:474": "āveṇikānāṃ buddhadharmāṇāṃ karmāsādhāraṇakāyavāṅmanaskarmapariśuddhisamṛddhāvityevamādilakṣaṇanirdeśādhikāreṇa yojayitavyam ||",
  "SA01n791:475": "sarvakārajñatayā sarvasattvānāṃ sarvasaṃśayān chinatti,",
  "SA01n791:476": "sarvatrāvyāhatajñānatvāt |",
  "SA01n791:477": "dharmanetrīṃ ca dīrghakālamavasthāpayati,",
  "SA01n791:478": "tatra tatra vineyasaṃśayacchedanārtha deśitānāṃ dharmaparyāyāṇāṃ saṃgītikārairanukrameṇa saṃjñāpanāt |",
  "SA01n791:479": "dharmanetrīṃ nistrityā paripakvāḥ sattvāḥ paripacyante paripakvāśca vimucyante ||",
  "SA01n791:480": "viśiṣṭamārga lābhe hīnamārgavihānistadyathā phalasaṃgṛhītamārgalābhe pratipannakamārgo vihīna ityucyate,",
  "SA01n791:481": "punarasaṃmukhīkaraṇāt |",
  "SA01n791:482": "sakalaprahāṇaṃ ca sā kṣātkaroti phalaprāptikāle tu tadvipakṣajātīyakleśapratipakṣa dauṣṭhulyāśeṣaprahāṇādāśrayaparivṛttiviśeṣalābhataḥ samavasargavihānyā vijahātī[tya] tyantāsamudācāraṃ vijahā[tī]tyarthaḥ |",
  "SA01n791:483": "no tu bodhisattvastathā vijahāti,",
  "SA01n791:484": "sarvasattva parinirvāṇābhiprāyapūrvakatvāttanmārgasya |",
  "SA01n791:485": "ata eva bodhisattvā akṣayakuśalamūlā akṣayaguṇā ityucyante tadyathā'kṣamiti[sūtre]'kṣayatānirdiṣṭeti ||",
  "SA01n791:486": "śāśvato loka aśāśvata ityevamādiṣu praśneṣvavyākṛtavastuvyavasthānamanarthopasaṃhitatvenāyoniśatvāt |",
  "SA01n791:487": "teṣāṃ teṣāṃ praśnānāṃ kīdṛśaḥ punaḥ praśno 'rthopasaṃhitaḥ |",
  "SA01n791:488": "tadyathā catvāryāryasatyānyā rabhya yaḥ praśnaḥ |",
  "SA01n791:489": "tathāhi sahetuphala saṃkleśavyavadānacintāntarbhūta iti ||",
  "SA01n791:490": "bodhisattvasya nyāmāvakrāntāvapi śrotāpannatvāvyavasthānam,",
  "SA01n791:491": "apratiṣṭhitamārgapratilambhāt pratiśrotaḥ pratipattyapariniṣpannatāmupādāya ||",
  "SA01n791:492": "jñeyaṃ ṣaḍvidhaṃ - bhrāntiryāvadabhrāntiniṣyandaśca |",
  "SA01n791:493": "tatra bhrāntirgrāhyagrāhakābhiniveśaḥ |",
  "SA01n791:494": "bhrāntyāśrayo yasminnāryajñā nagocare saṃskāranimittamātre'bhūtaparikalpātmake sati bālānāṃ so'bhiniveśaḥ pravartate |",
  "SA01n791:495": "abhrāntyāśrayastathatā,",
  "SA01n791:496": "nirvikalpasya jñānasya tadadhiṣṭhānatvāt |",
  "SA01n791:497": "bhrāntyabhrāntilokottarajñānānukūlāḥ śrutamayyā dayaḥ kuśalā dharmāḥ,",
  "SA01n791:498": "jñeyavikalpanānni rvikalpajñānānukūlyācca |",
  "SA01n791:499": "abhrāntirnirvikalpajñānam |",
  "SA01n791:500": "abhrāntiniṣyanda āryamārgapṛṣṭhalabdhāḥ kuśalā dharmāḥ ||",
  "SA01n791:501": "upāyakauśalyaṃ punaścaturvidham |",
  "SA01n791:502": "sattvaparipākakauśalyaṃ catvāri saṃgrahavastūni,",
  "SA01n791:503": "taiḥ saṃgṛhya kuśaleṣu dharmeṣu niyojanāt |",
  "SA01n791:504": "buddhadharmaparipūraṇakauśalyaṃ prajñāpāramitā,",
  "SA01n791:505": "dānapāramitāṃ yāvat sarvākāravarajñatāṃ paripūrayitukāmena bodhisattvena mahāsattvenāsyāmeva prajñāpāramitāyāṃ śikṣitavyamiti vacanāt |",
  "SA01n791:506": "kṣiprābhijñatākauśalyaṃ ṣaṭkṛtvā rātridivasaṃ pāpapratideśanā puṇyānumodanā buddhādhyeṣaṇā kuśalamūlapariṇāmanā ca yathākra[ma]māryamaitreyaparipṛcchāyām |",
  "SA01n791:507": "dharmānupacchedakauśalyaṃ cāpratiṣṭhitanirvāṇatayā punaḥpanaranupa ratamatyantaṃ ca samantāllokadhātuṣu yathāvineyaṃ buddhabodhisattvacaryāsaṃdarśanāditi ||",
  "SA01n791:508": "abhūtaparikalpo daśavidhaḥ |",
  "SA01n791:509": "tatra mūlavikalpa ālayavijñānam,",
  "SA01n791:510": "sarvavikalpānāṃ vījabhūtatvāt |",
  "SA01n791:511": "nimittavikalpo dehapratiṣṭhā''bhogapratibhāsā vijñaptayaḥ,",
  "SA01n791:512": "grāhyanimittabhūtatvāt |",
  "SA01n791:513": "tāḥ punaryathākramaṃ rūpīndriya bhājanalokarūpādiviṣayalakṣaṇā draṣṭavyāḥ |",
  "SA01n791:514": "nimittapratibhāsasya vikalpaḥ ṣaḍvijñānakāyāḥ manaśca,",
  "SA01n791:515": "yathoktagrāhyanimittākāratvāt |",
  "SA01n791:516": "nimittavikāravikalpo yathoktadehādinimittasyānyathātvenotpādaḥ |",
  "SA01n791:517": "nimittapratibhāsavikāra vikalpo yathoktasya cakṣarvijñānādinimittapratibhāsasya sukhādyavasthāntareṇotpādaḥ |",
  "SA01n791:518": "paropanīto vikalpo deśanāsaṃgṛhītanāmapadavyañjanakāyalakṣaṇaḥ |",
  "SA01n791:519": "sa punardvividhaḥ - durākhyātadharmavinayātmakaḥ svākhyādharmavinayātmakaśca |",
  "SA01n791:520": "atastadadhipateyamanaskārasaṃgṛhītau yathākramaṃ yoniśovikalpo 'yoniśovikalpaśca veditavyaḥ |",
  "SA01n791:521": "abhiniveśavikalpo'yoniśo vikalpādvā vaṣṭidṛṣṭigatasaṃgṛhīto yo vikalpaḥ |",
  "SA01n791:522": "vi kṣepavikalpaḥ yoniśo vikalpādabhāvādigrāhalakṣaṇo yo vikalpaḥ ||",
  "SA01n791:523": "sa punardaśavidhaḥ - abhāvavikalpaḥ yāvadyathārthanāmavikalpaśca |",
  "SA01n791:524": "sa eṣa daśavidho vikalpaḥ prajñāpāramitā''dinirdeśamadhikṛtya veditavyaḥ |",
  "SA01n791:525": "yathoktam iha śāriputra bodhisattvo bodhisattva eva san bodhisattvaṃ na samanupaśyati |",
  "SA01n791:526": "bodhisattvanāma na samanupaśyati |",
  "SA01n791:527": "prajñāpāramitāṃ na samanupaśyati |",
  "SA01n791:528": "bodhi na samanupaśyati |",
  "SA01n791:529": "caratīti na samanupaśyati |",
  "SA01n791:530": "na caratīti na samanupaśyati |",
  "SA01n791:531": "tathāhi nāma svabhāvena śūnyaṃ na śūnyatayā,",
  "SA01n791:532": "rūpaṃ svabhāvena śūnyaṃ na śūnyatayā yāvadvijñānaṃ svabhāvena śūnyaṃ na śūnyatayā |",
  "SA01n791:533": "tatkasya hetoḥ |",
  "SA01n791:534": "yā rūpasya śūnyatā na tadrūpam,",
  "SA01n791:535": "nāpyanyatra,",
  "SA01n791:536": "rūpācchanyatā,",
  "SA01n791:537": "rūpameva śūnyatāḥ,",
  "SA01n791:538": "śūnyataiva rūpam,",
  "SA01n791:539": "evaṃ yāvadvijñānam |",
  "SA01n791:540": "tatkasya hetoḥ |",
  "SA01n791:541": "nāmamātramidaṃ yaduta bodhisattvanāmeti bodhisattva iti prajñāpāramiteti bodhiriti rūpamiti yāvadvijñānamiti |",
  "SA01n791:542": "svabhāvasya hi notpādo na nirodho na saṃkleśo na vyavadānam |",
  "SA01n791:543": "prajñāpāramitāyāṃ caran bodhisattva utpādamapi na samanupaśyati yāvadvayavadānamapi na samanupaśyati |",
  "SA01n791:544": "tatkasya hetoḥ |",
  "SA01n791:545": "kṛtrimaṃ nāma prati prati te dharmāḥ kalpitā āgantukena nāmnā'nuvyavahriyante |",
  "SA01n791:546": "[yathā yathā'nuvyavahriyante] tathā tathābhiniviśanti |",
  "SA01n791:547": "tāni bodhisattvaḥ sarvanāmāni na samanupaśyati ,",
  "SA01n791:548": "asamanupaśyannābhiniviśate |",
  "SA01n791:549": "tatra abhāvavikalpapratipakṣeṇāha - bodhisattvo bodhisattva eva sannityevamādi,",
  "SA01n791:550": "sacchabdasya bhāvārthatvāt |",
  "SA01n791:551": "bhāvavikalpapratipakṣeṇāha - bodhisattvaṃ na samanupaśyati yāvadvayavadānamapi na samanupaśyati yāvanna caratīti na samanupaśyati pudgaladharmabhāvapratiṣedhāt |",
  "SA01n791:552": "samāropavikalpapratipakṣeṇāhatathāhi nāma svabhāvena śanyamiti,",
  "SA01n791:553": "abhūtaparikalpasya svabhāvapratiṣedhāt |",
  "SA01n791:554": "apavādavikalpapratipakṣeṇāha - na śūnyatayeti,",
  "SA01n791:555": "tasminnāmni tena parikalpitena parikalpita svabhāvena virahitatāyāḥ sarvadāstitvāt |",
  "SA01n791:556": "ekatvavikalpaprati pakṣaiṇāha - yā rūpasya śūnyatā na tadrūpaṃ yāvadvijñānamiti ,",
  "SA01n791:557": "bhāvāntaratvāt |",
  "SA01n791:558": "rūpādayo hi parikalpitaḥ svabhāvaḥ śūnyatā pariniṣpanna iti |",
  "SA01n791:559": "pṛthakatva vikalpapratipakṣeṇāha - nāpyanyatra rūpācchūnyatāyā rūpam,",
  "SA01n791:560": "yāvacchanyataiva vijñānamiti,",
  "SA01n791:561": "parikalpitasvabhāvasyā lakṣaṇatvāttadvyatirekeṇa tadbhā vāsaṃbhavataḥ |",
  "SA01n791:562": "svabhāvavikalpapratipakṣeṇāha - nāmamātramidaṃ yaduta rūpamiti yāvadvijñānamiti,",
  "SA01n791:563": "abhilāpavyatirekeṇābhilāpyasvabhāvābhāvāt |",
  "SA01n791:564": "viśeṣavikalpapratipakṣeṇāha -svabhāvasya notpādo yāvadvayavadānamapi na samanupaśyatīti,",
  "SA01n791:565": "utpādādiviśeṣalakṣaṇapratiṣedhāt |",
  "SA01n791:566": "yathānāmārthavikalpapratipakṣeṇāha - kṛtrimaṃ nāma prati prati te dharmāḥ kalpitā āgantukena nāmnā vyavahriyante ityevamādi |",
  "SA01n791:567": "yathārthanāmavikalpapratipakṣeṇāha - tāni bodhisattvaḥ sarvanāmāni na samanu paśyannābhiniviśata iti ,",
  "SA01n791:568": "yathārtha nāmnāmadarśanā[na]bhiniveśāt ||",
  "SA01n791:569": "nirvikalpanāt tridhā saṃtuṣṭinirvikalpanādi bhiḥ |",
  "SA01n791:570": "tatra pṛthagjanā yadi [a] nityatādikāṃ kāṃcidevadharmatāmārabhya cittaparyavasānaṃ nītvā labdhaparitoṣā bhavantyeva metaditi niścinvantaḥ sā teṣāṃ saṃtuṣṭinirvikalpatetyucyate,",
  "SA01n791:571": "tatra sarvatarkākhyavikalpopara teḥ |",
  "SA01n791:572": "śrāvakāḥ skandheṣu nityā diviparyāsapratipakṣeṇa yathāvadrūpādikaṃ dharmadhātuṃ parīkṣamāṇā lokottareṇa jñānena nairātmyaṃ pratividhyantyataḥ sā teṣāmaviparyāsanirvikalpatetyucyate |",
  "SA01n791:573": "bodhisattvāstadapi rūpādidharmamātraṃ prapañca iti viditvā sarvadharmanimittāni vibhāvayantaḥ paramaśāntena lokottareṇa jñānena sarvatragāṃ tathatāṃ pratividhyantyataḥ sā teṣāṃ niṣprapañcanirvikalpatetyucyate |",
  "SA01n791:574": "kathaṃ punarasau niṣprapañcanirvikalpatetyucyate |",
  "SA01n791:575": "yadyamanaskāratastena suptamattādīnāṃ nirvikalpatāprasaṅgaḥ,",
  "SA01n791:576": "teṣāṃ dharmanimittāmanaskārāt |",
  "SA01n791:577": "atha samatikramatastena dvitīyadhyānāt prabhṛti sarvatra nirvikalpatā prāpnoti,",
  "SA01n791:578": "[vi] tarkavicāravikalpānāṃ samatikramāt,",
  "SA01n791:579": "tataśca vikalpasya śarīraṃ hi cittacaittāḥ traidhātukā ityasya virodhaḥ |",
  "SA01n791:580": "atha vyupaśamatastena saṃjñāveditanirodhasamāpattirnivikalpatā prāpnoti,",
  "SA01n791:581": "tatra cittacaitavikalpavyupaśamāt,",
  "SA01n791:582": "tataśca jñānābhāvaḥ prasajyate |",
  "SA01n791:583": "atha svabhāvatastena rūpaṃ nirvikalpatā prāpnoti,",
  "SA01n791:584": "tasyāvikalpasvabhāvatvāt |",
  "SA01n791:585": "athālaṃbane'bhisaṃskāra stena savikalpataiva nirvikalpatā prāpnoti,",
  "SA01n791:586": "nirvikalpametadityetasyābhisaṃskārasya nimittavikalpalakṣaṇatvāt |",
  "SA01n791:587": "tasmānnaibhiḥ prakāraiḥ nirvikalpatā draṣṭavyā |",
  "SA01n791:588": "api tvālaṃbane'nabhisaṃskāratādraṣṭavyā |",
  "SA01n791:589": "kathaṃ kṛtvā |",
  "SA01n791:590": "yadā hyasya bodhisattvasyānulomikamavavādamāgamya prakṛtyā sarvadharmanimittānyapariniṣpannānīti vicārayatastadvicāraṇābhyāsabalādhānāt pratyātmamanabhisaṃskāreṇaiva yathāvanniṣprapañcadhātau sarvadharmata thatāyāṃ cittaṃ samādhīyate sā'sāvucyate niṣprapañca nirvikalpateti ||",
  "SA01n791:591": "prakṛtyā tīkṣṇendriyo bodhisattva ityuktaṃ prākkathaṃ tena kālena kālamindriyāṇyutāpayitavyānītyucyate |",
  "SA01n791:592": "svajātīyānāṃ mṛdvāditraividhyāduttarottarābhinirhāratastaduttāpa naṃ veditavyam |",
  "SA01n791:593": "anyathā tīkṣṇendriyagotrāṇāmindriyāṇāmaikavidhye sati bodhisattvānāmindriyakṛto viśeṣo naivopalabhyate |",
  "SA01n791:594": "sa copalabhyata iti ||"
}