{
  "S04n364:0": "guṇakāraṇḍavyūha sūtram",
  "S04n364:1": "1. śrītriratna bhajanānuśaṃsāvadānam",
  "S04n364:2": "om namaḥ śrīratnatrayāyaḥ namaḥ sarvabuddhabodhisattvebhyaḥ ||",
  "S04n364:3": "yaṃ śrīghano mahābuddhaḥ sarvalokādhipo jinaḥ |",
  "S04n364:4": "taṃ nāthaṃ śaraṇaṃ gatvā vakṣye lokeśasatkathām ||",
  "S04n364:5": "yā śrī bhagavatī devī sarvadharmādhipeśvarī |",
  "S04n364:6": "tasyā bhaktiprasādena vakṣyāmi bodhisādhanam ||",
  "S04n364:7": "yena saṃpālitaṃ sarvaṃ traidhātukamidaṃ jagat |",
  "S04n364:8": "tasya lokeśvarasyāhaṃ vakṣye sarvārthasādhanam |",
  "S04n364:9": "tadyathābhūnmahāsattvo jinaśrīrāja ātmavit |",
  "S04n364:10": "triratnaśaraṇaṃ gatvā yatirarhan jinātmajaḥ ||",
  "S04n364:11": "ekasmin samaye so'rhad bodhimaṇḍe jināśrame |",
  "S04n364:12": "bodhicaryāvratam dhṛtvā jagaddhitve samāśrayat ||",
  "S04n364:13": "tadā tatra mahābhijño jayaśrīryatirātmavit |",
  "S04n364:14": "saddharmaṃ samupādeṣṭuṃ sabhāsane samāśrayat ||",
  "S04n364:15": "taṃ dṛṣṭvā śrāvakāḥ sarve bhikṣavo brahmacāriṇaḥ |",
  "S04n364:16": "tatsaddharmāmṛtaṃ pātumupetya samupāśrayan ||",
  "S04n364:17": "tathānye bodhisattvāśca saṃbodhivratasādhinaḥ |",
  "S04n364:18": "subhāṣitāmṛtaṃ pātuṃ tatsabhāṃ samupāśrayan ||",
  "S04n364:19": "bhikṣuṇyaścelakāścaivamupāsakā upāsikāḥ |",
  "S04n364:20": "vratino'pi mahāsattvāḥ sambuddhabhakticārikāḥ || 2",
  "S04n364:22": "brāhmaṇāḥ kṣatriyāścāpi rājāno mantriṇo janāḥ |",
  "S04n364:23": "amātyāḥ śreṣṭhinaḥ paurāḥ sārthavāhā mahājanāḥ ||",
  "S04n364:24": "tathā jānapadā grāmyāḥ pārvatikāśca nairgamāḥ |",
  "S04n364:25": "tathānye daiśikā lokāḥ saddharmaguṇavāṃchinaḥ ||",
  "S04n364:26": "sarve te samupāgatya tamarhantaṃ jayaśriyam |",
  "S04n364:27": "yathākramaṃ samabhyarcya praṇatvā samupāśritāḥ ||",
  "S04n364:28": "tatsaddharmāmṛtaṃ pātuṃ kṛtāṃjalipuṭā mudā |",
  "S04n364:29": "śāstāraṃ taṃ samālokya parivṛtya niṣedire ||",
  "S04n364:30": "tadā so'rhanmahāsattvo bodhisattvo jinātmajaḥ |",
  "S04n364:31": "jinaśrīrājannālokya sarvāṃllokān sabhāśrītān ||",
  "S04n364:32": "triratnaguṇamāhātmyaṃ śrotuṃ samabhilāṣiṇaḥ |",
  "S04n364:33": "samutthāyāsanāttasya jayaśriyaḥ puro'grataḥ ||",
  "S04n364:34": "udvahannuttarāsaṃgaṃ jānubhūmitalāśritaḥ |",
  "S04n364:35": "pādābjaṃ sāṃjalirnatvā prārthayadevamādarāt ||",
  "S04n364:36": "bhadanta śrotumichāmi triratnotpattisatkathām |",
  "S04n364:37": "tadbhagavān samupādiśya sambodhayatu māṃ guro ||",
  "S04n364:38": "iti saṃprārthite tena jinaśrīguṇasaṃbhṛtā |",
  "S04n364:39": "jayaśrīḥ sumatiḥ śāstā sabhā vīkṣyaivamādiśat ||",
  "S04n364:40": "sādhu śṛṇu samādhāya jinaśrīrāja sanmate |",
  "S04n364:41": "triratnasya samutpattisatkathāguṇavistaram ||",
  "S04n364:42": "yathā me guruṇādiṣṭaṃ jinakalpena yoginā |",
  "S04n364:43": "upaguptena lokānāṃ hitārthe vakṣyate mayā ||",
  "S04n364:44": "tadyathābhūnmahārājaścakravartīṃ narādhipaḥ |",
  "S04n364:45": "aśoko nāma rājendraḥ sarvalokahitārthabhṛt ||",
  "S04n364:46": "ekadā sa mahārājaḥ saddharmaguṇalālasaḥ |",
  "S04n364:47": "triratnaguṇamāhātmyaṃ śrotumaicchajjagaddhite ||",
  "S04n364:48": "tataḥ sa bhūpatī rājā samantrijanapaurikaḥ |",
  "S04n364:49": "pūjopahāramādāya sa saṃvādya mahotsavaiḥ || 3",
  "S04n364:51": "vihāre kukkuṭārāme prayayau saṃpramoditaḥ |",
  "S04n364:52": "tataḥ prāptaḥ sa rājendra praviśya saṃprasāditaḥ ||",
  "S04n364:53": "upaguptaṃ mahābhijñaṃ saṃdadarśa sasāṃghikam |",
  "S04n364:54": "tamarhantaṃ samālokya natvā sa sāṃjalirmudā ||",
  "S04n364:55": "sahasā samupāgatya yathāvidhi samarcayet |",
  "S04n364:56": "tataḥ pradakṣiṇīkṛtvā pravatvā caraṇāmbuje ||",
  "S04n364:57": "sāṃjalistasya saddharma śrotuṃ puraḥ samāśrayat |",
  "S04n364:58": "tataḥ sarve'pi logakāśca yathākramamupāgatāḥ ||",
  "S04n364:59": "tamarhantaṃ yatiṃ natvā parivṛtya samāśrayan |",
  "S04n364:60": "tadāśokaḥ sa rājendro dṛṣṭvā sabhāśritān janān ||",
  "S04n364:61": "utthāya svāsanācchāstuḥ purataḥ samupāśritaḥ |",
  "S04n364:62": "udvahannuttarāsaṃgaṃ jānubhyāṃ bhuvi saṃsthitaḥ ||",
  "S04n364:63": "sāṃjalistaṃ yatiṃ natvā prārthayedevamādarāt |",
  "S04n364:64": "bhadanta śrotumichāmi triratnotpattisatkathām ||",
  "S04n364:65": "kiṃ triratnamiti khyātam tatsamādeṣṭumarhasi |",
  "S04n364:66": "iti saṃprārthite rājñā so'rhan jinātmajaḥ sudhīḥ ||",
  "S04n364:67": "upagupto narendraṃ taṃ samālokyaivamādiśat ||",
  "S04n364:68": "sādhu śṛṇu mahārāja samādhāya jagaddhite ||",
  "S04n364:69": "yathā me guruṇādiṣṭaṃ tathā te vakṣyate mayā |",
  "S04n364:70": "tadyathādisamudbhūto dharmadhātusvarupakaḥ ||",
  "S04n364:71": "paṃcabuddhāṃśasaṃjāto jagadīśastathāgataḥ |",
  "S04n364:72": "mahābuddho jagannātho jagacchāstā maheśvaraḥ ||",
  "S04n364:73": "dharmarājo munīndro'rhanvairocanasamādhidhṛk |",
  "S04n364:74": "sarvajñaḥ sadguṇādhāraḥ sarvavidyādhipo jinaḥ ||",
  "S04n364:75": "samantabhadrarupāṃgaḥ sugataḥ śrīsukhākaraḥ |",
  "S04n364:76": "ṣaḍabhijño mahāvīro vajrasattvavināyakaḥ ||",
  "S04n364:77": "māradarpatamohantā saṃbodhijñānabhāskaraḥ |",
  "S04n364:78": "eṣa sa bhagavāṃlloke buddharatna iti smṛtaḥ || 4",
  "S04n364:80": "ye caitaccharaṇaṃ gatvā boddhisattvā jagaddhite |",
  "S04n364:81": "bodhicaryāvrataṃ dhṛtvā caranto bhadracārikān ||",
  "S04n364:82": "jitvā māragaṇān sarvānarhanto nirmalāśayāḥ |",
  "S04n364:83": "samyaksaṃbodhimāsādya saṃbuddhapadamāgatāḥ ||",
  "S04n364:84": "te'pi sarve jagannāthāstathāgatā munīśvarāḥ |",
  "S04n364:85": "bhagavanto mahābhijñā buddharatnā iti smṛtāḥ |",
  "S04n364:86": "yā śrī bhagavatī devī prajñā sarvaguṇāśrayā |",
  "S04n364:87": "jananī sarvabuddhānāṃ saṃbodhijñānabhāskarī ||",
  "S04n364:88": "māradarpatamohantrī saddharmaguṇadāyinī |",
  "S04n364:89": "sarvavidyādharī lakṣmī sarvasattvaśubhaṃkarī ||",
  "S04n364:90": "eṣaḥ saddharmasambhartā dharmaratna iti smṛtaḥ ||",
  "S04n364:91": "ye cānye'pi mahāyānasūtrādayaḥ subhāṣitāḥ |",
  "S04n364:92": "deśitāḥ sugataiste'pi dharmaratna iti smṛtaḥ |",
  "S04n364:93": "yaśca saddharmasaṃbhirtā bodhisattvo jagatprabhuḥ |",
  "S04n364:94": "mahāsattvo jagannāthaḥ sarvadharmādhipeśvaraḥ ||",
  "S04n364:95": "duṣṭakleśatamohantā saṃbodhigiṇabhāskaraḥ |",
  "S04n364:96": "viśvarupo mahābhijñaḥ sarvasattvahitārthabhṛt ||",
  "S04n364:97": "sarvalokādhipaḥ śrīmān dharmarājo jinātmajaḥ |",
  "S04n364:98": "eṣa lokeśvaraḥ śāstā saṃgharatna iti smṛtaḥ ||",
  "S04n364:99": "ye cānye'pi mahāsattvā bodhisattvā jitendriyāḥ |",
  "S04n364:100": "arhanto nirmalātmānaḥ saṃbodhijñānasādhinaḥ ||",
  "S04n364:101": "bhadracaryāsamācārāścaturbrahmavihāriṇaḥ |",
  "S04n364:102": "saṃbuddhasāṃghikāste'pi saṃgharatnāḥ smṛtā jinaiḥ ||",
  "S04n364:103": "ye teṣāṃ śaraṇaṃ gatvā bhaktiśraddhāsamāhitāḥ |",
  "S04n364:104": "bhajanti sarvadā nityaṃ smṛtvāpi ca divāniśam ||",
  "S04n364:105": "te bhavanti mahāsattvā bodhisattvā guṇākarāḥ |",
  "S04n364:106": "sacchrīsaṃpatsamāpannāḥ sarvasattvahitotsavāḥ ||",
  "S04n364:107": "bodhicaryāvrataṃ dṛtvā kṛtvā loke śubhaṃ sadā |",
  "S04n364:108": "sukhānyeva sadāa bhuktvāa prānte yāanti sukhāvatīm || 5",
  "S04n364:110": "ityevaṃ saṃgharatnasya bhajanaṃ puṇyamuttamam |",
  "S04n364:111": "matvā taccharaṇaṃ gatvā bhajantyetadguṇārthinaḥ ||",
  "S04n364:112": "etatpuṇyaviśuddhātmā kadāpyeti na durgatim |",
  "S04n364:113": "sarvadā sadgatiṣveva jāto dharmādhipo bhavet ||",
  "S04n364:114": "ye cāpi dharmaratnasya pragatvā śaraṇaṃ sadā |",
  "S04n364:115": "bhajanti śraddhayā bhaktyā śrutvāpyetatsubhāṣitam ||",
  "S04n364:116": "te'pi santo mahāsattvā bodhisattvā guṇāśrayāḥ |",
  "S04n364:117": "saṃbodhiśrīsukhādhārāḥ sarvasattvaśubhāratāḥ ||",
  "S04n364:118": "saṃbodhicārikāṃ dhṛtvā kṛtvā sattvahitaṃ sadā |",
  "S04n364:119": "satsukhānyeva bhuktvānte saṃyānti sugatālayam ||",
  "S04n364:120": "ityevaṃ dharmaratnasya bhajanārthaṃ varaṃ vṛṣam |",
  "S04n364:121": "vijñāya śaraṇaṃ gatvā bhajantvetacchubhārthinaḥ ||",
  "S04n364:122": "etaddharmaviśuddhātmā durgatiṃ naiva yāti saḥ |",
  "S04n364:123": "sadgatiṣveva saṃjāto prāonte yāti jinālayam ||",
  "S04n364:124": "iti vijñāya ye martyāḥ saddharmasukhavāṃchinaḥ |",
  "S04n364:125": "triratnaśaraṇaṃ gatvā bhajantu te sadā bhave ||",
  "S04n364:126": "etatpuṇyānubhāvena pariśuddhāśayā narāḥ |",
  "S04n364:127": "saṃbodhicittamāsādya caranti bodhisaṃvaram ||",
  "S04n364:128": "bodhicaryāṃ carantaste pūrya pāramitāḥ kramāt ||",
  "S04n364:129": "caturmārān vinirjitya niḥkleśā vimalāśayāḥ |",
  "S04n364:130": "arhantaṃ prāpya saṃbodhiṃ saṃbuddhapadamāpnuyuḥ ||",
  "S04n364:131": "iti vijñāya yo martyaḥ saṃbuddhapadamicchati |",
  "S04n364:132": "sa ādau śaraṇaṃ gatvā sadguroḥ samupāśrayet ||",
  "S04n364:133": "ārādhya sadguruṃ bhaktyā santoṣya saṃprasādayan |",
  "S04n364:134": "tadupadeśamāsādya tīrtha snātvā vrataṃ caret ||",
  "S04n364:135": "vratānāṃ poṣadhaṃ śreṣṭhaṃ samākhyātaṃ munīśvaraiḥ |",
  "S04n364:136": "etatpuṇyānubhāvena saṃprāpnoti bodhimuttamām ||",
  "S04n364:137": "atītā api saṃbuddhā etatpuṇyānubhāvataḥ |",
  "S04n364:138": "jitvā mārān samāsādya saṃbodhimabhavan jināḥ | 6",
  "S04n364:140": "ye caitarhi sthitāḥ sarve te'pyetatpuṇyabhāvataḥ |",
  "S04n364:141": "arhantaṃ prāpya saṃbodhiṃ bhavanti sugatāḥ khalu ||",
  "S04n364:142": "ye cāpyanāgatāḥ sarve bodhisattvā vratopamāḥ |",
  "S04n364:143": "te'pyetatpuṇyapākena bhaviṣyanti munīśvarāḥ ||",
  "S04n364:144": "evamanyetatpuṇyapākena bhaviṣyanti munīśvarāḥ ||",
  "S04n364:145": "evamanye'pi sattvāśca ye ye'pyetadvrataṃcarāḥ |",
  "S04n364:146": "te te sarve mahāsattvā bhaveyurbodhibhāginaḥ ||",
  "S04n364:147": "śrīmantaḥ sadguṇādhārā niḥkleśā vijitendriyāḥ |",
  "S04n364:148": "sarvasattvahitodyuktāścaturbrahmavihāriṇaḥ ||",
  "S04n364:149": "durgatiṃ te na gacchanti kadāpi hi bhavālaye ||",
  "S04n364:150": "sadāpi sadgatāveva saṃjātāḥ satsukhānvitāḥ |",
  "S04n364:151": "bodhisattvāḥ sudhīmantaḥsaddharmaguṇasādhinaḥ ||",
  "S04n364:152": "krameṇa bodhisaṃbhāraṃ pūrayitvā samāhitāḥ |",
  "S04n364:153": "trividhāṃ bodhimāsādha nirvṛtipadamāpnuyuḥ ||",
  "S04n364:154": "iti vijñāna ye martyā nirvṛtipadakāṃkṣiṇaḥ |",
  "S04n364:155": "te etad vratamādhāya saṃcaranto yathāvithi |||",
  "S04n364:156": "etatpuṇyaviśuddhā hi naiva gacchanti durgatim |",
  "S04n364:157": "sadā sadgatisaṃjātāḥ prānte yayuḥ sunirvṛtim ||",
  "S04n364:158": "evaṃ me guruṇādiṣṭaṃ munīndraideśitaṃ yathā |",
  "S04n364:159": "tathāhaṃ te mayā rājan gaditaṃ saṃpradhyatām ||",
  "S04n364:160": "tvamapyevaṃ sadā rājan durgatiṃ na yadīcchasi ||",
  "S04n364:161": "sadā sadgatisaṃjāto nirvṛtiṃ hi yadīcchasi ||",
  "S04n364:162": "carasvaitadvrataṃ rājan poṣadhākhyaṃ yathāvidhi |",
  "S04n364:163": "etatpuṇyaviśuddhātmā nūnaṃ yāyāḥ sunirvṛtim ||",
  "S04n364:164": "iti tenārhatā śāyā samādiṣṭaṃ niśamya saḥ |",
  "S04n364:165": "aśoko nṛpatī rājā tadvrataṃ dhartumaicchata ||",
  "S04n364:166": "tataḥ sa nṛpatī rājā kṛtāṃjalirupāśritaḥ |",
  "S04n364:167": "upaguptaṃ tamarhantaṃ natvaivaṃ prārthayanmudā ||",
  "S04n364:168": "bhavante bhavatādiṣṭaṃ śrutvā me rocate manaḥ |",
  "S04n364:169": "tathāhaṃ saṃcariṣyedaṃ poṣadhaṃ vratamuttamam || 7",
  "S04n364:171": "tadvidhānaṃ samākhyāhi tatphalaṃ ca viśeṣataḥ |",
  "S04n364:172": "triratnabhajanotpannaṃ puṇyafalaṃ ca vistaram ||",
  "S04n364:173": "iti saṃprārthite rājñā sa śāstārhanyatiḥ sudhiḥ |",
  "S04n364:174": "aśokaṃ taṃ mahārājaṃ samālokyaivamādiśat ||",
  "S04n364:175": "sādhu śṛṇu mahārāja yadicchasi samāhitaḥ |",
  "S04n364:176": "yathā me guruṇākhyātaṃ tathā te saṃpravakṣyate ||",
  "S04n364:177": "tadyāthāyaṃ prasannātmā vrataṃ caritumicchati |",
  "S04n364:178": "sa ādau prātarutthāya tīrtha snātvā yathāvidhi ||",
  "S04n364:179": "śuddhakyāvṛtaḥ śuddhacitto brahmavihārikaḥ |",
  "S04n364:180": "aṣṭāṃgavidhisaṃyuktaṃ poṣadhaṃ vratamādadhat ||",
  "S04n364:181": "śrīmadamopāśasya lokeśvarasya maṇḍalam |",
  "S04n364:182": "sagaṇaṃ vartayedraṃgaiḥ paṃcabhiḥ pariśobhitam ||",
  "S04n364:183": "yathāvidhi pratiṣṭhāpya śuciśīlaḥ samāhitaḥ |",
  "S04n364:184": "tathaiva madyamāṃsādyā rasunādyā vivarjayet ||",
  "S04n364:185": "ādau guruṃ samabhyarcya yathāvidhi praṇāmayet |",
  "S04n364:186": "tatayiratnamabhyarcya praṇameccharaṇaṃ gataḥ ||",
  "S04n364:187": "tataścāmoghapāśākhyaṃ lokeśvaraṃ jagatprabhum ||",
  "S04n364:188": "nidhyāya manasāvāhya datvā pādyārghamādarāt ||",
  "S04n364:189": "saṃsthāpya maṇḍale tatra sagaṇaṃ saṃpramoditaḥ |",
  "S04n364:190": "yathāvithi samārādhya śraddhābhaktisamanvitaḥ ||",
  "S04n364:191": "dhūpairgandhaiḥ supuṣpaiśca dīpaiḥ paṃcāmṛtāśanaiḥ |",
  "S04n364:192": "sarvairdravyaiḥ saratnaiśca samabhyarcyābhitoṣayet ||",
  "S04n364:193": "japastotrādibhiḥ stutvā kṛtvā naikapradakṣiṇām |",
  "S04n364:194": "aṣṭāṃgaiḥ sāṃjalirnatvā prārthayedbhadrasaṃvaram ||",
  "S04n364:195": "tataśca sāṃjaliḥ sthitvā kuryāt svapāpadeśanām |",
  "S04n364:196": "puṇyānumodanāṃ cāpi suciraṃ cāpi saṃsthitim |",
  "S04n364:197": "evaṃ sa suprasannātmā saṃprārthya bodhisaṃvaram |",
  "S04n364:198": "tataḥ kṣamārthanāṃ kṛtvā tanmaṇḍalaṃ visarjayet || 8",
  "S04n364:200": "tato'hneḥ tṛtīye yāme paṃcāmṛtādibhojanam |",
  "S04n364:201": "nirāmiṣaṃ yathākāmaṃ bhuktvā caret samāhitaḥ ||",
  "S04n364:202": "evaṃ tadvratasaṃpūrṇaṃ kṛtvā saṃpālayan mudā |",
  "S04n364:203": "sarvasattvahitaṃ kṛtvā caretsaṃbodhimānasaḥ ||",
  "S04n364:204": "eatatpuṇyaviśuddhātmā niḥkleśaḥ sa jitendriyaḥ |",
  "S04n364:205": "bodhisattvo mahāsattvaḥ svaparātmahitārthabhṛt ||",
  "S04n364:206": "śrīmān sadguṇasaṃvāso bodhicaryāvrataṃ dadhat |",
  "S04n364:207": "sadā sadgatisaṃjāto bhuktvā bhoyaṃ yathepsitam ||",
  "S04n364:208": "trividhāṃ bodhimāsādya prānte yāyāt sunirvṛtim ||",
  "S04n364:209": "evamevadvratodbhūtaṃ puṇyafalaṃ mahattaram |",
  "S04n364:210": "pramātuṃ śakyate naiva sarvairapi munīśvaraiḥ ||",
  "S04n364:211": "tatpūjākṛtapuṇyānāṃ viśeṣaṃ phalamucyate |",
  "S04n364:212": "tacchṛṇuṣva mahārāja samādhāya sucetasā ||",
  "S04n364:213": "ye puṇyakāmā manujāyiratnaṃ samīkṣya harṣāccharaṇaṃ prayānti |",
  "S04n364:214": "te dharmaraktāḥ śubhalakṣmīmantaḥ sambodhicaryābhiratā bhavanti ||",
  "S04n364:215": "paṃcāmṛtaiḥ paṃcasugandhitoyairye snāpayanti pramudā triratnam |",
  "S04n364:216": "mandākinīdivyasugandhitoye snātvā sukhaṃ te divi saṃramante ||",
  "S04n364:217": "ye ca triratneṣu sugandhidhūpaṃ pradhupayanti pratimodayantaḥ |",
  "S04n364:218": "te śuddhacitāḥ śucigandhitāṃgā ratnopamāḥ śrīīguṇitā bhavanti ||",
  "S04n364:219": "ye paṃcagandhairanupayanti triratnadehe pariśuddhacittāḥ |",
  "S04n364:220": "te ratnavantaḥ kṣitipādhirājā bhavanti sarvārthahitārthakāmāḥ ||",
  "S04n364:221": "ye dūṣyapaṭṭādivarāmbarāṇi triratnanathāya mudārpayanti |",
  "S04n364:222": "kauśeyaratnābharaṇāvṛtāṃgā dharmādhipāste sudhiyo bhavanti ||",
  "S04n364:223": "ye ca triratnam sthalajaiḥ supuṣpairjalodbhavaiścāpi samarcayanti |",
  "S04n364:224": "te divyalakṣmīsukhabhogyavantaḥ śrīsiddhimantaḥ subhagā bhavanti ||",
  "S04n364:225": "triratnabimbavare puṣpamālā ye dharmakāmā avalambayanti |",
  "S04n364:226": "te devarājā varalakṣmīmantaḥ saṃbodhikāmāḥ subhagā bhavanti ||",
  "S04n364:227": "sarvāṇi puṣpāṇi sugandhimanti triratnabimbe prakiranti ye ca |",
  "S04n364:228": "devādhipāḥ svargagatā bhavanti mahīgatāste kṣitipādhirājāḥ || 9",
  "S04n364:230": "ye dīpamālāṃ racayanti ye ca ratnatrayāgre hatamohajālāḥ |",
  "S04n364:231": "te kāntarupā guṇaratnavanto bhavanti bhūpārcitapādapadmāḥ ||",
  "S04n364:232": "prakurvate ye ca pradīpadānaṃ ratnatrayāgre ghṛtatailadīptam |",
  "S04n364:233": "te śuddhanetrāḥ prabalā guṇāḍhyā devādhirājāḥ kṣitipādhipāśca ||",
  "S04n364:234": "bhojyaṃ praṇītaṃ surasaṃ suvarṇaṃ ratnatrayāya pratipādayanti |",
  "S04n364:235": "ye bhaktiyuktā divi te bhavanti surādhipā bhūtapayaśca dhīrāḥ ||",
  "S04n364:236": "pānaṃ narā ye'mṛtasadguṇāḍhyaṃ ratnatrayāya pratipādayanti |",
  "S04n364:237": "te bhūrājā nīrujo baliṣṭhā bhavanti svarge tridiśādhipāśca ||",
  "S04n364:238": "śākāni mūlāni falāni ye ca ratnatrayāya pratipādayanti |",
  "S04n364:239": "yatheṣṭabhogyaṃ satataṃ prabhuktvā gacchanti tatte sugatālaye ca ||",
  "S04n364:240": "ye ca triratnāya samarpayanti supathyabhaiṣajyagaṇāni bhaktyā |",
  "S04n364:241": "śrīīsamṛddhāḥ kṣitipādhināthā bhuktvā sukhaṃ yānti jinālayaṃ te ||",
  "S04n364:242": "tāmbūlapūgādirasāyanāni ye ca triratnāya samarpayanti |",
  "S04n364:243": "divyāṃgasaundaryagunābhirāmā bhavanti te śrīguṇinaḥ surāśca ||",
  "S04n364:244": "vitānamuccairvitanoti yaśca ratnatraye sarvanṛpābhivandyaḥ |",
  "S04n364:245": "viśālavaṃśo guṇavān sudhīro mahānubhāvaprathito bhavet saḥ ||",
  "S04n364:246": "dhvajān vicitrānavaropayanti ye ca triratnālaya utsavārtham |",
  "S04n364:247": "te śrīsamṛddhāḥ suguṇābhirāmā bhavanti nāthā divi bhūtale ca ||",
  "S04n364:248": "śrīmatpatākā avalambayanti ratnatraye ye rasābhiyuktāḥ |",
  "S04n364:249": "lakṣmīśvarāste jitaduṣṭasaṃghā bhavantyadhīśā divi bhūtale ca ||",
  "S04n364:250": "chatrāṇi sauvarṇamayāni ye ca kauśeyadūṣṭai racitāni vā ca |",
  "S04n364:251": "suśuddharaṃgairmayanaiśca puṣpai ratnatraye ye'bhyavaropayanti ||",
  "S04n364:252": "te bhūparājā varasiddhimanto lakṣmīśvarāḥ sarvahitārthakāyāḥ |",
  "S04n364:253": "saddharmakāmā guṇaratnapūrnā vandyā bhavanti pravararddhimantaḥ ||",
  "S04n364:254": "saṃgītivādyairmurujādibhiśca mukuṃdaḍhakkāprānavānakaiśca |",
  "S04n364:255": "maḍ mṛdaṃgapaṭahādibhiśca manojñaghoṣaiḥ śroticittaramyaiḥ ||",
  "S04n364:256": "sa dundubhiḍiṇḍamajharjharaiśca praṇādibhirmardanavādanaiśca |",
  "S04n364:257": "tathānyakairmaṃgalaśabdavādyai ratnatraye ye racayanti pūjām || 10",
  "S04n364:259": "tathā ca vīṇādimanojñanādairvaśaiḥ surāvairapi kāharaiśca |",
  "S04n364:260": "bherībhiruccaiḥ parivādinībhi ratnatrayaṃ yesurasā bhajanti ||",
  "S04n364:261": "tauryatrikairbhadrasughoṣaśaṃkhaiḥ śṛṃgādibhiścāpi manojñanādaiḥ |",
  "S04n364:262": "nṛtyādibhiścāpi pramodayanto ratnatrayaṃ ye surasā bhajanti ||",
  "S04n364:263": "te divyaśrotrāḥ sumanojñaśabdāḥ sarvārthasampatyaparipūrṇakośāḥ |",
  "S04n364:264": "saddharmmapuṇyānuguṇābhiraktāḥ sukhāni bhuktvā pracaranti svarge ||",
  "S04n364:265": "kṣipanti lājākṣatapuṣpakāṇi ratnatraye ye pariharṣamāṇāḥ |",
  "S04n364:266": "na durgatiṃ te satataṃ vrajanti svarge prayātāḥ subhagā ramante ||",
  "S04n364:267": "sudhāturatnāni sadakṣiṇāni ratnatraye ye ca samarpayanti |",
  "S04n364:268": "sulabdhakāmārthasukhābhirāmāḥ pūrṇendriyāste sudhiyo bhavanti ||",
  "S04n364:269": "pradakṣiṇāni pravidhāya bhaktyā bhajanti ye cāpi mudā triratnam |",
  "S04n364:270": "te śuddhakāyāḥ pratilabdhasaukhyā bhavanti devā manujādhipāśca ||",
  "S04n364:271": "ye ca triratnam stutibhirbhajanti gadyatmikaiḥ padyamayaiśca śuddhaiḥ |",
  "S04n364:272": "vāgīśvarāste susamṛddhakoṣā bhavanti nāthā divi bhūtale ca ||",
  "S04n364:273": "ye ca triratnaṃ śaraṇaṃ prayātā aṣṭābhiragaiḥ pranamanti bhktyā |",
  "S04n364:274": "bhavanti te śrīguṇavarṇapūrṇāḥ saddharmakāmāḥ nṛpatīśvarāśca ||",
  "S04n364:275": "ye cāpi nityaṃ manasā vicitya bhajanti bhaktyā śaraṇaṃ prayātāḥ |",
  "S04n364:276": "te pāpanirmuktaviśuddhakāyāḥ saddharmakāmāḥ durgatiṃ vrajanti ||",
  "S04n364:277": "ye ca triratnaṃ manasā vicintya tannāma nityaṃ samudīrayanti |",
  "S04n364:278": "te śuddhacittā vimalātmakāśca saṃbuddhadharmābhiratā bhavanti ||",
  "S04n364:279": "ye ca triratnāni sudūrato'pi dṛṭvā prasannāḥ praṇamanti bhaktyā |",
  "S04n364:280": "te cāpi saddharmaguṇābhilāṣāḥ śuddhatrikāyāḥ subhagā bhavanti ||",
  "S04n364:281": "ityetadādīni mahattarāṇi puṇyāani śrīsadguṇāsādhanāni |",
  "S04n364:282": "triratnapūjābhajanodbhavāni matvā bhajantu triguṇātmakaṃ tam ||",
  "S04n364:283": "ākhyātametatsugataiśca sarveḥ triratnasevābhajanodbhavaṃ tat |",
  "S04n364:284": "puṇyaṃ mahattasya samaṃ kvacinna sarvatra lokeṣvapi satyemeva ||",
  "S04n364:285": "evam mahatpuṇyamudāramagram baddhaprameyaṃ gaṇanānabhijñam |",
  "S04n364:286": "matvā triratnaṃ śaraṇaṃ prayāto rājan yadi boddhimicchasi || 11",
  "S04n364:288": "ye ye triratnaṃ śaraṇaṃ prayātā bhajanti satkṛtya sadā prasannāḥ |",
  "S04n364:289": "te sarva evaṃ triguṇābhirāmā saddharmakāmāḥ sugatātmajāḥ syuḥ ||",
  "S04n364:290": "datvā sadārthibhya udāradānaṃ saṃbodhikāmāḥ suvṛṣe careyuḥ |",
  "S04n364:291": "krameṇa sambodhivrataṃ caranto bodhiṃ samāsādya jinā bhaveyuḥ |",
  "S04n364:292": "tataḥ sasaṃghāyijagaddhitārthaṃ vijñāya sudharmamupādiśantaḥ |",
  "S04n364:293": "samāpya sarvaṃ triṣu bauddhakāryaṃ saṃyayurante parinirvṛtiṃ te ||",
  "S04n364:294": "evam hi vijñāya yadīcchasi tvaṃ nirvṛtisaukhyamadhigantumevam |",
  "S04n364:295": "sadā triratnaṃ śaraṇaṃ prayātaḥ śraddhāprasannaḥ satataṃ bhajasva ||",
  "S04n364:296": "mā ninda rājannavamanyamoho traidhātunāthaṃ śubhadaṃ triratnam |",
  "S04n364:297": "anindanīyaṃ hi jagatpradhānaṃ saddharmarājaṃ bhajanīyameva ||",
  "S04n364:298": "ye cāpyadhikṣipya madābhimānā duṣṭa kuleṣvepri vihatātmadhairyāḥ |",
  "S04n364:299": "ālokya nindanti sadā prasannāḥ trilokabhadrārthapradaṃ triratnam ||",
  "S04n364:300": "te sarva eno'bhiratāḥ pramattāḥ saddharmanindābhiratāḥ praduṣṭāḥ |",
  "S04n364:301": "naṣṭāḥ paradrohamadābhimānāḥ sattvavighātābhiratā bhaveyuḥ ||",
  "S04n364:302": "tataśca te taduritābhiṣaktā mahatsu pāpeṣvapi nirviśaṃkāḥ |",
  "S04n364:303": "sarvāṇi dharmārthasubhāṣitāni śrutvā prasannāḥ paribhāṣayeyuḥ ||",
  "S04n364:304": "evaṃ sughorāṇi bahūni kṛtvā pāpāni nityaṃ samudācarantaḥ |",
  "S04n364:305": "bhūyo'tipāpeṣvapi te caranto duḥkhāni bhuktvā niraye vrajeyuḥ ||",
  "S04n364:306": "gatvāpi te'pāyanimagnadehāḥ kṣudhāgnisandagdhavimohitāśca |",
  "S04n364:307": "bhuktvāpyamedhyāni tṛṣābhitaptāḥ pītvāpi mūtrāṇi ca naiva tuṣṭāḥ ||",
  "S04n364:308": "jighatsitāste'tipipāsitāśca kleśāgnisaṃtaptavimohitāśca |",
  "S04n364:309": "tīvrātiduḥkhārtāviluptadhairyā bhramanta eno'bhiratā vaseyuḥ ||",
  "S04n364:310": "naivāpi tasyāpi vimuktimārgaṃ labheyureno'bhinibandhyamānāḥ |",
  "S04n364:311": "sadāpi tatraiva vaseyurevaṃ tīvravyathākrāntavimotāste ||",
  "S04n364:312": "ye cāpi lobhena balena cāpi dravyaṃ triratnasya dhanāśanādi |",
  "S04n364:313": "hatvā muṣitvāpyapahatya vāpi prabhuṃjate kleśavilutadhairyāḥ ||",
  "S04n364:314": "te duṣṭasattvā duratābhiraktā kṛtvaiva ghorāṇyapi pātakāni |",
  "S04n364:315": "prabhuṃjamānāḥ suciraṃ suduḥkhaṃ kṛcchreṇa mṛtvā narakaṃ vrajetuḥ || 12",
  "S04n364:317": "tatrāpi te kleśaviluptadhairyāḥ kṣudhātitṛṣṇāgnipratāpitāṃgāḥ |",
  "S04n364:318": "purīṣamūtrādiprabhuṃjamānā bhramanta evaṃ niraye vaseyuḥ ||",
  "S04n364:319": "kālāntare te pratilabdhadhairyāḥ svaduṣkṛtaṃ karma vibhāvayantaḥ |",
  "S04n364:320": "smṛtvā triratnaṃ manasānutaptā dhyātvā prasannāḥ praṇatiṃ vidadhyuḥ ||",
  "S04n364:321": "tatastadenaḥparimuktadehāḥ samutthitānnarakāt kadācit |",
  "S04n364:322": "mānuṣyajātiṃ samāpnuvanto dīnā daridrā kṛpaṇā bhaveyuḥ ||",
  "S04n364:323": "tatrāpi te duṣṭajānusaktāāḥ saddharmanindāduritānuraktāḥ |",
  "S04n364:324": "bhūyo'pi pāpāni mahānti kṛtvā vrajeyurevaṃ narakeṣu bhūyaḥ ||",
  "S04n364:325": "bhramanta evaṃ bahudhā bhave te duḥkhāni bhuktvā saciraṃ rujārtāḥ |",
  "S04n364:326": "kiṃcitsukhaṃ naiva labheyurenonibandhacitā narake vasante ||",
  "S04n364:327": "evaṃ triratneṣvapakārajātaṃ pāpaṃ sughoraṃ kathitaṃ munīndraiḥ |",
  "S04n364:328": "matveti rājannapakāramatra ratnatraye mā vidadhātu kiṃcit ||",
  "S04n364:329": "bhaktvā prasannaḥ śaraṇaṃ prayātayiratnameva satataṃ bhajasva |",
  "S04n364:330": "etadvipākena sadā śubhāni kṛtvā prayāyāḥ sugatālayaṃ te ||",
  "S04n364:331": "ityevaṃ tatsamādiṣṭaṃ śrutvāśokaḥ sa bhūpatiḥ |",
  "S04n364:332": "tamarhantaṃ guruṃ natvā sāṃjalirevamabravīt ||",
  "S04n364:333": "bhadanta bhavatādiṣṭaṃ śrutvā me rocate manaḥ |",
  "S04n364:334": "tathā taccharaṇaṃ gatvā bhajāmi sarvadāpyaham ||",
  "S04n364:335": "sadāpyasya triratnasya vrataṃ cāpi samādarāt |",
  "S04n364:336": "dhartumicchāmyahaṃ śāstastatsamādeṣṭumarhati ||",
  "S04n364:337": "kasmin māse caredetad vrataṃ kasminstithāvapi |",
  "S04n364:338": "etat samyaktamādiśya prabodhayatu māṃ bhavān ||",
  "S04n364:339": "iti bijñāpitaṃ rājñā śrutvā so'rhanmahāmatiḥ |",
  "S04n364:340": "upagupto narendraṃ taṃ samālokyaivamādiśat ||",
  "S04n364:341": "sādhu śṛṇu mahārāja yadyetad vratamicchasi |",
  "S04n364:342": "tathāhaṃ te pravakṣyāmi yathā me guruṇoditam ||",
  "S04n364:343": "tadyathā sarvamāseṣu caret paṃcasu parvasu |",
  "S04n364:344": "śuklāṣṭamyāṃ viśeṣena pūrṇamāsyāṃ jagurjināḥ || 13",
  "S04n364:346": "māseṣu śrovaṇe śreṣṭhaṃ kārtike ca viśeṣataḥ |",
  "S04n364:347": "kṛtakarmaivipākatvaṃ baddhasaṃkhyaṃ mahattaram ||",
  "S04n364:348": "iti matvā mahārāja yāvajjīvaṃ samāhitaḥ |",
  "S04n364:349": "triratnaṃ śaraṇaṃ gatvā vratametatsadā cara ||",
  "S04n364:350": "etatpuṇyamahodāraṃ saṃbodhijñānadāyakam |",
  "S04n364:351": "akṣayaṃ hyanupamaṃ ceti sarvabuddhairnigadyate ||",
  "S04n364:352": "iti tenārhatādiṣṭaṃ śrutvā rājā sa moditaḥ |",
  "S04n364:353": "tadupadeśamāsādhya tad vrataṃ kartumaicchata ||",
  "S04n364:354": "tataṃ sa nṛpati rājā sabharyātmajabāndhavaḥ |",
  "S04n364:355": "yathāvidhi samādhāya cacāraitad vrataṃ sadā ||",
  "S04n364:356": "tannṛpādeśamādhāya sarve mantrijanā api |",
  "S04n364:357": "bhṛtyāḥ sainyagaṇāścāpi paurā grāmyā dvijādayaḥ ||",
  "S04n364:358": "sarvalokāstathā bhaktyā triratnaśaraṇaṃ gatāḥ |",
  "S04n364:359": "satkāraiḥ śraddhayābhyarcya prābhajan sarvadā mudā ||",
  "S04n364:360": "tadā tatra sadābhadraḥ mahotsāhaṃ samantataḥ |",
  "S04n364:361": "prāvartata nirupātametaddharmānabhāvataḥ ||",
  "S04n364:362": "evaṃ me guruṇākhyātaṃ śrutaṃ mayā tathocyate |",
  "S04n364:363": "anumodya bhavanto'pi carataitad vrataṃ sadā ||",
  "S04n364:364": "etatpuṇyaviśuddhā hi pariśuddhatrimaṇḍalāḥ |",
  "S04n364:365": "arhanto nirmalātmānaḥ saṃbodhiṃ samavāpnuyuḥ ||",
  "S04n364:366": "iti teena samākhyātaṃ jayaśriyā sudhīmatā |",
  "S04n364:367": "śrutvā te śrāvakāḥ sarve prābhyanandan prabodhitāḥ ||",
  "S04n364:368": "tadārabhya prasannātmā jinaśrīrāja unmanāḥ |",
  "S04n364:369": "triratnaśaraṇaṃ gatvā cacāraitad vrataṃ sadā ||",
  "S04n364:370": "tatsaṃghā yatayaścāpi caturbrahmavihāriṇaḥ |",
  "S04n364:371": "triratnabhajanaṃ kṛtvā vratametat sadācaran ||",
  "S04n364:372": "tataste vratinaḥ sarve pariśuddhatrimaṇḍalāḥ |",
  "S04n364:373": "arhanto nirmalātmāno babhūvurbodhibhāginaḥ ||",
  "S04n364:374": "ye cāpīdaṃ triratnaṃ prathitaguṇagaṇaṃ śrāvayantīha lokān |",
  "S04n364:375": "śraddhābhaktiprasannāḥ pramuditamanasā ye ca śṛṇvanti martyāḥ ||",
  "S04n364:376": "te sarve bodhisattvā sakalaguṇabhṛtaḥ śrīsamṛddhāḥ sudhirāḥ |",
  "S04n364:377": "bhaktvā saukhyaṃ sadānte daśabalabhuvane saṃprayātā rameyuḥ ||",
  "S04n364:378": "bhuktvā saukhyaṃ sadānte daśabalabhuvane saṃprayātā rameyuḥ ||",
  "S04n364:379": " ||iti śrītriratnabhajanānuśaṃsāvadānaṃ prathamo'dyāyaḥ ||"
}