{
  "SA20n1296:0": "dānapāramitā",
  "SA20n1296:1": "caturtho vargaḥ",
  "SA20n1296:2": "1 | bodhisattvaḥ kathaṃ dānaṃ dadāti |",
  "SA20n1296:3": "dānamātmaparobhayalābhāya cedevaṃvidhaṃ dānaṃ niṣpādayati bodhimārgam |",
  "SA20n1296:4": "bodhisattvaḥ kāmayate vinetuṃ sattvānaparhatuṃ duḥkhāni dadāti tasmāddānam |",
  "SA20n1296:5": "dānamutsṛjannityamutpādayatyātmavitteṣu tyāgacittam |",
  "SA20n1296:6": "yācakeṣu mātāpitṛgurukalyāṇamitreṣvivotpādayatyādaracittam |",
  "SA20n1296:7": "janayati mātāpitṛgurukalyāṇamitrasaṃjñām |",
  "SA20n1296:8": "putra ivotpādayati daridreṣu hīneṣu karuṇācittam |",
  "SA20n1296:9": "janayati putrasaṃjñām |",
  "SA20n1296:10": "yathāprārthitaṃ vitaratyādareṇa muditacittenetyucyate bodhisattvasyādidānacittam ||",
  "SA20n1296:11": "2 | dānacaryāhetoḥ prasarati yaśaḥ |",
  "SA20n1296:12": "yatra va kacijjāyate bhavantyasya prabhṛtāni dhanānītyasyātmalābhaḥ |",
  "SA20n1296:13": "tarpayansattvānāṃ cittaṃ śikṣayati vinayati vidadhāti tānavimatsarānityeṣa paralābhaḥ |",
  "SA20n1296:14": "vitarannalakṣaṇaṃ mahādānaṃ sattveṣu pariṇāmyātmanā salābhinaḥ karotītyeṣa ubhayalābhaḥ |",
  "SA20n1296:15": "dānacaryāhetoḥ prāpnoti vartipadam |",
  "SA20n1296:16": "upasaṃgṛhṇātyaprameyānsarvasattvānyāvadāprāpte rbuddhatvasyākṣayadharmakośabhyetyevaṃ niṣpādayati bodhimārgam ||",
  "SA20n1296:17": "3 | dānaṃ trividham |",
  "SA20n1296:18": "prathamaṃ dharmadānaṃ dvitīyamabhayadānaṃ tṛtīyamāmipadānam |",
  "SA20n1296:19": "dharmadānamudbodhayati lokāñchīlagrahaṇāya pravrajyācittacaraṇāya |",
  "SA20n1296:20": "mithyādṭaṣṭeḥ prahāṇāya deśayati śāśvatocchedau,",
  "SA20n1296:21": "caturaḥ viparyāsān pāpānāmādīnavaṃ ca,",
  "SA20n1296:22": "vibhajya prakāśayati paramārtham anuśaṃsati vīryaguṇānbhāṣate pramādātyayapāpamityucyate dharmadānam |",
  "SA20n1296:23": "yadi sattvo vibheti nṛpātsaṃhādvyābrādvṛkājjalādagne rdasyoścaurādvā bodhisattvo dṛṣṭe tatparitrāyat ityamayadānam |",
  "SA20n1296:24": "ātmano vittāni yāvad ratnaṃ hastinamaśvaṃ rathaṃ vasrāṇi dhānyaṃ vāsasī peyaṃ khādyaṃ yāvatkavalamātramekasūtraṃ prabhūtamalpaṃ vā vitaranna mātsaryaṃ kurute |",
  "SA20n1296:25": "yathāprārthitaṃ tarpayati yācakānityāmiṣadānam ||",
  "SA20n1296:26": "4 | āmiṣadānaṃ punaḥ pañcavidham |",
  "SA20n1296:27": "prathamaṃ saralacittadānaṃ dvitīyaṃ śraddhā cittadānaṃ tṛtīyaṃ yathākāladānaṃ caturthaṃ svahastena dānaṃ paṃcamaṃ yathādharmadānam ||",
  "SA20n1296:28": "5 | adātavyaṃ dānaṃ punaḥ paṃcaprakāram |",
  "SA20n1296:29": "adharmeṇopārjitaṃ dhanaṃ na dātavyaṃ syāpariśūddhatvāt |",
  "SA20n1296:30": "madyaṃ na dātavyaṃ parebhyo viṣaṃ ca sattvānāṃ vikṣepasattvāt |",
  "SA20n1296:31": "mṛgayopakaraṇāni na dātavyāni parebhyassattvānāṃ kleśakaratvāt |",
  "SA20n1296:32": "na dātavyāḥ parebhyassattvānāṃ hisakatvāt |",
  "SA20n1296:33": "gītaṃ striyaśca na dātavyāḥ parebhyaścittapavitratāyā dūṣakatvāt |",
  "SA20n1296:34": "saṃkṣepata ucyate |",
  "SA20n1296:35": "yanna yathādharmaṃ yacca vikṣepakaraṃ vikṣepakaraṃ sattvānāṃ tanna dātavyaṃ parebhyaḥ |",
  "SA20n1296:36": "śiṣṭaṃ sarvaṃ yatsukhayati sattvāṃstaducyate yathādharmadānam ||",
  "SA20n1296:37": "dānaricirlabhate paṃcabidhaṃ kīrtikuśalalābham |",
  "SA20n1296:38": "sāmīpyaṃ labhate sarvasatāmiti prathamaḥ |",
  "SA20n1296:39": "sarve sattvāstaṃ draṣṭumabhilaṣantīti dvitīyaḥ |",
  "SA20n1296:40": "janakāyaṃ praviṣṭaḥ satkriyate janairiti tṛtīyaḥ |",
  "SA20n1296:41": "prasarannasya yaśovarṇaḥ śrūyate daśasu dikṣviti caturthaḥ |",
  "SA20n1296:42": "bhavati bodheḥ samyaguttamo heturiti paṃcamaḥ ||",
  "SA20n1296:43": "6 | bodhisattvaḥ sarvadātetyucyate |",
  "SA20n1296:44": "sarvadānaṃ na bahudhanaṃ kintu dānacittam |",
  "SA20n1296:45": "yathādharmaṃ dhanamupārjyopādāya yaddadāti taducyate sarvadānam pariśuddhacittena yadaśāṭhayadānaṃ taducyate sarvadānam |",
  "SA20n1296:46": "daridrāndṭaṣṭrā dayācittena yaddadāti taducyate sarvadānam |",
  "SA20n1296:47": "duḥkhitāndṭaṣṭrā karuṇācittena yaddadāti taducyate sarvadānam |",
  "SA20n1296:48": "daridro'lpadhano'pi yaddadāti taducyate sarvadānam |",
  "SA20n1296:49": "spṛhaṇīyāni ratnajātānyudāracittena yaddadāti taducyate sarvadānam |",
  "SA20n1296:50": "apaśyañchīlāśīlaṃ kṣetrākṣetraṃ yaddadāti taducyate sarvadānam apaśyaz ṇchilāśīlaṃ kṣetākṣetraṃ yaddadāti taducyate sarvadānam |",
  "SA20n1296:51": "agaveṣayandevamānupakalyāṇasukhāni yaddadāti taducyate sarvadānam |",
  "SA20n1296:52": "gaveṣayannanuttarāṃ bodhi yaddadāti taducyate sarvadānam |",
  "SA20n1296:53": "ditsayā dānakāle pradāya yannānuśocati taducyate sarvadānam ||",
  "SA20n1296:54": "7 | yadi puṣpāṇi dadāti labhate dhāraṇīsaptabodhipuṣpāṇi |",
  "SA20n1296:55": "yadi gandhaṃ dadāti labhate śīlasamādhiprajñāḥ |",
  "SA20n1296:56": "(śīlasamādhiprajñādhūpaṃ prajvālya )",
  "SA20n1296:57": "dhūpayati cātmānam |",
  "SA20n1296:58": "yadi falaṃ dadāti labhate pūrayati cānāsravafalam |",
  "SA20n1296:59": "yadyāhāraṃ dadātikāyavāgrū pavalasukhasampannobhavati |",
  "SA20n1296:60": "yadi vastrāṇi dadāti labhate'vadātaṃ rūpamapanayatyāhrīkyamanapatrāpyam |",
  "SA20n1296:61": "yadi pradīpaṃ dadāti buddhacakṣurlabhate bhāsvaraṃ sarvadharmasvabhāvānām |",
  "SA20n1296:62": "yadi hastyaśvarathayānāni dadāti labhate'nuttaraṃ yānamṛddhiṃca |",
  "SA20n1296:63": "yadyalaṅkārāndadāti labhate 'śītyanuvyañjanāni |",
  "SA20n1296:64": "yadi ratnāni dadāti labhate dvātriṃśanmahāpuruṣalakṣaṇāni |",
  "SA20n1296:65": "pariśrameṇa [ sattva- ] sevāṃ yadyācarati labhate daśavalāni caturvaiśaradyāni |",
  "SA20n1296:66": "saṃkṣepata ucyate |",
  "SA20n1296:67": "rāṣṭraṃ nagaraṃ dārānputrāñchira ścakṣura hastapādau yāvatsarvakāyaṃ dadātyantarā citramātsaryaṃ prāptamanuttarāṃ bodhiṃ parinirvāpayituṃ sattvān |",
  "SA20n1296:68": "bodhisattvo mahāsattva ācarandānacaryāṃ bhavatyavittadṭaṣṭi rdānādānayoralakṣaṇatvāttatasmātpūrayati dānapāramitām ||",
  "SA20n1296:69": "( iti bodhicittotpādasṛtraśāstre dānapāramitā nāma caturtho vargaḥ ||)"
}