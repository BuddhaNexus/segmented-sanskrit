{
  "S04n281:0": "11 abhiratilokadhātvādānaṃ tathāgatākṣobhyasandarśanaṃ ca",
  "S04n281:1": "atha bhagavāllicchavi vimalakīrtimetadavocat-“kulaputra,",
  "S04n281:2": "yadā tathāgataṃ draṣṭumicchasi,",
  "S04n281:3": "tadā kathaṃ paśyasi tathāgatam ?",
  "S04n281:4": "“ evamāmantrayate sma |",
  "S04n281:5": "licchavirvimalakīrtibhagavantametadavocat-",
  "S04n281:6": "“bhagavan, yadā'haṃ tathāgataṃ draṣṭukāmaḥ,",
  "S04n281:7": "tadādhruvaṃ tathāgatādarśanena ( taṃ ) paśyāmi |",
  "S04n281:8": "( tathāgataṃ )",
  "S04n281:9": "pūrvāntādanutpannaṃ cāparāntamagacchantaṃca pratyutpanne'dhvanyapyapratiṣṭhitaṃ paśyāmi |",
  "S04n281:10": "tat kasya hetoḥ ?",
  "S04n281:11": "“( tathāgato ) rūpatathatāsvabhāvaśca rūpāpagataḥ,",
  "S04n281:12": "vedanā-........ saṃjñā ...... saṃskāra........vijñānatathatā svabhāvaśca vijñānāpagataḥ |",
  "S04n281:13": "caturdhātvapratiṣṭhitas ( tathāgata )",
  "S04n281:14": "ākāśadhātusamaḥ,",
  "S04n281:15": "ṣaḍāyatanānutpannaḥ,",
  "S04n281:16": "cakṣuḥ śrotraghrāṇajihvākāyamanomārgasamatikrāntaḥ |",
  "S04n281:17": "( tathāgatas- )",
  "S04n281:18": "traidhātukāsaṃkīrṇaḥ,",
  "S04n281:19": "malatrayarahitaḥ,",
  "S04n281:20": "vimokṣatrayānugataḥ,",
  "S04n281:21": "trividyāprāptaḥ,",
  "S04n281:22": "apratilabdha(śca)",
  "S04n281:23": "sampratilabdhaḥ |",
  "S04n281:24": "“ sa ) sarvadharmeṣvaśleṣaniṣṭhāgataḥ,",
  "S04n281:25": "bhūtakoṭyapagataḥ,",
  "S04n281:26": "tathatāsupratiṣṭhitaḥ so'nyonyavigataḥ |",
  "S04n281:27": "( tathāgato ) hetvanutpādito'pratyayapratibaddhaḥ,",
  "S04n281:28": "lakṣaṇāpagataḥ,",
  "S04n281:29": "asalakṣaṇaḥ,",
  "S04n281:30": "na caikalakṣaṇo na ca bhinnalakṣaṇaḥ,",
  "S04n281:31": "akalpitaḥ,",
  "S04n281:32": "asaṃkalpitaḥ,",
  "S04n281:33": "avikalpitaḥ |",
  "S04n281:34": "(tathāgataḥ)",
  "S04n281:35": "pāre nāsti, apāre ca nāsti,",
  "S04n281:36": "nāsti madhye'pi;",
  "S04n281:37": "iha vā tena vā tatra vā'nyatra vā nāsti |",
  "S04n281:38": "vijñānena (so)",
  "S04n281:39": "'jñātavyaḥ, vijñānasthānannāsti; ( sa)",
  "S04n281:40": "na ca tamo na cālokaḥ |",
  "S04n281:41": "“( tathāgato ) nāmāpagato nimittāpagataḥ, ( sa )",
  "S04n281:42": "nāsti durvalo vā balavān vā,",
  "S04n281:43": "na ca deśastho na ca pakṣasthitaḥ,",
  "S04n281:44": "kuśalākuśalāpagataḥ,",
  "S04n281:45": "saṃskṛtāsaṃskṛtāpagataḥ,",
  "S04n281:46": "kaścidabhilāpyo'rtho nāsti;",
  "S04n281:47": "dānamātsaryaśīladauḥ śīlyakṣāntivyāpādavīryakausīdyadhyānauddhatyaprajñādauṣprajñāsu( so )",
  "S04n281:48": "'nabhilāpyaḥ |",
  "S04n281:49": "( tathāgato ) nāsti satyaṃ vā mṛṣā vā'vadhāraṇaṃ vā'anavadhāraṇaṃ vā,",
  "S04n281:50": "na ca jagadvidhirna ca jagadabidhiḥ,",
  "S04n281:51": "sarvavādacaryā'tyantasamucchinnaḥ |",
  "S04n281:52": "(sa) kṣetrabhāvo vā kṣetrābhāvo vā nāsti,",
  "S04n281:53": "na ca dakṣiṇīyo na ca dānānupabhogaḥ,",
  "S04n281:54": "na grāhitavyaṃ vā spṛśeyaṃ vā nimittaṃ vā |",
  "S04n281:55": "(so)'saṃkṛtaḥ,",
  "S04n281:56": "saṃkhyāvigataḥ,",
  "S04n281:57": "samatāsamaḥ,",
  "S04n281:58": "dharmatāsamāsamaḥ,",
  "S04n281:59": "atulyavīryaḥ,",
  "S04n281:60": "tulanāsamatikrāntaḥ,",
  "S04n281:61": "gamanaṃ vā,",
  "S04n281:62": "āpannaṃ vā,",
  "S04n281:63": "samatikrāntaṃ vā (sa) nāsti |",
  "S04n281:64": "“(tathāgato)'dṛṣṭaḥ,",
  "S04n281:65": "aśrutaḥ,",
  "S04n281:66": "amataḥ,",
  "S04n281:67": "avijñātaḥ,",
  "S04n281:68": "sarvagranthāpagataḥ,",
  "S04n281:69": "sarvajñajñānasamatāprāptaḥ,",
  "S04n281:70": "sarvadharmasama(tā)",
  "S04n281:71": "nirviśeṣaprāptaḥ,",
  "S04n281:72": "sarvatra niravadyaḥ,",
  "S04n281:73": "akiñcinaḥ,",
  "S04n281:74": "kaṣāyarahitaḥ,",
  "S04n281:75": "akalpaḥ,",
  "S04n281:76": "avikalpaḥ,",
  "S04n281:77": "akṛtaḥ,",
  "S04n281:78": "anutpannaḥ,",
  "S04n281:79": "ajātaḥ,",
  "S04n281:80": "abhūtaḥ,",
  "S04n281:81": "asaṃbhūtaḥ; abhāvī,",
  "S04n281:82": "anabhāvī,",
  "S04n281:83": "abhayaḥ,",
  "S04n281:84": "anālayaḥ; aśokaḥ anānandaḥ,",
  "S04n281:85": "ataraṃgaḥ,",
  "S04n281:86": "sarvavyavahāranirdeśāvaktavyaḥ |",
  "S04n281:87": "“tathāgatakāyo hi,",
  "S04n281:88": "bhagavan,",
  "S04n281:89": "īdṛśaḥ; sa evaṃ draṣṭavyaḥ |",
  "S04n281:90": "ya evaṃ paśyati,",
  "S04n281:91": "samyak paśyati saḥ |",
  "S04n281:92": "yo'nyathā paśyati,",
  "S04n281:93": "sa mithyā paśyati“ |",
  "S04n281:94": "tata āyuṣmāṃśāriputro bhagavantametadavocat-“sa kulaputro vimalakīrtiḥ,",
  "S04n281:95": "bhagavan,",
  "S04n281:96": "kasmādbuddhakṣetrāccyutvā,",
  "S04n281:97": "asmin buddhakṣetra āgataḥ ?",
  "S04n281:98": "“ bhagavānāmantrayate sma-“śāriputra,",
  "S04n281:99": "imaṃ satpuruṣaṃ 'tvaṃ kasmāccyutvā,",
  "S04n281:100": "iha jāta ?' iti pṛccha“ |",
  "S04n281:101": "tata āyuṣmāṃśāriputro licchavi vimalakīrtimetadavocat-“kulaputra,",
  "S04n281:102": "tvaṃ kasmāccyutvā, iha jātaḥ ?",
  "S04n281:103": "“ vimalakīrtirāha-",
  "S04n281:104": "“yaḥ sthavireṇa sākṣātkṛtadharmaḥ,",
  "S04n281:105": "kiṃ tasmiścyutyutpattī staḥkecit ?",
  "S04n281:106": "“ āha-“tasmin dharme keciccyutyutpattī na staḥ“ |",
  "S04n281:107": "āha-“bhadanta śāriputra,",
  "S04n281:108": "sarveṣu dharmeṣvevameva cyutyuttyapagateṣu,",
  "S04n281:109": "kasmādevaṃ ' tvaṃ kasmāccyutvā, iha jāta ?",
  "S04n281:110": "' iti manyase ?",
  "S04n281:111": "bhadanta śāriputra,",
  "S04n281:112": "māyākāranirmitau cet strīṃ vā puruṣaṃ vā 'tvaṃ kasmāccyutvā, iha jāta ?",
  "S04n281:113": "' iti pṛcchet ,",
  "S04n281:114": "tatsamādhānaṃ kim ( abhaviṣyat )",
  "S04n281:115": "?“ āha-“nirmāṇañceccyutyutpattyapagataṃ,",
  "S04n281:116": "tat kiṃ vyasarjayiṣyat ?",
  "S04n281:117": "“ āha-“bhadanta śāriputra,",
  "S04n281:118": "nanu na 'sarvadharmā nirmāṇasvabhāvā' iti tathāgatenā'khyātam ?",
  "S04n281:119": "“ āha-“tat tatheti, kulaputra“ |",
  "S04n281:120": "āha-“sarveṣu dharmeṣu,",
  "S04n281:121": "bhadanta śāriputra,",
  "S04n281:122": "nirmāṇasvabhāveṣu,",
  "S04n281:123": "kasmādidaṃ 'tvaṃ kasmāccyutvā, iha jāta ?",
  "S04n281:124": "' iti manyase ?",
  "S04n281:125": "bhadanta śāriputra,",
  "S04n281:126": "cyutirnāmābhisaṃskārasaṃvarta lakṣaṇā;",
  "S04n281:127": "utpattirnāma-sā'bhisaṃskārasantatilakṣaṇā |",
  "S04n281:128": "tato bodhisattvo yadyapi mriyate,",
  "S04n281:129": "kuśalamūlābhisaṃskāranna kṣapayati |",
  "S04n281:130": "sa yadyapi jāyate,",
  "S04n281:131": "akuśalasantatinna pratisandadhāti“ |",
  "S04n281:132": "atha bhagavānāayuṣmantaṃ śāriputrametadavocat--“śāriputra,",
  "S04n281:133": "ayaṃ satpuruṣa ihā'gatobhiratilokadhātorakṣobhyasya tathāgatasyāntikāt“ |",
  "S04n281:134": "āha-“āścaryam,",
  "S04n281:135": "bhagavan, ( yathā )",
  "S04n281:136": "'yaṃ satpuruṣaḥ,",
  "S04n281:137": "etāvadviśuddhabuddhakṣetrādāgato ( 'smin )",
  "S04n281:138": "bahulātyayaduṣṭe buddhakṣetre'bhinandati“ |",
  "S04n281:139": "tato licchavirvimalakīrtirabravīt-",
  "S04n281:140": "“śāriputra, tat ki manyase ?",
  "S04n281:141": "sūryaprabhāsāḥ kimandhakārasahitāḥ ?",
  "S04n281:142": "“ āha-“no hīdaṃ, kulaputra“ |",
  "S04n281:143": "“nanu tau na sahitau ?",
  "S04n281:144": "“ āha-“tau, kulaputra, asahitau |",
  "S04n281:145": "sūryamaṇḍala abhyudgatamātre,",
  "S04n281:146": "sarvāndhakārā vigacchanti“ |",
  "S04n281:147": "āha-“kasmājjambudvīpe sūrya udayati ?",
  "S04n281:148": "“ āha-“tadhyālokakaraṇārthaṃcāndhakārāpakarṣaṇārtham“ |",
  "S04n281:149": "āha-“evameva,",
  "S04n281:150": "bhadanta śāriputra,",
  "S04n281:151": "bodhisattvaḥ sattvapariśodhanārthaṃ ca jñānā'lokakaraṇārtha ca mahā'ndhakārāpakarṣaṇārtha saṃcintyāpariśuddhakṣetreṣu jāyate |",
  "S04n281:152": "kleśaiḥ sārdhanna virahati,",
  "S04n281:153": "sarvasattvānāṃ tu kleśāndhakāraṃ vinodayati“ |",
  "S04n281:154": "tataḥ sarvāsāṃ tāsāṃ parṣadāṃ 'sā'bhiratilokadhātuśca so'kṣobhyastathāgataśca te bodhisattvāśca te mahāśrāvakā asmābhirdraṣṭavyā' iti bhāvanā'bhūt |",
  "S04n281:155": "atha bhagavān sarvāsāṃ tāsāṃ parṣadāṃ cetasaiva cetaḥparivitarkamājñāya,",
  "S04n281:156": "licchavi vimalakīrtimetadavocat--“kulaputra,",
  "S04n281:157": "iyaṃ hi parṣattāmabhiratilokadhātuṃ cākṣobhyaṃ tathāgataṃ draṣṭumicchati;",
  "S04n281:158": "tena tasyai parṣade deśaya“ |",
  "S04n281:159": "atha licchavaye vimalakīrtaya evaṃ bhavati sma-",
  "S04n281:160": "“asmāt siṃhāsanād anutthāya,",
  "S04n281:161": "tāmabhiratilokadhātuṃ ca bodhisattvānām anekaśatasahasrāṇi ca sacakravāḍa parvataparivṛtabhavanān devanāgayakṣagandharvāsurāṃśca ( tāṃ lokadhātuṃ )",
  "S04n281:162": "sanadītaḍāgotsasarassamudraparikhāṃ ca sasumerugiryalpaharmyā ca sacandrasūryatārakāṃ ca sadevanāgayakṣagandharvasthānāṃ ca sabrahmabhavanaparivārāṃ ca sagrāmanagaranigamajanapadarāṣṭranaranarīgṛhāṃ ca sabodhisattvaśrāvakaparṣadaṃ cākṣobhyasya tathāgatasya bodhivṛkṣaṃ cāpi parṣatsāgare niṣaṇṇaṃ ca dharma deśayantamakṣobhyaṃ tathāgataṃ ca tāni padmāni,",
  "S04n281:163": "daśadikṣu yāni sattveṣu buddhakārya kurvanti,",
  "S04n281:164": "( tatsarvam upādāsyāmi ) |",
  "S04n281:165": "( yās )tisro ratnaniḥśreṇyo jambudvīpādyāvat trayāstriśabhavanaṃ,",
  "S04n281:166": "tāsvabhyāryaniḥśreṇīṣu trayastriṃśā devā akṣobhyasya tathāgatasya darśanāya vandanāya paryupāsanāya dharmaśravaṇāya ca jambudvīpam upayānti, ( tāsu ca )",
  "S04n281:167": "jambudvīpasya manuṣyāstrayastriṃśānāṃ devānāṃ darśanāya trayastriṃśabhavanam ārohanti, ( tāśca )",
  "S04n281:168": "tāmevaṃrupām apramāṇaguṇasañcayām abhiratilokadhātum āpskandhādyāvadakaniṣṭhabhavanaṃ kumbhakārasya cakramivopādāya,",
  "S04n281:169": "kevalaṃ chittvā,",
  "S04n281:170": "dakṣiṇapāṇinā ca puṣpamālāmiva gṛhītvā,",
  "S04n281:171": "asyāṃ ca sahālokadhātau prakṣepsyāmi |",
  "S04n281:172": "prakṣipya, asyai sarvaparṣade nirdekṣyāmi“ |",
  "S04n281:173": "tato licchavirvimalakīrtiretādṛśaṃ samādhi samāpadyate smaitādṛśaṃ caddhryabhisaṃskāramabhisaṃskaroti sma, ( yathā-)",
  "S04n281:174": "'bhiratilokadhātuṃ,",
  "S04n281:175": "tāṃ kevalaṃ chittvā,",
  "S04n281:176": "dakṣiṇapāṇinā gṛhītvā,",
  "S04n281:177": "asyāṃ sahālokadhātau prakṣipati sma |",
  "S04n281:178": "tatra ye śrāvakabodhisattvadevamanuṣyā divyacakṣurabhijñāprāptāḥ,",
  "S04n281:179": "te krandati sma--“bhagavan,",
  "S04n281:180": "upādīyāmahe |",
  "S04n281:181": "sugata, upādīyāmahe |",
  "S04n281:182": "sugata, asmabhyaṃ śaraṇaṃ kurva“-iti yācante sma |",
  "S04n281:183": "vinayārtha bhagavān tānetadavocat-“bodhisattvena vimalakīrtinohyadhve;",
  "S04n281:184": "sa hi madgocaro nāsti“ |",
  "S04n281:185": "tatrānyadevamanuṣyādibhiḥ-kutrohyāmahe-hyajñātamadṛṣṭam |",
  "S04n281:186": "sā'bhiratilokadhāturasyāṃ sahālokadhātau prakṣipyamāṇā'pi,",
  "S04n281:187": "asyāṃ lokadhātau pūrṇatvaṃ vonatvaṃ vā na jñāyete sma,",
  "S04n281:188": "na ca saṃbādho vā bandhanaṃ vā |",
  "S04n281:189": "sā'pyabhiratilokadhāturanūnatvā yathāpūrva,",
  "S04n281:190": "paścāttathā dṛśyate sma |",
  "S04n281:191": "atha bhagavāṃśākyamunistāḥ sarvāḥ parṣada āmantrayate sma-“he mitrāṇi,",
  "S04n281:192": "paśyatābhiratilokadhātuṃ cākṣobhyaṃ tathāgataṃ cemān buddhakṣetraśrāvakabodhi sattvavyūhān“ |",
  "S04n281:193": "te'vocan-“dhruvam,",
  "S04n281:194": "bhagavan, paśyāmaḥ“ |",
  "S04n281:195": "āha--“( yo ) bodhisattva etādṛśaṃ buddhakṣetraṃ parigrahītukāmaḥ, (tena)",
  "S04n281:196": "tathāgatasyākṣobhyasya bodhisattvānāṃ sarvacaryā anuśikṣitavyāḥ“ |",
  "S04n281:197": "tathā hyabhiratilokadhātusaṃdarśanasyārddhiprātihāryeṇa cākṣobhyatathāgatasaṃsarśanenāsyāḥ sahālokadhātoścaturdaśadevamanuṣyaprajā'yutairanuttarasamyaksambodhicittānyutpāditāni |",
  "S04n281:198": "sarve'pi tasyāmabhiratilokadhātau janituṃ praṇidhānamakārṣuḥ,",
  "S04n281:199": "bhagavāṃśca sarveṣāṃ teṣāmabhiratilokadhātāvupapatti vyākaroti sma |",
  "S04n281:200": "licchavirvimalakīrtistathā hi sarvāstān,",
  "S04n281:201": "yāvat paripācanīyānasyāṃ sahālokadhātau,",
  "S04n281:202": "sattvān vipācya,",
  "S04n281:203": "tāmabhiratilokadhātuṃ yathāsthānaṃ punaḥ pratiṣṭhāpayati sma |",
  "S04n281:204": "tato bhagavānāyuṣmantaṃ śāriputrametadavocat-“nanu paśyasi,",
  "S04n281:205": "śāriputra,",
  "S04n281:206": "tāmabhiratilokadhātuṃ cākṣobhyaṃ tathāgatam ?“ āha-",
  "S04n281:207": "“dhruvam, bhagavan paśyāmi |",
  "S04n281:208": "sarvasattvebhyo'stu tādṛśo buddhakṣetraguṇavyūhaḥ |",
  "S04n281:209": "sarve sattvāśca bhavantu kulaputro licchavirvimalakīrtiryathā tādṛśarddhisampannāḥ |",
  "S04n281:210": "lābhā naḥ sulabdhā yadvayaṃ tādṛśaṃ satpuruṣaṃ paśyāmaḥ |",
  "S04n281:211": "ye sattvāḥ pratyupannasya vā parinirvṛtatathāgatasya vemaṃ dharmaparyāyaṃ śṛṇvantyantaśaḥ,",
  "S04n281:212": "lābhāsteṣāmapi sulabdhā bhaveyuḥ |",
  "S04n281:213": "kaḥ punarvādo ya ( imaṃ dharmaparyāyaṃ )",
  "S04n281:214": "śrutvā, adhimucyante pattīyantyudgrahīṣyanti dhārayiṣyanti vācayiṣyanti paryavāpsyantyadhimucya,",
  "S04n281:215": "deśayiṣyanti prapaṭanti parebhyaśca saṃprakāśayiṣyanti bhāvanā'dhigamānuyuktā ( bhaviṣyanti ) ?",
  "S04n281:216": "“ye sulabdhā imaṃ dharmaparyāyaṃ,",
  "S04n281:217": "dharmaratnanidhi te pratilapsyante |",
  "S04n281:218": "ya imaṃ dharmaparyāyaṃ svādhyāyanti,",
  "S04n281:219": "te bhavanti tathāgatasya sahāyāḥ |",
  "S04n281:220": "ya etaddharmādhimuktan satkurvanti paryupāsanti ca,",
  "S04n281:221": "te hi bhūtā dharmapālāḥ |",
  "S04n281:222": "ya imaṃ dharmaparyāyaṃ samyag likhanti dhārayiṣyanti mānayiṣyanti,",
  "S04n281:223": "teṣāṃ gṛhe tathāgato vihariṣyati |",
  "S04n281:224": "ye'smin dharmaryāye'numodante,",
  "S04n281:225": "te parirakṣanti sarvapuṇyāni |",
  "S04n281:226": "ye kecidito dharmaparyāyādantaśaścatuṣpādikāmapi gāthāmudgṛhya,",
  "S04n281:227": "parebhyo deśayeyuḥ,",
  "S04n281:228": "te hi mahādharmayajñaṃ kuryuḥ |",
  "S04n281:229": "ye( ṣām ) asmin dharmaparyāye kṣāntiśca chandaśca buddhiścāsāvabodhanādarśanādhimuktayaḥ,",
  "S04n281:230": "tebhyastadeva vyākaraṇam |",
  "S04n281:231": "abhiratilokadhatvādānasya tathāgatākṣobhyasaṃdarśanasya ca parivarta ekādaśaḥ |"
}