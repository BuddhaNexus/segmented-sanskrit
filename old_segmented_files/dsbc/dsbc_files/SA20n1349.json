{
  "SA20n1349:0": "daśamodhikāraḥ",
  "SA20n1349:1": "uddānam",
  "SA20n1349:2": "ādiḥ siddhiḥ śaraṇaṃ gotraṃ citte tathaiva cotpādaḥ |",
  "SA20n1349:3": "svaparārthastatvārthaḥ prabhāvaparipākabodhiśca ||1 ||",
  "SA20n1349:4": "jātā jātā grāhikā grāhyabhūtā mitrādāttā svātmato bhrāntikā ca |",
  "SA20n1349:5": "abhrāntānyā āmukhā naiva cānyā ghoṣācārā caiṣikā cekṣikā ca ||2 ||",
  "SA20n1349:6": "hāryā kīrṇā'vyāvakīrṇā vipakṣairhīnodārā āvṛtā'nāvṛtā ca |",
  "SA20n1349:7": "yuktā'yuktā saṃbhṛtā'saṃbhṛtā ca gāḍhaṃ viṣṭā dūragā cādhimuktiḥ ||3 ||",
  "SA20n1349:8": "amanaskārabāhulyaṃ kauśīdyaṃ yogavibhramaḥ |",
  "SA20n1349:9": "kumitraṃ śubhadaurbālyamayoniśomanaskriyā ||4 ||",
  "SA20n1349:10": "pramādo'lpaśrutatvaṃ ca śrutacintālpatuṣṭatā |",
  "SA20n1349:11": "śamamātrābhimānaśca tathā 'parijayo mataḥ ||5 ||",
  "SA20n1349:12": "anudvegastathodvega āvṛtiścāpyayuktatā |",
  "SA20n1349:13": "asaṃbhṛtiśca vijñeyā'dhimuktiparipanthatā ||6 ||",
  "SA20n1349:14": "puṇyaṃ mahadakaukṛtyaṃ saumanasyaṃ sukhaṃ mahat |",
  "SA20n1349:15": "avipraṇāśaḥ sthairyaṃ ca viśeṣagamanaṃ tathā ||7 ||",
  "SA20n1349:16": "dharmābhisamayaścātha svaparārthāptirūttamā |",
  "SA20n1349:17": "kṣiprābhijñatvamete hi anuśaṃsādhimuktitaḥ ||8 ||",
  "SA20n1349:18": "kāmināṃ sā śvasadṛśī kūrmaprakhyā samādhinām |",
  "SA20n1349:19": "bhṛtyopamā svārthināṃ sā rājaprakhyā parārthinām ||9 ||",
  "SA20n1349:20": "tathā kāmisthātṛsvaparajanakṛtyārthamudite",
  "SA20n1349:21": "viśeṣo vijñeyaḥ satatamadhimuktayā vividhayā |",
  "SA20n1349:22": "mahāyāne tasya vidhivadiha matvā paramatāṃ",
  "SA20n1349:23": "bhṛśaṃ tasmin dhīraḥ satatamiha tābheva vṛṇuyāt ||10 ||",
  "SA20n1349:24": "manuṣa[ṣya] bhūtāḥ saṃbodhiṃ prāpnuvanti pratikṣaṇam |",
  "SA20n1349:25": "aprameyā yataḥ sattvā layaṃ nāto'dhivāsayet ||11 ||",
  "SA20n1349:26": "yathā puṇyaṃ prasavate pareṣāṃ bhojanaṃ dadat |",
  "SA20n1349:27": "na tu svayaṃ sa bhuñjānastathā puṇyamahodayaḥ ||12 ||",
  "SA20n1349:28": "sūtrokto labhyate dharmātparārthāśrayadeśitāt |",
  "SA20n1349:29": "na tu svārthāśrayāddharmāddeśitādupalabhyate ||13 ||",
  "SA20n1349:30": "iti vipulagatau mahogha[mahārya]dharme janiya[parijanayan? ]",
  "SA20n1349:31": " sadā matiṃmānmahādhimuktim |",
  "SA20n1349:32": "vipulasatatapuṇyatadvivṛddhiṃ vrajati guṇairasamairmahātmatāṃ ca ||14 ||",
  "SA20n1349:33": " || mahāyānasūtrālaṃkāre adhimuktyadhikāro daśamaḥ ||"
}