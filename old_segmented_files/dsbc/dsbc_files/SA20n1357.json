{
  "SA20n1357:0": "aṣṭādaśo'dhikāraḥ",
  "SA20n1357:1": "lajjāvibhāge ṣoḍaśa ślokāḥ |",
  "SA20n1357:2": "lajjā vipakṣahīnā jñānena gatā ca nirvikalpena |",
  "SA20n1357:3": "hīnānavadyaviṣayā satvānāṃ pācikā dhīre ||1 ||",
  "SA20n1357:4": "ṣaṇāṃ pāramitānāṃ niṣevaṇālasyato bhavati lajjā |",
  "SA20n1357:5": "kveśānukūladharmaprayogataścaiva dhīrāṇāṃ ||2 ||",
  "SA20n1357:6": "asamāhitasvabhāvā mṛdumadhyā hīnabhūmikā lajjā |",
  "SA20n1357:7": "hīnāśayā samānā hīnā hi tadanyathā tvadhikā ||3 ||",
  "SA20n1357:8": "lajjārahito dhīmān kleśānadhivāsayatyayoniśataḥ |",
  "SA20n1357:9": "pratighopekṣāmānaḥ satvānupahanti śīlaṃ ca ||4 ||",
  "SA20n1357:10": "kaukṛtyātsavilekho bhavati sa saṃmānahānimāpnoti |",
  "SA20n1357:11": "śrāddhātmā[mā]nuṣasaṃghācchāstrā copekṣyate tasmāt ||5 ||",
  "SA20n1357:12": "sahadhārmi kairjinasutairvinindyate lokato 'yaśo labhate |",
  "SA20n1357:13": "dṛṣṭe dharme",
  "SA20n1357:14": "'nyatra kṣaṇarahito jāyate bhūyaḥ ||6 ||",
  "SA20n1357:15": "prāptāprāptavihāniṃ śuklairdharmaiḥ samāpnute tena |",
  "SA20n1357:16": "duḥkhaṃ viharati tasmānmanaso 'pyasvasthatāmeti ||7 ||",
  "SA20n1357:17": "ete sarve doṣā himatsu bhavanti no jinasuteṣu |",
  "SA20n1357:18": "deveṣu ca manujeṣu ca nityaṃ saṃjāyate ca budhaḥ ||8 ||",
  "SA20n1357:19": "saṃbhārāṃśca sa bodheḥ kṣipraṃ pūrayati lajjayā dhīmān |",
  "SA20n1357:20": "satvānāṃ pācanayā na khidyate caiva jinaputraḥ ||9 ||",
  "SA20n1357:21": "sa vipakṣapratipakṣai rahito 'rahitaśca jāyate satataṃ |",
  "SA20n1357:22": "ityetamānuśaṃsaṃ hrīmānāpnoti jinaputraḥ ||10 ||",
  "SA20n1357:23": "doṣamalino hi bālo hrīvirahātsuvasanaiḥ sugupto 'pi |",
  "SA20n1357:24": "nirvasano'pi jinasuto hrīvasano muktadoṣamalaḥ ||11 ||",
  "SA20n1357:25": "ākāśamiva na lipto hrīyuktaḥ jinasuto bhavati dharmaiḥ |",
  "SA20n1357:26": "hrībhūṣitaśca śobhati saṃparkagato jinasutānām ||12 ||",
  "SA20n1357:27": "māturiva vatsalatvaṃ hriyo vineyeṣu bodhisatvānāṃ |",
  "SA20n1357:28": "ārakṣā cāpi hrīḥ saṃsaratāṃ sarvadoṣebhyaḥ ||13 ||",
  "SA20n1357:29": "sarveṣu nādhivāsā sarveṣvadhivāsanāpravṛttiśca |",
  "SA20n1357:30": "sarveṣu ca pravṛttirhrīvihitaṃ hrīmato liṅgam ||14 ||",
  "SA20n1357:31": "hrībhāvanā pradhānā svacittato dharmato 'dhimokṣācca |",
  "SA20n1357:32": "āśayato 'pi vibhutvādakalpanādaikyataścāpi ||15 ||",
  "SA20n1357:33": "dhṛtiśca bodhisatvānāṃ lakṣaṇena prabhedataḥ |",
  "SA20n1357:34": "dṛḍhatvena ca sarvebhyastadanyebhyo viśiṣyate ||16 ||",
  "SA20n1357:35": "vīryaṃ samādhiḥ prajñā ca satvaṃ dhairyaṃ dhṛtirmatā |",
  "SA20n1357:36": "nirbhīto bodhisatvo hi trayādyasmātpravartate ||17 ||",
  "SA20n1357:37": "līnatvācca calatvācca mohāccotpadyate bhayaṃ |",
  "SA20n1357:38": "kṛtyeṣu tasmādvijñeyā dhṛtisaṃjñā nije traye ||18 ||",
  "SA20n1357:39": "prakṛtyā praṇidhāne ca nirapekṣatva eva ca |",
  "SA20n1357:40": "satvavipratipattau ca gambhīryaudāryasaṃśrave ||19 ||",
  "SA20n1357:41": "vineyadurvinayatve kāyācintye jinasya ca |",
  "SA20n1357:42": "duṣkareṣu vicitreṣu saṃsārātyāga eva ca ||20 ||",
  "SA20n1357:43": "niḥsaṃkleśe ca tatraiva dhṛtirdhīrasya jāyate |",
  "SA20n1357:44": "asamā ca tadanyebhyaḥ so 'gre dhṛtimatāṃ yataḥ[mataḥ] ||21 ||",
  "SA20n1357:45": "kumitraduḥkhagambhīraśravādvīro na kampate |",
  "SA20n1357:46": "śalabhaiḥ pakṣavātaiśca samudaiśca sumeruvat ||22 ||",
  "SA20n1357:47": "akhedo bodhisattvānāmasamastriṣu vastuṣu |",
  "SA20n1357:48": "śrutātṛptimahāvīryaduḥkhe hrīghṛtiniśritaḥ ||23 ||",
  "SA20n1357:49": "tīvracchando mahābodhāvakhedo dhīmatāṃ mataḥ |",
  "SA20n1357:50": "aniṣpannaśca niṣpannaḥ suniṣpannaśca bhūmiṣu ||24 ||",
  "SA20n1357:51": "vastunā cādhikāreṇa karmaṇā ca viśiṣyate |",
  "SA20n1357:52": "lakṣaṇenākṣayatvena phalasyodāgamena ca ||25 ||",
  "SA20n1357:53": "śāstrajñatā hi dhīrāṇāṃ samādhimukhadhāraṇī |",
  "SA20n1357:54": "gṛhītā satvapākāya saddharmasya ca dhāraṇe ||26 ||",
  "SA20n1357:55": "kāyena vacasā caiva satyajñānena cāsamā |",
  "SA20n1357:56": "lokajñatā hi dhīrāṇāṃ tadanyebhyo viśiṣyate ||27 ||",
  "SA20n1357:57": "sā punaḥ kimarthamityāha |",
  "SA20n1357:58": "satvānāṃ bhājanatvāya |",
  "SA20n1357:59": "kasminnarthe bhājanatvāya |",
  "SA20n1357:60": "saddharmapratipattaye ||28 ||",
  "SA20n1357:61": "satyadvayādyataśceṣṭo lokānāmudayo 'sakṛt |",
  "SA20n1357:62": "dvayādastaṃgamastasmāt tajjño lokajña ucyate ||29 ||",
  "SA20n1357:63": "śamāya prāptaye teṣāṃ dhīmān satyeṣu yujyate |",
  "SA20n1357:64": "satyajñānadyato dhīmān lokajño hi nirucyate ||30 ||",
  "SA20n1357:65": "ārṣaśca deśanādharmo artho 'bhiprāyiko'sya ca |",
  "SA20n1357:66": "prāmāṇikaśca nītārtho nirjalpā prāptirasya ca ||31 ||",
  "SA20n1357:67": "pratikṣepturyathoktasya mithyāsaṃtīritasya ca |",
  "SA20n1357:68": "sābhilāṣa[pa]sya ca prāpteḥ pratiṣedho 'tra deśitaḥ ||32 ||",
  "SA20n1357:69": "adhimuktervicārācca yathāvatparataḥ śravāt |",
  "SA20n1357:70": "nirjalpādapi ca jñānādapraṇāśo hi dhīmatāṃ ||33 ||",
  "SA20n1357:71": "asamā bodhisattvānāṃ catasraḥ pratisaṃvidaḥ |",
  "SA20n1357:72": "paryāye lakṣaṇe vākye jñāne jñānācca tā matāḥ ||34 ||",
  "SA20n1357:73": "deśanāyāṃ prayuktasya yasya yena ca deśanā |",
  "SA20n1357:74": "dharmārthayordvayorvācā jñānenaiva ca deśanā ||35 ||",
  "SA20n1357:75": "dharmasyoddeśanirdeśātsarvathā prāpaṇād dvayoḥ |",
  "SA20n1357:76": "parijñānā[hānā]cca codyānāṃ pratisaṃviccatuṣṭayam ||36 ||",
  "SA20n1357:77": "pratyātmaṃ samatāmetya yottaratra pravedanā |",
  "SA20n1357:78": "sarvasaṃśayanāśāya pratisaṃvinnirucyate ||37 ||",
  "SA20n1357:79": "saṃbhāro bodhisatvānāṃ puṇyajñānamayo 'samaḥ |",
  "SA20n1357:80": "saṃsāre'bhyudayāyaikaḥ anyo 'saṃkliṣṭasaṃsṛtau ||38 ||",
  "SA20n1357:81": "dānaṃ śīlaṃ ca puṇyasya prajñā jñānasya saṃbhṛtiḥ |",
  "SA20n1357:82": "trayaṃ cānyaddvyasyāpi pañcāpi jñānasaṃbhṛtiḥ ||39 ||",
  "SA20n1357:83": "saṃtatyā bhāvanāmetya bhūyo bhūyaḥ śubhasya hi |",
  "SA20n1357:84": "āhāro yaḥ sa saṃbhāro vī[dhī]re sarvārthasādhakaḥ ||40 ||",
  "SA20n1357:85": "praveśāyānimittāya anābhogāya saṃbhṛtiḥ |",
  "SA20n1357:86": "abhiṣekāya niṣṭhāyai dhīrāṇāmupacīyate ||41 ||",
  "SA20n1357:87": "caturdaśabhirākāraiḥ smṛtyupasthānabhāvanā |",
  "SA20n1357:88": "dhīmatāmasamatvātsā tadanyebhyo viśiṣyate ||42 ||",
  "SA20n1357:89": "niśrayātpratipakṣācca avatārāttathaiva ca |",
  "SA20n1357:90": "ālambanamanaskāraprāptitaśca viśiṣyate ||43 ||",
  "SA20n1357:91": "ānukūlyānuvṛttibhyāṃ parijñotpattito 'parā |",
  "SA20n1357:92": "mātrayā paramatvena bhāvanāsamudāgamāt ||44 ||",
  "SA20n1357:93": "samyakprahāṇaṃ dhīrāṇāmasamaṃ sarvadehibhiḥ |",
  "SA20n1357:94": "samṛtyupasthānadoṣāṇāṃ pratipakṣeṇa bhāvyate ||45 ||",
  "SA20n1357:95": "saṃsārasyopabhoge ca tyāge nivaraṇasya ca |",
  "SA20n1357:96": "manaskārasya ca tyāge praveśe caiva bhūmiṣu ||46 ||",
  "SA20n1357:97": "animittavihāre ca labdhau vyākaraṇasya ca |",
  "SA20n1357:98": "satvānāṃ paripāke ca abhiṣeke ca dhīmatāṃ ||47 ||",
  "SA20n1357:99": "kṣetrasya ca viśuddhyarthaṃ niṣṭhāgamana eva ca |",
  "SA20n1357:100": "bhāvyate bodhisatvānāṃ vipakṣapratipakṣataḥ ||48 ||",
  "SA20n1357:101": "chandaṃ niśritya yogasya bhāvanā sanimittikā |",
  "SA20n1357:102": "sarvasamyakprahāṇeṣu pratipakṣo nirucyate ||49 ||",
  "SA20n1357:103": "ṛddhipādāśca catvāro dhīrāṇāmagralakṣaṇāḥ |",
  "SA20n1357:104": "sarvārthasiddhau jāyante ātmanaśca parasya ca ||50 ||",
  "SA20n1357:105": "niśrayācca prabhedācca upāyadabhinirhṛteḥ |",
  "SA20n1357:106": "vyavasthā ṛddhipādānāṃ dhīmatāṃ sarvatheṣyate ||51 ||",
  "SA20n1357:107": "dhyānapāramimāśritya prabhedo hi caturvidhaḥ |",
  "SA20n1357:108": "upāyaścābhinirhāraḥ ṣaḍvidhaśca vidhīyate ||52 ||",
  "SA20n1357:109": "vyāvasāyika ekaśca dvitīyo 'nugrahātmakaḥ |",
  "SA20n1357:110": "naibandhikastṛtīyaśca caturthaḥ prātipakṣikaḥ ||53 ||",
  "SA20n1357:111": "darśanasyāvavādasya sthitivikrīḍitasya ca |",
  "SA20n1357:112": "praṇidhervaśitāyaśca dharmaprāpteśca nirhṛtiḥ ||54 ||",
  "SA20n1357:113": "bodhiścaryā śruta cātra[graṃ]śamatho 'tha vipaśyanā |",
  "SA20n1357:114": "śraddhādīnāṃ padaṃ jñeyamarthasiddhyadhikārataḥ ||55 ||",
  "SA20n1357:115": "bhūmipraveśasaṃkliṣṭāśceṣṭāḥ śraddhādayaḥ punaḥ",
  "SA20n1357:116": "vipakṣadurbalatvena ta eva balasaṃjñitāḥ ||56 ||",
  "SA20n1357:117": "bhūmiviṣṭasya bodhyaṅgavyavasthānaṃ vidhīyate |",
  "SA20n1357:118": "dharmāṇāṃ sarvasatvānāṃ samatāvagamātpunaḥ ||57 ||",
  "SA20n1357:119": "smṛtiścarati sarvatra jñeyājitavinirjaye |",
  "SA20n1357:120": "sarvakalpanimittānāṃ bhaṅgāya vicayo'sya ca ||58 ||",
  "SA20n1357:121": "yathā hastiratnaṃ pratyarthikabhaṅgāya |",
  "SA20n1357:122": "āśu cāśeṣabodhāya vīryasya pravartate |",
  "SA20n1357:123": "dharmālokavivṛddhyā ca prītyā āpūryate dhruvam ||59 ||",
  "SA20n1357:124": "sarvāvaraṇanirmokṣāt praśrabdhyā sukhameti ca |",
  "SA20n1357:125": "cintitārthasamṛddhiśca samādherūpajāyate ||60 ||",
  "SA20n1357:126": "upekṣayā yathākāmaṃ sarvatra viharatyasau |",
  "SA20n1357:127": "pa[pṛ]ṣṭhalabdhāvikalpena vikalpena [vihāreṇa] sadottamaḥ ||61 ||",
  "SA20n1357:128": "evaṃguṇo bodhisattvaścakravartīva vartate |",
  "SA20n1357:129": "saptaratnopamairnityaṃ bodhyaṅgaiḥ parivāritaḥ ||62 ||",
  "SA20n1357:130": "niśrayāṅgaṃ svabhāvāṅgaṃ niryāṇāṅgaṃ tṛtīyakaṃ |",
  "SA20n1357:131": "caturthamanuśaṃsāṅgamakleśāṅgaṃ trayātmakam ||63 ||",
  "SA20n1357:132": "yathābodhānuvṛttiśca tadūrdhvamupajāyate |",
  "SA20n1357:133": "yathābodhavyavasthānaṃ praveśaśca vyavasthitau ||64 ||",
  "SA20n1357:134": "karmatrayaviśuddhiśca pratipakṣasya bhāvanā |",
  "SA20n1357:135": "jñeyāvṛtteśca mārgasya vaiśeṣikaguṇasya ca ||65 ||",
  "SA20n1357:136": "cittasya citte sthānācca dharmapravicayādapi |",
  "SA20n1357:137": "samyak sthitimupāśritya śamatho 'tha vipaśyanā ||66 ||",
  "SA20n1357:138": "sarvatragā ca saikāśāṃ naikāṃśopaniṣanmatā |",
  "SA20n1357:139": "prativedhe ca niryāṇe animitte hyasaṃskṛte ||67 ||",
  "SA20n1357:140": "pariśuddhau viśuddhau ca śamatho 'tha vipaśyanā |",
  "SA20n1357:141": "sarvabhūmigatā dhīre sa yogaḥ sarvasādhakaḥ ||68 ||",
  "SA20n1357:142": "pūraye buddhadharmāṇāṃ satvānāṃ paripācane |",
  "SA20n1357:143": "kṣipraprāptau kriyāśuddhau vartmācchede ca kauśalaṃ ||69 ||",
  "SA20n1357:144": "upāye bodhisattvānāmasamaṃ sarvabhūmiṣu |",
  "SA20n1357:145": "yatkauśalyaṃ samāśritya sarvārthānsādhayanti te ||70 ||",
  "SA20n1357:146": "vipākena śrutābhyāsāt dhāraṇyapi samādhinā |",
  "SA20n1357:147": "parīttā mahatī sā ca mahatī trividhā punaḥ ||71 ||",
  "SA20n1357:148": "apraviṣṭapraviṣṭānāṃ dhīmatāṃ mṛdumadhyamā |",
  "SA20n1357:149": "aśuddhabhūmikānāṃ hi mahatī śuddhabhūmikā ||72 ||",
  "SA20n1357:150": "dhāraṇī[ṇīṃ]tāṃ samāśritya bodhisatvā punaḥ punaḥ |",
  "SA20n1357:151": "prakāśayanti saddharmaṃ nityaṃ saṃdhārayanti ca ||73 ||",
  "SA20n1357:152": "cetanā chandasahitā jñānena preritā ca tat |",
  "SA20n1357:153": "praṇidhānaṃ hi dhīrāṇāmasamaṃ sarvabhūmiṣu ||74 ||",
  "SA20n1357:154": "hetubhūtaṃ ca vijñeyaṃ cittātsadyaḥ phalaṃ ca tat |",
  "SA20n1357:155": "āyatyāmarthasiddhyarthaṃ cittamātrātsamṛddhitaḥ ||75 ||",
  "SA20n1357:156": "citraṃ mahadviśuddhaṃ ca uttarottarabhūmiṣu |",
  "SA20n1357:157": "ābodherbodhisattvānāṃ svaparārthaprasādhakaṃ ||76 ||",
  "SA20n1357:158": "nairātmyaṃ dvividhaṃ jñeyo hyātmagrāhasya cāśrayaḥ |",
  "SA20n1357:159": "tasya copaśamo nityaṃ samādhitrayagocaraḥ ||77 ||",
  "SA20n1357:160": "samādhistrividho jñeyo grāhyagrāhakabhāvataḥ |",
  "SA20n1357:161": "nirvikalpo'pi vimukho ratiyuktaśca sarvadā ||78 ||",
  "SA20n1357:162": "parijñāyai prahāṇāya punaḥ sākṣātkriyāya ca |",
  "SA20n1357:163": "śūnyatādisamādhīnāṃ tridhārthaḥ parikīrtitaḥ ||79 ||",
  "SA20n1357:164": "samādhyupaniṣattvena dharmoddānacatuṣṭayaṃ |",
  "SA20n1357:165": "deśitaṃ bodhisattvebhyaḥ satvānāṃ hitakāmyayā ||80 ||",
  "SA20n1357:166": "asadartho 'vikalpārthaḥ parikalpārtha eva ca |",
  "SA20n1357:167": "vikalpopaśamārthaśca dhīmatāṃ taccatuṣṭayam ||81 ||",
  "SA20n1357:168": "ayogāddhetutotpattervirodhātsvayamasthiteḥ |",
  "SA20n1357:169": "abhāvāllakṣaṇaikāntyādanuvṛtternirodhataḥ ||82 ||",
  "SA20n1357:170": "pariṇāmopalabdheśca taddhetutvaphalatvataḥ |",
  "SA20n1357:171": "upāttatvādhipatvā[tyā]cca śuddhasatvānuvṛttitaḥ ||83 ||",
  "SA20n1357:172": "ādyastaratamenāpi cayenāśrayabhāvataḥ |",
  "SA20n1357:173": "vikāraparipākābhyāṃ tathā hīnaviśiṣṭataḥ ||84 ||",
  "SA20n1357:174": "bhāsvarābhāsvaratvena deśāntaragamena ca |",
  "SA20n1357:175": "sabījābījabhāvena pratibimbena codayaḥ ||85 ||",
  "SA20n1357:176": "caturdaśavidhotpattau hetumānaviśeṣataḥ |",
  "SA20n1357:177": "cayāyā[pā]rthādayogācca āśrayatva asaṃbhavāt ||86 ||",
  "SA20n1357:178": "sthitasyāsaṃbhavādante ādyanāśāvikārataḥ |",
  "SA20n1357:179": "tathā hīnaviśiṣṭatve bhāsvarābhāsvare 'pi ca ||87 ||",
  "SA20n1357:180": "gatyabhāvātsthitāyogāccaramatva asaṃbhavāt |",
  "SA20n1357:181": "anuvṛtteśca cittasya kṣaṇikaṃ sarvasaṃskṛtam ||88 ||",
  "SA20n1357:182": "bhūtānāṃ ṣaḍvidhārthasya kṣaṇikatvaṃ vidhīyate |",
  "SA20n1357:183": "śoṣavṛddheḥ prakṛtyā ca calatvād vṛddhihānitaḥ ||89 ||",
  "SA20n1357:184": "tatsaṃbhavātpṛthivyāśca pariṇāmacatuṣṭayāt |",
  "SA20n1357:185": "varṇagandharasasparśatulyatvācca tathaiva tat ||90 ||",
  "SA20n1357:186": "indhanādhīnavṛttitvāttāratamyopalabdhitaḥ |",
  "SA20n1357:187": "cittānuvṛtteḥ pṛcchātaḥ kṣaṇikaṃ bāhyamapyataḥ ||91 ||",
  "SA20n1357:188": "prajñaptyastitayā vācyaḥ pudgalo dravyato na tu |",
  "SA20n1357:189": "nopalambhādviparyāsāt saṃkleśāt kliṣṭahetutaḥ ||92 ||",
  "SA20n1357:190": "ekatvānyatvatovācyastasmāddoṣadvayādasau |",
  "SA20n1357:191": "skandhātmatvaprasaṅgācca taddravyatvaprasaṅgataḥ ||93 ||",
  "SA20n1357:192": "dravyasan yadyavācyaśca vacanīyaṃ prayojanaṃ |",
  "SA20n1357:193": "ekatvānyatvato 'vācyo na yukto niṣprayojanaḥ ||94 ||",
  "SA20n1357:194": "lakṣaṇāllokadṛṣṭācca śāstrato 'pi na yujyate |",
  "SA20n1357:195": "indhanāgnyoravācyatvamupalabdherdvayena hi ||95 ||",
  "SA20n1357:196": "dvaye sati ca vijñānasaṃbhavātpratyayo na saḥ |",
  "SA20n1357:197": "nairarthakyādato draṣṭā yāvanmoktā na yujyate || 96 ||",
  "SA20n1357:198": "svāmitve sati cānityamaniṣṭaṃ na pravartayet |",
  "SA20n1357:199": "tatkarmalakṣaṇaṃ sādhyaṃ saṃbodho bādhyate tridhā ||97 ||",
  "SA20n1357:200": "darśanādau ca tadyatnaḥ svayaṃbhūrna trayādapi |",
  "SA20n1357:201": "tadyatnapratyayatvaṃ ca niryatnaṃ darśanādikaṃ ||98 ||",
  "SA20n1357:202": "akartṛtvādanityatvātsakṛtrityapravṛttitaḥ |",
  "SA20n1357:203": "darśanādiṣu yatnasya svayaṃbhūtvaṃ na yujyate ||99 ||",
  "SA20n1357:204": "tathā sthitasya naṣṭasya prāgabhāvādanityataḥ |",
  "SA20n1357:205": "tṛtīyapakṣābhāvācca pratyayatvaṃ na yujyate ||100 ||",
  "SA20n1357:206": "sarvadharmā anātmānaḥ paramārthena śūnyatā |",
  "SA20n1357:207": "ātmopalambhe doṣaśca deśito yata eva ca ||101 ||",
  "SA20n1357:208": "saṃkleśavyavadāne ca avasthācchedabhinnake |",
  "SA20n1357:209": "vṛttisaṃtānabhedo hi pudgalenopadarśitaḥ ||102 ||",
  "SA20n1357:210": "ātmadṛṣṭiranutpādyā abhyāso 'nādikālikaḥ |",
  "SA20n1357:211": "ayatnamokṣaḥ sarveṣāṃ na mokṣaḥ pudgalo'sti vā ||103 ||",
  "SA20n1357:212": "prajñaptyastitayā vācyaḥ pudgalo dravyato na tu |",
  "SA20n1357:213": "ekatvānyatvatovācyastasmādasau |",
  "SA20n1357:214": "skandhātmatvaprasaṅgācca taddravyatvaprasaṅgataḥ |",
  "SA20n1357:215": "dravyasanyadyavācyaśca vacanīyaṃ prayojanaṃ |",
  "SA20n1357:216": "ekatvānyatvato 'vācyo na yukto niṣprayojanaḥ |",
  "SA20n1357:217": "lakṣaṇāllokadṛṣṭācca śāstrato 'pi na yujyate |",
  "SA20n1357:218": "indhanāgnyoravācyatvamupalabdherdvayena hi |",
  "SA20n1357:219": "dvayaṃ pratītya vijñānasaṃbhavātpratyayo na saḥ |",
  "SA20n1357:220": "svāmitve sati vānityamaniṣṭaṃ na pravartayet ||",
  "SA20n1357:221": "tadyatnapratyayatvaṃ ca",
  "SA20n1357:222": "niryatnaṃ darśanādikam |",
  "SA20n1357:223": "akartṛtvādanityatvātsakṛnnityapravṛttitaḥ |",
  "SA20n1357:224": "darśanādiṣu yatnasya svayaṃbhūtvaṃ na yujyate ||",
  "SA20n1357:225": "tathā sthitasya naṣṭasya prāgabhāvādanityataḥ |",
  "SA20n1357:226": "tṛtīyapakṣābhāvācca pratyayatvaṃ na yujyate ||",
  "SA20n1357:227": "sarve dharmā anātmānaḥ paramārthena śūnyatā |",
  "SA20n1357:228": "ātmopalambhe doṣaśca deśito yata eva ca ||",
  "SA20n1357:229": "saṃkleśe vyavadāne ca avasthācchedabhinnake |",
  "SA20n1357:230": "vṛttisaṃtānabhedo hi pudgalenopadarśitaḥ ||",
  "SA20n1357:231": "ātmadṛṣṭiranūtpādyā",
  "SA20n1357:232": "pūrvamevotpannatvāt |",
  "SA20n1357:233": "nāpi tadabhyāsārthaṃ yasmādātmadṛṣṭer",
  "SA20n1357:234": "abhyāso 'nādikālikaḥ |",
  "SA20n1357:235": "yadi cātmadarśanena mokṣa ityasau deśyeta |",
  "SA20n1357:236": "evaṃ sati syāt",
  "SA20n1357:237": "ayatnamokṣaḥ sarveṣāṃ",
  "SA20n1357:238": "evamebhirguṇairnityaṃ bodhisatvāḥ samanvitāḥ |",
  "SA20n1357:239": "ātmārthaṃ ca na riñcanti parārthaṃ sādhayanti ca ||104 ||",
  "SA20n1357:240": " || mahāyānasūtrālaṃkāre bodhipakṣādhikāraḥ[aṣṭādaśaḥ] samāptaḥ ||"
}