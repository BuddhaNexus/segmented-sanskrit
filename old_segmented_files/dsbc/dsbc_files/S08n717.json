{
  "S08n717:0": "CHAPTER 4",
  "S08n717:1": "VAJRA-KARYA-KARMA-MANDALA-VIDHI-VISTARA",
  "S08n717:2": "I.4 Emanation of deities from samadhi",
  "S08n717:3": "atha bhagavān punarapi sarvatathāgatānuttarapūjāvidhivistaraspharaṇakarmasamayavajrādhiṣṭhānan nāma samādhiṃ samāpadyemaṃ svavidyottamamabhāṣat oṃ sarvatathāgata vajradhātvanuttarapūjāspharaṇa samaye hūṃ ||",
  "S08n717:4": "atha khalvakṣobhayastathāgatāḥ sarvatathāgatavajrasatvānuttarapūjāvidhivistaraspharaṇakarmasamayavajrādhiṣṭhānaṃ nāma samādhiṃ samāpadyemaṃ svavidyottamamabhāṣat oṃ sarvatathāgatavajrasatvānuttarapūjāspharaṇasamaye hūṃ ||",
  "S08n717:5": "atha khalu ratnasaṃbhavastathāgataḥ sarvatathāgatavajraratnānuttarapūjāvidhivistaraspharaṇakarmasamayavajrādhiṣṭhānaṃ nāma samādhiṃ samāpadyemaṃ svavidyottamamabhāṣat oṃ sarvatathāgatavajraratnānuttarapūjāspharaṇasamaye hūṃ ||",
  "S08n717:6": "atha khalvamitāyustathāgataḥ sarvatathāgatavajradharmānuttarapūjāvidhivistaraspharaṇakarmasamayavajrādhiṣṭhānanāma samādhiṃ samāpadyemaṃ svavidyottamamabhāṣat oṃ sarvatathāgatavajradharmānuttarapūjāspharaṇasamaye hūṃ ||",
  "S08n717:7": "atha khalvamoghasiddhistathāgataḥ sarvatathāgatavajrakarmānuttarapūjāvidhivistaraspharaṇakarmasamayavajrādhiṣṭhānaṃ nāma samādhiṃ samāpadyemaṃ svavidyottamamabhāṣat oṃ sarvatathāgatavajrakarmānuttarapūjāspharaṇasamaya hūṃ ||",
  "S08n717:8": "atha bhagavān vairocanaḥ punarapi sarvatathāgatapūjāvidhivistarasakaladharmadhātuspharaṇakarmasamayavajrannāma samādhiṃ samāpannaḥ;",
  "S08n717:9": "samanantarasamāpanne cātha tāvadeva sarvatathāgatahṛdayebhyaḥ sa eva bhagavāṃ vajradharaḥ sakaladharmadhātuspharaṇāḥ sarvākāśadhātusamavasaraṇāḥ sarvavici [tra]pūjāvyūhavidhivistarameghasamudradevatā bhūtvā viniḥsṛtya,",
  "S08n717:10": "sarvalokadhātuprasarameghasamudrasarvatathāgataparṣanmaḍaleṣu sarvatathāgatānuttaramahābodhicittotpādanasarvatathāgatakulārāgaṇasamantabhadracaryāniṣpādanamaho bodhimaṇḍapasaṃkramamaṇasarvamāradharṣaṇasarvatathāgata[samatā]bhisaṃbhudhyanasarva-tathāgatamahāmaṇḍalotpādanasakalatrilokavijayasaddharmacakrapravartanāśeṣānavaśeṣasatvadhātvarthakaraṇādini sarvabuddharddhivikurvitāni sandarśayanto'vasthitāḥ ||",
  "S08n717:11": "tāśca pūjāmeghasamudradevatāḥ svamudrāvyagrakarayugalāḥ sarvatathāgatān vidhivatsaṃpūjya,",
  "S08n717:12": "vajradhātumahāmaṇḍalayogena candramaṇḍalāśrito bhūtvedamudānamudānayāmāsuḥ |",
  "S08n717:13": "aho hi buddhapūjāhaṃ sarvapūjāpravartikā |",
  "S08n717:14": "yadbuddhatvamahatvaṃ tu sarvabuddhadadanti hi ||",
  "S08n717:15": "atha vajrapāṇiḥ punarapi sarvatathāgatapūjādikarmavidhivistaraṃ vajrakāryannāma karmamaṇḍalamabhāṣat |",
  "S08n717:16": "oṃ sarvatathāgatasarvātmaniryātanapūjāspharaṇa karmavajri aḥ |",
  "S08n717:17": "oṃ sarvatathāgatasarvātmaniryātanākarṣaṇapūjāspharaṇa karmāgri jjaḥ ||",
  "S08n717:18": "oṃ sarvatathāgatasarvātmāniryātanānurāgaṇapūjāspharaṇa karmavāṇe hūṃ hoḥ ||",
  "S08n717:19": "oṃ sarvatathāgatasarvātmaniryātanasādhukārapūjāspharaṇa karmatuṣṭi aḥ ||",
  "S08n717:20": "sarvatathāgatasukhasukhā,",
  "S08n717:21": "sarvatathāgatākarṣaṇī,",
  "S08n717:22": "sarvatathāgatānurāgiṇī,",
  "S08n717:23": "sarvatathāgatasaṃtoṣaṇī ceti sarvatathāgatamahāpūjāḥ ||",
  "S08n717:24": "oṃ namaḥ sarvatathāgatakāyābhiṣekaratnebhyo vajramaṇiṃ oṃ ||",
  "S08n717:25": "oṃ namaḥ sarvatathāgatasūryebhyo vajratejini jvāla hrīḥ ||",
  "S08n717:26": "oṃ namaḥ sarvatathāgatāśāparipūraṇacintāmaṇidhvajrāgrebhyo vajradhvajāgre traṃ ||",
  "S08n717:27": "oṃ namaḥ sarvatathāgatamahāprītiprāmodyakarebhyo vajrahāse haḥ ||",
  "S08n717:28": "mahādhipatinī,",
  "S08n717:29": "mahodyotā,",
  "S08n717:30": "mahāratnavarṣā,",
  "S08n717:31": "mahāprītiharṣā ceti sarvatathāgatābhiṣekapūjāḥ ||",
  "S08n717:32": "oṃ sarvatathāgatavajradharmatāsamādhibhiḥ stunomi mahādharmāgrihrīḥ ||",
  "S08n717:33": "oṃ sarvatathāgataprajñāpāramitānirhāraiḥ stunomi mahāghoṣānuge dhaṃ ||",
  "S08n717:34": "oṃ sarvatathāgatacakrākṣaraparivartādisarvasūtrāntanayaiḥ stunomi sarvamaṇḍale hūṃ ||",
  "S08n717:35": "oṃ sarvatathāgasandhābhāṣabuddhasaṃgītibhirgāyan stunomi vajrāvāce vaṃ ||",
  "S08n717:36": "mahājñānagītā,",
  "S08n717:37": "mahāghoṣānugā,",
  "S08n717:38": "sarvamaṇḍalapraveśā,",
  "S08n717:39": "mantracaryā ceti |",
  "S08n717:40": "sarvatathāgatadharmapūjāḥ ||",
  "S08n717:41": "oṃ sarvatathāgatadhūpameghaspharaṇapūjākarme kara kara ||",
  "S08n717:42": "oṃ sarvatathāgatapuṣpaprasaraspharaṇapūjākarme kiri kiri ||",
  "S08n717:43": "oṃ sarvatathāgatālokajvālaspharaṇapūjākarme bhara bhara ||",
  "S08n717:44": "oṃ sarvatathāgatagandhasamudraspharaṇapūjākarme kuru kuru ||",
  "S08n717:45": "satvavatī, mahābodhyaṅgavatī,",
  "S08n717:46": "cakṣuṣmatī,",
  "S08n717:47": "gandhavatī ceti |",
  "S08n717:48": "sarvatathāgatakarmapūjāḥ ||",
  "S08n717:49": "Delineation of the mandala",
  "S08n717:50": "athātra vajrakāryakarmamaṇḍalaṃ bhavatyaśeṣānavaśeṣatathāgatapūjāpravartakamiti ||",
  "S08n717:51": "athātaḥ saṃpravakṣyāmi karmaṇḍalamuttamaṃ |",
  "S08n717:52": "vajradhātupratīkāśaṃ vajrakāryamiti smṛtaṃ ||",
  "S08n717:53": "mahāmaṇḍalayogena buddhabimbānniveśayet |",
  "S08n717:54": "vajrasatvādiyogena samudrā devatā likhed || iti ||",
  "S08n717:55": "Initiation into the mandala",
  "S08n717:56": "athātra vajrakāryakarmamaṇḍalapraveśādividhivistaro bhavati ||",
  "S08n717:57": "tatrādita eva praveśayet vajradhātupraveśayogena |",
  "S08n717:58": "praveśyaivaṃ vadet |",
  "S08n717:59": "“sarvatathāgatapūjāsamayo'yaṃ |",
  "S08n717:60": "tattvayā dinedine etāḥ ṣoḍaśapūjā yathāśaktitaḥ kāryā” iti ||",
  "S08n717:61": "tato mukhabandhaṃ muktvā,",
  "S08n717:62": "karmamaṇḍalaṃ darśayitvā,",
  "S08n717:63": "viśvacinhaṃ pāṇibhyāṃ dadyāt ||",
  "S08n717:64": "tataḥ sarvatathāgatairapi sa pūjyate,",
  "S08n717:65": "kaḥ punarvādo'nyairiti ||",
  "S08n717:66": "Mudra",
  "S08n717:67": "tato mahabodhicittaniṣpattipūjāmudrājñānaṃ śikṣayet |",
  "S08n717:68": "bodhicittadṛḍhotpādādbuddho'hamiti cintayan |",
  "S08n717:69": "ratnā tu pujayannātmā labhed buddhasukhānyapi ||1 ||",
  "S08n717:70": "bodhicittadṛḍhotpādād buddho'hamiti cintayan |",
  "S08n717:71": "malādibhiḥ prapūjābhiḥ saṃpūjyātmābhiṣicyate ||2 ||",
  "S08n717:72": "bodhicittadṛḍhotpādādbuddho'hamiti cintayan |",
  "S08n717:73": "gītisaukhyaprapūjābhiḥ saṃpūjyātmā sa rāgayet ||3 ||",
  "S08n717:74": "bodhicittadṛḍhotpādādbuddho'hamiti cintayan |",
  "S08n717:75": "nṛtyataḥ pūjayannātmā buddhairapi sa pūjyate ||4 || iti ||",
  "S08n717:76": "tatremāni hṛdayāni bhavanti |",
  "S08n717:77": "buddhātmāhaṃ ||",
  "S08n717:78": "buddhamabhiṣiñcāmi ||",
  "S08n717:79": "buddhastutiṅkaromi ||",
  "S08n717:80": "buddhapūjāṅkaromi ||",
  "S08n717:81": "tataḥ sarvabuddhapūjāmudrājñānaṃ śikṣayet |",
  "S08n717:82": "kāyavākcittavajrāgryaprayogaiḥ praṇamantathā |",
  "S08n717:83": "pūjayaṃ sarvabuddhāṃstu vandanīyo bhaved dhruvaṃ ||1 ||",
  "S08n717:84": "sarvabuddhamahāpuṇyakāyāvākcittavajrajaṃ |",
  "S08n717:85": "anumodanapūjātmā buddhatvaṃ kṣipramāpnuyāt ||2 ||",
  "S08n717:86": "ātmāniyatinād divyakāyavākcittavajrataḥ |",
  "S08n717:87": "sarvapūjābhiḥ saṃbuddhān pūjayāmīti pūjyate ||3 ||",
  "S08n717:88": "sarva kuśalasaṃbhāraṅkāyavākcittavajrataḥ |",
  "S08n717:89": "pariṇāmanapūjābhiḥ sarvabuddhasamo bhaved || iti ||4 ||",
  "S08n717:90": "tatraitāni bhavanti |",
  "S08n717:91": "praṇamāmi ||",
  "S08n717:92": "anumode ||",
  "S08n717:93": "buddhapūja ||",
  "S08n717:94": "pariṇāma ||",
  "S08n717:95": "tato dharmapūjāmudrājñānaṃ śikṣayet |",
  "S08n717:96": "prakṛtiprabhāsvarā dharmā hyādiśuddhāḥ svabhāvataḥ |",
  "S08n717:97": "pūjito'nena dharmeṇa labhed ratisukhāni tu ||1 ||",
  "S08n717:98": "a-kārastu mukhaṃ vācyaṃ sarvadharmasamuccaye |",
  "S08n717:99": "anayā dharmamudrayā sarvaduḥkhāṃśchinatti saḥ ||2 ||",
  "S08n717:100": "sarveṣāmeva dharmāṇāṃ heturatra tathāgataḥ |",
  "S08n717:101": "saddharmacakrapūjayā pūjya dharmadharo bhavet ||3 ||",
  "S08n717:102": "pratiśrutkopamānuktvā sarvadharmā svabhāvataḥ |",
  "S08n717:103": "anayā dharmapūjayā saṃpūjya svaratāṃ labhet ||4 ||",
  "S08n717:104": "tatraitāni hṛdayāni bhavanti |",
  "S08n717:105": "sarvaśuddha ||",
  "S08n717:106": "samantabhadra ||",
  "S08n717:107": "dharmacakra ||",
  "S08n717:108": "niḥprapañca ||",
  "S08n717:109": "tataḥ samādhipūjāmudrājñānaṃ śikṣayet |",
  "S08n717:110": "kāyavākcittavajreṣu svakīyāḥ paramāṇavaḥ |",
  "S08n717:111": "bhāvayanvajravimbāni vajrātmā bhave[tkṣipraṃ] ||1 ||",
  "S08n717:112": "kāyavākcittavajreṣu svakīyāḥ paramāṇavaḥ |",
  "S08n717:113": "bhāvayan sarvabuddhāṃstu dharmakāyo bhavellaghu ||2 ||",
  "S08n717:114": "kāyavākcittavajreṣu sva(kīyāḥparamā)ṇavaḥ |",
  "S08n717:115": "bhāvayanvajrasatvāṃstu vajrasatvasamo bhavet ||3 ||",
  "S08n717:116": "kāyavākcittavajreṣu svakīyāḥ paramāṇavaḥ |",
  "S08n717:117": "bhāvayan buddhabimbāni saṃbuddhatvamavāpnuyād || iti ||4 ||",
  "S08n717:118": "tatraitāni hṛdayāni bhavanti |",
  "S08n717:119": "vajrakāya ||",
  "S08n717:120": "dharmakāya ||",
  "S08n717:121": "satvakāya ||",
  "S08n717:122": "buddhakāya ||",
  "S08n717:123": "tato rahasyapūjāmudrājñānaṃ śikṣayet |",
  "S08n717:124": "sarvakāyapariṣvaṅgasukhapūjā svayaṃbhuvā |",
  "S08n717:125": "niryātayaṃ bhavecchīghraṃ vajrasatvasamo hi saḥ ||1 ||",
  "S08n717:126": "dṛḍhānurāgasaṃyogakacagrahasukhāni tu |",
  "S08n717:127": "niryātayaṃstu buddhānāṃ vajraratnasamo bhavet ||2 ||",
  "S08n717:128": "dṛḍhapratītisukhasakticumbitāgryasukhāni tu |",
  "S08n717:129": "niryātayaṃstu buddhānāṃ vajradharmasamo bhavet ||3 ||",
  "S08n717:130": "dvayendriyasamāpattiyogasaukhyāni sarvataḥ |",
  "S08n717:131": "niryātayaṃstu pūjāyāṃ vajrakarmasamo bhaved || iti ||4 ||",
  "S08n717:132": "tatraitāni guhyamudrāhṛdayāni bhavanti |",
  "S08n717:133": "rativajra ||",
  "S08n717:134": "rāgavajra ||",
  "S08n717:135": "prītivajra ||",
  "S08n717:136": "kāmavajra ||",
  "S08n717:137": "tataḥ sarvatathāgatapūjākarmamahāmudrājñānaṃ śikṣayet |",
  "S08n717:138": "hṛtpārśvapṛṣṭhato yogāllalāṭādestathaiva ca |",
  "S08n717:139": "mukhakarṇaśiraḥpṛṣṭhamūrdhāsāsakaṭisthiteti ||",
  "S08n717:140": "tataḥ sarvatathāgatapūjākarmasamayamudrājñānaṃ śikṣayet |",
  "S08n717:141": "vajrabandhaṃ dṛḍhīkṛtya mahāmudrāprayogataḥ |",
  "S08n717:142": "hṛdayādisthānayogena sthāpayanpūjayejjinān || iti ||",
  "S08n717:143": "tataḥ sarvatathāgatapūjādharmajñānaṃ śikṣayet |",
  "S08n717:144": "oṃ grayaḥ yyaḥ sā |",
  "S08n717:145": "tri raṃ haṃ naḥ |",
  "S08n717:146": "khaṃ ṣaṃ hūṃ hi |",
  "S08n717:147": "śa ṇa siḥ saṃ |",
  "S08n717:148": "karmamudrāḥ samāsena karmamudrā dvidhīkṛtā || iti ||",
  "S08n717:149": "sarvatathāgatamahāyānābhisamayānmahākalparājādvajrakāryakarmamaṇḍalavidhivistaraḥ parisamāptaḥ ||"
}