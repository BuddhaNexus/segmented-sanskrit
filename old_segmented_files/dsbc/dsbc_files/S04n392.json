{
  "S04n392:0": "asurāśvāsanaṃ navamaṃ prakaraṇam |",
  "S04n392:1": "atha ratnapāṇirbodhisattvo mahāsattvo bhagavantametadavocat-paramāścaryādbhutaprāpto'haṃ bhagavan |",
  "S04n392:2": "na ca me kadācidasmābhirīdṛśo viṣayo dṛṣṭo vā śruto vā,",
  "S04n392:3": "yādṛśo'valokiteśvarasya bodhisattvasya mahāsattvasya viṣayaḥ |",
  "S04n392:4": "tādṛśastathāgatānāmapi na saṃvidyate ||",
  "S04n392:5": "bhagavānāha- asti kulaputra asminneva jambudvīpe vajrakukṣirnāma guhā |",
  "S04n392:6": "atra anekānyasurakoṭīniyutaśatasahasrāṇi prativasanti sma |",
  "S04n392:7": "tatra kulaputra avalokiteśvaro bodhisattvo'surarūpeṇāsurāṇāṃ dharmaṃ deśayati |",
  "S04n392:8": "imaṃ ca kāraṇḍavyūhamahāyānasūtraratnarājamuddeśayati |",
  "S04n392:9": "dharmaśravaṇāyāgatānasurānevaṃ ca kathayati sma-asurāṇāṃ dharmaṃ śṛṇvantu bhavantaḥ |",
  "S04n392:10": "ye cānye'suraparṣadaste maitracittāḥ śāntacittāḥ dayācittāḥ sattvānāmantike hitasukhacittā bhāvaṃ samanvāhṛtya imaṃ kāraṇḍavyūhaṃ dharmaparyāyaṃ śrotavyam ||",
  "S04n392:11": "atha te'surāḥ kṛtakarapuṭā avalokiteśvarasyāntikamimaṃ dharmaparyāyaṃ śṛṇvanti sma |",
  "S04n392:12": "te sukhitā loke ye īdṛśaṃ cintāmaṇisadṛśaṃ kāraṇḍavyūhaṃ mahāyānasūtraratnarājamabhimukhīkurvanti,",
  "S04n392:13": "śṛṇvanti,",
  "S04n392:14": "śrutvā cābhiśraddadhāsyanti,",
  "S04n392:15": "pratīṣyanti,",
  "S04n392:16": "likhiṣyanti,",
  "S04n392:17": "likhāpayiṣyanti,",
  "S04n392:18": "dhārayiṣyanti,",
  "S04n392:19": "vācayiṣyanti,",
  "S04n392:20": "pūjayiṣyanti,",
  "S04n392:21": "cintayiṣyanti,",
  "S04n392:22": "parebhyaśca vistareṇa saṃprakāśayiṣyanti,",
  "S04n392:23": "bhāvayiṣyanti,",
  "S04n392:24": "paramaprītyā gauraveṇādhyāśayena ca namaskurvanti |",
  "S04n392:25": "teṣāṃ ca pañcānantaryāṇi karmāṇi kṣapayanti,",
  "S04n392:26": "kṣapayitvā pariśuddhakāyā bhaviṣyanti,",
  "S04n392:27": "jātismarāśca |",
  "S04n392:28": "maraṇakāle dvādaśa tathāgatā upasaṃkramiṣyanti,",
  "S04n392:29": "te ca sarve tathāgatā āśvāsayiṣyanti-mā bhaiṣīḥ kulaputra,",
  "S04n392:30": "tvayā kāraṇḍavyūhaṃ mahāyānasūtraratnarājaṃ śrutam |",
  "S04n392:31": "vividhāste'rthamārgāḥ sajjīkṛtāḥ sukhāvatī gamanāya ca |",
  "S04n392:32": "tatra sukhāvatyāṃ lokadhātau tavārthe vicitraṃ ca te chatraṃ sihāsanaṃ sajjīkṛtam,",
  "S04n392:33": "divyamaulīkuṇḍalasragdāmamīdṛśasya nimittam,",
  "S04n392:34": "maraṇakālasamayaparipanthita eva sukhāvatīmanugacchati |",
  "S04n392:35": "evaṃ sa ratnapāṇe prativiśiṣṭataraṃ puṇyaphalaṃ darśayannavalokiteśvaro bodhisattvo mahāsattvo nirvāṇikīṃ bhūmimupadarśayati sma |",
  "S04n392:36": "asurāṇāṃ nirvāṇapathamupadarśitaṃ sarvapāpamatinivāraṇārthamanuttare bodhimārge pratiṣṭhāpanārtham ||",
  "S04n392:37": "athe ratnapāṇirbodhisattvo mahāsattvo bhagavataḥ pādau śirasābhivandya tatraiva prakrāntaḥ ||",
  "S04n392:38": "iti asurāśvāsanaṃ nāma navamaṃ prakaraṇam ||"
}