{
  "SA10n1026:0": "12",
  "SA10n1026:1": "duḥkhaparīkṣā dvādaśamaṃ prakaraṇam |",
  "SA10n1026:2": "svayaṃ kṛtaṃ parakṛtaṃ dvābhyāṃ kṛtamahetukam |",
  "SA10n1026:3": "duḥkhamityeka icchanti tacca kāryaṃ na yujyate ||1 ||",
  "SA10n1026:4": "svayaṃ kṛtaṃ yadi bhavetpratītya na tato bhavet |",
  "SA10n1026:5": "skandhānimānamī skandhāḥ saṃbhavanti pratītya hi ||2 ||",
  "SA10n1026:6": "yadyamībhya ime'nye syurebhyo vāmī pare yadi |",
  "SA10n1026:7": "bhavetparakṛtaṃ duḥkhaṃ parairebhiramī kṛtāḥ ||3 ||",
  "SA10n1026:8": "svapudnalakṛtaṃ duḥkhaṃ yadi duḥkhaṃ punarvinā |",
  "SA10n1026:9": "svapudgalaḥ sa katamo yena duḥkhaṃ svayaṃ kṛtam ||4 ||",
  "SA10n1026:10": "parapudgalajaṃ duḥkhaṃ yadi yasmai pradīyate |",
  "SA10n1026:11": "pareṇa kṛtvā tadduḥkhaṃ sa duḥkhena vinā kutaḥ ||5 ||",
  "SA10n1026:12": "parapudgalajaṃ duḥkhaṃ yadi kaḥ parapudgalaḥ |",
  "SA10n1026:13": "vinā duḥkhena yaḥ kṛtvā parasmai prahiṇoti tat ||6 ||",
  "SA10n1026:14": "svayaṃkṛtasyāprasiddherduḥkhaṃ parakṛtaṃ kutaḥ |",
  "SA10n1026:15": "paro hi duḥkhaṃ yatkuryāttattasya syātsvayaṃ kṛtam ||7 ||",
  "SA10n1026:16": "na tāvatsvakṛtaṃ duḥkhaṃ na hi tenaiva tatkṛtam |",
  "SA10n1026:17": "paro nātmakṛtaścetsyādduḥkhaṃ parakṛtaṃ katham ||8 ||",
  "SA10n1026:18": "syādubhābhyāṃ kṛtaṃ duḥkhaṃ syādekaikakṛtaṃ yadi |",
  "SA10n1026:19": "parākārāsvayaṃkāraṃ duḥkhamahetukaṃ kutaḥ ||9 ||",
  "SA10n1026:20": "na kevalaṃ hi duḥkhasya cāturvidhyaṃ na vidyate |",
  "SA10n1026:21": "bāhyānāmapi bhāvānāṃ cāturvidhyaṃ na vidyate ||10 ||"
}