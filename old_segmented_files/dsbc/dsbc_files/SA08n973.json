{
  "SA08n973:0": "(14) saṃyojanavargaḥ",
  "SA08n973:1": "jñānena nirvāṇādhigamaḥ",
  "SA08n973:2": "jñānaśastre(ṇa)",
  "SA08n973:3": "tāṃ chitvā nirmuktā vigatajvarā |",
  "SA08n973:4": "prayānti nirvṛttiṃ dhanyā yatra jñānyeva vidyate ||1 ||",
  "SA08n973:5": "sadṛśaṃ hi phalaṃ hetoḥ kathayanti manīṣiṇaḥ |",
  "SA08n973:6": "hetorasadṛśaṃ naiva phalaṃ pacati dehinām ||2 ||",
  "SA08n973:7": "hetupratyayasambaddhajanmapratyayasaṅgatāḥ |",
  "SA08n973:8": "yathā baddhā hi saṃsāre pramucyante (na)dehinaḥ ||3 ||",
  "SA08n973:9": "paramaśānterūpāyaḥ",
  "SA08n973:10": "tāṃ viśliṣya susambaddhāṃ gāḍhāṃ durviṣehāṃ parām |",
  "SA08n973:11": "gacchanti paramāṃ śānti yatra duḥkhaṃ na vidyate ||4 ||",
  "SA08n973:12": "karmaṇā niyataṃ jantuḥ karmaṇā paripacyate |",
  "SA08n973:13": "sūpagaṃ (nanu)",
  "SA08n973:14": "saṃsāre sukhaṃ naivopalabhyate ||5 ||",
  "SA08n973:15": "duḥkhe duḥkhābhiṣaktānāṃ jantūnāṃ mūḍhacetasām |",
  "SA08n973:16": "sanmārgadeśiko nāsti yo'smād duḥkhāt pramocayet ||6 ||",
  "SA08n973:17": "ye na dharmaparā nityaṃ ye na satyaparāḥ sadā |",
  "SA08n973:18": "ye ca yoniratā nityaṃ teṣāṃ duḥkhaṃ na hīyate ||7 ||",
  "SA08n973:19": "dharma iha paratra ca sukhāvahaḥ",
  "SA08n973:20": "mātṛvat pitṛvaccaiva (mitravad)",
  "SA08n973:21": "bandhuvat sadā |",
  "SA08n973:22": "dharmo vai deśito buddhairiha loke paratra ca ||8 ||",
  "SA08n973:23": "trigatyavasthitāḥ sattvāstridoṣavaśamāgatāḥ |",
  "SA08n973:24": "tridhātugatikā nityaṃ trilokyāṃ patitāḥ (janāḥ) ||9 ||",
  "SA08n973:25": "trikarmopāntavaśagāḥ strīpānādiparāśca ye |",
  "SA08n973:26": "na bhavānmuktigatikāḥ syurbhūmau vicaranti te ||10 ||",
  "SA08n973:27": "keṣāṃ duḥkhaṃ na vidyate?",
  "SA08n973:28": "triratne (na)",
  "SA08n973:29": "pramādyanti tribodhivaśagāśca ye |",
  "SA08n973:30": "tridṛṣṭivarjakā ye tu teṣāṃ duḥkhaṃ na vidyate ||11 ||",
  "SA08n973:31": "trikālasthitisaṃlagnā vijvarāstattvadarśinaḥ |",
  "SA08n973:32": "tribhāgakṛtisantuṣṭā vītaśokā nivṛttigāḥ ||12 ||",
  "SA08n973:33": "trirāśisamavetā ye trikarmapravicāriṇaḥ |",
  "SA08n973:34": "na te vatsyanti saṃsāre vītadoṣā gatajvarāḥ ||13 ||",
  "SA08n973:35": "mārgāmārgavidhijñā ye bhāvābhāvavicintakāḥ |",
  "SA08n973:36": "maitrībhāvaviviktā ye te yānti paramāṃ gatim ||14 ||",
  "SA08n973:37": "naraḥ kān bhajet?",
  "SA08n973:38": "anāvilena(manasā)",
  "SA08n973:39": "viprasannena (cetasā) |",
  "SA08n973:40": "sarvadā dharmavaśagān dhīrān viprān bhajennaraḥ ||15 ||",
  "SA08n973:41": "satyameva prapannā ye smṛtyā (hitvā) manomalam |",
  "SA08n973:42": "bhāvābhilāṣād viratā muktā niḥsaṃśayaṃ hi te ||16 ||",
  "SA08n973:43": "nityaṃ duḥkhasukhairbaddhā vipralabdhā hyanekaśaḥ |",
  "SA08n973:44": "narā nidhanatāṃ yānti prāṇino mohavañcitāḥ ||17 ||",
  "SA08n973:45": "kairdurguṇaiḥ svargo na labhyate?",
  "SA08n973:46": "nāhrīkyamanapatrāpyaṃ kausīdyaṃ pāpamitratā |",
  "SA08n973:47": "naitāni nākabījāni tebhyo rajyenna paṇḍitaḥ ||18 ||",
  "SA08n973:48": "āhrīkyamanapatrāpyaṃ nityaṃ pāpānucāriṇaḥ |",
  "SA08n973:49": "naraḥ prapātāt patati sa paścāt pratibudhyate ||19 ||",
  "SA08n973:50": "krodherṣyādibhayagrastāḥ svarga na gacchanti",
  "SA08n973:51": "krodherṣyāstyānamiddhaṃ hi tvaśraddhaṃ yanmanastathā |",
  "SA08n973:52": "mohaśokabhayagrastā na svarga prabhavanti te ||20 ||",
  "SA08n973:53": "amṛtaṃ madyapānaṃ ca mithyādṛṣṭiśca lubdhatā |",
  "SA08n973:54": "kāraṇāni karaṇasya vyāpādakrūrakarmatā ||21 ||",
  "SA08n973:55": "kudṛṣṭeḥ kuphalam",
  "SA08n973:56": "adarśanaṃ paraṃ śreyo na kudṛṣṭiḥ kathañcana |",
  "SA08n973:57": "kudarśanena saṃmūḍhāḥ prayānti narakaṃ narāḥ ||22 ||",
  "SA08n973:58": "ahetuṃ hetumāpaśyantya (nityaṃ)",
  "SA08n973:59": "nityavannarāḥ |",
  "SA08n973:60": "prayānti narakaṃ tīvraṃ mithyāvādena vañcitāḥ ||23 ||",
  "SA08n973:61": "kaṣṭena tejasā teṣāṃ mithyādarśanatatparāḥ |",
  "SA08n973:62": "prajñābhimānino bhūtā mohayantyaparān janān ||24 ||",
  "SA08n973:63": "mohāndhakāragahane patantyeva mahārṇave |",
  "SA08n973:64": "loke prakṛtiduḥkhe'smin hetubhūtā hi te janāḥ ||25 ||",
  "SA08n973:65": "śarāṇāṃ tāpanaṃ kṣepaṃ kathayanti manīṣiṇaḥ |",
  "SA08n973:66": "cittatā yā tudatyante sarvataḥ kleśaparvataḥ ||26 ||",
  "SA08n973:67": "kleśanāgād vimokṣo yo yasya jñānapuraḥ saraḥ |",
  "SA08n973:68": "prāpyate vītakai rūpaiḥ puruṣaistattvadarśibhiḥ ||27 ||",
  "SA08n973:69": "anyo'nyamatibhiḥ sarvā loko'yaṃ vipralobhitaḥ |",
  "SA08n973:70": "na yāti paramāṃ śāntiṃ yatra mithyā na kathyate ||28 ||",
  "SA08n973:71": "narakahetavaḥ",
  "SA08n973:72": "auddhatyapāpasaṃsargaḥ kausīdyaṃ lubdhatā tathā |",
  "SA08n973:73": "hetavo narakasyaite śīlasya hi vivarjanam ||29 ||",
  "SA08n973:74": "madyapānaṃ sadā hiṃsā paradārābhidarśanam |",
  "SA08n973:75": "lobhaḥ kūrā matiścaiva hetavo narakasya te ||30 ||",
  "SA08n973:76": "nāśahetavaḥ",
  "SA08n973:77": "paiśunyaṃ pāpasaṃsargo mithyādṛṣṭirasaṃyamaḥ |",
  "SA08n973:78": "cāpalyaṃ manasaścaiva nāśayanti naraṃ sadā ||31 ||",
  "SA08n973:79": "avidyayā saha pāruṣyaiḥ mithyāvāgabhimānitā |",
  "SA08n973:80": "na sukhāya bhavantyete asmiṃlloke na cāpare ||32 ||",
  "SA08n973:81": "ke parivarjanīyāḥ?",
  "SA08n973:82": "yadyasau bhramati prāyo lokesmin kinna cāpare |",
  "SA08n973:83": "yadyasambhrāmite loke ye ca duḥkhe nimajjati ||33 ||",
  "SA08n973:84": "tacceṣṭitamavidyāyāḥ kathayanti tathāgatāḥ |",
  "SA08n973:85": "mithyāmāno'timānī ca sarvathā (parivarjyatām) |",
  "SA08n973:86": "parivarjyāḥ sadā hyete duḥkhavṛkṣasya hetavaḥ ||34 ||",
  "SA08n973:87": "jñāninaḥ paramodārā nityaṃ kleśavadhe ratāḥ |",
  "SA08n973:88": "chitvā (tad) bandhanaṃ sarva gacchanti padamacyutam |",
  "SA08n973:89": "ādimadhyāntakalyāṇamasmiṃlloke na cāpare ||35 ||",
  "SA08n973:90": "doṣasevanaiḥ nāśo bhavati",
  "SA08n973:91": "doṣāṇāṃ sevanaṃ dṛṣṭamavidyāsampravartakam |",
  "SA08n973:92": "varjanīyāḥ sadā kleśāḥ sevyaṃ jñānamanuttamam ||36 ||",
  "SA08n973:93": "jñānena muktirbhavati",
  "SA08n973:94": "jñānena muktirbhavati na ca kleśairihocyate |",
  "SA08n973:95": "jñānāgninā hi dahayante kleśakāṣṭhā na śeṣataḥ ||37 ||",
  "SA08n973:96": "kāmamayajñānaṃ kleśajanakam",
  "SA08n973:97": "kleśaiḥ kimartha saṃruddhā jālinī viṣa(yai) ratā |",
  "SA08n973:98": "punaḥ kāmamayaṃ jñānaṃ cakṣuḥpaṭalabādhakam ||38 ||",
  "SA08n973:99": "rāganindā",
  "SA08n973:100": "nirvāṇayati sambuddhavākyabhaiṣajyabhojanaiḥ |",
  "SA08n973:101": "saddharmasenāpatinā rāgasenā vigarhitāḥ ||39 ||",
  "SA08n973:102": "śubhā vāṇī prayoktavyā",
  "SA08n973:103": "udīritā śubhā vāṇī niścetavyā prayatnataḥ |",
  "SA08n973:104": "catvāro hi viparyāsā budbudavaccakāsate |",
  "SA08n973:105": "lokadharmāstathā cāṣṭau nāśayantyakhilaṃ jagat ||40 ||",
  "SA08n973:106": "jñānaplavaḥ santaraṇasamarthaḥ",
  "SA08n973:107": "jālinīprabhavā nadyo vitarkaśatadustarāḥ |",
  "SA08n973:108": "jñānaplavaṃ samāruhya taranti munayaḥ śivāḥ ||41 ||",
  "SA08n973:109": "keṣāṃ muktirna vidyate?",
  "SA08n973:110": "mūḍhā ye bhūtamanaso narāḥ kāmasya sevinaḥ |",
  "SA08n973:111": "sadā ca pañcabhiḥ sthānairmuktisteṣāṃ na vidyate ||42 ||",
  "SA08n973:112": "ayoniśomanaskārairyo vahniḥ samudīryate |",
  "SA08n973:113": "sa yoniśomanaskāravarṣaṇaiḥ pratikalpate ||43 ||",
  "SA08n973:114": "avidyāsaṃbhavam andhatvaṃ kathaṃ dūrībhavet?",
  "SA08n973:115": "andhatvaṃ cirakālotthamavidyāsambhavaṃ nṛṇām |",
  "SA08n973:116": "tadalpakāle jātena pradīpena na paśyati ||44 ||",
  "SA08n973:117": "jñānalokena trayo doṣāḥ vinaśyanti",
  "SA08n973:118": "rāgamūḍhā vipacyante narake mandamedhasaḥ |",
  "SA08n973:119": "jñāninastu na naśyanti nirvāṇagamanā yathā |",
  "SA08n973:120": "trayo do(ṣā) vinaśyanti jñānalokena dehinām ||45 ||",
  "SA08n973:121": "tasmādaśeṣavijñānaśīlakṣāntirato bhavet |",
  "SA08n973:122": "amūḍhānāṃ praṇaśyanti trayo doṣāḥ śarīriṇām ||46 ||",
  "SA08n973:123": "jñānānalena mandaśca kleśendhana mahāttviṣaḥ |",
  "SA08n973:124": "vyādhinirmagnatanavaḥ śayyāveṣṭanagocarāḥ ||47 ||",
  "SA08n973:125": "yatra yāti paraṃ vedaṃ manomohamayaṃ phalam |",
  "SA08n973:126": "yāni duḥkhānyanekānyanekā bhujyate gatiḥ ||48 ||",
  "SA08n973:127": "pañcakaiḥ prāṇibhinityametanmohasya ceṣṭitam |",
  "SA08n973:128": "trayo vā nirjitā doṣā yairidaṃ dahyate jagat ||49 ||",
  "SA08n973:129": "jñānayogena sukhaṃ bhavati",
  "SA08n973:130": "tamagniṃ jñānayogena nirvāpya sukhito bhavet |",
  "SA08n973:131": "tasmājjñānāgninā nityaṃ nirdahet kleśaparvatam |",
  "SA08n973:132": "kleśaparvatadagdhasya sukhaṃ padamavasthitam ||50 ||",
  "SA08n973:133": " ||iti saṃyojanavargaścaturdaśaḥ ||"
}