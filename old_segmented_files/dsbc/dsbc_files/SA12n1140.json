{
  "SA12n1140:0": "caturtho'ṅkaḥ",
  "SA12n1140:1": "kañcukī-",
  "SA12n1140:2": "antaḥpurāṇāṃ vihitavyavasthaḥ pade pade'haṃ skhalanāni rakṣan |",
  "SA12n1140:3": "jarāturaḥ samprati daṇḍanītyā sarvāṃ nṛpasyānukaromi vṛttim ||1 ||",
  "SA12n1140:4": "śayyā śādvalamāsanaṃ śuciśilā sadma drumāṇāmadhaḥ",
  "SA12n1140:5": "śītaṃ nirjharavāri pānamaśanaṃ kandāḥ sahāyā mṛgāḥ |",
  "SA12n1140:6": "ityaprārthitalabhyasarvavibhave doṣo'yameko vane",
  "SA12n1140:7": "duṣprāpārthini yat parārthaghaṭanāvandhyairvṛthā sthīyate ||2 ||",
  "SA12n1140:8": "unmajjajjalakuñjarendrarabhasāsphālānubandhoddhataḥ",
  "SA12n1140:9": "sarvāḥ parvatakandarodarabhuvaḥ kurvan pratidhvānitāḥ |",
  "SA12n1140:10": "uccairuccarati dhvaniḥ śrutipathonmāthī yathāyaṃ tathā",
  "SA12n1140:11": "prāyaḥ preṅkhadasaṃkhyaśaṅkhadhavalā veleyamāgachati ||3 ||",
  "SA12n1140:12": "kavalitalavaṅgapallakarimakarodūgārisurabhiṇā payasā |",
  "SA12n1140:13": "eṣā samudravelā ratnadyutirañjitā bhāti ||4 ||",
  "SA12n1140:14": "jihvāsahasradvitayasya madhye naikāpi sā tasya kimasti jihvā |",
  "SA12n1140:15": "ekāhirakṣārthamahidviṣe'dya datto mayātmeti yayā bravīti ||5 ||",
  "SA12n1140:16": "ityeṣa bhogipatinā vihitavyavastho",
  "SA12n1140:17": "yān bhakṣayatyahipatīn patagādhirājaḥ |",
  "SA12n1140:18": "yāsyanti yānti ca gatāśca dinairbivṛddhiṃ",
  "SA12n1140:19": "teṣāmamī tuhinaśailaruco'sthikūṭāḥ ||6 ||",
  "SA12n1140:20": "sarvā'śucinidhānasya kṛtaghnasya vināśinaḥ |",
  "SA12n1140:21": "śarīrakasyāpi kṛte mūḍhāḥ pāpāni kurvate ! ||7 ||",
  "SA12n1140:22": "kroḍīkaroti prathamaṃ yadā jātamanityatā |",
  "SA12n1140:23": "dhātrīva jananī paścāttadā śokasya kaḥ kramaḥ ? ||8 ||",
  "SA12n1140:24": "mūḍhāyā muhuraśrusantatimucaḥ kṛtvā pralāpān bahūn",
  "SA12n1140:25": "kastrātā tava putraketi kṛpaṇaṃ dikṣu kṣipantyā dṛśam |",
  "SA12n1140:26": "aṅke māturavasthitaṃ śiśumimaṃ tyaktvā ghṛṇāmaśnataḥ",
  "SA12n1140:27": "cañcurnaiva khagādhipasya hṛdayaṃ vajreṇa manye kṛtam |9 ||",
  "SA12n1140:28": "yairatyantadayāparairna vihitā vandhyā'rthināṃ prārthanā",
  "SA12n1140:29": "yaiḥ kāruṇyaparigrahānna gaṇitaḥ svārthaḥ parārtha prati |",
  "SA12n1140:30": "ye nityaṃ paraduḥkhaduḥkhitadhiyaste sādhavo'staṃ gatā",
  "SA12n1140:31": "mātaḥ ! saṃhara bāṣpavegamadhunā kasyāgrato rudyate ? ||10 ||",
  "SA12n1140:32": "ārtta kaṇṭhagataprāṇaṃ parityaktaṃ svabandhubhiḥ |",
  "SA12n1140:33": "trāye nainaṃ yadi tataḥ kaḥ śarīreṇa me guṇaḥ ||11 ||",
  "SA12n1140:34": "asyā vilokya manye putrasnehena viklavatvamidam |",
  "SA12n1140:35": "akaruṇahṛdayaḥ karuṇāṃ kurvīta bhujaṅgaśatrurapi ||12 ||",
  "SA12n1140:36": "mahāhimastiṣkavibhedamukta-",
  "SA12n1140:37": "raktacchaṭācarccitacaṇḍacañcuḥ |",
  "SA12n1140:38": "kvāsau garutmān kva ca nāma saumyasvabhāvarūpākṛtireṣa sādhuḥ ? ||13 ||",
  "SA12n1140:39": "mamaitadambārpaya vadhyacihnaṃ prāvṛtya yāvadvinatā''tmajāya |",
  "SA12n1140:40": "putrasya te jīvitarakṣaṇāya svadehamāhārayituṃ dadāmi ||14 ||",
  "SA12n1140:41": "viśvāmitraḥ śvamāṃsaṃ śvapaca iva purā'bhakṣayadyannimittaṃ",
  "SA12n1140:42": "nādijaṅgho nijadhne kṛtatadupakṛtiryatkṛte gautamena |",
  "SA12n1140:43": "putro'yaṃ kaśyapasya pratidinamuragānatti tārkṣyo yadarthaṃ",
  "SA12n1140:44": "prāṇāṃstāneṣa sādhustṛṇamiva kṛpayā yaḥ parārtha dadāti ||15 ||",
  "SA12n1140:45": "jāyante ca mriyante ca mādṛśāḥ kṣudrajantavaḥ |",
  "SA12n1140:46": "parārthebaddhakakṣāṇāṃ tvādṛśāmudbhavaḥ kutaḥ ? ||16 ||",
  "SA12n1140:47": "mriyate mriyamāṇe yā tvayi jīvati jīvati |",
  "SA12n1140:48": "tāṃ yadīcchasi jīvantīṃ rakṣātmānaṃ mamāsubhiḥ ||17 ||",
  "SA12n1140:49": "cañcaccañcūddhṛtārddha cyutapiśitalavagrāsasaṃvṛddhagarddhai-",
  "SA12n1140:50": "rgṛddhairārabdhapakṣadvitayavidhutibhirbaddhasāndrāndhakāre |",
  "SA12n1140:51": "vaktroddhāntāḥ patantyaśchamiti śikhiśikhāśreṇayosmin śivānā-",
  "SA12n1140:52": "masrasrotasmajasrasru tabahalavasāvāsavisre svananti ||18 ||",
  "SA12n1140:53": "pratidinamaśūnyamahikā''hāreṇa vināyakā''hitaprīti |",
  "SA12n1140:54": "śaśidhavalā'sthikapālaṃ vapuriva raudraṃ śmaśānamidam ||19 ||",
  "SA12n1140:55": "samutpasyāmahe mātaryasyāṃ yasyāṃ gatau vayam |",
  "SA12n1140:56": "tasyāṃ tasyāṃ priyasute ! mātā bhūyāstvameva naḥ ||20 ||",
  "SA12n1140:57": "vāsoyugamidaṃ raktaṃ prāpte āle samāgatam |",
  "SA12n1140:58": "mahatīṃ prītimādhatte parārthe dehamujjhataḥ ||21 ||",
  "SA12n1140:59": "tulyāḥ saṃvarttakābhraīḥ pidadhati gaganaṃ paṅktayaḥ pakṣatīnāṃ",
  "SA12n1140:60": "tīre vegānilo'mbhaḥ kṣipati bhuva iva lāvanāyāmburāśeḥ |",
  "SA12n1140:61": "kurvan kalpāntaśaṅkāṃ sapadi ca sabhayaṃ vīkṣito digdvipendrai",
  "SA12n1140:62": "rdehodyoto daśā''śāḥ kapiśayati muhurdvādaśādityadīptiḥ ||22 ||",
  "SA12n1140:63": "na tathā sukhayati manye malayavatī malayacandanarasā''rdrā |",
  "SA12n1140:64": "abhivāñchitārthasiddhatyai vadhyaśileyaṃ yathā''śliṣṭā ||23 ||",
  "SA12n1140:65": "śayitena māturaṅke visrabdhaṃ śaiśave na tat prāptam |",
  "SA12n1140:66": "labdhaṃ sukhaṃ mayā'syā vadhyaśilāyā yadutsaṅge ||24 ||",
  "SA12n1140:67": "kṣiptvā bimbaṃ himaṃśorbhayakṛtavalayāṃ saṃmarañcheṣamūrtti",
  "SA12n1140:68": "sānandaṃ syandanāśvatrasanavicalite pūṣṇi dṛṣṭo'grajena |",
  "SA12n1140:69": "eṣa prāntāvasajjajjaladharapaṭalaiarāyatībhūtapakṣaḥ",
  "SA12n1140:70": "prāpto velāmahīdhraṃ malayamahigrāsagṛdhnuḥ kṣaṇena ||25 ||",
  "SA12n1140:71": "saṃrakṣatā pannagamadya puṇyaṃ mayā'rjitaṃ yatsvaśarīradānāt |",
  "SA12n1140:72": "bhave bhave tena mamaivamevaṃ bhūyāt parārthaḥ khalu dehalābhaḥ ||26 ||",
  "SA12n1140:73": "asminvadhyaśilātale nipatitaṃ śeṣānahīn rakṣituṃ",
  "SA12n1140:74": "nirbhidyā'śanidaṇḍacaṇḍatarayā cañcvā'dhunā vakṣasi |",
  "SA12n1140:75": "bhoktuṃ bhoginamuddharāmi tarasā raktāmbaraprāvṛtaṃ",
  "SA12n1140:76": "digdhaṃ madbhayadīryyamāṇahṛdayaprasyandinevāsṛjā ||27 ||",
  "SA12n1140:77": "āmodānanditālirnipatati kimiyaṃ puspavṛṣṭirnabhastaḥ ?",
  "SA12n1140:78": "svarge kiṃ vaiṣa cakraṃ mukharayati diśāṃ dundubhīnāṃ ninādaḥ ?",
  "SA12n1140:79": "āṃ jñātaṃ ! so'pi manye mama javamarutā kampitaḥ pārijātaḥ",
  "SA12n1140:80": "sarvaiḥ saṃvarttakābhrairidamapi rasitaṃ jātasaṃhāraśaṅkaiḥ ||28 ||",
  "SA12n1140:81": "nāgānāṃ rakṣitā bhāti gurureṣa yathā mama |",
  "SA12n1140:82": "tathā sarpāśinākāṅkṣāṃ vyaktamadyāpaneṣyati ||29 ||",
  "SA12n1140:83": "iti caturtho'ṅkaḥ |"
}