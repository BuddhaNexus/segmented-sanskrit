{
  "SA15n1244:0": "pramāṇavārtikam",
  "SA15n1244:1": "prathamaḥ paricchedaḥ",
  "SA15n1244:2": "pramāṇasiddhiḥ",
  "SA15n1244:3": "vidhūtakalpanājālagambhīrodāramūrtaye |",
  "SA15n1244:4": "namaḥ samantabhadrāya samantaspharaṇatviṣe ||1 ||",
  "SA15n1244:5": "prāyaḥ prākṛtasaktirapratibalaprajño janaḥ kevalam",
  "SA15n1244:6": "nānarthyeva subhāṣitaiḥ parigato vidveṣṭyapīrṣyāmalaiḥ |",
  "SA15n1244:7": "tenāyaṃ na paropakāra iti naścintāpi cetaściram",
  "SA15n1244:8": "sūktābhyāsavivardhitavyasanamityatrānubaddhaspṛham ||2 ||",
  "SA15n1244:9": "pramāṇamavisaṃvādi jñānamarthakriyāsthitiḥ |",
  "SA15n1244:10": "avisaṃvādanaṃ śābde'pyabhiprāyanivedanāt ||3 ||",
  "SA15n1244:11": "vaktṛvyāapāraviṣayo yo'rtho buddhau prakāśate |",
  "SA15n1244:12": "prāmāṇyaṃ tatra śabdasya nāthatattvanibandhanam ||4 ||",
  "SA15n1244:13": "gṛhītagrahaṇānneṣṭaṃ sāṃvṛtam dhīpramāṇatā |",
  "SA15n1244:14": "pravṛttestatpradhānatvāt heyopādeyavastuni ||5 ||",
  "SA15n1244:15": "viṣayākārabhedācca dhiyo'dhigamabhedataḥ |",
  "SA15n1244:16": "bhāvādevāsya tadbhāve svarūpasya svato gatiḥ ||6 ||",
  "SA15n1244:17": "prāmāṇyaṃ vyavahāreṇa śāstraṃ mohanirvatanam |",
  "SA15n1244:18": "ajñātārthaprakāśo vā svarūpādhigateḥ param ||7 ||",
  "SA15n1244:19": "prāptaṃ sāmānyavijñānamavijñāte svalakṣaṇe |",
  "SA15n1244:20": "yajjñānamityabhiprāyāt svalakṣaṇavicārataḥ ||8 ||",
  "SA15n1244:21": "tadvat pramāṇaṃ bhagavānabhūtavinivṛttaye |",
  "SA15n1244:22": "bhūtoktiḥ sādhanāpekṣā tato yuktā pramāṇatā ||9 ||",
  "SA15n1244:23": "nityaṃ pramāṇaṃ naivāsti prāmāṇyādvastusadgateḥ |",
  "SA15n1244:24": "jñeyānityatayā tasyā adhrauvyātkramajanmanām ||10 ||",
  "SA15n1244:25": "nityādutpattiviśleṣādapekṣāyā ayogataḥ |",
  "SA15n1244:26": "kathañcinnoparkāyatvāt anitye'pyapramāṇatā ||11 ||",
  "SA15n1244:27": "sthitvāpravṛttiḥ saṃsthānaviśeṣārthakriyādiṣu |",
  "SA15n1244:28": "iṣṭasiddhirasiddhirvā dṛṣṭānte saṃśayo'thavā ||12 ||",
  "SA15n1244:29": "siddhaṃ yādṛgadhiṣṭhātṛbhāvābhāvānuvṛttimat |",
  "SA15n1244:30": "sanniveśādi tadyuktaṃ tasmād yadanumīyate ||13 ||",
  "SA15n1244:31": "vastubhede prasiddhasya śabdasāmyādabhedinaḥ |",
  "SA15n1244:32": "na yuktānumitiḥ pāṇḍudravyādiva hutāśane ||14 ||",
  "SA15n1244:33": "anyathā kumbhakāreṇa mṛdvikārasya kasyacit |",
  "SA15n1244:34": "ghaṭādeḥ karaṇāt sidhyed valmīkasyāpi tatkṛtiḥ ||15 ||",
  "SA15n1244:35": "sādhyenānugamāt kārye sāmānyenāpi sādhane |",
  "SA15n1244:36": "sambandhibhedād bhedoktidoṣaḥ kāryasamo mataḥ ||16 ||",
  "SA15n1244:37": "jātyantare prasiddhasya śabdasāmānyadarśanāt |",
  "SA15n1244:38": "na yuktaṃ sādhanaṃ gotvād vāgādīnāṃ viṣāṇavat ||17 ||",
  "SA15n1244:39": "vivakṣāparatantratvānna śabdāḥ santi kutra vā |",
  "SA15n1244:40": "tadbhāvādarthasiddhau tu sarva sarvasya sidhyati ||18 ||",
  "SA15n1244:41": "etena kāpilādīnām acaitanyādi cintitam |",
  "SA15n1244:42": "anityādeśca caitanyaṃ maraṇāt tvagapohataḥ ||19 ||",
  "SA15n1244:43": "vastusvarūpe siddhe'yaṃ nyāyaḥ siddhe viśeṣaṇam |",
  "SA15n1244:44": "abādhakamasiddhāvapyākāśāśrayavad dhvaneḥ ||20 ||",
  "SA15n1244:45": "asiddhāvapi śabdasya śiddhe vastuni sidhyati |",
  "SA15n1244:46": "aulūkyasya yathā bauddhenoktaṃ mūrtyādisādhanam ||21 ||",
  "SA15n1244:47": "tasyaiva vyabhicārādau śabde'pyavyabhicāriṇa |",
  "SA15n1244:48": "doṣavat sādhanaṃ jñeyaṃ vastuno vastusiddhitaḥ ||22 ||",
  "SA15n1244:49": "yathā tatkāraṇaṃ vastu tathaiva tadakāraṇam |",
  "SA15n1244:50": "yadā tatkāraṇaṃ kena mataṃ neṣṭamakāraṇam ||23 ||",
  "SA15n1244:51": "śastrauṣadhābhisambandhāccaitrasya vraṇarohaṇe |",
  "SA15n1244:52": "asambaddhasya kiṃ sthāṇoḥ kāraṇatvaṃ na kalpyate ||24 ||",
  "SA15n1244:53": "svabhāvabhedena vinā vyāpāro'pi na yujyate |",
  "SA15n1244:54": "nityasyāvyatirekitvāt sāmarthya ca duranvayam ||25 ||",
  "SA15n1244:55": "yeṣu satsu bhavatyeva yattebhyo'nyasya kalpane |",
  "SA15n1244:56": "taddhetutvena sarvatra hetunāmanavasthitiḥ ||26 ||",
  "SA15n1244:57": "svabhāvapariṇāmena heturaṅkurajanmani |",
  "SA15n1244:58": "bhūmyādistasya saṃskāre tadviśeṣasya darśanāt ||27 ||",
  "SA15n1244:59": "yathā viśeṣeṇa vinā viṣayendriyasaṃhatiḥ |",
  "SA15n1244:60": "buddherhetustathedaṃ cenna tatrāpi viśeṣataḥ ||28 ||",
  "SA15n1244:61": "pṛthak pṛthagaśaktānāṃ svabhāvātiśaye'sati |",
  "SA15n1244:62": "saṃhatāvapyasāmarthya syāt siddho'tiśayastataḥ ||29 ||",
  "SA15n1244:63": "tasmāt pṛthagaśakteṣu yeṣu sambhāvyate guṇaḥ |",
  "SA15n1244:64": "saṃhatau hetutā teṣāṃ neśvarāderabhedataḥ ||30 ||",
  "SA15n1244:65": "prāmāṇyañca parokṣārthajñānaṃ yatsādhanasya ca |",
  "SA15n1244:66": "abhāvān nāstyanuṣṭhānamiti kecit pracakṣate ||31 ||",
  "SA15n1244:67": "jñānavān mṛgyate kaścit taduktapratipattaye |",
  "SA15n1244:68": "ajñopadeśakaraṇe vipralambhanaśaṅkibhiḥ ||32 ||",
  "SA15n1244:69": "tasmādanuṣṭheyagataṃ jñānamasya vicāryatām |",
  "SA15n1244:70": "kīṭasaṃkhyāparijñānaṃ tasya naḥ kvopayujyate ||33 ||",
  "SA15n1244:71": "heyopādeyatattvasya sābhyupāyasya vedakaḥ |",
  "SA15n1244:72": "yaḥ pramāṇamasāviṣṭo na tu savasya vedakaḥ ||34 ||",
  "SA15n1244:73": "dūraṃ paśyatu vā mā vā tattvamiṣṭaṃ tu paśyatu |",
  "SA15n1244:74": "pramāṇaṃ dūradarśī cedeta gṛdhrānupāsmahe ||35 ||",
  "SA15n1244:75": "sādhanaṃ karuṇā'bhyāsāt sā buddherdehasaṃśrayāt |",
  "SA15n1244:76": "asiddhi'bhyāsa iti cennāśrayapratiṣedhataḥ ||36 ||",
  "SA15n1244:77": "prāṇāpānendriyadhiyāṃ dehādeva na kevalāt |",
  "SA15n1244:78": "sajātinirapekṣāṇāṃ janma janmaparigrahe ||37 ||",
  "SA15n1244:79": "atiprasaṅgātya ddṛṣṭaṃ pratisandhānaśaktimat |",
  "SA15n1244:80": "kimāsīt tasya yannāsti paśyād yena na sandhimat ||38 ||",
  "SA15n1244:81": "na sa kaścit pṛthivyāderaṃśo yatra na jantavaḥ |",
  "SA15n1244:82": "saṃsvedajādyā jāyante sarva bījātmakaṃ tataḥ ||39 ||",
  "SA15n1244:83": "tat sajātyanapekṣāṇāmakṣādīnāṃ samudbhave |",
  "SA15n1244:84": "pariṇamo yathaikasya syāt sarvasyāviśeṣataḥ ||40 ||",
  "SA15n1244:85": "pratyekamupaghāte'pi nendriyāṇāṃ manomateḥ |",
  "SA15n1244:86": "upaghāto'sti bhaṅge'syāsteṣāṃ bhaṅgaśca dṛśyate ||41 ||",
  "SA15n1244:87": "tasmāt sthityāśrayo buddherbuddhimeva samāśritaḥ |",
  "SA15n1244:88": "kaścinnimittamakṣāṇāṃ tasmādakṣāṇi buddhitaḥ ||42 ||",
  "SA15n1244:89": "yādṛśyākṣepikā sā'sīt paścādapyastu tādṛśī |",
  "SA15n1244:90": "tajjñānairupakāryatvāduktaṃ kāyāśritaṃ manaḥ ||43 ||",
  "SA15n1244:91": "yadyapyakṣairvinā buddhirna tānyapi tayā vinā |",
  "SA15n1244:92": "tathāpyanyo'nyahetutvaṃ tato'pyanyo'nyahetuke ||44 |",
  "SA15n1244:93": "nākramāt kramiṇo bhāvo nāpyapekṣyā'viśeṣiṇaḥ |",
  "SA15n1244:94": "kramād bhavantī dhīḥ kāyāt kramaṃ tasyāpi śaṃsati ||45 ||",
  "SA15n1244:95": "pratikṣaṇamapūrvasya pūrvaḥ pūrvaḥ kṣaṇo bhavet |",
  "SA15n1244:96": "tasya heturato heturdṛṣṭa evāstu sarvadā ||46 ||",
  "SA15n1244:97": "cittāntarasya sandhāne ko virodho'ntyacetasaḥ |",
  "SA15n1244:98": "tadvadapyarhataścittasandhānaṃ kuto matam ||47 ||",
  "SA15n1244:99": "asiddhārthaḥ pramāaṇena kiṃ siddhānto'nugamyate |",
  "SA15n1244:100": "hetorvaikalyatastaccet kiṃ tadevā'tra noditam ||48 ||",
  "SA15n1244:101": "taddhīvad grahaṇaprāptermanojñānaṃ na sendriyāt |",
  "SA15n1244:102": "jñānotpādanasāmarthyabhedānna sakalādapi ||49 ||",
  "SA15n1244:103": "acetanatvānnānyasmād hetvabhedāt sahasthitiḥ |",
  "SA15n1244:104": "akṣavad rūparasavad arthadvāreṇa vikriyā ||50 ||",
  "SA15n1244:105": "sattopakāriṇī yasya nityaṃ tadanubandhataḥ |",
  "SA15n1244:106": "sa hetuḥ saptamī tasmādutpādāditi cocyate ||51 ||",
  "SA15n1244:107": "astūpakārako vāpi kadāciccittasantateḥ |",
  "SA15n1244:108": "vahnayādivad ghaṭādināṃ vinivṛttirna tāvatā ||52 ||",
  "SA15n1244:109": "anivṛttiprasaṅśca dehe tiṣṭhati cetasaḥ |",
  "SA15n1244:110": "tadbhāvabhāvād vaśyatvāt prāṇāpānau tato na tat ||53 ||",
  "SA15n1244:111": "preraṇākarṣaṇe vāyoḥ prayatnena vinā kutaḥ |",
  "SA15n1244:112": "nirhrāsāatiśayāpattirnirhrāsātiśayāt tayoḥ ||54 ||",
  "SA15n1244:113": "tulyaḥ prasaṅgo'pi tayoḥ na tulyaṃ cittakāraṇe |",
  "SA15n1244:114": "sthityāvedhakamanyacca yataḥ kāraṇamiṣyate ||55 ||",
  "SA15n1244:115": "na doṣairviguṇo deho heturvartyādivad yadi |",
  "SA15n1244:116": "mṛte śamīkṛte doṣe punarujjīvanaṃ bhavet ||56 ||",
  "SA15n1244:117": "nivṛtte'pyanale kāṣṭhavikārāvinivṛttivat |",
  "SA15n1244:118": "tasyānivṛttiriti cenna cikitsāprayogataḥ ||57 ||",
  "SA15n1244:119": "apunarbhāvataḥ kiñcad vikārajananaṃ kvacit |",
  "SA15n1244:120": "ciñcid viparyayādagniryathā kāṣṭhasuvarṇayoḥ ||58 ||",
  "SA15n1244:121": "ādyasyālpo'pyasaṃhāryaḥ pratyāneyastu yatkṛtaḥ |",
  "SA15n1244:122": "vikāraḥ syāt punarbhāvaḥ tasya hemni kharatvavat ||59 ||",
  "SA15n1244:123": "durlabhatvāt samādhāturasādhyaṃ kiñcidīritam |",
  "SA15n1244:124": "āyuḥkṣayād vā doṣe tu kevale nāstyasādhyatā ||60 ||",
  "SA15n1244:125": "mṛte viṣādisaṃhārāt taṃddaśacchedato'pi vā |",
  "SA15n1244:126": "vikārahetorvigame sa nocchavasiti sa nocchvasiti kiṃ punaḥ ||61 ||",
  "SA15n1244:127": "upādānāvikāreṇa nopādeyasya vikriyā |",
  "SA15n1244:128": "kartu śakyā'vikāreṇa mṛdaḥ kuṇḍādike yathā ||62 ||",
  "SA15n1244:129": "avikṛtya hi yad vastu yaḥ padārtho vikāryate |",
  "SA15n1244:130": "upādānaṃ na tat tasya yuktaṃ gogavayādivat ||63 ||",
  "SA15n1244:131": "cetaḥśarīrayorevam taddhetoḥ kāryajanmanaḥ |",
  "SA15n1244:132": "sahakārāt sahasthānamagnitāmradravatvavat ||64 ||",
  "SA15n1244:133": "anāśrayāt sadasatornāśrayaḥ sthitikāraṇam |",
  "SA15n1244:134": "sataścedāśrayo nāsyāḥ sthāturavyatirekataḥ ||65 ||",
  "SA15n1244:135": "vyatireke'pi taddhetustena bhāvasya kiṃ kṛtam |",
  "SA15n1244:136": "abināśaprasaṅgaḥ sa nāśahetormato yadi ||66 ||",
  "SA15n1244:137": "tulyaḥ prasaṅgastatrāpi kiṃ punaḥ sthitihetunā |",
  "SA15n1244:138": "ā nāśakāgamāt sthānaṃ tataśced vastudharmatā ||67 ||",
  "SA15n1244:139": "nāśasya satyabādho'sāviti ki sthitihetunā |",
  "SA15n1244:140": "yathā jalāderādhāra iti cet tulyamatra ca ||68 ||",
  "SA15n1244:141": "pratikṣaṇavināśe hi bhavānāṃ bhāvasantateḥ |",
  "SA15n1244:142": "tathotpatteḥ sahetutvādāśrayo'yuktamanyathā ||69 ||",
  "SA15n1244:143": "syādādhāro jalādīnāṃ gamanapratibandhataḥ |",
  "SA15n1244:144": "agatīnāṃ kimādhārairguṇasāmānyakarmaṇām ||70 ||",
  "SA15n1244:145": "etena samavāyaśca samavāyi ca kāraṇam |",
  "SA15n1244:146": "vyavasthitatvaṃ jātyādernirastamanapāśrayāt ||71 ||",
  "SA15n1244:147": "parato bhāvānāśaścet tasya kiṃ sthitihetunā |",
  "SA15n1244:148": "sa vinaśyed vinā'pyanyairaśaktāḥ sthitihetavaḥ ||72 ||",
  "SA15n1244:149": "sthitimān nāśrayaḥ sarvaḥ sarvotpattai ca sāśrayaḥ |",
  "SA15n1244:150": "tasmāt sarvasya bhāvasya na vināśaḥ kadācana ||73 ||",
  "SA15n1244:151": "svayaṃ vinaśvarātmā cet tasya kaḥ sthāpakaḥ paraḥ |",
  "SA15n1244:152": "svayaṃ na naśvarātmā cet tasya kaḥ sthāpakaḥ paraḥ ||74 ||",
  "SA15n1244:153": "buddhivyāpārabhedena nirhrāsātiśayāvapi |",
  "SA15n1244:154": "prajñāderbhavato dehanirhrāsatiśayau vinā ||75 ||",
  "SA15n1244:155": "idaṃ dīpaprabhādīnāmāśritānāṃ na vidyate |",
  "SA15n1244:156": "syāt tato'pi viśeṣo'sya na citte'nupakāriṇa ||76 ||",
  "SA15n1244:157": "rāgādivṛddhiḥ puṣṭyādeḥ kadācit sukhaduḥkhajā |",
  "SA15n1244:158": "tayośca dhātusāmyāderantararthasya sannidheḥ ||77 ||",
  "SA15n1244:159": "etena sannipātādeḥ smṛtibhraṃśādayo gatāḥ |",
  "SA15n1244:160": "vikārayati dhīreva hyantararthaviśeṣajā ||78 ||",
  "SA15n1244:161": "śārdū laśoṇitādīnāṃ santānātiśaye kvacit |",
  "SA15n1244:162": "mohādayaḥ sambhavanti śravaṇekṣaṇato yathā ||79 ||",
  "SA15n1244:163": "tasmāt svasyaiva saṃskāraṃ niyamenānuvartate |",
  "SA15n1244:164": "tannāntarīyakaṃ cittamataścittasamāśritam ||80 ||",
  "SA15n1244:165": "yathā śrutādisaṃskāraḥ kṛtaścetasi cetasi |",
  "SA15n1244:166": "kālena vyajyate'bhedāt syād dehe'pi tato guṇaḥ ||81 ||",
  "SA15n1244:167": "ananyasattvaneyasya hīnasthānaparigrahaḥ |",
  "SA15n1244:168": "ātmasnehavato duḥkhasukhatyāgāptivāñchayā ||82 ||",
  "SA15n1244:169": "duḥkhe viparyāsamatiḥ tṛṣṇā cā''bandhakāraṇam | |",
  "SA15n1244:170": "janmino yasya te na sto na sa janmādhigacchati ||83 ||",
  "SA15n1244:171": "gatyāgatī na dṛṣṭe cedindriyāṇāmapāṭavāt |",
  "SA15n1244:172": "adṛṣṭirmandanetrasya tanudhūmāgatiryathā ||84 ||",
  "SA15n1244:173": "tanutvānmūrtamapi tu kiñcit kvacidaśaktimat |",
  "SA15n1244:174": "jalavat sūtavaddhemni nādṛṣṭenāsadeva vā ||85 ||",
  "SA15n1244:175": "pāṇyādikampe sarvasya kampaprāptervirodhinaḥ |",
  "SA15n1244:176": "ekasmin karmaṇo'yogāt syāt pṛthak siddhiranyathā ||86 ||",
  "SA15n1244:177": "ekasya cāvṛtau sarvasyāvṛtiḥ syādanāvṛtau |",
  "SA15n1244:178": "dṛśyeta rakte caikasmin rāgo'raktasya vā'gatiḥ ||87 ||",
  "SA15n1244:179": "nāstyekasamudāyo'smādanekatve'pi pūrvavat |",
  "SA15n1244:180": "aviśeṣādaṇutvācca na gatiścenna sidhyati ||88 ||",
  "SA15n1244:181": "aviśeṣo viśiṣṭānāmaindriyatvamato'naṇuḥ |",
  "SA15n1244:182": "etenāvaraṇādīnāmabhāvaśca nirākṛtaḥ ||89 ||",
  "SA15n1244:183": "kathaṃ vā sūtahemādimiśraṃ taptopalādi vā |",
  "SA15n1244:184": "dṛśyaṃ pṛthagaśaktānāmakṣādīnāṃ gatiḥ katham ||90 ||",
  "SA15n1244:185": "saṃyogāccet samāno'tra prasaṅgo hemasūtayoḥ |",
  "SA15n1244:186": "dṛśyaḥ saṃyoga iti cet kuto'dṛśyāśraye gatiḥ ||91 ||",
  "SA15n1244:187": "rasarūpādiyogaśca saṃyoga upacārataḥ |",
  "SA15n1244:188": "iṣṭaśced buddhibhedo'stu paṃktirdirgheti vā katham ||92 ||",
  "SA15n1244:189": "saṃkhyāsaṃyogakarmāderapi tadvat svarūpataḥ |",
  "SA15n1244:190": "abhilāpācca bhedena rūpaṃ buddhau na bhāsate ||93 ||",
  "SA15n1244:191": "śabdajñāne vikalpena vastubhedānusāriṇā |",
  "SA15n1244:192": "guṇādiṣviva kalpyārthe naṣṭājāteṣu vā yathā ||94 ||",
  "SA15n1244:193": "mato yadyupacāro'tra sa iṣṭo yannibandhanaḥ |",
  "SA15n1244:194": "sa eva sarvabhāveṣu hetuḥ ki neṣyate tayoḥ ||95 ||",
  "SA15n1244:195": "upacāro na sarvatra yadi bhinnaviśeṣaṇam |",
  "SA15n1244:196": "mukhyamityeva ca kuto'bhinne bhinnārthateti cet ||96 ||",
  "SA15n1244:197": "anarthāntarahetutve'pyaparyāyaḥ sitādiṣu |",
  "SA15n1244:198": "saṃkhyādiyoginaḥ śabdāstatrāpyarthāntaraṃ yadi ||97 ||",
  "SA15n1244:199": "guṇadravyāviśeṣaḥ syād bhinno vyāvṛttibhedataḥ |",
  "SA15n1244:200": "syādanarthāntarārthatve'pyakarmādravyaśabdavat ||98 ||",
  "SA15n1244:201": "vyatirekīva yaccāpi sūcyate bhāvavācibhiḥ |",
  "SA15n1244:202": "saṃkhyāditadvataḥ śabdaistaddharmāntarabhedakam ||99 ||",
  "SA15n1244:203": "śrutistanmātrajijñāsoranākṣiptākhilāparā |",
  "SA15n1244:204": "bhinnaṃ dharmamivācaṣṭe yogo'ṅgulyā iti kvacit ||100 ||",
  "SA15n1244:205": "yuktāṅ gulīti sarveṣāmākṣepād dharmivācinī |",
  "SA15n1244:206": "khyātaikārthābhidhāne'pi tathā bihitasaṃsthitiḥ ||101 ||",
  "SA15n1244:207": "rūpādiśaktibhedānāmanākṣepeṇa vartate |",
  "SA15n1244:208": "tatsamānafalā'hetuvyavacchede ghaṭaśrutiḥ ||102 ||",
  "SA15n1244:209": "ato na rūpaṃ ghaṭa ityekādhikararaṇa śrutiḥ |",
  "SA15n1244:210": "bhedo'yamīdṛśo jātisamudāyābhidhāyinoḥ ||103 ||",
  "SA15n1244:211": "rūpādayo ghaṭasyeti tatsāmānyopasarjanāḥ |",
  "SA15n1244:212": "tacchaktibhedāḥ khyāpyante vācyo'nyo'pi diśānayā ||104 ||",
  "SA15n1244:213": "hetutve ca samastānāmekāṅgavikale'pi na |",
  "SA15n1244:214": "pratyekamapi sāmarthye yugapad bahusambhavaḥ ||105 ||",
  "SA15n1244:215": "nānekatvasya tulyatvāt prāṇāpānau niyāmakau |",
  "SA15n1244:216": "ekatve'pi bahuvyaktistaddhetornityasannidheḥ ||106 ||",
  "SA15n1244:217": "nānekaheturiti cennāviśeṣāt kramādapi |",
  "SA15n1244:218": "naikaprāṇe'pyanekārthagrahaṇanniyamastataḥ ||107 ||",
  "SA15n1244:219": "ekayā'nekavijñāne buddhyā'stu sakṛdeva tat |",
  "SA15n1244:220": "avirodhāt krameṇāpi mābhūt tadaviśeṣataḥ ||108 ||",
  "SA15n1244:221": "bahavaḥ kṣaṇikāḥ prāṇā asvajātīyakālikāḥ |",
  "SA15n1244:222": "tādṛśāmeva cittānāṃ kalpyante yadi kāraṇam ||109 ||",
  "SA15n1244:223": "kramavantaḥ kathaṃ te syuḥ kramavaddhetunā vinā |",
  "SA15n1244:224": "pūrvasvajātihetutve na syādādyasya sambhavaḥ ||110 ||",
  "SA15n1244:225": "taddhetustādṛśo nāsti sati vā'nekatā dhruvam |",
  "SA15n1244:226": "prāṇānāṃ bhinnadeśatvāt sakṛjjanma dhiyāmataḥ ||111 ||",
  "SA15n1244:227": "yadyekakāliko'neko'pyekacaitanyakāraṇam |",
  "SA15n1244:228": "ekasyāpi va vaikalye syānmandaśvasitādiṣu ||112 ||",
  "SA15n1244:229": "atha heturyathābhāvaṃ jñāne'pi syād viśiṣṭatā |",
  "SA15n1244:230": "na hi tat tasya kārya yad yasya bhedānnna bhidyate ||113 ||",
  "SA15n1244:231": "vijñānaṃ śaktiniyamādekamekasya kāraṇam |",
  "SA15n1244:232": "anyārthāsaktiviguṇe jñāne cārthāntarāgrahāt ||114 ||",
  "SA15n1244:233": "śarīrāt sakṛdutpannā dhīḥ svajātyā niyamyate |",
  "SA15n1244:234": "parataścet samarthasya dehasya viratiḥ kutaḥ ||115 ||",
  "SA15n1244:235": "anāśrayānnivṛtte syāccharīre cetasaḥ sthitiḥ |",
  "SA15n1244:236": "kevalasyeti ceccittasantānasthitikāraṇam ||116 ||",
  "SA15n1244:237": "taddhetuvṛttilābhāya nāṅgatāṃ yadi gacchati |",
  "SA15n1244:238": "heturdehāntarotpattau pañcāyatanamaihikam ||117 ||",
  "SA15n1244:239": "tadaṅgabhāvahetutvaniṣedhe'nupalambhanam |",
  "SA15n1244:240": "aniścayakaraṃ proktaṃ indriyādyapi śeṣavat ||118 ||",
  "SA15n1244:241": "dṛṣṭā ca saktiḥ pūrveṣāmindriyāṇāṃ svajātiṣu |",
  "SA15n1244:242": "vikāradarśanāt siddhamaparāparajanma ca ||119 ||",
  "SA15n1244:243": "śarīrād yadi tajjanma prasaṅgaḥ pūrvavad bhavet |",
  "SA15n1244:244": "cittāccet tata evāstu janma dehāntarasya ca ||120 ||",
  "SA15n1244:245": "tasmānna hetuvaikalyāt sarveṣāmantyacetasām |",
  "SA15n1244:246": "asandhirīdṛśaṃ tena śeṣavat sādhanaṃ matam ||121 ||",
  "SA15n1244:247": "abhyāsena viśeṣe'pi laṅghanodakatāpavat |",
  "SA15n1244:248": "svabhāvātikramo mā bhūditi ced āhitaḥ sa cet ||122 ||",
  "SA15n1244:249": "punaryatnamapekṣeta yadi syāccāsthitāśrayaḥ |",
  "SA15n1244:250": "viśeṣo naiva vardheta svabhāvaśca na tādṛśaḥ ||123 ||",
  "SA15n1244:251": "tatropayuktaśaktīnāṃ viśeṣānuttarān prati |",
  "SA15n1244:252": "sādhanānāmasāmārthyānnityaṃ cānāśrayasthiteḥ ||124 ||",
  "SA15n1244:253": "viśeṣasyāsvabhāvatvād vṛddhāvapyāhito yadā |",
  "SA15n1244:254": "nāpekṣeta punaryatnaṃ yatno'nyaḥ syād viśeṣakṛt ||125 ||",
  "SA15n1244:255": "kāṣṭhapāradahemāderagnyāderiva cettasaḥ |",
  "SA15n1244:256": "abhyāsajāḥ pravarttante svarasena kṛpādayaḥ ||126 ||",
  "SA15n1244:257": "tasmāt sa teṣāmutpannaḥ svabhāvo jāyate guṇaḥ |",
  "SA15n1244:258": "taduttarottaro yatno viśeṣasya vidhāyakaḥ ||127 ||",
  "SA15n1244:259": "yasmācca tulyajātīyapūrvabījapravṛddhayaḥ |",
  "SA15n1244:260": "kṛpādibuddhayastāsāṃ satyabhyāse kutaḥ sthitiḥ ||128 ||",
  "SA15n1244:261": "na caivaṃ laṅghanādeva laṅghanaṃ balayatnayoḥ |",
  "SA15n1244:262": "taddhetvoḥ sthitaśaktitvāllaṅ ghanasya sthitātmatā ||129 ||",
  "SA15n1244:263": "tasyādau dehavaiguṇyāt paścādvadavilaṅghanam |",
  "SA15n1244:264": "śanairyatnena vaiguṇye niraste svabale sthitiḥ ||130 ||",
  "SA15n1244:265": "kṛpā svabījaprabhavā svabījaprabhavairna cet |",
  "SA15n1244:266": "vipakṣairbādhyate citte prayātyatyantasātmatām ||131 ||",
  "SA15n1244:267": "tathā hi mūlamabhyāsaḥ pūrvaḥ pūrvaḥ parasya tu |",
  "SA15n1244:268": "kṛpāvairāgyabodhādeścittadharmasya pāṭave ||132 ||",
  "SA15n1244:269": "kṛpātmakatvamabhyāsād ghṛṇāvairāgyarāgavṛt |",
  "SA15n1244:270": "niṣpannaḥ karuṇotkarṣaḥ paraduḥkhākṣameritaḥ ||133 ||",
  "SA15n1244:271": "dayāvān duḥkhahānārthamupāyeṣvabhiyujyate |",
  "SA15n1244:272": "parokṣopeyataddhetostadākhyānaṃ hi duṣkaram ||134 ||",
  "SA15n1244:273": "yuktyāgamābhyāṃ vimṛśan duḥkhahetu parīkṣate |",
  "SA15n1244:274": "tasyānityādirūpaṃ ca duḥkhasyaiva viśeṣaṇaiḥ ||135 ||",
  "SA15n1244:275": "yatastathā sthite hetau nivṛttirne ti paśyati |",
  "SA15n1244:276": "falasya hetorhānārtha tadvipakṣaṃ parīkṣate ||136 ||",
  "SA15n1244:277": "sādhyate tadvipakṣo'po heto rūpāvabodhataḥ |",
  "SA15n1244:278": "ātmātmīyagrahakṛtaḥ snehaḥ saṃskāragocaraḥ ||137 ||",
  "SA15n1244:279": "heturvirodhi nairātmdarśanaṃ tasya bādhakam |",
  "SA15n1244:280": "bahuśo bahudhopāyaṃ kālena bahunāsya ca ||138 ||",
  "SA15n1244:281": "gacchantyabhyasyatastatra guṇadoṣāḥ prakāśatām |",
  "SA15n1244:282": "buddheśca pāṭavāddhetorvāsanā'taḥ prahīyate ||139 ||",
  "SA15n1244:283": "parārthavṛttaiḥ khaḍgāderviśeṣo'yaṃ mahāmuneḥ |",
  "SA15n1244:284": "upāyābhyāsa evāyaṃ tādarthyācchāsanaṃ matam ||140 ||",
  "SA15n1244:285": "niṣpatteḥ prathamaṃ bhāvāddheturuktamidaṃ dvayam |",
  "SA15n1244:286": "hetoḥ prahāṇaṃ triguṇaṃ sugatatvamaniḥśrayāt ||149 ||",
  "SA15n1244:287": "duḥkhasya śastaṃ nairātmyadṛṣṭeśca yuktito'pi vā |",
  "SA15n1244:288": "punarāvṛttirityuktau janmadoṣasamudbhavau ||142 ||",
  "SA15n1244:289": "ātmadarśanabījasya hānādapunarāgamaḥ |",
  "SA15n1244:290": "tad bhūtabhinnātmatayā śeṣamakleśanirjvaram ||143 ||",
  "SA15n1244:291": "kāyavāgbuddhivaiguṇyaṃ mārgoktyapaṭutāpi vā |",
  "SA15n1244:292": "aśeṣahānamabhyāsād uktyāderdoṣasaṃkṣayaḥ ||144 ||",
  "SA15n1244:293": "netyeke vyatireko'sya sandigdho vyabhicāryataḥ |",
  "SA15n1244:294": "akṣayitvaṃ ca doṣāṇāṃ nityatvādanupāyataḥ ||145 ||",
  "SA15n1244:295": "upāyasyāparijñānādapi vā parikalpayet |",
  "SA15n1244:296": "hetumattvād viruddhasya hetorabhyāsataḥ kṣayāt ||146 ||",
  "SA15n1244:297": "hetusvabhāvajñānena tajjñānamapi sādhyate |",
  "SA15n1244:298": "tāyaḥ svadṛṣṭamārgoktiḥ vaifalyād vakti nānṛtam ||147 ||",
  "SA15n1244:299": "dayālutvāt parārthañca sarvārambhābhiyogataḥ |",
  "SA15n1244:300": "tasmāt pramāṇam tāyo vā catuḥsatyaprakāśanam ||148 ||",
  "SA15n1244:301": "duḥkhaṃ saṃsāriṇaḥ skandhāḥ rāgādeḥ pāṭavekṣaṇāt |",
  "SA15n1244:302": "abhyāsānna yadṛcchāto'hetorjanmavirodhataḥ ||149 ||",
  "SA15n1244:303": "vyabhicārānna vātādidhirmaḥ prakṛtisaṅkarāt |",
  "SA15n1244:304": "adoṣaścettadanyo'pi dharmaḥ kiṃ tasya nekṣyate ||150 ||",
  "SA15n1244:305": "na sarvadharmaḥ sarveṣāṃ samarāgaprasaṅgatā |",
  "SA15n1244:306": "rūpādivadadoṣaścet tulyaṃ tatrāpi codanam ||151 ||",
  "SA15n1244:307": "ādhipatyaṃ viśiṣṭānāṃ yadi tatra na karmaṇām |",
  "SA15n1244:308": "viśeṣe'pi ca doṣāṇāmaviśeṣād asiddhatā ||152 ||",
  "SA15n1244:309": "na vikārād vikāreṇa sarveṣām na ca sarvajāḥ |",
  "SA15n1244:310": "kāraṇe vardhamāne ca kāryahānirna yujyate ||153 ||",
  "SA15n1244:311": "tāpādiṣviva rāgādervikāro'poi sukhādijaḥ |",
  "SA15n1244:312": "vaiṣamyajena duḥkhena rāgasyānudbhavo yadi ||154 ||",
  "SA15n1244:313": "vācyaṃ kenodbhavaḥ sāmyānmadavṛddhiḥ smarastataḥ |",
  "SA15n1244:314": "rāgī viṣamadoṣo'pi dṛṣṭaḥ sāmye'pi nāparaḥ ||155 ||",
  "SA15n1244:315": "kṣayādasṛksru to'pyanye naikastrīniyato madaḥ |",
  "SA15n1244:316": "tenaikasyāṃ na tīvraḥ syād aṅga rūpādyapīti cet ||156 ||",
  "SA15n1244:317": "na sarveṣāmanekāntānna cāpyaniyato bhavet |",
  "SA15n1244:318": "aguṇagrāhiṇo'pi syāt aṅgaṃ so'pi guṇagrahaḥ ||157 ||",
  "SA15n1244:319": "yadi sarvo guṇagrāhī syād hetoraviśeṣataḥ |",
  "SA15n1244:320": "yadavastho mato rāgī na dveṣī syācca tādṛśaḥ ||158 ||",
  "SA15n1244:321": "tayorasamarūpatvānniyamaścātra nekṣyate |",
  "SA15n1244:322": "sajātivāsanābhedapratibaddhapravṛttayaḥ ||159 ||",
  "SA15n1244:323": "yasya rāgādayastasya naite doṣāḥ prasaṅginaḥ |",
  "SA15n1244:324": "etena bhūtadharmatvaṃ niṣiddham niḥśrayasya ca ||160 ||",
  "SA15n1244:325": "niṣedhānna pṛthivyādiniḥśritā dhavalādayaḥ |",
  "SA15n1244:326": "tadupādāyaśabdaśca hetvarthaḥ svāśrayeṇa ca ||161 ||",
  "SA15n1244:327": "avinirbhāgavartitvād rūpāderāśrayo'pi vā |",
  "SA15n1244:328": "madādiśakteriva ced vinirbhāgaḥ na vastunaḥ ||162 ||",
  "SA15n1244:329": "śaktirarthāntaraṃ vastu naśyennāśritāmāśraye |",
  "SA15n1244:330": "tiṣṭhatyavikale yāti tattulyaṃ cenna bhedataḥ ||163 ||",
  "SA15n1244:331": "bhūtacetanayoḥ bhinnapratibhāsāvabodhataḥ |",
  "SA15n1244:332": "āvikārañca kāyasya tulyarūpaṃ bhavenmanaḥ ||164 ||",
  "SA15n1244:333": "rūpādivat vikalpasya kaivārthaparatantratā |",
  "SA15n1244:334": "anapekṣya yadā kāyaṃ vāsanābodhakāraṇam ||165 ||",
  "SA15n1244:335": "jñānaṃ syāt kasyacit kiñcit kutaścit tena kiñcina |",
  "SA15n1244:336": "avijñānasya vijñānānupādānācca sidhyati ||166 ||",
  "SA15n1244:337": "vijñānaśaktisambandhādiṣṭaṃ cet sarvavastunaḥ |",
  "SA15n1244:338": "etat sāṃkhyapaśoḥ ko'nyaḥ salajjo vaktumīhate 167 ||",
  "SA15n1244:339": "adṛṣṭapūrvamastīti tṛṇāgre kariṇāṃ śatam |",
  "SA15n1244:340": "yad rūpaṃ dṛśyatāṃ yātaṃ tad rūpaṃ prāṅ na dṛśyate ||168 ||",
  "SA15n1244:341": "śatadhā viprakīrṇe'pi hetau tad vidyate katham |",
  "SA15n1244:342": "rāgādyaniyamo'pūrvaprādurbhāve prasajyate ||169 ||",
  "SA15n1244:343": "bhūtātmatā'natikrāntaḥ sarvo rāgādimān yadi |",
  "SA15n1244:344": "sarvaḥ samānarāgaḥ syād bhūtātiśayato na cet ||170 ||",
  "SA15n1244:345": "bhūtānāṃ prāṇatā'bhede'pyayaṃ bhedo yadāśrayaḥ |",
  "SA15n1244:346": "tannirhrāsātiśayavat tadbhāvāt tāni hāpayet ||171 ||",
  "SA15n1244:347": "na ced bhede'pi rāgādihetutulyātmatākṣayaḥ |",
  "SA15n1244:348": "sarvatra rāgaḥ sadṛśaḥ syāddhetossadṛśātmanaḥ ||172 ||",
  "SA15n1244:349": "na hi gopratyayasyāsti samānātmabhuvaḥ kvacit |",
  "SA15n1244:350": "tāratabhyaṃ pṛthivyādau prāṇitāderihāpi vā ||173 ||",
  "SA15n1244:351": "auṣṇyasya tāratamye'pi nānuṣṇo'gniḥ kadācana |",
  "SA15n1244:352": "tathehāpīti cennāgnerauṣṇyād bhedaniṣedhataḥ ||174 ||",
  "SA15n1244:353": "tāratamyānubhavino yasyānyasya sato guṇāḥ |",
  "SA15n1244:354": "te kvacit pratihanyante tadbhede dhavalādivat ||175 ||",
  "SA15n1244:355": "rūpādivanna niyamasteṣāṃ bhūtāvibhāgataḥ |",
  "SA15n1244:356": "tat tulyaṃ cenna rāgādeḥ sahotpattiprasaṅġataḥ ||176 ||",
  "SA15n1244:357": "vikalpyaviṣayatvācca viṣayā na niyāmakāḥ |",
  "SA15n1244:358": "sabhāgahetuvirahād rāgāderniyamo na vā ||177 ||",
  "SA15n1244:359": "sarvadā sarvabuddhīnāṃ janma vā hetusannidheḥ |",
  "SA15n1244:360": "kadācidupalambhāt tadadhru vaṃ doṣaniḥśrayāt ||178 ||",
  "SA15n1244:361": "duḥkhaṃ hetuvaśatvācca na cātmā nāpyadhiṣṭhitam |",
  "SA15n1244:362": "nākāraṇamadhiṣṭhātā nityaṃ vā kāraṇaṃ katham ||179 ||",
  "SA15n1244:363": "tasmādanekamekasmādū bhinnakālaṃ na jāyate |",
  "SA15n1244:364": "kāryānutpādato'nyeṣu saṅgateṣvapi hetuṣu ||180 ||",
  "SA15n1244:365": "hetvantarānumānaṃ syānnaitan nityeṣu vidyate |",
  "SA15n1244:366": "kādācitkatayā siddhā duḥkhasyāsya sahetutā ||181 ||",
  "SA15n1244:367": "nityaṃ sattvamasattvaṃ vā hetorbāhyānapekṣaṇāt |",
  "SA15n1244:368": "taikṣṇyādīnāṃ yathā nāsti kāraṇaṃ kaṇṭakādiṣu ||182 ||",
  "SA15n1244:369": "tathā kāraṇametat syād iti kecit pracakṣate |",
  "SA15n1244:370": "satyeva yasmin yajjanma vikāre vāpi vikriyā ||183 ||",
  "SA15n1244:371": "tat tasya kāraṇaṃ prāhustat teṣāmapi vidyate |",
  "SA15n1244:372": "sparśasya rūpahetutvād darśane'sti nimittatā ||184 ||",
  "SA15n1244:373": "nityānāṃ pratiṣedhena neśvarādeśca sambhavaḥ |",
  "SA15n1244:374": "asāmarthyādato heturbhavavāñchāparigrahaḥ ||185 ||",
  "SA15n1244:375": "yasmād deśaviśeṣasya tatprāptyāśākṛto nṛṇām |",
  "SA15n1244:376": "sā bhavecchāptyanāptīcchoḥ pravṛttiḥ sukhaduḥkhayoḥ ||186 ||",
  "SA15n1244:377": "yato'pi prāṇinaḥ kāmavibhavecche ca ta mate |",
  "SA15n1244:378": "sarvatra cātmasnehasya hetutvāt sampravartate ||187 ||",
  "SA15n1244:379": "asukhe sukhasaṃjñasya tasmāt tṛṣṇā bhavāśrayaḥ |",
  "SA15n1244:380": "viraktajanmādṛṣṭerityācāryāḥ sampracakṣate ||188 ||",
  "SA15n1244:381": "adeharāgādṛṣṭeśca dehād rāgasamudbhavaḥ |",
  "SA15n1244:382": "nimittopagamādiṣṭamupādānaṃ tu vāryate ||189 ||",
  "SA15n1244:383": "imāṃ tu yuktimanvicchan vādhate svamataṃ svayam |",
  "SA15n1244:384": "janmanā sahabhāvaścet jātānāṃ rāgadarśanāt ||190 ||",
  "SA15n1244:385": "sabhāgajāteḥ prāk siddhiḥ kāraṇatve'pi noditam |",
  "SA15n1244:386": "ajñānam uktā tṛṣṇaiva santānapreraṇād bhave ||191 ||",
  "SA15n1244:387": "ānantaryācca karmāpi sati tasminnasambhavāt |",
  "SA15n1244:388": "tadanātyantikaṃ hetoḥ pratibandhādisambhavāt ||192 ||",
  "SA15n1244:389": "saṃsāritvādanirmokṣo neṣṭatvādaprasiddhitaḥ |",
  "SA15n1244:390": "yāvaccātmani na premṇo hāniḥ sa paritasyati ||193 ||",
  "SA15n1244:391": "tāvad duḥkhitamāropya na ca svastho'vatiṣṭhate |",
  "SA15n1244:392": "mithyādhyāropahānārtha yatno'satyapi moktari ||194 ||",
  "SA15n1244:393": "avasthā vītārāgāṇāṃ dayayā karmaṇā'pi vā |",
  "SA15n1244:394": "ākṣipte'vinivṛttīṣṭeḥ sahakārikṣayādalam ||195 ||",
  "SA15n1244:395": "nākṣeptumaparaṃ karma bhavatṛṣṇāvilaṅghinām |",
  "SA15n1244:396": "duḥkhajñāne'viruddhasya pūrvasaṃskāravāhinī ||196 ||",
  "SA15n1244:397": "vastudharmo dayotpattirna sā satvānurodhinī |",
  "SA15n1244:398": "ātmāntarasamāropad rāgo dharme'tadātmake ||197 ||",
  "SA15n1244:399": "duḥkhasantānasaṃsparśamātreṇaivaṃ dayodayaḥ |",
  "SA15n1244:400": "mohaśca mūlaṃ doṣāṇāṃ sa ca sattvagraho vinā ||198 ||",
  "SA15n1244:401": "tanādyahetau na dveṣo na doṣo'taḥ kṛpā matā |",
  "SA15n1244:402": "nāmuktiḥ pūrvasaṃskārakṣaye'nyāpratisandhitaḥ ||199 ||",
  "SA15n1244:403": "akṣīṇaśaktiḥ saṃskāro yeṣāṃ tiṣṭhanti te'naghāḥ |",
  "SA15n1244:404": "mandatvāt karuṇāyāśca na yatnaḥ sthāpane mahān ||200 ||",
  "SA15n1244:405": "tiṣṭhantyeva parādhīnā yeṣāṃ tu mahatī kṛpā |",
  "SA15n1244:406": "satkāyadṛṣṭervigamādādya evābhavo bhavet ||201 ||",
  "SA15n1244:407": "mārge cet sahajāhānerna hānau vā bhavaḥ kutaḥ |",
  "SA15n1244:408": "sukhī bhaveyaṃ duḥkhī vā mā bhūvamiti tṛṣyataḥ ||202 ||",
  "SA15n1244:409": "yaivā'hamiti dhīḥ saiva sahajaṃ sattvadarśanam |",
  "SA15n1244:410": "na hyapaśyannahamiti kaścidātmani snihyati ||203 ||",
  "SA15n1244:411": "na cātmani vinā premṇā sukhakāmo'bhidhāvati |",
  "SA15n1244:412": "duḥkhasyotpādahetutvaṃ bandho nityasya tat kutaḥ ||204 ||",
  "SA15n1244:413": "aduḥkhotpādahetutvaṃ mokṣo nityasya tat kutaḥ |",
  "SA15n1244:414": "anityatvena yo'vācyaḥ sa heturna hi kasyacit ||205 ||",
  "SA15n1244:415": "bandhamokṣāvapyavācye na yujyete kathañcana |",
  "SA15n1244:416": "nityaṃ tamāhurvidvāṃso yaḥ svabhāvo na naśyati ||206 ||",
  "SA15n1244:417": "tyaktvemāṃ hrepaṇīṃ dṛṣṭamato'nityaḥ sa ucyatām |",
  "SA15n1244:418": "ukto mārgaḥ tadabhyāsādāśrayaḥ parivartate ||207 ||",
  "SA15n1244:419": "sātmye'pi doṣabhāvaścenmārgavat nāvibhutvataḥ |",
  "SA15n1244:420": "viṣayagrahaṇaṃ dharmo vijñānasya yathāsti saḥ ||208 ||",
  "SA15n1244:421": "gṛhyate so'sya janako vidyamānātmaneti ca |",
  "SA15n1244:422": "eṣā prakṛtirasyāstannimittāntarataḥ skhalat ||209 ||",
  "SA15n1244:423": "vyāvṛttau pratyayāpekṣamadṛḍhaṃ sarpabuddhivat |",
  "SA15n1244:424": "prabhāsvaramidaṃ cittaṃ prakṛtyāgantavo malāḥ ||210 ||",
  "SA15n1244:425": "tatprāgapyasamarthānāṃ paścācchaktiḥ kva tanmaye |",
  "SA15n1244:426": "nālaṃ praroḍhumatyantaṃ syandinyāmagnivad bhuvi ||211 ||",
  "SA15n1244:427": "bādhakotpattisāmarthyagarbhe śakto'pi vastuni |",
  "SA15n1244:428": "nirupadravabhūtārthasvabhāvasya viparyayaiḥ ||212 ||",
  "SA15n1244:429": "na bādhā yatnavattve'pi buddhestatpakṣapātataḥ |",
  "SA15n1244:430": "ātmagrahaikayonitvāt kāryakāraṇabhāvataḥ ||213 ||",
  "SA15n1244:431": "rāgapratighayirbādhā bhede'pi na parasparam |",
  "SA15n1244:432": "mohāvirodhānmaitryādernātyantaṃ doṣanigrahaḥ ||214 ||",
  "SA15n1244:433": "tanmūlāśca malāḥ sarve sa ca satkāyadarśanam |",
  "SA15n1244:434": "vidyāyāḥ pratipakṣatvāccaittatvenopalabdhitaḥ ||215 ||",
  "SA15n1244:435": "mithyopalabdhirajñānaṃ yukteścānyadayuktimat |",
  "SA15n1244:436": "vyākhyeyo'tra virodho yaḥ tadvirodhācca tanmayaiḥ ||216 ||",
  "SA15n1244:437": "virodhaḥ śūnyatādṛṣṭeḥ satvadoṣaiḥ prasidhyati |",
  "SA15n1244:438": "nākṣayaḥ prāṇidharmatvād rūpādivadasiddhitaḥ ||217 ||",
  "SA15n1244:439": "sambandhe pratipakṣasya tyāgasyādarśanādapi |",
  "SA15n1244:440": "na kāṭhinyavadutpattiḥ punardoṣavirodhinaḥ |",
  "SA15n1244:441": "sātmatvenānapāyatvāt anekāntācca bhasmavat ||218 ||",
  "SA15n1244:442": "yaḥ paśyatyātmānaṃ tatrāsyāhamiti śāśvataḥ snehaḥ |",
  "SA15n1244:443": "snehāt sukheṣu tṛṣyati tṛṣṇā doṣāṃstiraskurute ||219 ||",
  "SA15n1244:444": "guṇadarśī paritṛṣyan mameti tatsādhanānyupādatte |",
  "SA15n1244:445": "tenātmābhiniveśo yāvat tāvat sa saṃsāre ||220 ||",
  "SA15n1244:446": "ātmani sati parasaṃjñā svaparavibhāgāt parigrahadveṣau |",
  "SA15n1244:447": "anayoḥ sampratibaddhāḥ sarve doṣāḥ prajāyante ||221 ||",
  "SA15n1244:448": "niyamenātmani snihyaṃstadīye na virajyate ||222 ||",
  "SA15n1244:449": "na cāstyātmani nirdoṣe snehāpagamakāraṇam |",
  "SA15n1244:450": "snehaḥ sadoṣa iti cet tataḥ kiṃ tasya varjanam ||223 ||",
  "SA15n1244:451": "adūṣite'sya viṣaye na śakyaṃ tasya vajanam |",
  "SA15n1244:452": "prahāṇiticchadveṣāderguṇadoṣānubandhinaḥ ||224 ||",
  "SA15n1244:453": "tayoradṛṣṭirviṣaye na tu bāhyeṣu yaḥ kramaḥ |",
  "SA15n1244:454": "na hi snehaguṇāt snehaḥ kintvarthaguṇadarśanāt ||225 ||",
  "SA15n1244:455": "kāraṇe'vikale tasmin kārya kena nirvāryate |",
  "SA15n1244:456": "kā vā sadoṣatā dṛṣṭā snehe duḥkhasamāśrayaḥ ||226 ||",
  "SA15n1244:457": "tathāpi na virāgo'tra svatvadṛṣṭeryathātmani |",
  "SA15n1244:458": "na tairvinā duḥkhaheturātmā cet te'pi tādṛśāḥ ||227 ||",
  "SA15n1244:459": "nirdoṣaṃ dvayamapyevaṃ vairāgyānna dvayostataḥ |",
  "SA15n1244:460": "duḥkhabhāvanayā syāccedahidaṣṭāṅgahānivat ||228 ||",
  "SA15n1244:461": "ātmīyabuddhīhānyā'tra tyāgo na tu viparyaye |",
  "SA15n1244:462": "upabhogāśrayatvena gṛhīteṣvandriyādiṣu ||229 ||",
  "SA15n1244:463": "svatvadhīḥ kena vāryeta vairāgyaṃ tatra tat kutaḥ |",
  "SA15n1244:464": "pratyakṣameva sarvasya keśādiṣu kalevarāt ||230 ||",
  "SA15n1244:465": "cyuteṣu saghṛṇā buddhirjāyate'nyeṣu saspṛhā |",
  "SA15n1244:466": "samavāyādisambandhajanitā tatra hi svadhīḥ ||231 ||",
  "SA15n1244:467": "sa tathaiveti sā doṣadṛṣṭāvapi na hīyate |",
  "SA15n1244:468": "samavāyādyabhāve'pi sarvatrāstyupakāritā ||232 ||",
  "SA15n1244:469": "duḥkhopakārānna bhavedaṃgulyāmiva cet svadhīḥ |",
  "SA15n1244:470": "na h yekāntena tad duḥkhaṃ bhūyasā saviṣānnavat ||233 ||",
  "SA15n1244:471": "viśiṣṭasukhasaṅgāt syāt tadvirudve virāgitā |",
  "SA15n1244:472": "kiñcit parityajet saukhyaṃ viśiṣṭasukhatṛṣṇayā ||234 ||",
  "SA15n1244:473": "nairātmye tu yathālābhamātmasnehāt pravartate |",
  "SA15n1244:474": "alābhe mattakāsinyā dṛṣṭā tiryakṣu kāmitā ||235 ||",
  "SA15n1244:475": "yasyātmā vallabhastasya sa nāśaṃ kathamicchiti |",
  "SA15n1244:476": "nivṛttasarvānubhavavyavahāraguṇāśrayam ||236 ||",
  "SA15n1244:477": "icchet prema katham premṇaḥ prakṛtirna hi tādṛśī |",
  "SA15n1244:478": "sarvathātmagrahaḥ snehamātmani draḍhayatyalam ||237 ||",
  "SA15n1244:479": "ātmīyasnehabījaṃ tu tadavasthaṃ vyavasthitam |",
  "SA15n1244:480": "yatne'pyātmīyavairāgyaṃ guṇaleśasamāśrayāt ||238 ||",
  "SA15n1244:481": "vṛttimān pratibadhnāti taddoṣān saṃvṛṇoti ca |",
  "SA15n1244:482": "ātmanyapi virāgaścedidānīṃ yo virajyate ||239 ||",
  "SA15n1244:483": "tyajatyasau yathātmānaṃ vyarthā'to duḥkhabhāvanā |",
  "SA15n1244:484": "duḥkhabhāvanayā'pyeṣa duḥkhameva vibhāvayet ||240 ||",
  "SA15n1244:485": "pratyakṣaṃ pūrvamapi tat tathāpi na virāgavān |",
  "SA15n1244:486": "yadyapyekatra doṣeṇa tatkṣaṇaṃ calitā matiḥ ||241 |",
  "SA15n1244:487": "virakto naiva tatrāpi kāmīva vanitāntare |",
  "SA15n1244:488": "tyājyopādeyabhede hi saktiryaivaikabhāvinī ||242 ||",
  "SA15n1244:489": "sā bījaṃ sarvasaktīnāṃ paryāyeṇa samudbhave |",
  "SA15n1244:490": "nirdoṣaviṣayaḥ sneho nirdoṣaḥ sādhanāni ca ||243 ||",
  "SA15n1244:491": "etāvadeva ca jagat kvedānīṃ sa virajyate |",
  "SA15n1244:492": "sadoṣatā'pi cet tasya tatrātmanyapi sā samā ||244 ||",
  "SA15n1244:493": "tatrāviraktastaddoṣe kvedānīṃ sa virajyate |",
  "SA15n1244:494": "guṇadarśanasambhūtaṃ snehaṃ bādhitadoṣadṛk ||245 ||",
  "SA15n1244:495": "sa cendriyādau na tvevaṃ bālāderapi sambhavāt |",
  "SA15n1244:496": "doṣavatyapi sadbhāvāt abhāvād guṇavatyapi ||246 ||",
  "SA15n1244:497": "anyatrātmīyatāyāṃ vā'pyatītādau vihānitaḥ |",
  "SA15n1244:498": "tata eva ca nātmīyabuddherapi guṇekṣaṇam ||247 ||",
  "SA15n1244:499": "kāraṇam hīyate sāpi tasmānnāguṇadarśanāt |",
  "SA15n1244:500": "api cāsadguṇāropaḥ snehāt tatra hi dṛśyate ||248 ||",
  "SA15n1244:501": "tasmāt tatkāraṇābādhī bidhistaṃ bādhate katham |",
  "SA15n1244:502": "parāparaprārthanāto vināśotpādabuddhitaḥ ||249 ||",
  "SA15n1244:503": "indriyādau pṛthagbhūtamātmānaṃ vetyayaṃ janaḥ |",
  "SA15n1244:504": "tasmānnaikatvadṛṣṭyāpi snehaḥ snihyan sa ātmani ||250 ||",
  "SA15n1244:505": "upalambhāntaraṅ geṣu prakṛtyaivānurajyate |",
  "SA15n1244:506": "pratyutpannāt tu yo duḥkhānnirvedo dveṣa īdṛśaḥ ||251 ||",
  "SA15n1244:507": "na vairāgyam tadāpyasya sneho'vasthāntareṣaṇāt |",
  "SA15n1244:508": "dveṣasya duḥkhayonitvāt sa tāvanmātrasaṃsthitiḥ ||252 ||",
  "SA15n1244:509": "tasmin nivṛtte prakṛtiṃ svāmeva bhajate punaḥ |",
  "SA15n1244:510": "audāsīnyaṃ tu sarvatra tyāgopādānahānitaḥ ||253 ||",
  "SA15n1244:511": "vāsīcandanakalpānāṃ vairāgyaṃ nāma kathyate |",
  "SA15n1244:512": "saṃskāraduḥkhatāṃ matvā kathitā duḥkhabhāvanā ||254 ||",
  "SA15n1244:513": "sā ca naḥ pratyayotpattiḥ sā nairātmyadṛgāśrayaḥ |",
  "SA15n1244:514": "muktistu śūnyatādṛṣṭestadarthāḥ śeṣabhāvanāḥ ||255 ||",
  "SA15n1244:515": "anityāt prāha tenaiva duḥkhaṃ duḥkhānnirātmatām |",
  "SA15n1244:516": "aviraktaśca tṛṣṇāvān sarvārambhasamāśritaḥ ||256 ||",
  "SA15n1244:517": "so'muktaḥ kleśakarmabhyāṃ saṃsārī nāma tādṛśaḥ |",
  "SA15n1244:518": "ātmīyameva yo necched bhoktāpyasya na vidyate ||257 ||",
  "SA15n1244:519": "ātmāpi na tadā tasya kriyābhogau hi lakṣaṇam |",
  "SA15n1244:520": "tasmādanādisantānatulyajātīyabījikām ||258 ||",
  "SA15n1244:521": "utkhātamūlāṃ kuruta sattvadṛṣṭiṃ mumukṣavaḥ |",
  "SA15n1244:522": "āgamasya tathābhāvanibandhanamapaśyatām ||259 ||",
  "SA15n1244:523": "muktimāgamamātreṇa vadanna paritoṣakṛt |",
  "SA15n1244:524": "nālaṃ vījādisaṃsiddho vidhiḥ puṃsāmajanmane ||260 ||",
  "SA15n1244:525": "tailābhyaṅgāgnidāhāderapi muktiprasaṅgataḥ |",
  "SA15n1244:526": "prāg gurorlāghavāt paścānna pāpaharaṇaṃ kṛtam ||261 ||",
  "SA15n1244:527": "mā bhūd gauravamevāsya na pāpaṃ gurvamūrttitaḥ |",
  "SA15n1244:528": "mithyājñānatadudbhūtatarṣasañcetanāvaśāt ||262 ||",
  "SA15n1244:529": "hīnasthānagatirjanma tatastacchinna jāyate |",
  "SA15n1244:530": "tayoreva hi sāmarthya jātau tanmātrabhāvataḥ ||263 ||",
  "SA15n1244:531": "te cetane svayaṃ karmetyakhaṇḍaṃ janmakāraṇaṃ |",
  "SA15n1244:532": "gatipratītyoḥ karaṇānyāśrayāstānyadṛṣṭataḥ ||264 ||",
  "SA15n1244:533": "adṛṣṭanāśādagatiḥ tatsaṃskāro na cetanā |",
  "SA15n1244:534": "sāmarthya karaṇotpatterbhāvābhāvānuvṛttitaḥ ||265 ||",
  "SA15n1244:535": "dṛṣṭaṃ buddherna cānyasya santi tāni nayanti kim |",
  "SA15n1244:536": "dhāraṇapreraṇakṣobhanirodhāścetanāvaśāḥ ||266 ||",
  "SA15n1244:537": "na syusteṣāmasāmarthye tasya dīkṣādyanantaram |",
  "SA15n1244:538": "atha buddhestadābhāvānna syuḥ sandhīyate malaiḥ ||267 ||",
  "SA15n1244:539": "buddhasteṣāmasāmarthye jīvato'pi syurakṣamāḥ |",
  "SA15n1244:540": "nirhrāsātiśayāt puṣṭau pratipakṣasvapakṣayoḥ ||268 ||",
  "SA15n1244:541": "doṣāḥ svabījasantānā dīkṣite'pyanivāritāḥ |",
  "SA15n1244:542": "nityasya nirapekṣatvāt kramotpattirvirudhyate ||269 ||",
  "SA15n1244:543": "kriyāyāmakriyāyāñca kriyayoḥ sadṛśātmanaḥ |",
  "SA15n1244:544": "aikyañca hetuphalayorvyatirekastatastayoḥ ||270 ||",
  "SA15n1244:545": "kṛrtṛ bhoktṛtvahāniḥ syāt sāmarthya ca na sidhyati |",
  "SA15n1244:546": "anyasmaraṇabhogādiprasaṅgāśca na bādhakāḥ ||271 ||",
  "SA15n1244:547": "asmṛteḥ kasyacit tena hyanubhūteḥ smṛtodbhavaḥ |",
  "SA15n1244:548": "sthiraṃ sukhaṃ mamāhaṃ cetyādisatyacatuṣṭaye ||272 ||",
  "SA15n1244:549": "abhūtān ṣoḍaśākārān āropya paritṛṣyati |",
  "SA15n1244:550": "tatraiva tadviruddhārthatattvākārānurodhinī ||273 ||",
  "SA15n1244:551": "hanti sānucarāṃ tṛṣṇāṃ samyagdṛṣṭiḥ subhāvitā |",
  "SA15n1244:552": "trihetornodbhavaḥ karmadehayoḥ sthitayorapi ||274 ||",
  "SA15n1244:553": "ekābhāvād vinā bījaṃ nāṃkurasyeva sambhavaḥ |",
  "SA15n1244:554": "asambhavād vipakṣasya na hāniḥ karmadehayo ||275 ||",
  "SA15n1244:555": "aśakyatvācca tṛṣṇāyāṃ sthitāyāṃ punarudbhavāt |",
  "SA15n1244:556": "dvayakṣayārtha yatne ca vyarthaḥ karmakṣaye śramaḥ ||276 ||",
  "SA15n1244:557": "falavaicitryadṛṣṭeśca śaktibhedo'numīyate |",
  "SA15n1244:558": "karmaṇāṃ tāpasaṃkleśāt naikarūpāt tataḥ kṣayaḥ ||277 ||",
  "SA15n1244:559": "falaṃ kathañcit tajjanyamalpaṃ syānna vijātimat |",
  "SA15n1244:560": "athāpi tapasaḥ śaktyā śaktisaṅkarasaṃkṣayaiḥ ||278 ||",
  "SA15n1244:561": "kleśāt kutaściddhīyetāśeṣamakleśaleśataḥ |",
  "SA15n1244:562": "yadīṣṭamaparaṃ kleśāt tat tapaḥ kleśa eva cet ||279 ||",
  "SA15n1244:563": "tat karmafalamityasmānna śakteḥ saṅkarādikam |",
  "SA15n1244:564": "utpatsudoṣanirghātād ye'pi doṣavirodhinaḥ ||280 ||",
  "SA15n1244:565": "tajje karmaṇi śaktāḥ syuḥ kṛtihāniḥ kathaṃ bhavet |",
  "SA15n1244:566": "doṣā na karmaṇo duṣṭaḥ karoti na viparyayāt ||281 ||",
  "SA15n1244:567": "mithyāvikalpena vinā nābhilāṣaḥ sukhādapi |",
  "SA15n1244:568": "tāyat tatvasthirāśeṣaviśeṣajñābasādhanam ||282 ||",
  "SA15n1244:569": "bodhārthatvād gameḥ bāhyaśaikṣāśaikṣādhikastataḥ |",
  "SA15n1244:570": "parārthajñānaghaṭanaṃ tasmāt tacchāsanaṃ tataḥ ||283 ||",
  "SA15n1244:571": "dayāparārthatantratvam siddhārthasyāvirāmataḥ |",
  "SA15n1244:572": "dayayā śreya ācaṣṭe jñānāt satyaṃ sasādhanam ||284 ||",
  "SA15n1244:573": "taccabhiyogavān vaktuṃ yatastasmāt pramāṇatā |",
  "SA15n1244:574": "upadeśatathābhāvastutistadupadeśataḥ ||285 ||",
  "SA15n1244:575": "pramāṇatattvasiddh yartham anumāne'pyavāraṇāt |",
  "SA15n1244:576": "prayogadarśanād vā'sya yat kiñcidudayātmakam ||286 ||",
  "SA15n1244:577": "nirodhadharmakaṃ sarva tad ityādāvanekadhā |",
  "SA15n1244:578": "anumānāśrayo liṅgamavinābhāvalakṣaṇam ||",
  "SA15n1244:579": "vyāptipradarśanāddhetoḥ sādhyenoktañca tat sphuṭam ||287 ||"
}