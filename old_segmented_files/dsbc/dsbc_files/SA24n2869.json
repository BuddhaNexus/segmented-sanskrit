{
  "SA24n2869:3": "antarvyāptisamarthanam",
  "SA24n2869:10": "om namo buddhāya |",
  "SA24n2869:17": "1 . 1 iha sattvamarthakriyākāritvaṃ taditarasattvalakṣaṇāyogāt |",
  "SA24n2869:18": "1 . 2 tacca kramayaugapadyābhyāṃ vyāptaṃ parasparavyavacchedalakṣaṇatvādanayoḥ |",
  "SA24n2869:19": "1 . 3 prakārāntareṇa karaṇāsambhavāt |",
  "SA24n2869:20": "1 . 4 kramayaugapadye cākṣaṇikatve na staḥ |",
  "SA24n2869:21": "1 . 5 pūrvāparakālayoravicalitaikasvabhāvasya karttṛtvākarttṛtve virūddhadharmadvayāyogāt |",
  "SA24n2869:28": "2 . 1 tatra na tāvat kramaḥ kramāṇāmekaikaṃ prati pūrvāpara - kālayoḥ karttṛtvākarttṛtvāpatteḥ |",
  "SA24n2869:29": "2 . 2 evaṃ sarvakramābhāvāt kevalaṃ sakalakāryayaugapadyamavaśiṣyate |",
  "SA24n2869:30": "2 . 3 tatra ca sfuṭataraḥ pūrvāparakālayoḥ kattṛtvākarttṛtvaprasaṅgaḥ |",
  "SA24n2869:31": "2 . 4 virūddhe ca karttṛtvākarttṛtve ekadharmiṇi na sambhavataḥ |",
  "SA24n2869:32": "2 . 5 ekasvabhāvaśca tāvatkālamakṣaṇika iti siddha etasmin kramayaugapadyayorayogaḥ |",
  "SA24n2869:33": "2 . 6 tadevamakṣaṇike vyāpakānupalabdhyā niṣiddhaṃ sattvaṃ kṣaṇika evā [ va ] tiṣṭhate iti kṣaṇikatvena vyāptaṃ ( vyāptam ) |",
  "SA24n2869:34": "2 . 7 tattena vyāptaṃ yat yatra dharmiṇi sidhyati tatra kṣaṇikatvaṃ prasādhayati |",
  "SA24n2869:35": "2 . 8 idamevedānīṃ vicāryate |",
  "SA24n2869:36": "2 . 9 keyaṃ [ kveyaṃ ] vyāptirgrahītavyā dṛṣṭāntadharmiṇi sādhyadharmiṇi vā |",
  "SA24n2869:37": "2 . 10 kecidāhuḥ |",
  "SA24n2869:38": "2 . 11 dṛṣṭāntadharmiṇyeva dhūmavat |",
  "SA24n2869:39": "2 . 12 anyathā sādhanavaifalyaṃ syāt |",
  "SA24n2869:40": "2 . 13 ubhayadharmasiddhi [ ddhe ] ranāntarīyakatvāt vyāptisiddheḥ |",
  "SA24n2869:41": "2 . 14 nahi mahānasasiddhāyāmagnidhūmayorvyāptau punaragnisiddhaye dhūmaliṅgānviṣyata iti | 2 . 15 tathāhi |",
  "SA24n2869:48": "3 . 0 dṛṣṭānte gṛhyate vyāptirdharmayostatra dṛṣṭayoḥ |",
  "SA24n2869:52": "hetumātrasya dṛṣṭasya vyāptiḥ pakṣe tu gamyate | |",
  "SA24n2869:56": "sā ca sarvopamaṃhārāt sāmānyamavalambate |",
  "SA24n2869:60": "tasya dharmiṇi vṛttistu pratīyetānumānataḥ | |",
  "SA24n2869:67": "4 . 0 pratyakṣadṛṣṭayorvahnidhūmayoḥ kāryakāraṇabhāvasiddhau tayorvyāptisiddhiriti pratyakṣasiddhe vahnau yuktamanumānavaifalyam |",
  "SA24n2869:68": "4 . 1 naivaṃ vyāptisiddheḥ prāk pramāṇāntarasiddhaṃ dharmiṇi kṣaṇikatvam |",
  "SA24n2869:69": "4 . 2 sādhanadharmameva tu kevalamanupaśyanto viparyyaye bādhakapramāṇabalāttasya kṣaṇikatvena vyāptiṃ pratīmaḥ |",
  "SA24n2869:70": "4 . 3 tattataḥ sādhanavaifalyam |",
  "SA24n2869:71": "4 . 4 vaifalyameva ,",
  "SA24n2869:72": "kṣaṇikatvavyāptasya sattvasya tathātvena dharmiṇi pratītau kṣaṇikatvasyāpi pratīteriti cet |",
  "SA24n2869:73": "4 . 5 na |",
  "SA24n2869:74": "4 . 6 sarvopasaṃhāravatī hi vyāptiḥ sādhyasiddheraṅgam |",
  "SA24n2869:75": "4 . 7 tadiyamanapekṣitadharmiviśeṣaṃ sādhanadharmamātramavalambate |",
  "SA24n2869:76": "4 . 8 tadyathā |",
  "SA24n2869:77": "4 . 9 yatra dhūmastatrāgniriti |",
  "SA24n2869:78": "4 . 10 na punaryatra mahānase dhūmastatrāgniriti |",
  "SA24n2869:79": "4 . 11 evamihāpi yat sattatkṣaṇikamiti vyāptipratītau sādhanadharmasyāpi dharmiṇi sattvaṃ nāntarbhavati |",
  "SA24n2869:80": "4 . 12 kiṃ punaḥ sādhyadharmasya |",
  "SA24n2869:81": "4 . 13 tasmāt sattvasāmānyasya sādhanadharmasya pakṣadharmatvaṃ vyāptiścaikaśaḥ pratipādya tadubhayasāmarthyāt sādhyadharmasya dharmiṇi vṛttiḥ pratīyata iti kuto'numānavaifalyaṃ ( kuto'numānavaifalyam ) |",
  "SA24n2869:82": "4 . 14 yadyevaṃ vyāptipratītāvasati dharmiṇi parāmarśe sādhyadharmiṇi vyāptigrahaṇamiti |",
  "SA24n2869:83": "4 . 15 kutaḥ |",
  "SA24n2869:84": "4 . 16 tatra dṛṣṭasya sattvasya vyāptipratīteḥ |",
  "SA24n2869:85": "4 . 17 yathā mahānasadṛṣṭāgnidhūmayorvyāptigrahe dṛṣṭāntadharmiṇi vyāptigrahaṇamucyate |",
  "SA24n2869:86": "4 . 18 na hi vyaptigrahaṇe mahānasaparāmarśo'stītyuktaṃ ( mahānasaparāmarśo'stītyuktam ) |",
  "SA24n2869:87": "4 . 19 nanu vyāptipakṣadharmatvayorekaśaḥ pratītāvapi yasyaiva pakṣadharmatvamavagatantasyaiva sādhyena vyāptiravasiteti sāmarthyāt sādhyasattākathanamavaiyarthyaṃ sādhanasya |",
  "SA24n2869:94": "5 . 0 nanu pakṣadharmatvagatiḥ sādhyagatiḥ sādhyadharmasaṃsparśāt |",
  "SA24n2869:95": "5 . 1 nāpi vyāptipratītireva sādhyasiddhiḥ |",
  "SA24n2869:96": "5 . 2 sāmānyālambanatayā dharmiviśeṣeṇa dharmayoranavacchedāt |",
  "SA24n2869:97": "5 . 3 anyathā viśeṣayorvyāpti prasaṅgāt tadayaṃ vyastaviṣayaḥ samarthyāditi hetunirddeśaḥ |",
  "SA24n2869:98": "5 . 4 atha hetostrairūpyaparicchedasāmarthyāt sādhyapratītirūtpadyate ityucyate |",
  "SA24n2869:99": "5 . 5 na tahīṃdānīṃ vyarthohetuḥ |",
  "SA24n2869:100": "5 . 6 svarūpaniścayena sādhyaniścayopajananāt |",
  "SA24n2869:101": "5 . 7 na hi kvacidiyattādhikaṃ liṅgasya karttavyamastīti |",
  "SA24n2869:108": "6 . 0 api ca gṛhīte pakṣadharmatve sambandhe ca smṛte anumānaṃ bhavadbhiriṣyate |",
  "SA24n2869:109": "6 . 1 tadvadantarvyāptāvapīṣyatāṃ ( tadvadantarvyāptāvapīṣyatām ) |",
  "SA24n2869:110": "6 . 2 na hi bahirvyāptivādināmapi vismṛtāyāṃ vyāptau anumānapravṛttirasti |",
  "SA24n2869:111": "6 . 3 tatra yasyaiva pakṣadharmatvamavagataṃ tasyaiva sādhyadharmeṇa vyāptismṛteḥ kinna sarvānumānavaiyarthyaṃ ( sarvvānumānavaiyarthyam ) |",
  "SA24n2869:112": "6 . 4 sādhyadharmiṇo'parāmarśeṇa vyāpteḥ smaraṇāditi cet |",
  "SA24n2869:113": "6 . 5 sādhyadharmiṇi dṛṣṭasyaiva vyāptismaraṇe kathaṃ sādhyadharmiṇo'parāmarśaḥ |",
  "SA24n2869:114": "6 . 6 sāmānyalambanatvādvyāpteḥ |",
  "SA24n2869:115": "6 . 7 sādhyadharmiṇo'navacchedāditi cet |",
  "SA24n2869:116": "6 . 8 nanu tatra dṛṣṭasya kathaṃ tenānavacchedaḥ |",
  "SA24n2869:117": "6 . 9 tenāvacchinnasya vā asādhāraṇatvāt kathaṃ vyāptiḥ |",
  "SA24n2869:118": "6 . 10 ayogavyavacchedena viśeṣaṇānnāsādhāraṇateti cet |",
  "SA24n2869:119": "6 . 11 tathāpi kinna sādhyadharmī parāmṛśyate |",
  "SA24n2869:120": "6 . 12 yatra yatra parvate dhūmastatra tatrāgniryathā mahānasa iti sāmānyālambanāyāṃ vyāptau dharmiviśeṣa parāmarśasyānaṅgatvāditi cet yuktametat sādhyadharmiṇā hyayogavyavacchedaḥ sādhanadharmasya rūpāntarameva pakṣadhammatvākhyaṃ ( pakṣadharmatvākhyam ) |",
  "SA24n2869:121": "6 . 13 na tvayaṃ vyāpteraṅgaṃ ( vyāpteraṅgam ) |",
  "SA24n2869:122": "6 . 14 tamantareṇāpi vyāpteḥ sāmānyalambanāyāḥ paricchedaparisamāpteḥ kathamanyathā dṛṣṭāntadharmiṇi vyāptigrahaṇavārttāpi tadedānīṃ pakṣadharmatvāyogāt pakṣadharmatvāgrahaṇāt ;",
  "SA24n2869:123": "pakṣadharmatvagrahaṇe vā tadaiva sādhyamapi sāmarthyādasiddhaṃ siddhamiti sarvānumānavaiyarthyaprasaṅgaḥ |",
  "SA24n2869:124": "6 . 15 paścātkālabhāviliṅgajñānamapi ca smṛtireva syāt na pramāṇaṃ ( pramāṇam ) |",
  "SA24n2869:125": "6 . 16 tasmāt vyāpteranaṅgatvāt pakṣadharmatvaṃ vyāptigrahaṇe sadapi nāntarbhavatīti pṛthaggṛhītasmṛtayoḥ pakṣadharmatvavyāptyoḥ sāmarthyādanumeyagatirūtpadyate iti |",
  "SA24n2869:126": "6 . 17 evamavaiyarthyaṃ sādhanānāmeṣitavyam iti mānafalatvāt |",
  "SA24n2869:127": "6 . 18 tadvat pṛthagbhūtayoḥ pakṣadharmatvavyāptyoḥ sāmarthyādanumānotpattirantarvyāptāvapi kinneṣyate |",
  "SA24n2869:128": "6 . 11 tadiṣṭau vā kathaṃ sādhanavaiyarthyaṃ ( sādhanavaiyarthyam ) |",
  "SA24n2869:129": "6 . 20 trairūpyagatisāmarthyādanumeyagatiriti hi tadupādānaśaktireva sāmarthyamucyate ,",
  "SA24n2869:130": "na tu trairūpyapratīterantarbhāva iti sarvaṃ samānaṃ ( samānam ) |",
  "SA24n2869:131": "6 . 21 na sarvaṃ samānaṃ ( samānam ) |",
  "SA24n2869:132": "6 . 22 antarvyāptau hi vyāptiṃ prati gatyaiva pakṣadharmatvamavagataṃ anavagate pakṣadharmatve vyāpterapyanavagateḥ |",
  "SA24n2869:133": "6 . 23 tato vyāptipūrvake sādhanavāhye pakśadharmavacanamanarthakamanantavyāptau ( pakṣadharmavacanamanarthakamantarvyāptau ) |",
  "SA24n2869:134": "6 . 24 naivaṃ bahirvyāptau bahireva vyāptigrahaṇāt | 7 . 0 atrāha -",
  "SA24n2869:141": "“ yena tena krameṇatri ( krameṇāpi prayukte sādhane sati |",
  "SA24n2869:145": "avetya pakṣadharmatvaṃ paścādvyāptiḥ pratīyate | |",
  "SA24n2869:149": "pratyakṣa iva dṛṣṭānte tatra setyanyathā kathaṃ ( katham ) |",
  "SA24n2869:153": "dvau dṛṣṭvā vidya iti ced vyāpteḥ prāk dvayadṛk kathaṃ ( katham ) | | “",
  "SA24n2869:160": "7 . 1 vyāptipakṣadharmatve hi svavākyābhyāṃ yena tena prayuktābhyāṃ sūcyete na tu sākṣāt pratīyete |",
  "SA24n2869:161": "7 . 2 vācaḥ svayamapramāṇatvāt | 7 . 3 yadāha -",
  "SA24n2869:168": "śaktasya sūcakaṃ heturvaco'śaktamapi svayamiti |",
  "SA24n2869:175": "7 . 4 sūcitayo'stu tayoḥ sattve hetau prathamatarapakṣadharmatvaviṣayameva pramāṇamabhimukhībhavatu |",
  "SA24n2869:176": "7 . 5 tena pramāṇena dharmiṇi siddhasya sattvasya paścādvyāptiḥ pramāṇāntareṇa gṛhyata iti kasya vaiyarthyamiti |",
  "SA24n2869:177": "7 . 6 pratyakṣe'pi dṛṣṭāntadharmiṇi prathamaṃ heturgṛhyate paścādvyāptirityeṣa eva kramaḥ anyathā dṛṣṭāntadharmiṇi vyāptirgṛhītetyetadeva na syāt |",
  "SA24n2869:178": "7 . 7 dṛṣṭāntadharmiṇyadṛṣṭasyaiva hetorvyāptigrahaṇāt |",
  "SA24n2869:179": "7 . 8 yadyevaṃ sādhyadharmo'pi vyāptigrahaṇādhikaraṇe dharmiṇi grahītavya eva yathā vahnidhūmayoriti cet |",
  "SA24n2869:180": "7 . 9 na |",
  "SA24n2869:181": "7 . 10 tatra dṛṣṭasya hetorvipakṣe bādhakavṛttimādeva vyāptisiddheḥ |",
  "SA24n2869:182": "7 . 11 jñātaścaivaṃ na khalu vyāptigrahaṇāt prāk kṣaṇikasya kvacidapi siddhirasti tasyānumeyatvāt |",
  "SA24n2869:183": "7 . 12 asiddhāyāñca vyāptāvanumānāpravṛtteḥ |",
  "SA24n2869:184": "7 . 13 asiddhāyāñca vyāptāvanumānāpravṛtteḥ |",
  "SA24n2869:185": "7 . 13 sādhanāntarasya ca tadarthamananusaraṇāt |",
  "SA24n2869:186": "7 . 14 anusaraṇe'pyanavasthā syāt |",
  "SA24n2869:187": "7 . 15 avasthāne tāvat prayāsasya vaiyarthyāt |",
  "SA24n2869:188": "7 . 16 viparyyaye vyāptibalādeva vyāptisiddheravighātāt |",
  "SA24n2869:189": "7 . 17 vahnidhūmayostu nādṛṣṭayoḥ kāryakāraṇabhāvasiddheḥ |",
  "SA24n2869:190": "7 . 18 tatsiddhau na vipakṣe bādhakavṛttiriti dvayadarśanavyapekṣā vahnidhūmayorvyāptisiddhiḥ |",
  "SA24n2869:191": "7 . 19 sattvakṣaṇikatvayostu naivaṃ ( naivam ) |",
  "SA24n2869:192": "7 . 20 yathoktanyāyena vyāptisiddheḥ |",
  "SA24n2869:193": "7 . 21 tasmāt sattvamātrasya tatra dharmiṇi siddhasya bādhakavaśādvyāptiḥ setsyatītyeṣitavyaṃ ( setsyatītyeṣitavyam ) |",
  "SA24n2869:194": "7 . 22 tadvadantarvyāptāvapi |",
  "SA24n2869:195": "7 . 23 te ime vyāptipakṣadharmatve svasvapramāṇavyavaccha ( che )",
  "SA24n2869:196": "dyasādhanavākye na tu kevalaṃ sūcayitavye |",
  "SA24n2869:197": "7 . 24 na cānyataravākyena śakyamubhayaṃ sūcayitumiti kuto'nyataravākyavaiyarthyaṃ ( vaiyarthyam ) |",
  "SA24n2869:204": "7 . 25 ekasyaiva hi dharmasya kramāttrairūpyaniścayaḥ |",
  "SA24n2869:208": "vismṛtāvanumābhāvāt tat kiṃ vyarthānumākhileti | |",
  "SA24n2869:215": "8 . 0 api ca saṃgrahaślokaḥ -",
  "SA24n2869:219": "bādhakāt sādhyasiddhiścehyartho hetvantaragrahaḥ |",
  "SA24n2869:223": "bādhakāttadasiddhiścehyartho dharmyantaragrahaḥ | |",
  "SA24n2869:230": "8 . 1 yadi hi dharmiṇi vyāptiḥ sidhyantyeva sādhyasiddhimantarbhāvayati |",
  "SA24n2869:231": "8 . 2 nanu lābha evaiṣaḥ |",
  "SA24n2869:232": "8 . 3 vyāptiprasādhakādeva pramāṇāt sādhyasiddheḥ sattvahetvapāśrayaṇaprayāsasya nirasanāt |",
  "SA24n2869:233": "8 . 4 na hi vyasanamevaitalliṅgāntarānusaraṇaṃ nāma |",
  "SA24n2869:234": "8 . 5 atha na vyāptisādhakāt sādhyasiddhiḥ |",
  "SA24n2869:235": "8 . 6 na tarhyanyarvyāptau hetuvaiyarthamiti kimakāṇḍakātaratayā bahutaramāyāsamāviśasi |",
  "SA24n2869:236": "8 . 7 dvayaṃ hi bhavataḥ sādhyaṃ dṛṣṭāntadharmiṇi vṛttiḥ sādhyadharmiṇi ca yathākramaṃ vyāptipakṣadharmatvayoḥ siddhayarthaṃ ( siddhayartham ) |",
  "SA24n2869:237": "8 . 8 nanu yadā pratiniyate dharmiṇi vivādaḥ ,",
  "SA24n2869:238": "tadvahirbhūte ca dharmiṇi vyāptigrahaṇaṃ tadānīṃ bhavedvaiyarthyaṃ ( bhavedvaiyarthyam ) |",
  "SA24n2869:239": "8 . 9 yadā tu vastumātre vivādaḥ tadā sarvvavastuṣu hetorvṛttistvayāpi sādhyā mayāpi ceti katamasmin dharmiṇi hetorvṛttisādhanaṃ mama vyarthaṃ bhaviṣyati |",
  "SA24n2869:240": "8 . 10 kathamidānīṃ bahirvyāptirvivādādhikaraṇaṃ bhūta evānyatamasmin vyāptisādhanāt |",
  "SA24n2869:241": "8 . 11 tāvanmātralakṣaṇatvācca sādhyadharmiṇaḥ |",
  "SA24n2869:242": "8 . 12 bādhakaṃ pramāṇaṃ pravarttamānamantargatamapi dharmiṇaṃ bahiṣkarotīti cet etadeva kathaṃ bhavatu bādhakena pravarttamānenaiva tasmin sādhyasādhanāt |",
  "SA24n2869:243": "8 . 13 sādhya saṃśayopagame sādhyadharmiṇi lakṣaṇopagamāditi cet ayuktametat |",
  "SA24n2869:244": "8 . 14 bādhakamātrāt na sādhyasiddhirityasmin pakṣe dharmyantaraparigrahavaiyarthyābhidhānāt |",
  "SA24n2869:245": "8 . 15 bādhakāt sādhyasiddhirityasmistu pakṣe sādhanavaiyarthyamāpāditaṃ ( sādhanavaiyarthyamāpāditam ) |",
  "SA24n2869:246": "8 . 16 tasmādvādhakamātreṇa sādhyāsiddhau na kvacit sandehanivṛttiḥ |",
  "SA24n2869:247": "8 . 17 sandehānivṛttau na bahiṣkaraṇamavahiṣkṛtaśca sādhyadharmyeveti tatra vyāptirantarvyāptireva nedānīṃ bahirvyāptervārttāpi |",
  "SA24n2869:248": "8 . 18 tadiyaṃ bahirvyāptiramusmin pakṣe kathaṃ bhavati |",
  "SA24n2869:249": "8 . 19 yadi pratiniyate dharmiṇi vivādaḥ tadvahirbhūte ca dharmiṇi vyāptigrahaṇambhavati |",
  "SA24n2869:250": "8 . 20 tatra ca durūddharaḥ dharmmyantaraparigrahavaiyarthyadoṣaḥ |",
  "SA24n2869:251": "8 . 21 bādhakamātreṇa tu sādhyasiddhau hetyantarameva vyarthaṃ ( vyartham ) |",
  "SA24n2869:252": "8 . 22 api ca satvahetorviśeṣeṇa na vahirvyāptisambhavaḥ |",
  "SA24n2869:259": "8 . 23 asiddhe dharmiṇaḥ sattve vivādānavatārataḥ |",
  "SA24n2869:263": "tatrāsiddhasya ca vyāptigrahaṇe sādhyadharmiṇi | |",
  "SA24n2869:267": "vyāptigrahaḥ kathaṃ nasyādduṣṭānte'pi na vā bhavet | |",
  "SA24n2869:274": "8 . 24 yatra hi dharmiṇi dṛṣṭasya hetorvyāptiḥ pratīyate tatra tasya vyāptigrahaṇamākhyāyate |",
  "SA24n2869:275": "8 . 25 dṛṣṭañca sādhyadharmiṇi sattvamanyathā vimatyayogāditi kathaṃ nāntarvyāptiḥ |",
  "SA24n2869:282": "9 . 0 tathāpi sādhanavaiyarthyaniṣedhāya bahireva gṛhṇīma iti cet tat kimidānīṃ tvadicchānurodhāt dharmiṇi hetordda ( rda )",
  "SA24n2869:283": "rśanam darśanamastu |",
  "SA24n2869:284": "9 . 1 darśanaviśeṣe vā bahireva vyāptigrahaṇavyavasthāstu |",
  "SA24n2869:285": "9 . 2 ubhayatra dṛṣṭasya vyāptigrahaṇe'pyasti bahirvyāptibhāga iti cet |",
  "SA24n2869:286": "9 . 3 nanu kimarthamiyān bhāgo yatnena saṃrakṣyate |",
  "SA24n2869:287": "9 . 4 mābhūt hetuvaiyarthyamiti cet |",
  "SA24n2869:288": "9 . 5 nanu yadi bādhakavṛttimātreṇa vyāptigrahaṇādhikaraṇe dharmiṇi sādhyasiddheḥ sādhanavaiyarthyamantarvyāptau tadetadvahirvyāptāvapi tulyaṃ ( tulyam ) |",
  "SA24n2869:289": "9 . 6 tasmād vyasanamātraṃ bahirvyāptigrahaṇe viśeṣeṇa sattve hetau kevalaṃ jadhiyāmeva niyamena dṛṣṭāntasāpekṣaḥ sādhanaprayogaḥ paritoṣāya jāyate |",
  "SA24n2869:290": "9 . 7 teṣāmevānugrahārthamācāryo dṛṣṭāntamupādatte |",
  "SA24n2869:297": "9 . 8 yat sattatkṣaṇikaṃ yathā ghaṭa iti |",
  "SA24n2869:298": "9 . 9 paṭumatayastu naivaṃ dṛṣṭāntamapekṣante |",
  "SA24n2869:305": "9 . 10 “ tasmāddṛṣṭāntaroktebhyo ghaṭaṃ dṛṣṭāntamabravīt |",
  "SA24n2869:309": "tathā māneṣvavaiyarthyādantarvyāptāvapīṣyatām | | “",
  "SA24n2869:316": "9 . 11 ityantaraślokaḥ | |",
  "SA24n2869:323": "10 . 0 kathamidānīṃ anumeye sattvameva sapakṣa eva sattvamasapakṣe vāsattvameva niścitamiti hetostrairūpyamavagantavyam |",
  "SA24n2869:330": "10 . 1 “ matau sapakṣāsapakṣau sādhyadharmayutāyutau |",
  "SA24n2869:334": "sattvāsattve tatra hetoste grāhye yatra tatra vā | | “",
  "SA24n2869:341": "10 . 2 sādhyadharmayuktaḥ sarvaḥ sāmānyena sapakṣaḥ ,",
  "SA24n2869:342": "atadyuktaścāsapakṣa iti |",
  "SA24n2869:343": "10 . 3 tasmin sapakṣa eva sattvamasapakṣe cāsattvameva yathākramamanvayavyatirekau tau punaryatra tatra vā dharmiṇi grahītavyau yatra śakyau grahītum |",
  "SA24n2869:350": "10 . 4 tadiha sattvasya sarvato'kṣaṇikādvyāvṛttau bādhakabalāt siddhāyāṃ yat sattat kṣaṇikameveti anvayaḥ sādhyadharmiṇyavagṛhyate |",
  "SA24n2869:351": "10 . 5 tatra dṛṣṭasya hetorvyāptigrahaṇāt dharmyantarāsambhavāt |",
  "SA24n2869:352": "10 . 6 sambhave'pi tadanusaraṇavaiyarthyāt |",
  "SA24n2869:353": "10 . 7 yadyevamasādhāraṇo nāma kathamanai - kāntika uktaḥ | |",
  "SA24n2869:360": "11 . 0 asādhāraṇatāṃ hetudoṣammūdavyapekṣayā | |",
  "SA24n2869:364": "abravīdagrahādvyāpti [ pte ] naivaṃ sarvopasaṃhṛtau | |",
  "SA24n2869:371": "11 . 1 uktametajjaḍadhiyo dharmyantara eva vyāptigrahaṇaṃ pratipannāḥ |",
  "SA24n2869:372": "11 . 2 tadabhimānāpekṣayā'sādhāraṇamanaikāntikamāha śrāvaṇatvaṃ dṛṣṭāntābhāvāt |",
  "SA24n2869:373": "11 . 3 sādhyadharmiṇi ca vyāptiraniṣṭeragṛhītāyāṃ vyāptau sandigdhobhayatayā' niścayakaratvāt |",
  "SA24n2869:374": "11 . 4 athavā asādhāraṇataiva śrāvaṇatvasya mūdābhimānopakalpitā |",
  "SA24n2869:375": "11 . 5 dṛṣṭaiva hi śabdavyakti dharmiṇī vivādādhikaraṇāt |",
  "SA24n2869:376": "11 . 6 anyathā dharmyasiddhiprasaṅgācca |",
  "SA24n2869:377": "11 . 7 dṛṣṭādṛṣṭaśabdavyaktisādhāraṇañca śrāvaṇatvaṃ hetuḥ |",
  "SA24n2869:378": "11 . 8 dhūmasāmānyavat |",
  "SA24n2869:379": "11 . 9 tataḥ sarvopasaṃhāravatyāḥ vyāpteḥ sambhavāt sattvādivadadṛṣṭameva sādhanaṃ śrāvaṇatvākhyaṃ ( śrāvaṇatvākhyam ) |",
  "SA24n2869:380": "11 . 10 kramayaugapadyānupalambha eva cātra bādhakaṃ pramāṇaṃ ( pramāṇam ) |",
  "SA24n2869:381": "11 . 11 śrotrajñānajanakatvameva hi śrāvaṇatvaṃ ( śrāvaṇatvam ) |",
  "SA24n2869:382": "11 . 12 tasmānmūdavyapekṣayā'sādhāraṇatvāt |",
  "SA24n2869:383": "11 . 13 asādhāraṇasya sarvopasaṃhārāyogāt |",
  "SA24n2869:384": "11 . 14 sādhyadharmiṇi vyāptipratītāveva sādhyapratīteḥ sādhanavaifalyaṃ syādeva |",
  "SA24n2869:385": "11 . 15 tanmābhūdvaifalyamiti naivaṃ vyāptirgrahītavyā |",
  "SA24n2869:386": "11 . 16 tasyāmagṛhītāyāṃ sandigdhobhayatayā syādanaikāntikatvaṃ ( syādanaikāntikatvam ) |",
  "SA24n2869:387": "11 . 17 sarvopasaṃhāreṇa tu vyāptigrahaṇe yathoktanyāyena sādhanavaifalyābhāvāt |",
  "SA24n2869:388": "11 . 18 aduṣṭaṃ sattvādi sādhanameveti veditavyam |",
  "SA24n2869:389": "11 . 19 tadevamubhayathā mūdajanāpekṣayā'sādhāraṇamanaikāntikamuktam |",
  "SA24n2869:396": "12 . 0 samānañcaitadvahirvyāptivādināmapi yadi hi mūdamatāpekṣā na syāt syādeva śrāvaṇatvamaduṣṭo hetuḥ |",
  "SA24n2869:397": "12 . 1 satvādivanniyataśabdeṣu hi vivāde śabdāntaraṃ dṛṣṭāntaḥ syāt |",
  "SA24n2869:404": "12 . 2 sarvaśabdeṣu vigatau bādhakaṃ pramāṇaṃ pravarttamānaṃ adṛṣṭāntamapi tatraikaṃ dṛṣṭāntayatīti kathamasādhāraṇamanaikāntikaṃ veti | |",
  "SA24n2869:411": "antarvyāptisamarthanaṃ samāptamiti | |",
  "SA24n2869:415": "kṛtiriyaṃ ratnākaraśāntipādānāmiti | |"
}