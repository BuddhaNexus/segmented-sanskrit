{
  "S08n637:0": "atha tṛtīyaḥ parivartaḥ |",
  "S08n637:1": "atha khalu mañjuśrīḥ kumārabhūtaḥ punarapi taṃ śuddhāvāsabhavanamavalokya tāṃ mahāparṣanmaṇḍalasannipatitāṃ sarvabuddhabodhisattvāṃ praṇamya,",
  "S08n637:2": "ekākṣaraṃ paramaguhyaṃ sarvaviṣaghātasarvakarmikaṃ ca mantraṃ svamaṇḍalasādhanaupayikaṃ sarvakṣudrakarmeṣu copayojyaṃ bhāṣate sma |",
  "S08n637:3": "katamaṃ ca tat |",
  "S08n637:4": "namaḥ samantabuddhānām |",
  "S08n637:5": "tadyathā - jaḥ |",
  "S08n637:6": "eṣa samārṣā sārvabhūtagaṇāśca asyaiva mantramekākṣarasya dvitīyaṃ maṇḍalavidhānaṃ saṃkṣepato yojyam |",
  "S08n637:7": "aṣṭahastaṃ caturhastaṃ vā bhūpradeśaṃ saṃśodhya pañcaraṅgikaireva cūrṇaiḥ svayaṃ likhitavyam |",
  "S08n637:8": "na paraiḥ |",
  "S08n637:9": "yatra vā tatra vā na cātra doṣaḥ |",
  "S08n637:10": "samaṃ caturasraṃ trimaṇḍalopaśobhitaṃ pañcaśikhāṃ mahāmudrāṃ prathamaṃ ca tāvallikhet |",
  "S08n637:11": "bhagavato mañjuśriyaḥ utpalamudrāṃ daṃṣṭrāmudrāṃ vatkramudrāṃ yaṣṭimudrāṃ ca |",
  "S08n637:12": "ete mudrā abhyantaramaṇḍalapūrvadigbhāge ālikhitavyāḥ |",
  "S08n637:13": "tataḥ padmavajra utpaladhvajapatākacchatratoraṇarathakuñjara aśvabalīvardamahiṣasvastikamayūra ajameṣapuruṣakumārarūpī bahirdvāramūle ālikhitavyaḥ |",
  "S08n637:14": "yathānupūrvataḥ paṅkti āśritā ālekhyāḥ trimaṇḍalāśritā evaṃ kāryāḥ syuriti ||",
  "S08n637:15": "tato ekākṣareṇaiva mantreṇa pūrvadakṣiṇe digbhāge agnikāryaṃ kāeyam |",
  "S08n637:16": "apāmārgasamidhānāṃ dadhimadhughṛtāktānāṃ aṣṭaśataṃ hotavyam |",
  "S08n637:17": "tataḥ puṣpairarghyo deyaḥ |",
  "S08n637:18": "ekākṣareṇaiva mantreṇa balinivedyapradīpa yathepsitaṃ dātavyam |",
  "S08n637:19": "dhūpaṃ vā, āhvānanavisarjanaṃ kuryāditi ||",
  "S08n637:20": "tataḥ praveśayed rājyakāmaṃ nagaramadhye ālikhet |",
  "S08n637:21": "bhegakāmaṃ vaṭavṛkṣasamīpe,",
  "S08n637:22": "putrakāmaṃ putrañjīvakavṛkṣasamīpe,",
  "S08n637:23": "anapatnīkaṃ hastyaśvakāmaṃ kuñjaraśālāyāṃ vājiśālāyāṃ vā,",
  "S08n637:24": "daṣṭakaṃ mahāhrade nāgāyatane vā,",
  "S08n637:25": "cāturthakanityajvarasarvajvareṣu ca ekaliṅge grāmadakṣiṇadiśe vā,",
  "S08n637:26": "rākṣasagṛhītaṃ śmaśāne śūnyagrahe vā,",
  "S08n637:27": "piśācagṛhītaṃ vibhītakavṛkṣasamīpe eraṇḍavṛkṣasamīpe vā,",
  "S08n637:28": "mātarasarvagṛhīteṣu catuḥpatheṣu mṛtakasūtakagṛhasamīpe vā,",
  "S08n637:29": "brahmarākṣasagṛhītaṃ tālavṛkṣe śleṣmātakavṛkṣe vā,",
  "S08n637:30": "garadattakaṃ ekākṣareṇaiva mantreṇaiva udakaṃ saptābhimantritaṃ kṛtvā tatraiva maṇḍalamadhye pātayitavyaḥ mucyate ||",
  "S08n637:31": "evaṃ striyāyā puruṣasya vā yaśorthinaṃ ca catvare brahmasthale vā ālikhitavyam |",
  "S08n637:32": "mṛtavatsāyāḥ saphale vṛkṣe kṣīravṛkṣe vā,",
  "S08n637:33": "śālidhānyapakakedāramadhye anapatyāyā likhitavyam |",
  "S08n637:34": "vividhatrogastrīkṛtānyaduṣṭataḥ pratarādiṣu mahārogaspṛṣṭāsu,",
  "S08n637:35": "rakṣoghnaṃ nadīpuline kūle vā parvatāgre cābhilekhyam |",
  "S08n637:36": "sarvarogeṣu sarvataḥ |",
  "S08n637:37": "ḍākinīkṛtānyapi brahmapālikāyāṃ śūnyaveśma ekāntasthāna nimnapradeśe vā |",
  "S08n637:38": "evaṃ sarvakarmeṣu ardharātre madhyāhne vā sarvakālamabhilikhitavyam |",
  "S08n637:39": "tenaivaikākṣaramantreṇa puṣpairarghyaṃ dattvā visarjya ca maṇḍalaṃ udakena plāvayitavyam |",
  "S08n637:40": "sarvaglānānāṃ mahatī rakṣā kṛtā bhavati ||",
  "S08n637:41": "mucyate sarvarogebhyo īpsitamarthaṃ ca sampadyante |",
  "S08n637:42": "aputro labhate putraṃ durbhagaḥ subhago bhavet ||",
  "S08n637:43": "daridro labhate arthāṃ darśanādeva maṇḍalam |",
  "S08n637:44": "striyasya puruṣasyāpi śrāddhasyāpi kalpataḥ ||",
  "S08n637:45": "yatheṣṭavividhākārāṃ prāpnuyāt sampadāṃ sadā |",
  "S08n637:46": "iti bodhisattvapaṭalavisarā mañjuśrīkumārabhūtamūlakalpāt",
  "S08n637:47": "tṛtīyo maṇḍalavidhānaparivartaḥ ||"
}