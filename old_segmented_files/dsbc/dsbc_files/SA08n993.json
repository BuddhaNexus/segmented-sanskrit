{
  "SA08n993:0": "(34) mitravargaḥ",
  "SA08n993:1": "kaḥ pāpānnivārayati?",
  "SA08n993:2": "tanmitraṃ mitramityuktaṃ yanmitraṃ sāmparāyikam |",
  "SA08n993:3": "nivartayati yaḥ pāpād vyasanāccāpi rakṣati ||1 ||",
  "SA08n993:4": "praveśayati yannityaṃ taddhitaṃ sāmparāyikam |",
  "SA08n993:5": "mitraṃ bhavati tannṛṇāṃ na mitraṃ pāpakārakam ||2 ||",
  "SA08n993:6": "saṃsargajā doṣaguṇā bhavanti",
  "SA08n993:7": "apūtiḥ pūtisaṃśleṣāt pūtirevopajāyate |",
  "SA08n993:8": "na pūtiḥ pūtasaṃśleṣamapūtiṃ karttumarhati ||3 ||",
  "SA08n993:9": "yādṛśena (hi)",
  "SA08n993:10": "saṃśleṣaṃ kurute puruṣaḥ sadā |",
  "SA08n993:11": "taddoṣāt sadṛśo dṛṣṭaḥ śubho vā yadi vā'śubhaḥ ||4 ||",
  "SA08n993:12": "na śubhaṃ duḥkhakārakam",
  "SA08n993:13": "śubhārthī puruṣaḥ sarvānaśubhānnaiva sevate |",
  "SA08n993:14": "tenāsau duḥkhamāpnoti na śubhaṃ duḥkhakāraṇam ||5 ||",
  "SA08n993:15": "guṇadoṣayorlakṣaṇam",
  "SA08n993:16": "saṃśleṣajā guṇāḥ dṛṣṭā doṣāḥ saṃśleṣajātayaḥ |",
  "SA08n993:17": "lakṣaṇaṃ guṇadoṣāṇāmidamuktaṃ svabhāvajam ||6 ||",
  "SA08n993:18": "yaśasā yujyate yo hi nityaṃ sādhusamāgamāt |",
  "SA08n993:19": "asādhu'saṅgamācchrīghraṃ prayāti puruṣādhamaḥ ||7 ||",
  "SA08n993:20": "satsaṅgatiphalam",
  "SA08n993:21": "etat sāraṃ sadā kārya yadasādhuvivarjanam |",
  "SA08n993:22": "sādhubhiśca sadā vāso duṣṭāṇāṃ ca vivarjanam ||8 ||",
  "SA08n993:23": "doṣān samuddhareddhīmān guṇavṛddhiṃ samācaret |",
  "SA08n993:24": "(sādhu) mitraṃ prakurvīta kausīdyavimukho bhavet ||9 ||",
  "SA08n993:25": "na māninaṃ kusīdaṃ vā nityaṃ sarvānuśaṅkinam |",
  "SA08n993:26": "liptapāpamatikrūraṃ mitraṃ kuryānna paṇḍitaḥ ||10 ||",
  "SA08n993:27": "udyuktaṃ mṛdujātīyaṃ dharmiṣṭhaṃ doṣavarjitam |",
  "SA08n993:28": "samyagdṛṣṭiracapalaṃ mitraṃ seveta paṇḍitaḥ ||11 ||",
  "SA08n993:29": "na pāpakaṃ bhavenmitraṃ bhaveduttamapauruṣaḥ |",
  "SA08n993:30": "uttamaṃ bhajamānasya na doṣebhyo bhayaṃ bhavet ||12 ||",
  "SA08n993:31": "kaḥ laghutāṃ yāti?",
  "SA08n993:32": "rūpaiśvaryakulādīni bhidyante (yasya) dehinaḥ |",
  "SA08n993:33": "bhayapradaṃ taṃ mātaṅgaḥ prayāntaṃ naiva paśyati ||13 ||",
  "SA08n993:34": "udvṛttaḥ puruṣo nityaṃ pramādākulitendriyaḥ |",
  "SA08n993:35": "laghutāṃ yāti loke'smin pretyapāpeṣu pacyate ||14 ||",
  "SA08n993:36": "rūpaiśvaryamadārthā ye te narāḥ pāpakāriṇaḥ |",
  "SA08n993:37": "teṣāṃ na suśamaṃ (karma)",
  "SA08n993:38": "pretyapāpeṣu pacyate ||15 ||",
  "SA08n993:39": "rūpaiśvaryakulārthā ye na te tattvasya bhāginaḥ |",
  "SA08n993:40": "atattvabuddhayo bālā na taranti bhavārṇavam ||16 ||",
  "SA08n993:41": "jñānaśīlādiyutaṃ kulaṃ śreṣṭham",
  "SA08n993:42": "etatkulaṃ ye vibhavā yaccānyat sukhamiṣyate |",
  "SA08n993:43": "sarvāṇyetānyanityāni tasmātteṣu na viśramet ||17 ||",
  "SA08n993:44": "na jñānaśīlanirmuktaṃ kuśalaṃ yānti paṇḍitāḥ |",
  "SA08n993:45": "yeṣāṃ jñānaṃ ca śīlaṃ ca te kule mahati sthitāḥ ||18 ||",
  "SA08n993:46": "carituṃ cāmalaṃ śīlaṃ śīlameva mahādbhutam |",
  "SA08n993:47": "mahākulaprasūtāste (paṇḍitāḥ)",
  "SA08n993:48": "vaśamāninaḥ ||19 ||",
  "SA08n993:49": "dānaśīlatapodhyānasatyaiśvaryaparākramaiḥ |",
  "SA08n993:50": "saṃyuktā ye kulīnāste ye na dharmavivarjitāḥ ||20 ||",
  "SA08n993:51": "naiśvaryajñānahīnasya na kulaṃ nāpi saṅgatiḥ |",
  "SA08n993:52": "tasmātkulaṃ jñānamayaṃ jñānahīnaṃ na tat kulam ||21 ||",
  "SA08n993:53": " ||iti mitravargaścatustriṃśaḥ ||"
}