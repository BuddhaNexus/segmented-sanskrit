{
  "S08n673:0": "athaikonacatvāriṃśaḥ paṭalavisaraḥ |",
  "S08n673:1": "athakhalu bhagavāṃ śākyamuniḥ punarapi śuddhāvāsabhavanamavalokya sarvāṃśca lokadhātuṃ buddhacakṣuṣā sarvasattvānāmavalokya punarapi mañjuśriyaṃ kumārabhūtamāmantrayate sma |",
  "S08n673:2": "asti mañjuśrīḥ ! tvadīyamantratantramudrāpaṭalavisare sarvalaukikalokottarasamayamaṇḍalānupraviṣṭe sāmānyāvidhānacaryānirhāre samanupraveśasattvāmāśraye acintyāceṣṭita sarvamantrāṇāṃ sarvamudrāṇāṃ sarvamaṇḍalānāṃ sarvasattvānāṃ sarvamantrānupraviṣṭānāṃ nidhānanirdeśacaryā samāsato vyācakṣate tacchrūyatām ||",
  "S08n673:3": "athakhalu mañjuśrīḥ kumārabhūto bodhisattvo mahāsattvaḥ bhagavataścaraṇayornipatya adhyeṣayati sma |",
  "S08n673:4": "adhyeṣayatu me sugataḥ asmākamanukampāyai lokasyānugrahāya |",
  "S08n673:5": "tad bhaviṣyati mahato janakāyasyārthāya hitāya sukhāya lokānukampāyai |",
  "S08n673:6": "tad vadatu me sugata ! sarvamantrāṇāṃ japahomaāpyāyanapūjananiyamasarvatantramudreṣu samayapraveśānunigamasādhanopayikavidhānaṃ sarvamaṇḍaleṣu sarvalaukikalokottaravidhiviśeṣaṇopayikapaṭalavisaram |",
  "S08n673:7": "evamukte bhagavāṃ mañjubhāṇī tadantaramabhūt sarvajña vānyaṃ tūṣṇīṃ tasthau tadantaram ||",
  "S08n673:8": "tuṣṭaḥ mañjuravo dhīraḥ sugatajña pratīcchayam |",
  "S08n673:9": "sarvabuddhāśca sarvatra sarvadhātusamāgatā ||",
  "S08n673:10": "bodhisattvāstu sarve vai sarvaśrāvakakhaḍgiṇaḥ |",
  "S08n673:11": "sarvasattvā tridhā ye ca anādibhavacakrake ||",
  "S08n673:12": "nibaddhā yonijā ye ca gatipañcasuyojitā |",
  "S08n673:13": "sarvabhūtagaṇādhyakṣā rākṣasoragamānuṣā |",
  "S08n673:14": "daityadānavayakṣāśca kūṣmāṇḍakaṭapūtanā |",
  "S08n673:15": "devamukhyā gaṇādhyakṣā mātarāśca maharddhikāḥ ||",
  "S08n673:16": "sarve grahagaṇā loke candrasūryā parestathā |",
  "S08n673:17": "brahmendradhanadā rudrā viṣṇuskandavirūḍhakā ||",
  "S08n673:18": "dhṛtarāṣṭrakuberāśca sarve vai vasavastathā |",
  "S08n673:19": "sarvabhūtāśca sarvatra sattvadhātusamāśritāḥ ||",
  "S08n673:20": "śubhāśubhaphalai karmaiḥ nibaddhā gatisūtrake |",
  "S08n673:21": "muktāmuktaśca sarvatra āgatā samaye sthitāḥ ||",
  "S08n673:22": "buddhādhiṣṭhānabalā ṛddhyā śṛṇvanteha tridhā sthitāḥ |",
  "S08n673:23": "śubhayonijasambhūtā aśubhaiścaiva svakarmabhiḥ ||",
  "S08n673:24": "śṛṇvante sarvabuddhā vai śuddhāvāsapure tadā |",
  "S08n673:25": "tadā dharmaṃ saugataṃ cāryaṃ agradharmaśubhodayam ||",
  "S08n673:26": "mantramudratridhāyuktaṃ niyataṃ cāpi kīrtitam |",
  "S08n673:27": "kṣemaṃ śivatamaṃ mārgaṃ āryāṣṭāṅgikaṃ tadā ||",
  "S08n673:28": "tridhā karmapathaṃ śreṣṭhaṃ nirvāṇapuragāminam |",
  "S08n673:29": "dānaśīla tadā dhyānaṃ tṛdhā mārgopadeśitam ||",
  "S08n673:30": "bhagavānuvāca sarvajña mantramārgāṅgapravartanam |",
  "S08n673:31": "īṣasmitamukho dhīra mañjughoṣaṃ nirīkṣa ca ||",
  "S08n673:32": "vākyaṃ ca śubhayā yuktaṃ idaṃ brahmaravo tadā |",
  "S08n673:33": "śṛṇvanto bhūtagaṇāḥ sarve sthitā saumyā viśāradāḥ ||",
  "S08n673:34": "mā vo samayād bhraṃśo bhaviṣyati anarthakam |",
  "S08n673:35": "ahitaṃ dīrgharātraṃ vo buddhavākyamajānakāḥ ||",
  "S08n673:36": "pratiṣyatha tamasyandhe vatsa dūrībhaviṣyatha |",
  "S08n673:37": "idaṃ vaḥ śreyase yuktā mantramudrā samīritāḥ ||",
  "S08n673:38": "kariṣyathā sadā lokā sadānugrahanigraham |",
  "S08n673:39": "manyathā matkriyāyuktaṃ krodho vai ca yamāntakaḥ ||",
  "S08n673:40": "kariṣyati na sandehaḥ sadā nigrahatāṃ yuge |",
  "S08n673:41": "ādau puṣpābhikīrṇe vai vivikte vijane sadā ||",
  "S08n673:42": "kartavye maṇḍale buddhyā dhyānenāvarjya sarvataḥ |",
  "S08n673:43": "ādau ca sarvabuddhānāṃ padmaṃ dhyāyīta buddhimām ||",
  "S08n673:44": "dvitīyaṃ padmamudyantaṃ arkasyaiva mahādyutim |",
  "S08n673:45": "tatrastho mañjuvaraḥ śrīmāṃ kumārākāracihnitaḥ ||",
  "S08n673:46": "pañcacīrakamūrdhāno jānukarṇakakorparaḥ |",
  "S08n673:47": "phalitaḥ kṛtāñjalipuṭo bālo pṛcchantaṃ sugataṃ vidum ||",
  "S08n673:48": "vācaṃ ca śubhayā yuktāṃ vadanto sugatālaye |",
  "S08n673:49": "yo vai sarvabuddhānāṃ mahāpadmaṃ sphaṭikodbhavam ||",
  "S08n673:50": "vaidūryamayaṃ padmaṃ kiñjalkaṃ hemajodbhavam |",
  "S08n673:51": "mahāmarakatīnālāṃ karṇikāṃ saha hemajam ||",
  "S08n673:52": "mahāviṭapasaṃghātaṃ mahāratnavibhūṣitam |",
  "S08n673:53": "padmarāgamayaiḥ kalikaiḥ anekākārasubhūṣitaiḥ ||",
  "S08n673:54": "aśmagarbhamayairdivyaiḥ aṅkuraiśca vibhūṣitam |",
  "S08n673:55": "padmaṃ munivare dhyātvā mahoccaṃ gaganāśritam ||",
  "S08n673:56": "tasmānnyūnataraṃ padmaṃ samacihnaṃ suśobhanam |",
  "S08n673:57": "tanmanaḥ dhāmato dhyāyenmantrī pratyekārhaśrāvakām ||",
  "S08n673:58": "tasmānnyūnataraṃ padma tṛtīyaṃ cittena yatnadhīḥ |",
  "S08n673:59": "caturthaṃ padmamāvartaṃ tasmāddhrasvatamaṃ viduḥ ||",
  "S08n673:60": "dhyāyīta pañcamaṃ padmaṃ hrasvāhrasvatamaṃ sadā |",
  "S08n673:61": "samākārasamodyotaṃ vyomaṃ saṃsthitasarvatam ||",
  "S08n673:62": "kuryāt tasya vido padmaṃ cittayā saptage sthitam |",
  "S08n673:63": "vajrapāṇeḥ tathā padmaṃ udayantaṃ raveryathā ||",
  "S08n673:64": "dakṣiṇena vidoḥ padme tathā mañjuravaḥ sadā |",
  "S08n673:65": "tato hrasvataraṃ padmaṃ lokīśasya mahātmanaḥ ||",
  "S08n673:66": "tṛtīyaṃ padmamityeva samantadyotilābhine |",
  "S08n673:67": "caturthaṃ padmamityeva akṣayapratibhānatā ||",
  "S08n673:68": "īṣid vimalagate hrasvaṃ kamalaṃ pañcamatattvite |",
  "S08n673:69": "tasmāt ṣaṣṭhatamo yo padmaḥ āryaṃ cādharmasaṃjñitam ||",
  "S08n673:70": "adhaścaiva samantād vai udadhiṃ cāpi cintayet |",
  "S08n673:71": "mahānāge'rdhaniryānto'nantaḥ nandopanandakau ||",
  "S08n673:72": "sarvaśvetā mahānāgāḥ sarvālaṅkārabhūṣitāḥ |",
  "S08n673:73": "abdhorjātā smitamukho gaganālambanadṛṣṭayaḥ ||",
  "S08n673:74": "saptaśīrṣamahābhogo maṇikuṇḍalabhūṣitā |",
  "S08n673:75": "puruṣākāradivyāstu ardhabhogoragastathā ||",
  "S08n673:76": "saptasphaṭā sasaumyāstu ardhacakṣurgatordhvārmā |",
  "S08n673:77": "vāmato munivarā padme pañcamuṣṇīṣasaṃsthitām ||",
  "S08n673:78": "cakravarti tathādyantāṃ śakrāyudhasutejitām |",
  "S08n673:79": "ekākṣaraścakravartistejorāśiḥ sitonnataḥ ||",
  "S08n673:80": "abhyunnato jayoṣṇīṣavidyārājamaharddhikaḥ |",
  "S08n673:81": "vajrapāṇiśca yakṣeśaḥ adhaścaiva sucintayet ||",
  "S08n673:82": "eteṣu cittaṃ dhīmāṃ rūpibhiḥ sarvadā sadā |",
  "S08n673:83": "ātmanaśca dhiyo yukto mantravinmantrarāḍ jame ||",
  "S08n673:84": "tatrasthaṃ niyamasthaṃ vai padmapatropaviṣṭa vai |",
  "S08n673:85": "dhyāyīta adhaścātmānaṃ paryaṅkenopaviṣṭa vai ||",
  "S08n673:86": "sarvapāpāṃśca deśī munināmantike sadā |",
  "S08n673:87": "tatrastho niyamajo rūṣī adhyeṣya munivarāṃ varām ||",
  "S08n673:88": "dharmacakrānuvartantāṃ tiṣṭhantāṃ sugatātmajām |",
  "S08n673:89": "teṣāṃ puṇyamatulam anumodyeva jāpadhīḥ ||",
  "S08n673:90": "suśuklamālatīkusumāṃ punnāgaṃ nāgakesarām |",
  "S08n673:91": "campakāśokatilakāṃ tagaryāṃścaiva samallikām ||",
  "S08n673:92": "kṣipet puṣpāñjaliṃ divyāṃ savyāṃścaiva suśobhanām |",
  "S08n673:93": "sabhūtāmapyabhūtāṃ vā dhiyā yuktāṃ suśobhanām ||",
  "S08n673:94": "vividhāṃ pūjāvarāṃ kuryurvidyā ca iva manoramām |",
  "S08n673:95": "vividhāṃ dhūpavarāṃścaiva tathā gandhānulepanām ||",
  "S08n673:96": "citteneva tu tat kuryāt sabhūtā madhyabhāvataḥ |",
  "S08n673:97": "nivedya valimantrairvai pradīpāṃścaiva tadā nyaset ||",
  "S08n673:98": "vividhākārasampannā vicitraścitrabhojanām |",
  "S08n673:99": "anekākārasampannāṃ dadhyodanamaśālikām ||",
  "S08n673:100": "yabagodhūmamudgaiśca khādyabhojyasubhūṣitaiḥ |",
  "S08n673:101": "nivedya sugate bhavatyā dadyāccātmānameva tu ||",
  "S08n673:102": "tathyena nānyathā cāpi citta yenāpi śiṣyate |",
  "S08n673:103": "eṣā śraddhā mayā pūjā sarvapūjeṣu śiṣyate ||",
  "S08n673:104": "maṃ dhyātvā jāpinaḥ sarve niyataṃ bodhimavāpnuyāt |",
  "S08n673:105": "saphalā mantrasiddhiśca jāyate ca na saṃśayaḥ ||",
  "S08n673:106": "ihaiva janma niḥsattvā sidhyante mantradevatā |",
  "S08n673:107": "anyajanmāntare vāpi kecit siddhyanti mānavāḥ ||",
  "S08n673:108": "vicitrāṃ bhogasampattiṃ viśeṣāṃścāpi puṣkalām |",
  "S08n673:109": "vividhā kālamanovāg dhyānaṃ cāpi tridhā purā ||",
  "S08n673:110": "buddhairbuddhaśataiścāpi pratyekārhaśrāvakaiḥ |",
  "S08n673:111": "triḥprakārā tathā bodhiḥ prāpnuvanto yaśasvinaḥ ||",
  "S08n673:112": "etaistriprakāraistu mantrasiddhirihoditā |",
  "S08n673:113": "triprakāraistu sattvākhyai uttamādhamamadhyame ||",
  "S08n673:114": "tridhā karmasamuddiṣṭam |",
  "S08n673:115": "praṇītaṃ dhyānatāṃ proktaṃ madhyamaṃ śīlajaṃ smṛtam ||",
  "S08n673:116": "kanyasaṃ dānajaṃ mukhyaṃ taccaiva tu punastridhā |",
  "S08n673:117": "praṇītaṃ dharmadānaṃ tu madhyamaṃ tu gataṃ tathā ||",
  "S08n673:118": "vākyamāmipadānaṃ tu kanyase va tu kīrtyate |",
  "S08n673:119": "śīlaṃ cāpi tridhā proktamityuvāca muniḥ purā ||",
  "S08n673:120": "buddhatvapariṇāmākhyaṃ agryaṃ śīlamiti smṛtam |",
  "S08n673:121": "pratyekabodho madhyaṃ tu kanyasaṃ śrāvakodbhavam ||",
  "S08n673:122": "etallokottaraṃ śīlaṃ laukikaṃ tu prakathyate |",
  "S08n673:123": "taccāpi trividhā jñeyaṃ sāsravotpattikāraṇam ||",
  "S08n673:124": "mumukṣubuddhibhirbhaktyādhijñaptyā abhijñasambhavā |",
  "S08n673:125": "śreṣṭhā jyeṣṭhatamā loke kathyante ṛṣivaraiḥ sadā ||",
  "S08n673:126": "etadagramayaṃ loke śīlamāhurmanīṣiṇaḥ |",
  "S08n673:127": "madhyamaṃ devaja jñeyaṃ kanyasaṃ tu nṛpadvarām ||",
  "S08n673:128": "taccāpi triprakāraistu tridhā karmeṣu yojitaiḥ |",
  "S08n673:129": "tridhā ca trividhaiścaiva punarmuktaṃ tridvisaptapañcaśaḥ ||",
  "S08n673:130": "trisaptaṃ saptatiṃ taccāpi tridhā bhinnam |",
  "S08n673:131": "prādurbhūto'ṅkuro'ṅkurāḥ dhyānajaṃ caivamatyanto ||",
  "S08n673:132": "sureśvarau punaḥ trīṇi punaraṣṭāṣṭabhūṣitam |",
  "S08n673:133": "yathaiva pūrvanirdiṣṭaṃ dhyāneṣveva ca kathyate ||",
  "S08n673:134": "evaṃ taraṅgavad bhinnaṃ punarjvāleva gacchati |",
  "S08n673:135": "budbudākāravad jñeyaṃ kṣaṇotpattiprabhaṅguram ||",
  "S08n673:136": "evamevādyaprayogena śatadhā bhidyate punaḥ |",
  "S08n673:137": "sahasraśaśca sadā jñeyamasaṃkhyeyādyalakṣitam ||",
  "S08n673:138": "sādhyate dhyānajaṃ karma agryaṃ mānasodbhavam |",
  "S08n673:139": "tasmād dhyānavataṃ mantraṃ cittaṃ bodhāya nāmitam ||",
  "S08n673:140": "ayanenaiva te siddhiṃ lapsyante mantradevatām |",
  "S08n673:141": "tasmāt sarvaprayatnena jāpibhiḥ siddhilipsubhiḥ ||",
  "S08n673:142": "kartavyā mānasī pūjā buddhānāṃ sarvataḥ sadā |",
  "S08n673:143": "ihaiva janmani siddhiṃ nityaṃ dhyānaratasya tu ||",
  "S08n673:144": "sarvatrāpratihato hyeṣa dhyānajo śīlasaṃvaraḥ |",
  "S08n673:145": "dānato vibhavo dharmaḥ śīlato suravarodayam ||",
  "S08n673:146": "utpattidhyānādānā śrave |",
  "S08n673:147": "etat saṃkṣepato hyuktaṃ jāpināṃ mantrasiddhayai ||",
  "S08n673:148": "yaṃ budhvā mantriṇaḥ sarve kṣipramantreṣu siddhaye |",
  "S08n673:149": "kṣipraṃ cānuttarāṃ bodhiṃ prāpnuvanti na saṃśayamiti ||",
  "S08n673:150": "bodhisattvapiṭakāvataṃsakānmahāyānavaipulyasūtrāt āryamañjuśriyamūlakalpāt",
  "S08n673:151": "saptatriṃśatimaḥ mahākalparājapaṭalavisarād uttamasā-",
  "S08n673:152": "dhanopayikasarvakarmārthasādhanatattveṣu",
  "S08n673:153": "prathamaḥ dhyānapaṭalavisaraḥ",
  "S08n673:154": "parisamāpta iti |"
}