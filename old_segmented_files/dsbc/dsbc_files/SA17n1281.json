{
  "SA17n1281:0": "kriyāsaṃgrahakārikā",
  "SA17n1281:1": "parīkṣā guruśiṣyāṇāṃ guroradhyeṣaṇā tataḥ |",
  "SA17n1281:2": "mantrasevāṃ guruḥ kuryāt tato bhūmeḥ parīkṣaṇam ||1 ||",
  "SA17n1281:3": "devatāyogayuktaḥ san mahīpūjāṃ vidhāya ca |",
  "SA17n1281:4": "devatotthāpanaṃ kṛtvā śodhayenmedinīṃ tataḥ ||2 ||",
  "SA17n1281:5": "yavānāṃ ropaṇaṃ kṛtvā jāṅgulī cāpi pūjayet |",
  "SA17n1281:6": "sūtraṃ saṃpātya yatnena vāstunāgaṃ parīkṣayet ||3 ||",
  "SA17n1281:7": "iṣṭakālakṣaṇaṃ samyag jñātvādigrahaṇaṃ tataḥ |",
  "SA17n1281:8": "samyagāyavyayau jñātvā prāsādasya ca lakṣaṇam ||4 ||",
  "SA17n1281:9": "devadikpālavasudhāḥ sampūjya ca yathāvidhi |",
  "SA17n1281:10": "ītikāropaṇaṃ kṛtvā homaṃ kuryāt pramohanam ||5 ||",
  "SA17n1281:11": "vanayātrā tato dvāraṃ samyagutthāpayetsudhīḥ |",
  "SA17n1281:12": "saṃsthāpya ca śirodāru juhuyādamṛtānalam ||6 ||",
  "SA17n1281:13": "vajrācāryapraveśo'smin samādhitrayabhāvanā |",
  "SA17n1281:14": "parikramārthasūtrāṇāṃ pātanaṃ rajasāmapi ||7 ||",
  "SA17n1281:15": "agnikriyāvidhānaṃ ca piṇḍikāsthāpanaṃ tataḥ |",
  "SA17n1281:16": "savyakṣaṇena niṣpādya pratimāṃ sthāpayettataḥ ||8 ||",
  "SA17n1281:17": "citrakarma valiḥ piṇḍī gaṇḍikālakṣaṇaṃ tataḥ |",
  "SA17n1281:18": "eteṣāṃ ca pratiṣṭhānaṃ pravrajyāgrahaṇaṃ tathā ||9 ||",
  "SA17n1281:19": "lakṣaṇaṃ dharmadhātūnāṃ dhvajānāmavaropaṇam |",
  "SA17n1281:20": "jīrṇoddhāropasaṃhārau pūjayed gaṇamaṇḍalam ||10 ||",
  "SA17n1281:21": " |kriyāsaṃgrahakārikā samāptā ||",
  "SA17n1281:22": " |kṛtiriyaṃ nāgārjunapādānām ||"
}