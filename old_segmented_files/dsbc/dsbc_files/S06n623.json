{
  "S06n623:0": "32",
  "S06n623:1": "297. dānena pretagati chindati bodhisattvo",
  "S06n623:2": "dāridrakaṃ ca chinatī tatha sarvakleśān |",
  "S06n623:3": "bhogāṃścanantavipulāṃ labhate caranto",
  "S06n623:4": "dānena sattva paripācayi kṛcchraprāptān ||1 ||",
  "S06n623:5": "298. śīlena tīryagati varjayi nekarupā-",
  "S06n623:6": "maṣṭau ca akṣaṇa kṣaṇāṃ labhate sa nityam |",
  "S06n623:7": "kṣāntīya rupa labhate paramaṃ udāraṃ",
  "S06n623:8": "suvarṇacchavi priyu jagasya udīkṣaṇīyo ||2 ||",
  "S06n623:9": "299. vīryeṇa śuklaguṇa hāni na abhyupaiti",
  "S06n623:10": "jñānaṃ ananta labhate jinakośagañjam |",
  "S06n623:11": "dhyānena kāmaguṇa utsṛjate jugupsyān",
  "S06n623:12": "vidyā abhijña abhinirharate samādhim ||3 ||",
  "S06n623:13": "300. prajñāya dharmaprakṛtī parijānayitvā",
  "S06n623:14": "traidhātukānta samatikramate apāyān |",
  "S06n623:15": "vartitva cakraratanaṃ puruṣarṣabhāṇāṃ",
  "S06n623:16": "deśeti dharma jagatī dukhasaṃkṣayāye ||4 ||",
  "S06n623:17": "301. paripūrayitva imi dharma sa bodhisattvo",
  "S06n623:18": "api kṣetraśuddhi parigṛhṇati sattvaśuddhim |",
  "S06n623:19": "api buddhavaṃśa parigṛhṇati dharmavaṃśaṃ",
  "S06n623:20": "tatha saṃghavaṃśa parigṛhṇati sarvadharmān ||5 ||",
  "S06n623:21": "302. vaidyottamo jagati rogacikitsakārī",
  "S06n623:22": "prajñopadeśa kathito ayu bodhimārgo |",
  "S06n623:23": "nāmena ratnaguṇasaṃcaya bodhimārgaḥ",
  "S06n623:24": "taṃ sarvasattva itu mārgatu prāpnuvanti ||6 ||",
  "S06n623:25": "bhagavatyāṃ ratnaguṇasaṃcayagāthāyāṃ parīndanāparivarto nāma dvātriṃśatimaḥ ||",
  "S06n623:26": "[ācāryaharibhadrakṛtā praśastiḥ |]",
  "S06n623:27": "lokaṃ prāpayituṃ sukhena padavīṃ saṃpaddūyāvāhinīṃ",
  "S06n623:28": "kāruṇyāhitacetasā bhagavatā buddhena saṃdīpitam |",
  "S06n623:29": "śrutvā te'khiladharmatattvanilayaṃ sūtraṃ samādānato",
  "S06n623:30": "gatvā sthānamaharniśaṃ nijamalaṃ dhmāyantu ye'bhyāgatāḥ ||1 ||",
  "S06n623:31": "kāle'smin bahudṛṣṭisaṃkulakalau pāṭhe'pi dūraṃ gate",
  "S06n623:32": "gāthābhedamanekapustakagataṃ dṛṣṭvādhunā nyāyataḥ |",
  "S06n623:33": "kūpaṃ vādigajendrakumbhadaraṇe bhadreṇa yā śodhitā",
  "S06n623:34": "lokārthaṃ hariṇā mayā suvihitā seyaṃ budhairgṛhyatām ||2 ||",
  "S06n623:35": "āryāṣṭasāhasrikāyā bhagavatyāḥ prajñāpāramitāyāḥ parivartānusāreṇa bhagavatī ratnaguṇasaṃcayagāthā samāptā ||",
  "S06n623:36": "ye dharmā hetuprabhavā hetuṃ teṣāṃ tathāgato hyavadat |",
  "S06n623:37": "teṣāṃ ca yo nirodha evaṃ vādī mahāśramaṇaḥ ||",
  "S06n623:38": "[lekhakapraśastiḥ |]",
  "S06n623:39": "yo'sau dharmaṃ sugatagaditaṃ paṭhate bhaktibhāvā-",
  "S06n623:40": "nmātrāhīnaṃ kathamapi padaṃ pādagāthākṣaraṃ vā |",
  "S06n623:41": "jihvādoṣaiḥ pavanacaritaiḥ śleṣmadoṣapracārai-",
  "S06n623:42": "ryūyaṃ buddhāḥ subhavanagatā bodhisattvāḥ kṣamadhvam ||",
  "S06n623:43": "samāptam | śubham ||"
}