{
  "S08n723:0": "CHAPTER 10 MAHA-KALPA-VIDHI-VISTARA Emanation of deities form samadhi atha bhagavān punarapi sarvatathāgatavajrasamayamudrādhiṣṭhānaṃ nāma samādhiṃ samāpadyemāṃ sarvavidyottamamabhāṣat oṃ sarvatathāgatavajrasamaye hūṃ ||",
  "S08n723:1": "atha vajrapāṇirmahābodhisatva imāṃ svavajrasasayamudrāmabhāṣat huṃ vajri maṭ ||",
  "S08n723:2": "atha vajragarbho bodhisatva imāṃ svaratnasamayamudrāmabhāṣat huṃ bhṛkuṭivajre raṭ ||",
  "S08n723:3": "atha vajranetro bodhisatvo mahāsatva imāṃ svadharmasamayamudrāmabhāṣat hūṃ padmavajri triṭ ||",
  "S08n723:4": "atha vajraviśvo bodhisattvo mahāsatva imāṃ svakarmasamayamudrāmabhāṣat hūṃ vajrakarmāgri kṛṭ ||",
  "S08n723:5": "Delineation of the mandala atha vajrapāṇirmahābodhisatvaḥ punarapīdaṃ trilokavijayacaturmudrāmaṇḍalamabhāṣat |",
  "S08n723:6": "athātaḥ saṃpravakṣyāmi mudrāmaṇḍalamuttamaṃ |",
  "S08n723:7": "vajradhātupratīkāśaṃ krodhavajramiti smṛtaṃ || 1 ||",
  "S08n723:9": "mahāmaṇḍalayogena sūtrayet sarvamaṇḍalam |",
  "S08n723:10": "trilokavijayādyāṃstu likhedbuddhasya sarvata ||",
  "S08n723:11": "iti || 2 ||",
  "S08n723:13": "Mudra athātra caturmudrāmaṇḍale mahāmaṇḍalayogenākarṣaṇādividhivistaraṃkṛtvā praveśya caturmudrāmaṇḍalaṃ guhyamudrājñānaṃ śikṣayet |",
  "S08n723:14": "svayaṃ likhya caturmudrāmaṇḍalaṃ śuddhadharmatāṃ |",
  "S08n723:15": "uccārayaṃ striyā sārdhaṃ saṃvasaṃ siddhirāpyate || 1 ||",
  "S08n723:17": "svayaṃ likhya caturmudrāmaṇḍalaṃ śuddhadharmatāṃ |",
  "S08n723:18": "uccārayan rāgeṇa strīṃ nirīkṣaṃ siddhirāpyate || 2 ||",
  "S08n723:20": "svayaṃ likhya caturmudrāmaṇḍalaṃ śuddhadharmatāṃ |",
  "S08n723:21": "pravartayaṃ striyaṃ kāntāṃ paricumbaṃstu sidhyati || 3 ||",
  "S08n723:23": "svayaṃ likhya caturmudrāmaṇḍalaṃ śuddhadharmatāṃ |",
  "S08n723:24": "uccārayaṃ samāliṅgetsarvasiddhiravāpyate || 4 ||",
  "S08n723:26": "tatraitāḥ śuddhadharmatāmudrā bhavanti |",
  "S08n723:27": "oṃ sarvatathāgataviśuddhadharmate hoḥ ||",
  "S08n723:28": "oṃ vajraviśuddhadṛṣṭi jjaḥ ||",
  "S08n723:29": "oṃ svabhāvaviśuddhamukhe huṃ ||",
  "S08n723:30": "oṃ sarvaviśuddhakāyavāṅmanaḥkarmavajri han ||",
  "S08n723:31": "tataścaturmudrāmaṇḍalaguhyarahasyamudrāṃ śikṣayet |",
  "S08n723:32": "praviśya maṇḍalamidaṃ pañcabhiḥ kāmasadguṇaiḥ |",
  "S08n723:33": "ramayan paradārāṇi sutarāṃ siddhimāpnute ||",
  "S08n723:34": "athāsyā hṛdayaṃ bhavati ho vajrakāma ||",
  "S08n723:35": "tato yathāvad vajrākrāntitriśūlamudrādyāḥ catasraḥ samayamudrāḥ savidhivistarāḥ śikṣayitvā,",
  "S08n723:36": "tena caturmudrāprayogeṇa vajravādyatūryatālān niryātya,",
  "S08n723:37": "vajrasatvasaṃgrahahṛdayagītiṃ gāyatā mudrāpratimudropamudrājñānamudrābhirnṛtyopahārapūjā kāryati |",
  "S08n723:38": "tatreyaṃ nṛtyopahārapūjā bhavati |",
  "S08n723:39": "vajranṛtyaprayogeṇa vajrakrodhāṅgu lidvayaṃ |",
  "S08n723:40": "vajrahuṃkāramudrāṃ tu hṛdye tu nibandhayet || 1 ||",
  "S08n723:42": "tathaiva nṛtyan vāmāṃ tu gṛhya dakṣiṇamuṣṭinā |",
  "S08n723:43": "parivartya lalāṭo tu niveśyāgryā mukhena ta || 2 ||",
  "S08n723:45": "tataiva nṛtyanmuktvā tu samakuḍmalasandhite |",
  "S08n723:46": "agryāñjaliṃ hṛdi sthāpya namedāśayakampitaiḥ || 3 ||",
  "S08n723:48": "vajrakrodhāṅgulī samyaguttāramukhasandhite |",
  "S08n723:49": "parivartya tathoṣṇīṣe tu tarjanī mukhasusthitā || 4 ||",
  "S08n723:51": "iti ||",
  "S08n723:52": "II.6 Ekamudra-mandala a[tha vajrapā]ṇirmahābodhisatvaḥ punarapīmaṃ svavajrasamayakrodhasamayamabhāṣat huṃ ||",
  "S08n723:53": "Delineation of the mandala athāsya maṇḍalaṃ bhavati |",
  "S08n723:54": "athātaḥ saṃpravakṣyāmi guhyamaṇḍalamuttamaṃ |",
  "S08n723:55": "vajradhātupratīkāśaṃ vajrahuṃkarasaṃjñitaṃ || 1 ||",
  "S08n723:57": "mahāmaṇḍalayogena bāhyamaṇḍalamālikhet |",
  "S08n723:58": "tasya madhye likhetsamyagvajriṇaṃ candramaṇḍale || 2 ||",
  "S08n723:60": "savajra vajrahuṃkāramahāmudrākaragrahaṃ |",
  "S08n723:61": "pratyālīḍhasusaṃsthānaṃ yathāvad varṇarūpiṇam ||",
  "S08n723:62": "iti || 3 ||",
  "S08n723:64": "Mudra athātra guhyamaṇḍale sarvasiddhividhivistaraṃ kṛtvā,",
  "S08n723:65": "vajrahuṃkāraguhyamudrājñānamudīrayet |",
  "S08n723:66": "praviśya maṇḍalamidaṃ trilokavijayāṅgulīṃ |",
  "S08n723:67": "sādhaye tu bhage bidhvā sarvakarma susidhyati ||",
  "S08n723:68": "athāsya sādhanahṛdayaṃ bhavati huṃ vajrasamaya kṛta ||",
  "S08n723:69": "tato vajrahuṃkārahasyasādhanamudrājñānaṃ śikṣayet |",
  "S08n723:70": "praviṣṭvā maṇḍalaṃ samyag mahāmudrāgrasaṃsthitaḥ |",
  "S08n723:71": "saṃvasan vajrahuṃkāraḥ sarvakarmakaro bhaved ||",
  "S08n723:72": "iti ||",
  "S08n723:73": "tatrāsyāḥ sādhanahṛdayaṃ bhavati huṃ vajrasamaya huṃ ||",
  "S08n723:74": "tato yathāvan mudrābandhacatuṣṭayaṃ śikṣayet |",
  "S08n723:75": "tathaiva siddhayaḥ saṃbhavantīti ||",
  "S08n723:76": "yathā maṇḍale evaṃ paṭādiṣu likhitānāṃ sarvapratimāsvapi sāmānyā siddhiriti |",
  "S08n723:77": "atha vajrapāṇiḥ sarvatathāgatānāhūyaivamāha |",
  "S08n723:78": "&ldquo;adhitiṣṭhata bhagavantaḥ sarvatathāgatā mame[daṃ kulaṃ ye ca] sarvasatvā yathākāmakaraṇīyatayā sarvasiddhīḥ prāpnuyur&rdquo; iti ||",
  "S08n723:79": "atha bhagavantaḥ sarvatathāgatāḥ punaḥ samājamāgamyāsya trilokavijayakalpasyādhiṣṭhānāyedamūcuḥ |",
  "S08n723:80": "sādhu te vajrasatvāya vajraratnāya sādhu te |",
  "S08n723:81": "vajradharmāya te sādhu sādhu te vajrakarmaṇe ||",
  "S08n723:82": "subhāṣitamidaṃ sūtraṃ vajrayānamanuttaraṃ |",
  "S08n723:83": "sarvatathāgataṃ guhyaṃ mahāyānābhisaṃgraham ||",
  "S08n723:84": "iti ||",
  "S08n723:85": "sarvatathāgatavajrasamayānmahākalparājān mahākalpavidhivistaraḥ samāptaḥ ||"
}