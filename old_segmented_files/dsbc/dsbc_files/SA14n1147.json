{
  "SA14n1147:0": "dvitīyaparivartaḥ |",
  "SA14n1147:1": "sarvākārajñatādhigamo na vinā mārgajñatāparijñāneneti mārgajñatāṃ vaktumāha |",
  "SA14n1147:2": "tenetyādi |",
  "SA14n1147:3": "tena samayena mārgajñatākathanakāle punarbhūyo'",
  "SA14n1147:4": "pi śakraḥ sanniṣaṇa iti sambandhaḥ |",
  "SA14n1147:5": "kimbhūta ityāha |",
  "SA14n1147:6": "devānāmindraḥ prabhustasyāmeva yathopavarṇitāyāṃ parṣadi sannipatitaḥ |",
  "SA14n1147:7": "kṛtakāyādisāmagrīko vihitasamyakpraṇāmo vā svāsane niṣaṇaḥ samupaviṣṭaḥ |",
  "SA14n1147:8": "kuberadhṛtarāṣṭravirūpākṣavirūḍhakāścatvāro lokapālāḥ |",
  "SA14n1147:9": "sahe lokadhātāvā samantāt patiḥ sahāpatirnāyako devaputro brahmāpi caturthadhyānaprabhavaḥ |",
  "SA14n1147:10": "\"saṃvartanyaḥ punastisro bhavantyagnyambuvāyubhiri\"",
  "SA14n1147:11": "ti nyāyādyathākramaṃ prathamādidhyānatrayasya vināśena tasyaiva cirasthāyitayā patitvābhimānādityeke |",
  "SA14n1147:12": "apare tvanyathānyatarasattvasyābhāsvaradevanikāyāccyutvaikākinaḥ śūnye brāhme vimāne samutpannasyāhovatānye'",
  "SA14n1147:13": "pi sattvā ihopapadyeranniti praṇidhānānantaraṃ puṇyādikṣayādapareṣāṃ kākatālīyanyāyena tatra samutpāde'",
  "SA14n1147:14": "hameṣāmīśvara ityādyabhimānātprathamadhyānatṛtīyabhūmiko brahmā sahāpatiriti varṇayanti |",
  "SA14n1147:15": "tatraivaṃ parṣatsannipāte mārgajñatotpattiṃ prati yogyatā'",
  "SA14n1147:16": "pādanāya devādīnāṃ svakarmajaprabhāyāstathāgataprakṛtiprabhābhirmalinīkaraṇatā nihatamānasantāne'",
  "SA14n1147:17": "dhigama utpadyata iti jñāpanāya kṛtā'",
  "SA14n1147:18": "to vakroktyādhāraḥ kathita ityāha |",
  "SA14n1147:19": "yo'pi cetyādi |",
  "SA14n1147:20": "svakarmavipākajaḥ svaśubhakarmavāsanānirjāto'",
  "SA14n1147:21": "vabhāso raśmyālokaḥ |",
  "SA14n1147:22": "caśabdāt kāyādirapi |",
  "SA14n1147:23": "anubhāvena śaktiviśeṣeṇa |",
  "SA14n1147:24": "tejasā prabhārūpeṇa |",
  "SA14n1147:25": "adhiṣṭhānena sānnidhyenetyeke |",
  "SA14n1147:26": "kāyavāṅmanovyāpāraraśmibhedādvā'",
  "SA14n1147:27": "nubhāvādipadatrayamityapare |",
  "SA14n1147:28": "abhibhūto dhyāmīkṛto'bhūt |",
  "SA14n1147:29": "athetyādi |",
  "SA14n1147:30": "evaṃ malinīkaraṇena lokapālatvādyabhimānanirāsānantaramityathaśabda ānantarye |",
  "SA14n1147:31": "imānīti pratyakṣarūpāṇi |",
  "SA14n1147:32": "antikāditi sakāśāt |",
  "SA14n1147:33": "prajñāpāramitāmiti mārgajñatātmakām |",
  "SA14n1147:34": "śrotukāmānīti |",
  "SA14n1147:35": "śrautena jñānenāvadhārayitukāmānīti |",
  "SA14n1147:36": "keṣāṃ sambandhinīmityāha |",
  "SA14n1147:37": "bodhisattvānāṃ mahāsattvānāmiti |",
  "SA14n1147:38": "upadeśamityādi |",
  "SA14n1147:39": "śravaṇāvasthāyāṃ granthadhāraṇāya śikṣaṇamupadeśaḥ |",
  "SA14n1147:40": "cintāvasthāyāṃ gṛhītārthāvismaraṇamavavādaḥ |",
  "SA14n1147:41": "bhāvanāvasthāyāṃ pūrvopārjanānuśāsanī |",
  "SA14n1147:42": "etat sarvaṃ bodhisattvānām |",
  "SA14n1147:43": "kathaṃ śrotukāmānītyāha |",
  "SA14n1147:44": "tatkathamityādi |",
  "SA14n1147:45": "sthātavyamityādi |",
  "SA14n1147:46": "padatrayaṃ yathākramaṃ śravaṇādyavasthāsu veditavyam |",
  "SA14n1147:47": "evamabhyarthitaḥ subhūtirvigatābhimāna evotpādita bodhicitto mārgajñatādhigame bhavya iti viṣayapratiniyamadvāreṇāha |",
  "SA14n1147:48": "tena hītyādi |",
  "SA14n1147:49": "yasmādeva śrotukāmāni tena kāraṇenopadekṣyāmi kathayiṣyāmi |",
  "SA14n1147:50": "cittamiti |",
  "SA14n1147:51": "śūnyatākaruṇāgarbhamiti bhāvaḥ |",
  "SA14n1147:52": "triyānavyavasthānamābhiprāyikaṃ na lākṣaṇikamiti nyāyādanuttarasamyaksambodhiparyavasāna eva sarvo jana ityato vītarāgetarayogināpi buddhatvaprāptaye mārgajñatā bhāvanīyeti vyāptimādarśayituṃ śrāvakayānādipratipannānāmanuttarasamyaksambodhyabhājanatvenāniyatagotrāṇāṃ prathamato mahābodhāvākarṣaṇārthamanyeṣāñca pravṛttānāṃ sandhāraṇārthamityābhiprāyikaṃ vacanamāha |",
  "SA14n1147:53": "ye tvavakrāntā ityādi |",
  "SA14n1147:54": "tuśabdo'vadhāraṇe |",
  "SA14n1147:55": "ya evāvakrāntāḥ sarvathā'",
  "SA14n1147:56": "dhigatāḥ samyaktvaniyāmaṃ svaśrāvakādidarśanādimārgaṃ na te bhavyā yogyā buddho bhaveyaṃ jagato hitāyetyanuttarasamyaksambodhinimittaṃ cittamutpādayitum |",
  "SA14n1147:57": "yatra bālo'pi janaḥ saktastatra kathaṃ viditāryamārgāḥ śrāvakā na śaktā iti |",
  "SA14n1147:58": "tatkasya hetorityāśaṅkyāha |",
  "SA14n1147:59": "baddhasīmāna ityādi |",
  "SA14n1147:60": "svamārganirdagdhaniḥśeṣatraidhātukotpattikleśāvaraṇatayā yasmātte śrāvakāḥ saṃsārasrotaso janmapravāhādbaddhasīmāno'",
  "SA14n1147:61": "nutpatidharmatayā kṛtamaryādāstato'",
  "SA14n1147:62": "bhavyā eva te punaḥ punarabhīkṣṇaṃ saṃsaraṇāya janmagrahaṇāya |",
  "SA14n1147:63": "tataścānuttarāyāṃ samyaksambodhau cittamutpādayitumabhavyā iti sambandhaḥ | etaduktam |",
  "SA14n1147:64": "yāvat saṃsāravāsasthā bhavanti varasūrayaḥ |",
  "SA14n1147:65": "tāvat sattvārthamatulaṃ śaktāḥ kartumanirvṛtāḥ ||",
  "SA14n1147:66": "iti vacanāt |",
  "SA14n1147:67": "punarjanmagrahaṇe sati dānādinā sattvārthakriyāyāmabhyāsādbodhicittaṃ suviśuddhaṃ tathāgatapadaprāpakamupajāyate |",
  "SA14n1147:68": "ato mahāśrāvakāḥ samucchinnakleśatayā punarjanmākhyamūlakāraṇānivṛttyā tādṛgvidhaṃ cittaratnaṃ kāryātmakaṃ notpādayituṃ śaktā nirhetukatvaprasaṅgāt |",
  "SA14n1147:69": "bālāḥ punaryathoktavikalakāraṇasadbhāvena saknuvantyeveti yuktarūpamevaitadvacanaṃ kathamābhiprāyikamityāha |",
  "SA14n1147:70": "api tvityādi |",
  "SA14n1147:71": "api tuśabdo nipātaḥ prastāve'",
  "SA14n1147:72": "thaśabdārthe vartate |",
  "SA14n1147:73": "teṣāmiti mahāśrāvakāṇāṃ vakṣyamāṇānumodanāmanaskāreṇānumode'",
  "SA14n1147:74": "numodayāmi |",
  "SA14n1147:75": "kimanumodase |",
  "SA14n1147:76": "ityāha |",
  "SA14n1147:77": "sa cedityādi |",
  "SA14n1147:78": "yadi te mahāśrāvakā bodhicittānyutpādayeyustānyanumode'",
  "SA14n1147:79": "hamiti sambandhaḥ |",
  "SA14n1147:80": "kathaṃ pratikṣipyānumode sa cetyāha |",
  "SA14n1147:81": "nāhamityādi |",
  "SA14n1147:82": "yadi nāma vineyaviśeṣāpekṣayā' '",
  "SA14n1147:84": "bhiprāyikaṃ vacanaṃ prāguktavānaham |",
  "SA14n1147:85": "tathāpi na punaḥ kuśalamūlasya bodhicitaprabhavabuddhatvasyāntarāyamasambhavitvena vicchedaṃ mahāśrāvakāṇāṃ karomi |",
  "SA14n1147:86": "kathaṃ na karomītyāha |",
  "SA14n1147:87": "viśiṣṭebhya ityādi |",
  "SA14n1147:88": "yasmādviśiṣṭebhyaḥ kalyāṇamitrādibhyo viśiṣṭatamā eva bodhicittādayo dharmā adhyālambitavyāḥ pratikāṃkṣitavyāḥ |",
  "SA14n1147:89": "dagdhapunarbhavakleśānāmapi ca śrāvakapratyekajinānāṃ kathaṃ tāsu tāsu gatiṣu janma na virudhyata iti na vaktavyam |",
  "SA14n1147:90": "yasmādyo'nanyasattvaneyasya jantorabhiratipūrvako hīnasthānaparigrahaḥ |",
  "SA14n1147:91": "sa samyagātmasnehavato duḥkhasukhatyāgāptivāñchāpūrvakastadyathā kāmināṃ strīguṇaparigrahastathā ceśvarādyanadhiṣṭhitasya jantorabhiratipūrvako graho'",
  "SA14n1147:92": "yaṃ garbhasthānaparigraha ityevaṃ svabhāvahetunā kleśānāṃ traidhātukotpattiṃ prati sāmarthyaṃ pratipādyate |",
  "SA14n1147:93": "mahāśrāvakāstu sopadhinirupadhisaṃjñakaṃ bodhidvayaṃ labdhvā bhavādurukaruṇāprajñāvaikalyenotrastamānasāḥ pūrvāvedhākṣiptāyuḥsaṃskāraparikṣayānnirvāṇāsambhave'",
  "SA14n1147:94": "pi pradīpanirvāṇaprakhyanirvāṇasaṃjñino vyativṛtatraidhātukajanmānaścyuticittānantaraṃ pariśuddheṣu buddhakṣetreṣṭhanāśrave dhātau samāhitā eva padmapuṭeṣu jāyante |",
  "SA14n1147:95": "tataste'mitābhādisambuddhabhāskarakararaikliṣṭatamohānaye prabodhitā bodhicittamutpādya muktyavasthāyāṃ narakādicārikāmiva gatiṃ gacchantaḥ krameṇa bodhisambhāraṃ sambhṛtya lokaguravo bhavanti ityāgamānniścitamiti |",
  "SA14n1147:96": "punarbhavakleśakāraṇanivṛttyā traidhātukotpattikāryaṃ nivartate natvanāśravadhātūtpattiriti kathaṃ virodhastasmāt sarvasmin yāne sarvathaikamahāyānasamavasaraṇadeśanaiva nyāyyā lakṣyate |",
  "SA14n1147:97": "evañcāryasaddharmapuṇḍarīkasatyakīparivartādiṣu pāṭhaḥ sunīto bhavati |",
  "SA14n1147:98": "\"bhaviṣyasi tvaṃ śāriputrānāgate'",
  "SA14n1147:99": "dhvani samyaksambuddhaḥ\" |",
  "SA14n1147:100": "tathā \"ekaṃ hi yānaṃ dvitīyaṃ na vidyate\"ityādi |",
  "SA14n1147:101": "punaruttrāsaparivarjanārthaṃ keṣāñciddaśadharmakaratnameghādiṣvekayānadeśanārtho nītārtha iti bhagavataivaṃ spaṣṭīkṛtaḥ |",
  "SA14n1147:102": "laṅkāvatāre coktaṃ \"",
  "SA14n1147:103": "nāsti mahāmate śrāvakayānikānāṃ śrāvakayānena mokṣo'",
  "SA14n1147:104": "pi tu mahāyānaparyavasānikā eva te\"ityādi |",
  "SA14n1147:105": "tathāryanāgārjunapādāstanmatānusāriṇaścaikayānanayavādina āhuḥ |",
  "SA14n1147:106": "labdhvā bodhidvayaṃ hyete bhavāduttrastamānasāḥ |",
  "SA14n1147:107": "bhavantyāyukṣayāttuṣṭāḥ prāptanirvāṇasaṃjñinaḥ ||",
  "SA14n1147:108": "na teṣāmasti nirvāṇaṃ kintu janma bhavatraye |",
  "SA14n1147:109": "dhātau na vidyate teṣāṃ te'",
  "SA14n1147:110": "pi tiṣṭhantyanāśrave ||",
  "SA14n1147:111": "akliṣṭājñānahānāya paścādbuddhaiḥ prabodhitāḥ |",
  "SA14n1147:112": "sambhṛtyā bodhisambhārāṃste'",
  "SA14n1147:113": "pi syurlokanāyakāḥ ||",
  "SA14n1147:114": "iti | tadevaṃ sarvākāraramaṇīyatattvanirdeśādāryasubhūtau samupajātabahumānānāṃ prasādopabṛṃhaṇāya bhagavānāha |",
  "SA14n1147:115": "sādhvityādi |",
  "SA14n1147:116": "agocaro'pyevamartho vispaṣṭavāgbhiḥ pratyakṣeṇeva prakāśyata iti vismaye sādhu sādhviti dvirabhidhānam |",
  "SA14n1147:117": "yadi vā svavivakṣitasya vyaktaṃ dyotanāt praharṣe punaḥ sādhuriti vacanaṃ śobhanamevaitadyadvadasīti |",
  "SA14n1147:118": "khaluśabdo'vadhāraṇe |",
  "SA14n1147:119": "yaḥśabdo nipāto yasmādarthe vartate |",
  "SA14n1147:120": "kvacitpustake yaditi pāṭhaḥ |",
  "SA14n1147:121": "yasmāttvamekayānadeśanayā bodhisattvānāṃ svapakṣasthirīkaraṇenotsāhaṃ dadāsi nānānayavādinastvāryāsaṅgapādāstadanusāriṇaścānyathā vyācakṣate |",
  "SA14n1147:122": "yetvavakrāntā ityādi vākyaṃ nītārthamapi tu khalvityādivacanaṃ neyārthamato vyāptyartho buddhagotrakānadhikṛtyeti |",
  "SA14n1147:123": "tathā |",
  "SA14n1147:124": "ākarṣaṇārthamekeṣāmanyasandhāraṇāya ca |",
  "SA14n1147:125": "deśitā niyatānāṃ hi sambuddhairekayānatā ||",
  "SA14n1147:126": "ityādinā ca sūtrāntaravirodhaṃ pariharanti |",
  "SA14n1147:127": "pūrvasminnekayānadeśanāpakṣe ye śrāvakādibodhyadhigamapūrvikāṃ mahābodhimadhigacchanti te tāvatkālaṃ vyapadeśena śrāvakādigotrakā vyapadiṣṭāḥ |",
  "SA14n1147:128": "prathamatastu pramuditābhūmyadhigamānukrameṇānuttarabodhibhājo mahāyānagotrakā iti gotrabhedo na vidyata ityalaṃ prasaṅgena |",
  "SA14n1147:129": "idānīṃ mārgajñatāyāḥ svabhāvaṃ kāritrañca kathayannāha |",
  "SA14n1147:130": "kṛtajñairityādi |",
  "SA14n1147:131": "niṣpāditopakārasmaraṇadakṣāḥ kṛtajñāḥ |",
  "SA14n1147:132": "nanu viśeṣamārgādinā'",
  "SA14n1147:133": "parisamāptakāryatvāt kriyamāṇopakārāḥ kathamevaṃ vadantīti |",
  "SA14n1147:134": "tat kasya hetorityāśaṅkyāṃha |",
  "SA14n1147:135": "paurvakāṇāṃ hītyādi pūrvakā eva paurvakāḥ |",
  "SA14n1147:136": "prajñāderākṛtigaṇatvena svārthe taddhitavidhānāt |",
  "SA14n1147:137": "asmadarthe'",
  "SA14n1147:138": "smākaṃ prayojanena kṛtenetyarthaḥ |",
  "SA14n1147:139": "śrāvakayānapuraḥsarasya dharmacakrasya pravartanāditi matiḥ |",
  "SA14n1147:140": "yathetyasmadartha iti sambandho yadi vā yathā'",
  "SA14n1147:141": "vavadita iti |",
  "SA14n1147:142": "brahmacaryamabrahmacaryādviratiḥ |",
  "SA14n1147:143": "vṛttasthaḥ śrutacintāvān bhāvanāyāṃ prayujyate |",
  "SA14n1147:144": "ityanena yathāsambhavaṃ pañcaśikṣāpadādikatvaṃ kathayati |",
  "SA14n1147:145": "bodhāyānuttarabodhinimittam |",
  "SA14n1147:146": "carannityāsaṃsāraṃ sattvārthakaraṇapravṛttatvenotpāditabodhicittasya sarvathā mārgajñatayā kleśāprahāṇamityasyāḥ svabhāvena kleśavaśitāmāsādya dīrghakālaṃ pratipadyamānaḥ sannityanena svabhāvaḥ kathitaḥ |",
  "SA14n1147:147": "anyathā'paripūrṇaiva bodhicaryā syāditi matiḥ |",
  "SA14n1147:148": "avavadito yathāvavādena dānādiṣu pāramitāsu |",
  "SA14n1147:149": "avavādaḥ kṛto'",
  "SA14n1147:150": "vavādi to'",
  "SA14n1147:151": "vavādaṃ dattvā'",
  "SA14n1147:152": "vavādakaḥ kṛta iti vyutpattiḥ |",
  "SA14n1147:153": "kvacidavavādita iti pāṭhaḥ sugamaḥ |",
  "SA14n1147:154": "anuśiṣṭo'nuśāsanyā |",
  "SA14n1147:155": "tatreti teṣu śrāvakeṣu kvacidavasthāyāñcarateti |",
  "SA14n1147:156": "yathoktasvabhāvasya bhūtakoṭerasākṣātkaraṇena prajñopāyakauśalena ca dānādibhiraparigṛhītāsamādāpitāparimocitasattvaparigrahaṇasamādāpanaparimocanādikarma kurvatā sambhṛtasambhāreṇeti kāritramāveditamanyathā'",
  "SA14n1147:157": "dhigamānupapattyā |",
  "SA14n1147:158": "anuttaraṃ tāthāgataṃ jñānamutpāditamadhigatam |",
  "SA14n1147:159": "evaṃ dṛṣṭāntamāvedya dārṣṭāntikamarthamāha |",
  "SA14n1147:160": "evamityādi |",
  "SA14n1147:161": "evamiti tathetyarthaḥ |",
  "SA14n1147:162": "apiśabdānna kevalaṃ bhagavatā'",
  "SA14n1147:163": "smābhirapi mahāśrāvakairavavādānuśāsanībhyāmevānugrahaparīndanānyāyenānuparigrahītavyā anuparivārayitavyāśca |",
  "SA14n1147:164": "tathottarottaraparipākārthaṃ saṃparigrahītavyāḥ saṃparivārayitavyāśceti |",
  "SA14n1147:165": "caśabdo'vadhāraṇārthaḥ |",
  "SA14n1147:166": "ko'tra pratibandho yathā bhagavān pūrvaṃ bodhisattvāvasthāyāṃ śrāvakairanuparigṛhīto bhavadbhirapi śrāvakairanye bodhisattvāstathānuparigrahītavyā iti |",
  "SA14n1147:167": "tatkasya hetorityāśaṅkyāha |",
  "SA14n1147:168": "asmābhirapītyādi |",
  "SA14n1147:169": "ayamāśayo yathā pūrvaśrāvakaiḥ svabuddhānāṃ bodhisattvāvasthāyāmasmadarthe brahmacaryacaraṇaṃ jātamiti pūrvakṛtopakārāvabodhakāraṇena teṣāṃ pratyupakāracikīrṣayā tadantike'",
  "SA14n1147:170": "smadarthaṃ brahmacaryaṃ caran bhagavān bodhisattvāvasthāyāṃ priyatamaḥ śākyamuniranuparigṛhītaḥ |",
  "SA14n1147:171": "asmābhirapi śrāvakaiḥ śākyādhirājasya bodhisattvāvasthāyāmasmadarthe brahmacaryacaraṇaṃ jātamiti pūrvakṛtopakārāvabodhakāraṇena bhagavataḥ pratyupakārābhiprāyādyuṣmadantike'",
  "SA14n1147:172": "nāgatasattvārthaṃ brahmacaryaṃ bodhisattvāḥ priyatamāścaranto'",
  "SA14n1147:173": "nuparigrahītavyāḥ |",
  "SA14n1147:174": "evaṃ hi vayaṃ bhagavataḥ kṛtajñā iti |",
  "SA14n1147:175": "evamanuparigrahe kiṃ bhavatītyāha |",
  "SA14n1147:176": "kṣipramityādi |",
  "SA14n1147:177": "abhisambhotsyante'",
  "SA14n1147:178": "dhigamiṣyanti |",
  "SA14n1147:179": "kvacidabhisambudhyanta iti pāṭhaḥ |",
  "SA14n1147:180": "sa tu nahi tadānīmevābhisambudhyante'",
  "SA14n1147:181": "nuparigṛhītā iti ,",
  "SA14n1147:182": "cintyamityeke |",
  "SA14n1147:183": "avikalakāraṇasampattyā kāryodayavivakṣāyāṃ vartamānanirdeśa ityaparaḥ |",
  "SA14n1147:184": "yathoktameva dhyāmīkaraṇādikaṃ pratipattavyam |",
  "SA14n1147:185": "tathācoktam |",
  "SA14n1147:186": "dhyāmīkaraṇatā bhābhirdevānāṃ yogyatāṃ prati |",
  "SA14n1147:187": "viṣayo niyato vyāptiḥ svabhāvastasya karma ca ||1 iti |",
  "SA14n1147:188": "ādhārādikamevamabhidhāya śrāvakamārgārthamāha |",
  "SA14n1147:189": "atha khalvāyuṣmānityādi |",
  "SA14n1147:190": "tena hīti |",
  "SA14n1147:191": "yasmānmārgajñatādhikāre svamārgaparyantagatimāsādya yānāntaravineyasattvārthaṃ pratyasākṣātkaraṇena sahetukamārgopadeśaparicayakauśalyāt sarvamārgāḥ paripūrayitavyā bodhisattvena tasmāt kāraṇācchrāvakamārgaṃ bhāṣiṣye'",
  "SA14n1147:192": "haṃ kauśika śṛṇviti sambandhaḥ yathā deve varṣatyapyavāṅmukhe ghaṭe na kiñcidapyudakaṃ praviśati tadvattvamavāṅmukho bhūtvā'",
  "SA14n1147:193": "pratipattyā mā śṛṇvityāha |",
  "SA14n1147:194": "sādhu ceti |",
  "SA14n1147:195": "yathottānāśucighaṭe yadudakaṃ praviśati tat sarvamaśucībhavatyakāryopagataṃ tadvattvaṃ viparītapratipattyā śrutamaśucīkurvan mā śṛṇvityāha |",
  "SA14n1147:196": "suṣṭhu ceti |",
  "SA14n1147:197": "yathottānaśucichidraghaṭaṃ praviśatyudakaṃ na tu tiṣṭhati tadvattvamasthirapratipattyā mā śṛṇu kintu tathā śṛṇu yathā paṭutarānubhavadvāreṇa cetasi sthirībhavatītyāha |",
  "SA14n1147:198": "manasi kurviti |",
  "SA14n1147:199": "evaṃ hi śravaṇaṃ saphalamityācāryavasubandhuḥ |",
  "SA14n1147:200": "madhyastho'",
  "SA14n1147:201": "rthīvabhūtvā śṛṇviti yathākramamāha |",
  "SA14n1147:202": "sādhu ca suṣṭhu ceti |",
  "SA14n1147:203": "tathaiva vicārako bhūtvā nirūpayetyāha |",
  "SA14n1147:204": "manasi kurviti |",
  "SA14n1147:205": "anena śrotṛlakṣaṇamāveditamityāryadevaḥ |",
  "SA14n1147:206": "bhāṣiṣye'haṃ ta iti tavānugrahāya prakāśayiṣyāmi |",
  "SA14n1147:207": "kathaṃ bhāṣiṣya ityāha |",
  "SA14n1147:208": "yathetyādi |",
  "SA14n1147:209": "yathā yena prakāreṇa prajñāpāramitāyāṃ śrāvakamārgasvabhāvāyāṃ sthātavyaṃ pratipattavyam |",
  "SA14n1147:210": "evamabhyupagamyedānīmāha |",
  "SA14n1147:211": "śūnyatāyāmiti |",
  "SA14n1147:212": "duḥkhādicaturāryasatyasambandhināmākārāṇāmanupalambhe sāmānyoktāvapi viśeṣapratītiḥ pūrvācāryasampradāyādyanusāreṇa bhavatīti nātra sandehaḥ |",
  "SA14n1147:213": "tadayaṃ saṃkṣepārthaḥ |",
  "SA14n1147:214": "tatrodayavyayadharmitvenānityataḥ |",
  "SA14n1147:215": "sāśravasya vastunaḥ pratikūlatvena duḥkhataḥ |",
  "SA14n1147:216": "evaṃ kṛtvā'nityo'",
  "SA14n1147:217": "pyāryamārgo'",
  "SA14n1147:218": "nāśravatvenāryāṇāmapratikūla iti nāsya duḥkhatvaprasaṅgaḥ |",
  "SA14n1147:219": "pareṇātmanā śūnyatvādanātmataḥ |",
  "SA14n1147:220": "svayamanātmatvena śāntata iti duḥkhasatyākārāḥ |",
  "SA14n1147:221": "phalasyeva bījaṃ mūlahetutvena rogataḥ |",
  "SA14n1147:222": "phalasamudayatvena gaṇḍataḥ |",
  "SA14n1147:223": "duḥkhapratyayatvena śalyataḥ |",
  "SA14n1147:224": "duḥkhaparamparāprabhavatvenātyarthaghātādanyata iti samudayasatyākārāḥ |",
  "SA14n1147:225": "pratyarthikabhūtatvena parataḥ |",
  "SA14n1147:226": "pratyarthikabhāvasya pralopadharmatvāt pralopadharmata iti |",
  "SA14n1147:227": "tayoreva duḥkhasamudayayoḥ pratyekaṃ nirvedākārau |",
  "SA14n1147:228": "svarūpānavasthitatvena calataḥ |",
  "SA14n1147:229": "hetvanapekṣasya prakṛtyaiva bhaṅguratvena prabhaṅgurata iti |",
  "SA14n1147:230": "tayoreva pratyekaṃ virāgākārau |",
  "SA14n1147:231": "aihikāmutrikātaṅkasthānatvena bhayataḥ |",
  "SA14n1147:232": "rakṣaḥprabhṛtīnāmupakramagamyatvenopasargataḥ |",
  "SA14n1147:233": "mahābhūtasaṃkṣobhāśanipātādyupakramāspadatvenopadravataśceti tayoreva pratyekaṃ nirodhākārāḥ |",
  "SA14n1147:234": "evañca kṛtvā' '",
  "SA14n1147:236": "ryaśrāvako nirvide virāgāya nirodhāya ca pratipanno bhavatītyāgamārthaḥ kathitaḥ syāt |",
  "SA14n1147:237": "kleśavisaṃyogatvena nirātmataḥ |",
  "SA14n1147:238": "duḥkhapraśamatvena śāntataḥ |",
  "SA14n1147:239": "sukhaśucivastutvena viviktataḥ |",
  "SA14n1147:240": "nityahitavastutvena śūnyānimittāpraṇihitānabhisaṃskārata iti nirodhasatyākārāḥ |",
  "SA14n1147:241": "nirvāṇapurapariprāpaṇārthena mārgataḥ |",
  "SA14n1147:242": "niḥśeṣakleśapratipakṣarāśibhāvena nyāyataḥ |",
  "SA14n1147:243": "cittasyāviparyāsapratipādanārthena pratipattitaḥ |",
  "SA14n1147:244": "nirabhiniveśanityasthānagamanena nairyāṇikata iti mārgasatyākārāḥ |",
  "SA14n1147:245": "tathāca satyamunā krameṇa mahāyāne kecidākārāḥ paryāyataḥ kecicca svarūpato nirdiṣṭā iti nāśrāvakamārgatvaprasaṅgaḥ |",
  "SA14n1147:246": "tataścaiṣāṃ caturāryasatyasaṅgatānāṃ svabhāvānupalambhabhāvanayā mārgajñatādhikāre śrāvakāṇāṃ mārgo bodhisattvena parijñeya iti |",
  "SA14n1147:247": "asya cārthasaṃkṣepasya pañcaviṃśatisāhasrikāyāṃ spaṣṭamupalabhyamānatvānna vipratipattiḥ kāryā |",
  "SA14n1147:248": "tathācoktam |",
  "SA14n1147:249": "caturṇāmāryasatyānāmākārānupalambhataḥ |",
  "SA14n1147:250": "śrāvakāṇāmayaṃ mārgo jñeyo mārgajñatānaye ||2 ||iti",
  "SA14n1147:251": "śrāvakamārgamabhidhāyaivamuṣmārthamāha |",
  "SA14n1147:252": "tena hītyādi |",
  "SA14n1147:253": "yasmānnirvedhabhāgīyādhigamapurvakaṃ catuḥsatyaparijñānaṃ tasmādbodhisattvenoṣmādhigamārthaṃ rūpaṃ rūpasvabhāvena śūnyam |",
  "SA14n1147:254": "evaṃ vedanādayo yā ca rūpasya śūnyatā yā ca vedanādīnāmadvayametadadvaidhīkāramityabhedato bhāvanīyam |",
  "SA14n1147:255": "ayañcārtho mahāsannāhasannaddhena bhavitavyamityanena kathitaḥ |",
  "SA14n1147:256": "tathāhi madhyamāyāṃ jinajananyāmuktam |",
  "SA14n1147:257": "\"kiyatā bodhisattvo mahāsannāhasannaddho bhavati |",
  "SA14n1147:258": "iha subhūte bodhisattvaḥ śūnyatayā sarvadharmānabhedataḥ pratyavekṣata\"ityādi ||",
  "SA14n1147:259": "tathācoktam |",
  "SA14n1147:260": "rūpādiskandhaśūnyatvācchūnyatānāmabhedataḥ |",
  "SA14n1147:261": "uṣmāṇaḥ",
  "SA14n1147:262": "iti mūrdhārthamāha |",
  "SA14n1147:263": "na rūpe sthātavyamityādi |",
  "SA14n1147:264": "upalambhayogeneti bhāvaḥ |",
  "SA14n1147:265": "eṣāmeva pañcaskandhānāṃ na cakṣupītyādinā na smṛtyupasthāneṣvityādinā na śrotaāpattiphala ityādinā ca yathākramaṃ sāśravobhayānāśravavattvena prabhedaṃ darśayatīti hārakārthaḥ |",
  "SA14n1147:266": "dhātvādīnāñca svarūpalakṣaṇamabhipratītamiti na likhitam |",
  "SA14n1147:267": "yāvanna manovijñāna ityatra yāvadgrahaṇena ghrāṇādivijñānātideśaṃ karoti |",
  "SA14n1147:268": "na buddhatve sthātavyamityanuttarasamyaksambuddhatve yadyādhārātmake rūpādau na sthātavyamevaṃ tarhi vyāvṛttiphalatvāt sarvavākyānāṃ rūpādikamiti tādātmyenāvasthānaṃ prāptamiti kasyacidāśaṅkāniṣedhārthamāha |",
  "SA14n1147:269": "iti hi na rūpamityādi |",
  "SA14n1147:270": "itiśabdastasmādarthe |",
  "SA14n1147:271": "hiśabdaḥ pūrvavat |",
  "SA14n1147:272": "tadayaṃ vākyārtho yasmānnyāyato'",
  "SA14n1147:273": "nupalambhabhāvanayā rūpāderasattvādādhārabhāvanānupapattistasmādeva ca kāraṇāt svarūpavirahe tādātmyenānyathā copagamo na yuktarūpaḥ |",
  "SA14n1147:274": "sannihitavineyajanaviparyāsanirācikīrṣayā tu kathañcidādhārabhāvena nirdeśānna vyāvṛttiphalamāstheyamato mūrdhādhigamārthaṃ sarvathānupalambhabhāvanā rūpādīnāṃ vidheyeti |",
  "SA14n1147:275": "tathācoktam |",
  "SA14n1147:276": "anupalambhena teṣāṃ mūrdhagataṃ matam ||3 || iti",
  "SA14n1147:277": "yāvanmanaḥsaṃsparśajeti |",
  "SA14n1147:278": "atra yāvadvacanena cakṣurvijñānādisaṅgrahaḥ |",
  "SA14n1147:279": "yāvadvijñānadhāturityatra yāvadupādānenārthatvādiparigrahaḥ |",
  "SA14n1147:280": "kṣāntyarthamāha |",
  "SA14n1147:281": "rūpaṃ nityamanityamityādi |",
  "SA14n1147:282": "anityādipadaṃ vyākhyātam |",
  "SA14n1147:283": "tadviparyayeṇa nityādipadaṃ vācyam |",
  "SA14n1147:284": "vipakṣapratipakṣabhedena duḥkhasatyākāropādānaṃ pradhānatvāt sarvābhiniveśanivṛttaye kṛtam |",
  "SA14n1147:285": "śubhamaśubhamiti |",
  "SA14n1147:286": "śubhaṃ praśastamaśubhamapraśastam |",
  "SA14n1147:287": "etacca pariśiṣṭasatyākārasūcanaparam |",
  "SA14n1147:288": "yadyevaṃ sarvākāravigame svabhāvaśūnyameva tarhi prāptamityāśaṅkāvāraṇārthamāha |",
  "SA14n1147:289": "rūpaṃ śūnyamityādi |",
  "SA14n1147:290": "aśūnyavastupratiṣedhena śūnyamityucyate |",
  "SA14n1147:291": "ato yathoditavidhinā vastvabhāvānna nirviṣayapratiṣedho'",
  "SA14n1147:292": "yukta iti matiḥ |",
  "SA14n1147:293": "etaduktam |",
  "SA14n1147:294": "\"kṣāntyādhigamāya rūpādau nityamanityamityādibhirākārairupalambhayogena sarvathāvasthānaṃ na vidheyamityevambhāvanīyami\"ti |",
  "SA14n1147:295": "tathācoktam |",
  "SA14n1147:296": "kṣāntayasteṣu nityādiyogasthānaniṣedhataḥ | iti",
  "SA14n1147:297": "agradharmārthamāha |",
  "SA14n1147:298": "śrotaāpattiphalamityādi |",
  "SA14n1147:299": "asaṃskṛtaprabhāvitamiti |",
  "SA14n1147:300": "tattvato'nutpādasvabhāvatvānmārgasyāsaṃskṛtanirjātaṃ phalaṃ kāryam |",
  "SA14n1147:301": "sāmānyenābhiniveśaniṣedhārthamevaṃ nirdiśya viśeṣeṇāha |",
  "SA14n1147:302": "śrotaāpanno dakṣiṇīya ityādi |",
  "SA14n1147:303": "viśiṣṭapuṇyakṣetratvena mukhyato dakṣiṇārhatvāddakṣiṇīyaḥ |",
  "SA14n1147:304": "saptakṛtvo bhavaparama iti |",
  "SA14n1147:305": "kartavyaśeṣatayā pareṇa prakarṣeṇa yāvat saptavārānsaṃsāravāsanimnaḥ |",
  "SA14n1147:306": "apariniṣṭhitatvādityādi |",
  "SA14n1147:307": "aparisamāptakāryatvātsakṛdekavāram |",
  "SA14n1147:308": "imam manuṣyalokamāgamya saṃprāpya duḥkhasya rāgādikleśagaṇasyāntaṃ vināśaṃ kariṣyati |",
  "SA14n1147:309": "tatraivāntarābhavādyavasthāyām |",
  "SA14n1147:310": "ihaiveti |",
  "SA14n1147:311": "yasminneva janmanyarhañjātastasminnevetyarthaḥ |",
  "SA14n1147:312": "anupadhiśeṣanirvāṇadhātāviti |",
  "SA14n1147:313": "na vidyanta upadhayaḥ skandhāḥ sarvarāgādiprahāṇāvaśeṣībhūtatvena śeṣā yasminnirvāṇe tattathoktam |",
  "SA14n1147:314": "nirvāntyasminsarve vikalpā iti nirvāṇaṃ tathatā |",
  "SA14n1147:315": "tadeva dhātustadālambanabhāvenāryāṇāṃ niṣpatterheturatastasminniti yojanīyam |",
  "SA14n1147:316": "śrotaāpanna ityādi |",
  "SA14n1147:317": "caturvidhaphalasthopādānena nāntarīyakatayā pratipannakāvasthāścatastro'",
  "SA14n1147:318": "pi grāhyāstena śrāvakabhūmiraṣṭaprakārā bhavati |",
  "SA14n1147:319": "yasya ca pudgalasya yāvanmātrakleśaprakāraprahāṇena pratipannakatvādivyavasthā tatprāgevoktamiti na punarupanyasyate |",
  "SA14n1147:320": "pratyekabuddha ityādyuddeśapadaṃ nirdiśannāha |",
  "SA14n1147:321": "pratyekabuddho'",
  "SA14n1147:322": "tikrametyādi |",
  "SA14n1147:323": "ātmānamekaṃ pratinimittabhūtaṃ svabodhiṃ buddhavān svayamiti pratyekabuddhaḥ naivaṃ śrāvake'",
  "SA14n1147:324": "pi prasaṅgastasya paropadeśasāpekṣatvāt |",
  "SA14n1147:325": "na ca samyaksambuddhe'",
  "SA14n1147:326": "pi prasaṅgastasya sarvākārajñatāyāḥ sarvasattvārthoddeśena viśiṣṭatvāt |",
  "SA14n1147:327": "anena ca navamī pratyekabuddhabhūmiruktā |",
  "SA14n1147:328": "grāhyārthavikalpaprahāṇena śrāvakabhūmimatikramyollaṃdhya grāhakārthavikalpāprahāṇenānuttarabuddhabhūmimaprāpyānadhigamya |",
  "SA14n1147:329": "tathaiva buddho dakṣiṇīya iti |",
  "SA14n1147:330": "na sthātavyamiti padaṃ vivṛṇvannāha |",
  "SA14n1147:331": "buddha ityādi |",
  "SA14n1147:332": "pṛthagjanabhūtamiti |",
  "SA14n1147:333": "adhimukticaryābhūmim |",
  "SA14n1147:334": "aprameyāṇāmityādi |",
  "SA14n1147:335": "pratyakṣādipramāṇena pramātumaśakyatvādaprameyāṇām |",
  "SA14n1147:336": "ekatvādisaṅkhyārahitatvenāsaṅkhyānām |",
  "SA14n1147:337": "etena yatra kvacidvinayādau subhadrāntapratiniyatasattvārthakaraṇamuktam |",
  "SA14n1147:338": "tadābhiprāyikamityupapannam |",
  "SA14n1147:339": "yadvātra lokadhātāvarthakriyāmadhikṛtya taduktamanyatra tu nirmāṇameghaiḥ sarvalokadhātuṣu sattvārthakāraṇādaprameyādivacanamaviruddham |",
  "SA14n1147:340": "athavā'nyādevedaṃ prativiśiṣṭaṃ mahāyānasaṃjñitaṃ yānāntaraṃ gāmbhīryādiyuktamato'",
  "SA14n1147:341": "tra vilakṣaṇaiva deśaneti na yānāntareṇa saha virodho vācyaḥ |",
  "SA14n1147:342": "tathānyatrāpyevaṃjātīyakeṣvartheṣvayameva parihāro grāhyaḥ |",
  "SA14n1147:343": "sattvānāmarthaṃ kṛtveti |",
  "SA14n1147:344": "keṣāṃciddānādibhirabhyudayadharmaṃ niṣpādya parinirvāpyeti śrāvakādinirvāṇe kāṃścinniḥśreyasadharme pratiṣṭhāpya |",
  "SA14n1147:345": "śrāvakapratyekabuddhasamyaksambuddhatvaniyatāniti yasya kuśalanirvedhabhāgīyāderadhigamānniyamenābhyudayaniḥśreyasadharmo prāpyate tatra hetau sthāpanādanyānniyatānniyatagotrasthāniti yāvat |",
  "SA14n1147:346": "buddhabhūmāvityanena samantaprabhā daśamī buddhabhūmiḥ kathitā |",
  "SA14n1147:347": "buddhakṛtyamiti dharmacakrapravartanam |",
  "SA14n1147:348": "buddhaparinirvāṇeneti śrāvakādyasādhāraṇaparinirvāṇena |",
  "SA14n1147:349": "etacca parinirvāṇamiṣṭaṃ nirmāṇakāyena |",
  "SA14n1147:350": "kuta etat |",
  "SA14n1147:351": "āgamādyuktitaśca |",
  "SA14n1147:352": "tathā hi ye samagrasthitihetavaste nityamuparatasthitidharmāṇo na bhavanti |",
  "SA14n1147:353": "yathā saṃpūrṇadahanendhanādisamagrasthitikāraṇā dhūmādayaḥ |",
  "SA14n1147:354": "samyagāsaṃsāramavikalasthitihetavaśca buddhā bhagavanta iti |",
  "SA14n1147:355": "sthitivicchedavyāpakenāsamagrasthitihetutvena viruddhasya samagrasthitihetutvasyeha vidhānādvyāpakaviruddhopalabdhiḥ |",
  "SA14n1147:356": "kathaṃ hetusiddhiriti ceducyate |",
  "SA14n1147:357": "sthitihetuvaikalyaṃ sattvārthasaṃpādanaśaktiparikṣayānmahākaruṇāvyapagamādāyuḥsaṃskārāvasthāpanavaśitābhraṃśāñjīvitendriyavipākakarmamaryādānādbuddhavineyasattvābhāvato vā bhavet |",
  "SA14n1147:358": "tatra śāsturavyāhataśaktijñānapratijñānānna prathamo vikalpaḥ |",
  "SA14n1147:359": "ko hi tasyānyathā khaṅgāderviśeṣaḥ syāt |",
  "SA14n1147:360": "dīrghakālābhyāsena śrotriyajoṭiṅganairghṛṇyavatsātmīkṛtatvānmahākṛpāyāḥ |",
  "SA14n1147:361": "na yatnena vinā hāniryatnastu nādoṣadarśanādvivṛddhatadrasāsvādalampaṭasya tasyāmeva buddheḥ pakṣapātāditi |",
  "SA14n1147:362": "nāpi dvitīyo vikalpaḥ saṃbhavati |",
  "SA14n1147:363": "ṛddhipādābhyāsakāṣṭhāvasānagamanāt |",
  "SA14n1147:364": "na vikalpastṛtīyo'",
  "SA14n1147:365": "pi yuktisaṅgataḥ |",
  "SA14n1147:366": "tathā hyuktam |",
  "SA14n1147:367": "\"yasya kasyacidānanda catvāra ṛddhipādā āsevitā bhāvitā bahulīkṛtā ākāṅkṣan sa kalpaṃ vā tiṣṭhet kalpāvaśeṣaṃ vā,",
  "SA14n1147:368": "tathāgatasyānanda catvāra ṛddhipādā āsevitā bhāvitā bahulīkṛtā ākāṅkṣan sa tathāgatakalpaṃ vā tiṣṭhet kalpāvaśeṣaṃ veti\" |",
  "SA14n1147:369": "jīvitaphalakarmasaṃkṣayo'",
  "SA14n1147:370": "pi nānalpakalpopacitaprāṇātipātaprativiraterabhyastānantopāyadānapāramitasya guroḥ sambhāvyate |",
  "SA14n1147:371": "ayaṃ hi hetuphalayoḥ dharmo yat prakṛṣṭāddhetoḥ prakṛṣṭaṃ phalamaprakṛṣṭāccāprakṛṣṭamiti |",
  "SA14n1147:372": "anyathā kāraṇaprakarṣābhyāṃ kārye tadasambhavānnopakāryopakārakabhāvo bhavet |",
  "SA14n1147:373": "tadgatabhedānapekṣaṇāt |",
  "SA14n1147:374": "asti ca śāsturamitajīvitakāraṇamanavadyāmitaparabadhaviratyādīti kathamabdaśatamapyanavasthānam |",
  "SA14n1147:375": "sarvasyaivāsya sarvajñatāphalamiti cet nābhimukhyena dīrghakālajīvitaphalasaṃvarṇanāt |",
  "SA14n1147:376": "prāṇātipātaviratidānapāramitayorhyanvayavyatirekābhyāmanalpamāyuḥ phalamupavarṇitam |",
  "SA14n1147:377": "yaśca yasyābhimukhyena heturvarṇyate sa paripuṣṭapratyayasamavadhānena |",
  "SA14n1147:378": "tadutpādayannevānyasyāpi yadi nimittatāṃ pratipadyate tadā na doṣaḥ |",
  "SA14n1147:379": "na tvasakṛdviniścitaṃ phalamapahāyānyadutpādayati sakṛdapyatajjanakatvaprasaṅgāt |",
  "SA14n1147:380": "kiñca dharmatatvābhyāsavaśādeva sarvākārajñatopajāyate |",
  "SA14n1147:381": "puṇyasambhārastu tasya viśiṣṭāśrayotpādanādānuguṇyamāpadyate |",
  "SA14n1147:382": "tasmāt sāhasamātraṃ puṇyaparikṣayādbhagavato maraṇavarṇanam |",
  "SA14n1147:383": "syānmatistathāgatavineyasattvāsambhavāt parinirvāṇamiti |",
  "SA14n1147:384": "tadatra cintyam |",
  "SA14n1147:385": "kiṃ buddharūpavineyā eva sattvā vidyante kiṃ vā rūpāntaravineyā apīti |",
  "SA14n1147:386": "yadi pūrvaḥ pakṣastadā śakrādirūpasandarśanavineyajanasambhavāttādrūpyeṇa kinnāvatiṣṭhet |",
  "SA14n1147:387": "āśrayante hi dayāvidheyacetasaśceṣṭāntaramapi janahitasampādanāya yathā bhagavataiva cakravartirūpamāsthitam |",
  "SA14n1147:388": "na ca śakrādirūpavineyābhāvo'",
  "SA14n1147:389": "pi jñāpakābhāvāt |",
  "SA14n1147:390": "śakrādīnāṃ paropakārābhāvaprasaṅgācca |",
  "SA14n1147:391": "api ca |",
  "SA14n1147:392": "ekatra lokadhātau buddharūpavineyajanābhāve'",
  "SA14n1147:393": "pi lokadhātvantareṣvaparimiteṣu tadbhāvāt kimasya parinirvāṇam |",
  "SA14n1147:394": "dhātvantare'",
  "SA14n1147:395": "pi te na sambhavantīti cet |",
  "SA14n1147:396": "tadidamajñāpakaṃ nahīdaṃ paṭhyate kvacit sarveṣveva lokadhātuṣu buddharūpasandarśanavineyāḥ sattvā na santīti |",
  "SA14n1147:397": "atha matam |",
  "SA14n1147:398": "niyamato na santi |",
  "SA14n1147:399": "sattve hi parārthavṛtteḥ kiṃ parinirvāṇamiti |",
  "SA14n1147:400": "nanvidameva na siddhaṃ parinirvṛta iti |",
  "SA14n1147:401": "yasmādekatra dhātau buddharūpasandarśanavineyāsattve nirvāṇopadarśanavineyajanānugrahavidhānāyopadarśitanirvṛtirapyanyatrāvikalaṃ jātibodhidharmacakrapravartanādyupadarśayatītyayaṃ samayaḥ |",
  "SA14n1147:402": "yathoktam |",
  "SA14n1147:403": "na buddhaḥ parinirvāti dharmo'",
  "SA14n1147:404": "ntarhīyate na ca |",
  "SA14n1147:405": "sattvānāṃ paripākāya nirvāṇaṃ tūpadarśayet |",
  "SA14n1147:406": "anyaccānye'",
  "SA14n1147:407": "pi tāvat sādhavo bodhibhavabhāvinaḥ |",
  "SA14n1147:408": "kṛpādāridrye'",
  "SA14n1147:409": "pi satyadhanapālanāya pratijñātārthanirvahaṇamavaśyaṃ tayā sarvaśaktiparikṣayeṇāpi sampādayanto dṛśyante |",
  "SA14n1147:410": "tathāgatāstu sakalasādhujanacūḍāmaṇayaḥ samuttīrṇabhavabhayāḥ sātmīkṛtahrīsatyakṛpādharmāṇo'",
  "SA14n1147:411": "pratihatajñānaśaktayo na sampādayantīti kaḥ punaḥ sacetanaḥ śraddadhyāt |",
  "SA14n1147:412": "pratijñātañca taiḥ sattvānāmatyantaduḥkhanirmokṣaṇam |",
  "SA14n1147:413": "tathā hi bhagavatā pūrvaṃ praṇihitam |",
  "SA14n1147:414": "anena puṇyena tu sarvadarśitā-",
  "SA14n1147:415": "mavāpya nirjitya ca doṣavidviṣaḥ |",
  "SA14n1147:416": "jarārujāmṛtyumahormisaṅkulāt",
  "SA14n1147:417": "samuddhareyaṃ bhavasāgarājjagat | iti",
  "SA14n1147:418": "na ca jagacchabdena katipayasattvagrahaṇaṃ nyāyyam |",
  "SA14n1147:419": "mā bhūta sarvasattvālambanābhāvo mahākaruṇāyā iti |",
  "SA14n1147:420": "ataśca yāvadeko'",
  "SA14n1147:421": "pi sattvo'",
  "SA14n1147:422": "ste na tāvannirvāṇaṃ kṛpāśayasya yuktam |",
  "SA14n1147:423": "na sambhavatyaparyantatvāt sarvasattvānāṃ saṃsārādabhyuddharaṇamiti cet |",
  "SA14n1147:424": "ata eva dayāmayasya tadāśayasyāparyantamevāvasthānamanyathā na pratijñānurūpamanuṣṭhānaṃ bhavet |",
  "SA14n1147:425": "na ca mahākaruṇānurūpam |",
  "SA14n1147:426": "tathā hīyaṃ mahākaruṇā sarvasattvaduḥkhaparitrāṇecchākārā tadasyāḥ subhāvitāyāḥ kuto'",
  "SA14n1147:427": "kāṇḍa eva vicchedaḥ |",
  "SA14n1147:428": "syānmatiḥ |",
  "SA14n1147:429": "na vicchedaḥ kintu ye tatkālabhāvino buddhavineyāḥ subhadrāntāste sarve vinītāḥ |",
  "SA14n1147:430": "ye cānye kālāntareṇa paripakvasantatayo bhaviṣyanti |",
  "SA14n1147:431": "tadarthakaraṇāyānya eva tathāgatāḥ krameṇotpatsyante |",
  "SA14n1147:432": "tatastaddhitasampādanāyānyameva kañcidbodhisattvamabhiṣicya parinirvāti |",
  "SA14n1147:433": "anyathāntarāle'",
  "SA14n1147:434": "parārthavṛtternirarthakamavasthānaṃ bhavediti |",
  "SA14n1147:435": "tadayuktam |",
  "SA14n1147:436": "buddhavineyasattvābhāvasyāsiddhatvāt |",
  "SA14n1147:437": "sarvalokadhātuṣu kriyāntaravineyajanabhāvācca |",
  "SA14n1147:438": "yathoktaṃ prāk |",
  "SA14n1147:439": "na cānarthakamavasthānaṃ tadarthakaraṇāyaivāvasthānāt |",
  "SA14n1147:440": "yathā śākyādhirājasyaiva subhadrapratīkṣayā katipayakṣaṇāvasthānamabhūt |",
  "SA14n1147:441": "svalpataraḥ sa kāla ityapi na samyak |",
  "SA14n1147:442": "yenābhipretaphalāhitacetaso na kālasya dairdhyamadairdhyaṃ vā gaṇayanti |",
  "SA14n1147:443": "kālāntareṇa paripakvasantatiṣvapara eva samartho bhaviṣyatītyanuttaram |",
  "SA14n1147:444": "yasmādevaṃ bodhicittotpādane'",
  "SA14n1147:445": "pi na yatnaḥ prāpnoti bahūnāṃ lokābhyuddharaṇāśayānāṃ vyāpāradarśanādetaireva vyāpṛtāḥ kimatra mayā kartavyamityāśayāt |",
  "SA14n1147:446": "kāruṇikatvādimāṃ gaṇanāmakṛtvā vṛttiścet |",
  "SA14n1147:447": "atyantāvasthāne kasmādgaṇānāmārabhante |",
  "SA14n1147:448": "yuktā hi tasyāmavasthāyāmagaṇanā sātmīkṛtatvādvṛttihetoḥ karuṇāyāḥ |",
  "SA14n1147:449": "tasmāt",
  "SA14n1147:450": "alpakalpāsaṃkhyeyabhāvanāparivarddhitāḥ |",
  "SA14n1147:451": "tiṣṭhantyeva parādhīnā yeṣāṃ tu mahatī kṛpā ||",
  "SA14n1147:452": "guṇamayamūrtestu bhagavato'",
  "SA14n1147:453": "tyantocchedalakṣaṇāyāṃ parinirvṛtāviṣyamāṇāyāṃ taccharaṇārtho'",
  "SA14n1147:454": "pi nedānīntanānāmupapadyate |",
  "SA14n1147:455": "tathāhi trāṇārthaḥ śaraṇārtho varṇyate yaśca buddhaṃ bhagavantaṃ śaraṇaṃ gacchati |",
  "SA14n1147:456": "so'śaikṣān buddhakārakāndharmān śaraṇaṃ gacchati |",
  "SA14n1147:457": "pradīpapravandhasyeva buddhakārakāśaikṣadharmātmakajinātyantapratyastamaye kutasteṣāṃ trātuṃ sāmarthyam |",
  "SA14n1147:458": "sāmarthyasambhave'",
  "SA14n1147:459": "nirvṛtiprasaṅgaḥ sāmarthyalakṣaṇatvādvastunaḥ |",
  "SA14n1147:460": "atītārthasthitasya na śaktirvyāhanyata iti cet |",
  "SA14n1147:461": "nātītasya tādrūpyeṇāstitve vartamānatāprāpteḥ |",
  "SA14n1147:462": "tathā ca saivāpratiṣṭhitanirvāṇasiddhiḥ |",
  "SA14n1147:463": "samastarūpapratyastamaye vā kimavaśiṣyate |",
  "SA14n1147:464": "atha matam |",
  "SA14n1147:465": "tadupadiṣṭasya pravacanaratnasya trātumadyāpi sāmarthyamastīti tasyāpi sāmarthyamucyata iti |",
  "SA14n1147:466": "yadyevaṃ na mukhyaṃ tarhi taccharaṇaṃ syāt |",
  "SA14n1147:467": "na hi tatkāryasya sāmarthyaṃ tasya bhavati |",
  "SA14n1147:468": "svabhāvabhedāt |",
  "SA14n1147:469": "tasya cādhunā sāmarthyamekāntena na pracyutamiṣyata iti |",
  "SA14n1147:470": "nānupacaritastaccharaṇārtho'sti |",
  "SA14n1147:471": "ko vāyamāgamadharāṇāmasthānanirbandho yadamī niṣkāraṇavairiṇo yuktyā gamāntaropetamapyābhiprāyikamāgamārthamullaṅkhya bhagavannirvṛtipratipādanāya sotsāhāḥ santiṣṭhante |",
  "SA14n1147:472": "bhagavataḥ parinirvāṇābhāve kathaṃ dhātavo dṛśyanta iti cet |",
  "SA14n1147:473": "nāpi dhātūnāmayogo bhagavadādhipatyādeva tadvineyānāṃ prasādāyatanadhātupratibhāsanāt |",
  "SA14n1147:474": "paramārthastu dhātavo neṣyanta eva |",
  "SA14n1147:475": "māyopamajñānamayakāyatvānmunīnāmakaluṣadhiyāmāsaṃsārāvasthānācca |",
  "SA14n1147:476": "yathoktaṃ suvarṇaprabhāsottamasūtre |",
  "SA14n1147:477": "yadā śaśaviṣāṇena niśreṇī sukṛtā bhavet |",
  "SA14n1147:478": "svargasyārohaṇārthāya tadā dhāturbhaviṣyati ||",
  "SA14n1147:479": "anasthirudhire kāye kuto dhāturbhaviṣyati |",
  "SA14n1147:480": "ityevaṃ nāsiddho hetuḥ |",
  "SA14n1147:481": "sapakṣabhāvānna viruddhaḥ |",
  "SA14n1147:482": "avikale kāraṇe sati kāryāsambhavāyogo bādhaka iti viparyaye bādhakapramāṇānnānaikāntikaḥ |",
  "SA14n1147:483": "atha matam |",
  "SA14n1147:484": "āsaṃsārāvasthitau mahāmuneravyāhatajñānaśaktikasyāparatathāgatotpādo vyartha ityadoṣo yasmādavyāhatajñānaśaktitve'",
  "SA14n1147:485": "pi yaugapadyenāpi bahubuddharūpavineyasattvārtheṣu bhagavantastathāgatāstulyakāraṇavṛttitvācchilāvastabdhamaṇḍūkoddharaṇena pṛthagjanabhūmisthitā iva dayālavaḥ pravartante |",
  "SA14n1147:486": "nāpyaparatathāgatotpāde pūrvatathāgatajñānaśaktirvyāhateti vaktavyam |",
  "SA14n1147:487": "ekatra sannipatyāpi tadrūpasannipātavineyajanasambhave sattvārthakaraṇāt |",
  "SA14n1147:488": "tathāhyekasyāvyāhatajñānaśaktisadbhāvenāpareṇa tattulyahetunā tathā na bhavitavyamiti nyāyyam |",
  "SA14n1147:489": "na hyekaḥ sūrirbhūta ityaparaistatsamānanimittairna bhavitavyam |",
  "SA14n1147:490": "syāt matirekatathāgatāvineyatve sarveṣāmavineya iti naivam |",
  "SA14n1147:491": "yasmādekasya bhagavato'",
  "SA14n1147:492": "vineyatvena tulyasambhāratayā bahūnāmapi tathāgatānāṃ pratyekamekaikarūpeṇāvineyo'",
  "SA14n1147:493": "pi sannanirmitabahubuddharūpavineyaḥ syāmiti |",
  "SA14n1147:494": "tathāvidhapraṇidhānādikāraṇasamākṣiptatvena yugapatsarveṣāmeva vineyo bhavati |",
  "SA14n1147:495": "ata eva svaparipācitasattvavinayāsambhavānnāpi śrāvakairvā samānatvamavaseyam |",
  "SA14n1147:496": "ata evaṃ tadrūpasannipāta vineyajanāsambhavānnaikasmin samavadhānamata eva ca naikalokadhātau yugapadbahutathāgatotpattiḥ |",
  "SA14n1147:497": "tatsambhave'",
  "SA14n1147:498": "pi na virodho'",
  "SA14n1147:499": "pagatamātsaryerṣyādimalānām |",
  "SA14n1147:500": "tathā hi tairitthaṃ praṇihitam |",
  "SA14n1147:501": "yathā yathārthasampattirbhavyānāmupapatsyate |",
  "SA14n1147:502": "tathā tathāvabhāso'",
  "SA14n1147:503": "pi bhūyādasmatsamāśrayāt ||",
  "SA14n1147:504": "ityalamatiprasaṅgena |",
  "SA14n1147:505": "nyāyopapannatathāgatanirmāṇakāyaparinirvāṇe'",
  "SA14n1147:506": "pyasthānānupapattirityabhiprāyavān yadītyādyanuvādapūrvakamāha |",
  "SA14n1147:507": "tatkathaṃ punarityādi |",
  "SA14n1147:508": "yadyevanna sthātavyam |",
  "SA14n1147:509": "tadānena bodhisattvena kathaṃ kena punaḥ prakāreṇa sthātavyaṃ pratipattavyam |",
  "SA14n1147:510": "śikṣitavyam |",
  "SA14n1147:511": "pratipattyā saṃpādayitavyam |",
  "SA14n1147:512": "kiṃśabdasya kṣepābhidhāyitvānnaiva kenacitprakāreṇetyarthaḥ |",
  "SA14n1147:513": "tadvacanenaiva parihāraṃ dāpayitumāha |",
  "SA14n1147:514": "tatkiṃ manyasa ityādi |",
  "SA14n1147:515": "yattathāgatasthānaṃ tat kiṃ tvaṃ manyase budhyase |",
  "SA14n1147:516": "yadi sa kathayetyāha |",
  "SA14n1147:517": "kketyādi |",
  "SA14n1147:518": "api tūpālapsye tvetyādi |",
  "SA14n1147:519": "prathamaparivarte yaduktaṃ tadanena pratipāditamiti grāhyam |",
  "SA14n1147:520": "sthānaśabdasya yathārutatvena doṣa ityabhiprāyāt prativacanamāha |",
  "SA14n1147:521": "na kvacidityādi |",
  "SA14n1147:522": "nanu gṛdhrakūṭādau sthito'",
  "SA14n1147:523": "pi bhagavān kathaṃ na kvacitsthita iti |",
  "SA14n1147:524": "tat kasya hetorityāśaṅkyāha |",
  "SA14n1147:525": "apratiṣṭhitamānasa ityādi |",
  "SA14n1147:526": "yasmādbodhisattvo'",
  "SA14n1147:527": "bhisambudhya tattvato dharmāṇāmanidarśanādapratiṣṭhitaṃ mānavamānasamasyetyapratiṣṭhitamānasastathāgataḥ |",
  "SA14n1147:528": "tasmānna kvacidupalambhayogena sthita iti pūrveṇa sambandhaḥ |",
  "SA14n1147:529": "tadeva kathayannāha |",
  "SA14n1147:530": "sa naivetyādi |",
  "SA14n1147:531": "saṃskṛta iti |",
  "SA14n1147:532": "kāmādike |",
  "SA14n1147:533": "asaṃskṛta iti |",
  "SA14n1147:534": "tathatādike |",
  "SA14n1147:535": "tatra na sthitastattvato vastvanupalambhāt |",
  "SA14n1147:536": "na ca tato vyutthita iti |",
  "SA14n1147:537": "naivaṃ tatrāsthito nirviṣayasya naño'prayogāt |",
  "SA14n1147:538": "saṃvṛtyā sthānamasthānaṃ vā prajñaptaṃ bhagavata iti matiḥ |",
  "SA14n1147:539": "evamasmābhirapi pāramārthikābhiniveśaniṣedhena saṃvṛtyā sarvatrāvasthānādikaṃ vidhīyate |",
  "SA14n1147:540": "yathā tvayoktamato na sarvathā'",
  "SA14n1147:541": "vasthānānupapattiriti tadvacanenaiva pariharannāha |",
  "SA14n1147:542": "evamevetyādi |",
  "SA14n1147:543": "evamevetyanantaroktakrameṇaivetyarthaḥ |",
  "SA14n1147:544": "tadeva vibhājayannāha |",
  "SA14n1147:545": "yathetyādinā |",
  "SA14n1147:546": "na sthitaḥ kṣaṇikānityavastvabhāvāt |",
  "SA14n1147:547": "nāsthito nirviṣayapratiṣedhāsambhavāt |",
  "SA14n1147:548": "na viṣṭhitaḥ prabandhānityavastuno'",
  "SA14n1147:549": "sattvānna visadṛśīṃ sthitimanuprāptaḥ |",
  "SA14n1147:550": "nāviṣṭhitastathaiva pratiṣeṣāsambhavāt |",
  "SA14n1147:551": "evamanena śikṣitavyamiti |",
  "SA14n1147:552": "prayogāvasthāyāṃ tathā sthāsyāmīti |",
  "SA14n1147:553": "tathā śikṣiṣya iti maulāvasthāyāmevamanena śikṣitavyamiti pūrveṇa sambandhaḥ |",
  "SA14n1147:554": "susthito'sthānayogeneti |",
  "SA14n1147:555": "viśeṣādhigamalābhena suṣṭhu sthito māyāpuruṣasyevānabhiniveśayogena pṛṣṭhāvasthāyāmevamanena śikṣitavyamityatrāpi sambandhaḥ |",
  "SA14n1147:556": "vistareṇa pratipattimevaṃ nirdiśyopasaṃharannāha |",
  "SA14n1147:557": "evamatretyādi |",
  "SA14n1147:558": "tatra kiṃ bhavatītyādi |",
  "SA14n1147:559": "evambhāvanādhigatāgradharmātmakena prajñāpāramitāvihāreṇa viharatyata eva cāvirahito'",
  "SA14n1147:560": "nena manasikāreṇa bhavati |",
  "SA14n1147:561": "itiśabdaḥ prakaraṇasamāptyarthaḥ |",
  "SA14n1147:562": "tadayaṃ vākyārthaḥ |",
  "SA14n1147:563": "yasmāttathāgatena bodhimabhisambudhya tattvato na keciddharmāḥ samupalabdhāstasmānmāyāsvabhāvā evāmī bhāvāḥ pratibhāntīti |",
  "SA14n1147:564": "pramāṇapuruṣā darśanakāraṇopapannānupalambhabhāvanayā'",
  "SA14n1147:565": "gradharmādhigamārthaṃ vistareṇa śrotaāpattiphalapratipannakatvādidaśabhūmiṣvabhiniveśayogānna sthātavyamityevaṃ bhāvanīyamiti |",
  "SA14n1147:566": "tathā coktam |",
  "SA14n1147:567": "daśabhūmīḥ samārabhya vistarāsthānadeśanāt |",
  "SA14n1147:568": "agradharmagataṃ proktamāryaśrāvakavartmani ||",
  "SA14n1147:569": "tatkasyahetorbuddhena buddhā dharmāsamīkṣaṇāt | iti",
  "SA14n1147:570": "śrāvakamārgānantaraṃ pratyekabuddhānāṃ mārgābhidhāne nyāyaprāpte'",
  "SA14n1147:571": "pi śrāvakebhyaḥ kathaṃ prativiśiṣṭāste yena teṣāṃ mārgabheda ityāśaṅkya vaiśiṣṭyapratipādanārthaṃ tāvadāha |",
  "SA14n1147:572": "atha khalu tatra parṣadītyādi |",
  "SA14n1147:573": "yāni tānīti nipātasamudāyatvena yāni kānicit pūrvopaśrutānītyarthaḥ |",
  "SA14n1147:574": "yakṣarutānīti |",
  "SA14n1147:575": "teṣāṃ yakṣāṇāṃ svasaṅketapratītaye rutāni |",
  "SA14n1147:576": "padāni rutasamudāyāḥ |",
  "SA14n1147:577": "mantritāni yāvadāvivakṣitārthaparisamāptirmahāvākyānītyarthaḥ |",
  "SA14n1147:578": "pravyāhṛtāni |",
  "SA14n1147:579": "tatra tatra kathāmārge praśnaprativacanāni |",
  "SA14n1147:580": "tāni vijñāyante jalpyamānānīti |",
  "SA14n1147:581": "saṅketavaśāduccāryamāṇāni |",
  "SA14n1147:582": "tāni sārthakānyavabudhyante |",
  "SA14n1147:583": "na punaridamityādi |",
  "SA14n1147:584": "śrāvakāḥ paropadeśasāpekṣāḥ svabodhiṃ budhyanta ityāgamaḥ |",
  "SA14n1147:585": "pratyekabuddhāḥ punaḥ svayaṃ pūrvaśrutādyabhisaṃskāreṇa paropadeśaṃ pratyanapekṣāḥ svabodhimadhigacchantyatasteṣāṃ buddhādyupadeśanairarthakamityekaṃ vaiśiṣṭyam |",
  "SA14n1147:586": "yatastasmātkāraṇāt pratyekabuddhānadhikṛtya yadbhāṣaṇādi na tat sārthakaṃ vijñāyata iti vākyārthaḥ |",
  "SA14n1147:587": "bhāṣata ityādi vyākhyātam |",
  "SA14n1147:588": "athavā'dhīṣṭadeśanā bhāṣaṇam |",
  "SA14n1147:589": "pṛṣṭaprativacanaṃ pravyāhāraḥ |",
  "SA14n1147:590": "etadevobhayaṃ sammūḍhānadhikṛtya deśanā pramattānadhikṛtyāpyupadeśanā,upadeśaḥ |",
  "SA14n1147:591": "ayañca vitarko devaputrāṇāṃ tathāgatānubhāvādutpanno'",
  "SA14n1147:592": "vaseyo'",
  "SA14n1147:593": "nyathā na pratyekabuddhānārabhyāryasubhūtinā kiñciduktamiti teṣāṃ kathamayaṃ vikalpaḥ syāt |",
  "SA14n1147:594": "yoniśovitarka ityanumatyarthamāha |",
  "SA14n1147:595": "na vijñāyata ityādi |",
  "SA14n1147:596": "na vijñāyata iti yaduktaṃ tat sādhūktamiti śeṣaḥ |",
  "SA14n1147:597": "dvirabhidhānantu |",
  "SA14n1147:598": "vismaye ca vivāde ca kope dainye'vadhāraṇe |",
  "SA14n1147:599": "prasādane praharṣe ca vākyamekaṃ dvirucyate ||",
  "SA14n1147:600": "iti vacanādyathāsambhavaṃ vismayāvadhāraṇādau grāhyam |",
  "SA14n1147:601": "kathaṃ sādhūktamityāha |",
  "SA14n1147:602": "tathā hītyādi yasmādaśrotṛsaṃskārakaṃ vākyaṃ bruvāṇaḥ kathaṃ nonmattaḥ syāditi nyāyena svayambodhātsvayaṃbhuvāṃ bodhāya na kiñcidatra bhāṣaṇādi śrūyate |",
  "SA14n1147:603": "tasmāttadarthāya yadbhāṣaṇādi tanna vijñāpaya iti sādhūktam |",
  "SA14n1147:604": "sālāpadharmadeśanayā parān kuśale śrāvakāḥ pravartayantīti śabdoccāraṇadharmadeśanayā śrotṛbhiḥ kriyate vaktṛjñānasāmarthyāvabodhaḥ |",
  "SA14n1147:605": "pratyekabuddhāḥ punarjñeyāvaraṇaikadeśagrāhyavikalpaprahāṇādaśabdoccāradharmadeśanayā svādhigatajñānādisāmarthyena parān daśakuśalādau pravartayantyatasteṣāṃ jñānasya parānavabodhatayā gāmbhīryaṃ dvitīyaṃ vaiśiṣṭyamiti kṛtvā vacanātmakamapi kāryaliṅgabhāṣaṇādi na kiñcidatra tajjñānasvarūpapratipādanāya sūcyate |",
  "SA14n1147:606": "atadrūpaparāvṛtavastumātraprasādhanānnirdiśyate |",
  "SA14n1147:607": "yatastasmādapi kāraṇānna vijñāyata iti sādhūktam |",
  "SA14n1147:608": "pratyekabuddhānāṃ svayambodhāt paropadeśanairarthakamityevaṃ rūpaṃ vitarkaṃ parihāradvāreṇa parihariṣyatyevāyamāryasubhūtirityasmākaṃ ceto jātaṃ yāvat tamaparihṛtyānyadeva jñānagāmbhīryaṃ kathayatītyāhurdevaputrāḥ |",
  "SA14n1147:609": "uttānītyādi |",
  "SA14n1147:610": "bataśabdo'vadhāraṇe |",
  "SA14n1147:611": "pudgalanairātmyanirjātatvena tīrthikānāmagocaratvācchrāvakajñānaṃ dūram |",
  "SA14n1147:612": "tasmāddurataraṃ mṛdvindriyatvena śrāvakānāmaviṣayatvāt pratyekabuddhajñānam |",
  "SA14n1147:613": "kleśāvaraṇaprahāṇaphalatvena śrāvakajñānaṃ sūkṣmam |",
  "SA14n1147:614": "tasmādapi jñeyāvaraṇaikadeśagrāhyavikalpaprahāṇena sūkṣmataraṃ pratyekabuddhajñānam |",
  "SA14n1147:615": "paropadeśaṣoḍaśākāraprabhāvitatvena śrāvakajñānaṃ gambhīram |",
  "SA14n1147:616": "tasmācca gambhīrataraṃ svayambodhādidaṃ pratyayatāmātraprabhavatvena pratyekabuddhajñānam |",
  "SA14n1147:617": "sūtrāntare'pyuktam |",
  "SA14n1147:618": "\"eta eva daśakuśalāḥ karmapathāḥ svayamabhisambodhatayā gambhīrā idaṃ pratyayānubodhena ca pratyekabuddhajñānaṃ nivartayantī\"ti |",
  "SA14n1147:619": "praviśati tatpakṣasamāśrayaṇāt |",
  "SA14n1147:620": "tadevāha |",
  "SA14n1147:621": "deśayati |",
  "SA14n1147:622": "bhāṣata iti |",
  "SA14n1147:623": "tathā coktam |",
  "SA14n1147:624": "paropadeśavaiyarthyaṃ svayambodhāt svayambhuvām |",
  "SA14n1147:625": "gambhīratā ca jñānasya khaṅgānāmabhidhīyate ||6 || iti",
  "SA14n1147:626": "kathaṃ dharmadeśanā ca nāmāpravyāhārā ca yena vacanakāryaliṅgābhāvena jñānagāmbhīryaṃ sidhyatītyapi na vaktavyam |",
  "SA14n1147:627": "yato nāvitarkya nāvicārya vācaṃ bhāṣata ityālāpavikṣepau |",
  "SA14n1147:628": "ato dharmadeśanālāpamayī mahate vikṣepāya saṃvartate |",
  "SA14n1147:629": "vikṣepaśca santānakṣobhaṃ gāḍhamādadhātīti matvā yathā buddhena bhagavatā prāgbodhisattvabhūtenaivaṃ praṇidhānaṃ pravartitam |",
  "SA14n1147:630": "\"prāptabuddhatvo'",
  "SA14n1147:631": "haṃ cintāmaṇirivālāpamantareṇāpi sattvārtha kriyāsamartho bhūyāsami\"ti |",
  "SA14n1147:632": "tathā buddhatvasāmyāt pratyekabuddhairatasteṣāmapi svabodhyadhigamāvasthāyāṃ pūrvaṃ praṇidhānādisāmarthena yasminnarthe yena prakāreṇa yasya śravaṇecchā tasya vijñāne tenaiva prakāreṇāśabdo'",
  "SA14n1147:633": "pi so'",
  "SA14n1147:634": "rthaḥ pratibhātītyaśabdadharmadeśanocyate |",
  "SA14n1147:635": "sūtrāntare'pyuktam |",
  "SA14n1147:636": "\"pratyekabuddhānāṃ kāyikī dharmadeśanā |",
  "SA14n1147:637": "tathā manasā śakrāya gāthā visarjite\"tyādi |",
  "SA14n1147:638": "tathā coktam |",
  "SA14n1147:639": "śuśrūṣā yasya yasyārthe yatra yatra yathā yathā |",
  "SA14n1147:640": "sa so'rthaḥ khyātyaśabdo'",
  "SA14n1147:641": "pi tasya tasya tathā tathā ||7 || iti",
  "SA14n1147:642": "vaiśiṣṭyamevābhidhāya viśiṣṭānāmaviśiṣṭa eva mārgo'",
  "SA14n1147:643": "nyathā kāraṇaviśeṣānupapatteriti pratyekabuddhamārgaṃ prakṛtamāha |",
  "SA14n1147:644": "tena hītyādinā |",
  "SA14n1147:645": "yasmādbhavadbhireva devaputrairuktam |",
  "SA14n1147:646": "dūrāddūrataraṃ praviśatītyādi |",
  "SA14n1147:647": "tasmādeva kāraṇādidamavagamyatāmiti śeṣaḥ |",
  "SA14n1147:648": "evaṃ tarhi nitarāṃ dūrāddūratarādikaṃ praviśāmīti matiḥ |",
  "SA14n1147:649": "sākṣātkartukāmaḥ prāptukāmaḥ sthātukāmo niścalībhavitukāmaḥ |",
  "SA14n1147:650": "sa nemāṃ kṣāntimanāgamyeti |",
  "SA14n1147:651": "imāṃ mārgajñatāṃ dharmanidhyānakṣamaṇaviṣayāmaprāpya sa pudgalo na sambhavatyanyathādhigamābhāvādityanena ca mārgajñatāṃ sarvamārgaviṣayiṇīmāha |",
  "SA14n1147:652": "vyāptyarthapratipādanena pratyekabuddhamārgādhikārādidamuktam |",
  "SA14n1147:653": "na kevalaṃ grāhyavikalpasyaiva prahāṇataḥ |",
  "SA14n1147:654": "pratyekabuddhānāṃ yo'",
  "SA14n1147:655": "sau viśiṣṭo mārgastatsvabhāvā mārgajñatā kintarhi śrāvakādimārgasvabhāvāpīti |",
  "SA14n1147:656": "peyālamiti |",
  "SA14n1147:657": "sa nemāṃ kṣāntimanāgamyetipadaṃ sakṛdāgāmiphalamityādipadatraye'",
  "SA14n1147:658": "tideśanīyamityarthaḥ |",
  "SA14n1147:659": "grāhyavikalpasyaiva prahāṇamiti vacanādgrāhakavikalpāprahāṇaṃ pratipāditam |",
  "SA14n1147:660": "\"tacca grāhyābhāve tadagraha\"",
  "SA14n1147:661": "iti nyāyādayuktamiti vitarkayanta āhuḥ |",
  "SA14n1147:662": "kimityādi |",
  "SA14n1147:663": "kiṃśabdo vitarke |",
  "SA14n1147:664": "kiṃrūpāḥ kiṃsvabhāvāḥ kīdṛgvidhagrāhakavikalpopetāḥ pratyekabuddhayānadharmabhājo |",
  "SA14n1147:665": "dhārmaśravaṇikāḥ pratyekabuddhā grahītavyā iti yāvat |",
  "SA14n1147:666": "parihārārthamāha |",
  "SA14n1147:667": "māyetyādi |",
  "SA14n1147:668": "ayamabhiprāyaḥ |",
  "SA14n1147:669": "vastudharmo hyeṣa yat svalakṣaṇe vastuni sati tadgrāhakaṃ nirvikalpakaṃ jñānasvalakṣaṇamutpadyate |",
  "SA14n1147:670": "tadabhāvāttanneti |",
  "SA14n1147:671": "grāhakavikalpasya punaranādikālīnanirudhyamānarūpādigrāhakavikalpajñānasamākṣiptasvasantānavāsanāprabodhajanmatvānnāyaṃ niyamo grāhyavikalpe satyeva samudaya iti |",
  "SA14n1147:672": "tasmānmāyāsvabhāvanirmitapadārthasamānā eva te vitathaprakhyātirūpagrāhakavikalpena saṅgatatvāt pratyekabuddhāgrāhakatvenaiveṣṭavyā iti |",
  "SA14n1147:673": "nanu caivaṃvidhavikalpena grāhyaviṣayaṃ gṛhṇanto'",
  "SA14n1147:674": "pi kathamalīkā iti |",
  "SA14n1147:675": "tatkasya hetorityāśaṅkyāha |",
  "SA14n1147:676": "tathā hītyādi |",
  "SA14n1147:677": "samāhitāsamāhitāvasthāyāṃ te pratyekabuddhā yathākramaṃ naiva śroṣyantiḥ na sākṣātkariṣyanti grāhakavikalpākāreṇeti śeṣaḥ |",
  "SA14n1147:678": "vikalpo'vastunirbhāsādvisaṃvādādupaplava iti matiḥ |",
  "SA14n1147:679": "amunā ca nyāyena grāhakavikalpāprahāṇato'",
  "SA14n1147:680": "pi pratyekabuddhānāṃ mārgasvarūpaṃ kathitam |",
  "SA14n1147:681": "māyānirmitasadṛśā iti kenacidākāreṇeti sādṛśyavacanāt sattvānāṃ māyāsvabhāvatā nirākṛteti prasaṅgāgatavikalpārthamāha |",
  "SA14n1147:682": "kimpunarityādi |",
  "SA14n1147:683": "māyopamāste sattvāḥ |",
  "SA14n1147:684": "kinna te māyāvitatharūpāstataśca tāttvikasattvāstikaparidīpitaṃ na samyaknirdeśa iti matiḥ |",
  "SA14n1147:685": "māyopamāsta ityādinā parihāramāha |",
  "SA14n1147:686": "evaṃ manyate |",
  "SA14n1147:687": "yathā gajāde rūpeṇa māyā mṛcchakalādibhyo vivekenānupalambhamānatvānnānyā |",
  "SA14n1147:688": "nāpyananyā |",
  "SA14n1147:689": "tathaivaṃ mantrādyanupaplutalocanairmṛcchakalādīnāmadarśanāt |",
  "SA14n1147:690": "atastattvānyatvābhyāmanirvacanīyatvena vastudharmasamatikramāt pudgalādivattattvato'",
  "SA14n1147:691": "stīti na śakyate vaktum |",
  "SA14n1147:692": "ābālajanapratyakṣasiddhatvenānubhavapathamanuprāptatvādvikalpādivat saṃvṛtyā ca nāstītina śakyate'",
  "SA14n1147:693": "dhyavasātum |",
  "SA14n1147:694": "tataśca yeye pratītyasamutpannāste paramārthato'",
  "SA14n1147:695": "stināstitvavyavahārayathātikrāntamūrtayaḥ |",
  "SA14n1147:696": "yathā māyā tathā cāmī sattvādayo bhāvā iti svabhāvahetunā kasyacitprasiddhenārthena prasiddho'",
  "SA14n1147:697": "rthaḥ sādhyata iti māyātvenopamitāḥ |",
  "SA14n1147:698": "nyāyatastu punaste'",
  "SA14n1147:699": "pi sattvā māyātmakā evāto na kiñcittāttvikasattvāstitvaṃ paridīpitamiti |",
  "SA14n1147:700": "māyopamāḥ svapnopamā iti padadvayam prabuddhāprabuddhāvasthāviṣayabhedenoktam |",
  "SA14n1147:701": "advayamityekasvabhāvam |",
  "SA14n1147:702": "tadeva kuta ityāha |",
  "SA14n1147:703": "advaidhīkāramiti |",
  "SA14n1147:704": "na vidyate dvaidhīkāro nānātvaṃ yasya tattathoktam |",
  "SA14n1147:705": "sarvopasaṃhāreṇa vyāpteḥ pravartanāditi matiḥ |",
  "SA14n1147:706": "tadayaṃ vākyārtho yasmādalīkarūpatayā māyopamāste sattvāstasmānmāyā ca sattvāścādvayametadadvaidhīkāram |",
  "SA14n1147:707": "tathā yasmāt svapnopamāstasmāt svapnaśca sattvāścādvayametadadvaidhīkāramiti |",
  "SA14n1147:708": "tāmeva vyāptimādarśayannāha |",
  "SA14n1147:709": "sarvadharmā apītyādi |",
  "SA14n1147:710": "etadgrahaṇavākyaṃ vivṛṇvannāha |",
  "SA14n1147:711": "śrotaāpanno'pītyādi |",
  "SA14n1147:712": "vyāptāvevaṃ pratipāditāyāṃ kathaṃ māyopamo bhagavān sarvākāraguṇasampado heturityāha |",
  "SA14n1147:713": "samyaksambuddho'",
  "SA14n1147:714": "pyāryasubhūte ityādi |",
  "SA14n1147:715": "samyaksambuddho rūpakāyastathāgataḥ |",
  "SA14n1147:716": "pariharannāha |",
  "SA14n1147:717": "nirvāṇamapītyādi |",
  "SA14n1147:718": "yatra hi nāma nirvāṇamapi prativiśiṣṭaṃ dharmakāyamadvayajñānasvabhāvaṃ māyāsvapnasamānaṃ vadāmi |",
  "SA14n1147:719": "tatra kiṃ punaranyaṃ dharmaṃ rūpakāyaṃ na vadāmi |",
  "SA14n1147:720": "api tu vadāmyevetyarthaḥ |",
  "SA14n1147:721": "pratiṣedhadvayasya prakṛtārthapratipādakatvāt |",
  "SA14n1147:722": "yasmādyathoktasvabhāva eva bhagavānabhimukhīkriyamāṇaḥ sarvaguṇasampado hetuḥ pramāṇabādhitasvarūpatvenānyathā viparyāsa iti bhāvaḥ |",
  "SA14n1147:723": "punarapi bahulatarabhāvābhiniveśāt satyadharmāpratipattirityāha |",
  "SA14n1147:724": "nirvāṇamapītyādi |",
  "SA14n1147:725": "anyathā tīrthikānāmiva prādeśikaśūnyatāsadbhāvena bhāvābhyupagamato muktyanupapattirityabhiprāyavān pariharannāha |",
  "SA14n1147:726": "tadyadītyādi |",
  "SA14n1147:727": "tacchabdo vākyopanyāse |",
  "SA14n1147:728": "yadītyabhyupagame |",
  "SA14n1147:729": "taduktam |",
  "SA14n1147:730": "nirvāṇādanyaḥ kaścit prativiśiṣṭo dharmo na sambhavati |",
  "SA14n1147:731": "tathāpyabhyupagamyocyate |",
  "SA14n1147:732": "yadi nirvāṇādapi kaścidanyo viśiṣṭataro dharmaḥ sambhavet tadā tamapi dharmaṃ māyādisadṛśaṃ vadeyamiti |",
  "SA14n1147:733": "tathācā'ryanāgārjunapādairuktam |",
  "SA14n1147:734": "rāgadveṣodbhavastīvraduṣṭadṛṣṭiparigrahaḥ |",
  "SA14n1147:735": "vivādāstatsamutthāśca bhāvābhyupagame sati ||",
  "SA14n1147:736": "sa hetuḥ sarvadṛṣṭīnāṃ kleśotpattirna taṃ vinā |",
  "SA14n1147:737": "tasmāttasmin parijñāte dṛṣṭikleśaparikṣayaḥ ||",
  "SA14n1147:738": "parijñātasya keneti pratītyotpādadarśanāt |",
  "SA14n1147:739": "pratītya jātañcājātamāha tattvavidāṃ varaḥ || iti",
  "SA14n1147:740": "iti hītyādyupasaṃhāro gatārthatvānna likhitaḥ |",
  "SA14n1147:741": "prasaṅgāgataṃ nirdiśyedānīmādhārato'",
  "SA14n1147:742": "pi pratyekabuddhānāṃ viśiṣṭo mārga iti kathanāya praśnayannāha |",
  "SA14n1147:743": "ke'syā ityādi |",
  "SA14n1147:744": "grāhyagrāhakavikalpayoryathākramaṃ prahāṇāprahāṇamityevaṃrūpeṇāsyāḥ pratyekabuddhamārgātmakāyāḥ prajñāpāramitāyāḥ kathyamānāyāḥ kīdṛgvidhagotrakāḥ pudgalāḥ pratyeṣakā grāhakā bhaviṣyanti |",
  "SA14n1147:745": "tathāgatānubhāvena viditārthatvādāryānandaḥ kathayannāha |",
  "SA14n1147:746": "te khalvityādi |",
  "SA14n1147:747": "avinivartanīyā iti nirvedhabhāgīyādhigamenāvaivartikāḥ pratyekabodhau ta eva svabodhyabhilāṣādbodhisattvāḥ |",
  "SA14n1147:748": "kāyikyā dharma deśanayā'",
  "SA14n1147:749": "buddhakabuddhakṣetre sattvārthakaraṇābhiprāyānmahāsattvāḥ |",
  "SA14n1147:750": "dṛṣṭisampannā veti |",
  "SA14n1147:751": "madhyaprajñādṛṣṭisamupetāḥ |",
  "SA14n1147:752": "arhanto vā kṣīṇāśravā iti prahīṇasvadarśanamārgāvaraṇatvena pūjārhāḥ |",
  "SA14n1147:753": "anena ca padatrayeṇa pratyekabodhau yathākramaṃ samudānītagotrakā dharmatāpratilabdhagotrakāsta eva niyatagotrakāḥ pudgalā ityākhyātam |",
  "SA14n1147:754": "sarvatra ca vāśabdaḥ parasparavikalpāpekṣayā draṣṭavyaḥ |",
  "SA14n1147:755": "punarapyāryasubhūtiranyathā pratipādayānnāha |",
  "SA14n1147:756": "nāsyā ityādi |",
  "SA14n1147:757": "nanu svamārgopadeśapūrvakaṃ pratyekabodhimadhigacchanto'",
  "SA14n1147:758": "pi pratyekabuddhāḥ kathaṃ na kecit pratyeṣikā iti |",
  "SA14n1147:759": "tatkasya hetorityāśaṅkyāha |",
  "SA14n1147:760": "tathāhītyādi |",
  "SA14n1147:761": "atreti pratyekabuddhamārgādhigamakāle paropadeśanairarthakyāt svayaṃbodhena pratyekabuddhānāmiti bhāvaḥ |",
  "SA14n1147:762": "saṃkṣepakathanena vistarārthasūcanānna kaścidarthaḥ sūcyate |",
  "SA14n1147:763": "vistarakathanena saṃkṣiptārthaparidīpanānna paridīpyate |",
  "SA14n1147:764": "yathāvasthitasvarūpanirdeśānna prajñapyate |",
  "SA14n1147:765": "upasaṃhārārthamāha |",
  "SA14n1147:766": "tadyathaivetyādi |",
  "SA14n1147:767": "tasmādyenaiva kāraṇena nairarthakyena sūcanādi na kriyate |",
  "SA14n1147:768": "tenaiva kāraṇena kaścit pratyeṣako na bhaviṣyati |",
  "SA14n1147:769": "nirdiśyamānāyā evābhāvāditi bhāvaḥ |",
  "SA14n1147:770": "yathā'vidyamānasvabhāvamapi nirmitapuṣpaṃ pratiniyatadeśādirūpeṇāvicāraikaramaṇīyatayā pratibhāsate tadvadvastubhūtādhāramantareṇāpi pratiniyatādhigamadharmaprāptiriti sūcanāyā' '",
  "SA14n1147:772": "dhārādhikāre nirmitapuṣpaprakāropanyāsārthamāha |",
  "SA14n1147:773": "atha khalu śakrasyetyādi |",
  "SA14n1147:774": "asya dharmaparyāyasyeti |",
  "SA14n1147:775": "pratyekabuddhamārgasyāsya daśakuśalādikarmasvabhāvasya dharmaparyāyasya |",
  "SA14n1147:776": "yannuśabdo'",
  "SA14n1147:777": "vadhāraṇe pūjārthamevetyarthaḥ |",
  "SA14n1147:778": "abhinirmāyeti bhāvanābalādutpādya cittotpādānantaraṃ tathaiva kṛtavānityāha |",
  "SA14n1147:779": "atha khalu śakra ityādi |",
  "SA14n1147:780": "abhyavakiraditi |",
  "SA14n1147:781": "ābhimukhyena samantāt kṣiptavān |",
  "SA14n1147:782": "indramanuvyāharaṇāyeti |",
  "SA14n1147:783": "anuśabdo lakṣaṇārthe tadyogena cendraśabdāt karmavibhaktiḥ |",
  "SA14n1147:784": "etaduktam |",
  "SA14n1147:785": "\"indravacanāduttarakālaṃ nirmitapuṣpatattvakathanavyājenādhārasvarūpasya pratipādanāya kṛṣyamāṇārthānukāri cittamabhūdi\"ti |",
  "SA14n1147:786": "imānīti sampratyanubhūyamānāni |",
  "SA14n1147:787": "trayastriṃśagrahaṇaṃ nijāvāsatvāttacca svopalambhayogyadeśopalakṣaṇam |",
  "SA14n1147:788": "dṛṣṭapūrvāṇīti |",
  "SA14n1147:789": "anubhūtapūrvāṇi |",
  "SA14n1147:790": "kimimānyatha sarvāṇyeva puṣpāṇyadṛṣṭapūrvāṇi netyāha |",
  "SA14n1147:791": "yānītyādi |",
  "SA14n1147:792": "yadyevaṃ kiṃ svabhāvāni tarhi tānītyāha |",
  "SA14n1147:793": "nirmitānyetāni puṣpāṇīti |",
  "SA14n1147:794": "etaduktam |",
  "SA14n1147:795": "\"na madupalambhayogyadeśeṣu pracaranti santi,",
  "SA14n1147:796": "dṛṣṭapūrvāṇi nāpyasmaddarśanapathātikrāntadeśādānītāni tathāvidhaśaktivaikalyāttasmānmanomayāni nirmitānyetāni puṣpāṇīti |",
  "SA14n1147:797": "tadeva kathayannāha |",
  "SA14n1147:798": "naitānītyādi |",
  "SA14n1147:799": "tatra vṛkṣāḥ puṣpaphalopagāḥ mallikādyā gulmāḥ |",
  "SA14n1147:800": "atimuktakādayo latāḥ |",
  "SA14n1147:801": "buddhānubhāvena viditavitarkatvāt pariharannāha |",
  "SA14n1147:802": "anirjātānītyādi |",
  "SA14n1147:803": "manasaḥ sakāśāt pratibhāsamānānyapi kathamanirjātānīti |",
  "SA14n1147:804": "tatkasya hetorityāśaṅkyāha |",
  "SA14n1147:805": "na hītyādi |",
  "SA14n1147:806": "yasmānna manonirjātāni tattvataḥ kānicitpuṣpāṇi grāhyagrāhakabhāvasyālīkatvāditi śeṣaḥ |",
  "SA14n1147:807": "nāpi vṛkṣādinirjātāni bhavataiva niṣiddhatvāt |",
  "SA14n1147:808": "anirjātānyetāni puṣpāṇīti vacanena puṣpāṇāṃ svarūpamapratiṣiddhaṃ janmaniṣedhāttarhi nityatvamabhyupagataṃ taccāyuktamityāha |",
  "SA14n1147:809": "yattvamityādi |",
  "SA14n1147:810": "latānirjātānītyatra na vaktavyamiti śeṣaḥ |",
  "SA14n1147:811": "kuta ityāha |",
  "SA14n1147:812": "yatkauśiketyādi |",
  "SA14n1147:813": "yasmādyadanirjātanna tatpuṣpam |",
  "SA14n1147:814": "nityasya kramayaugapadyābhyāmarthakriyāviraheṇa svarūpāsambhavatvāditi matiḥ |",
  "SA14n1147:815": "tatra grāhyavikalpaprahāṇena pratyekabuddhādhigamaṃ śrāvakebhyo viśinaṣṭi grāhakavikalpaprahāṇābhāvena ca pratyekabuddhebhyo'",
  "SA14n1147:816": "nuttarabuddhādhigamam |",
  "SA14n1147:817": "ādhāreṇa cādhigamasyāsādhāraṇyamiti viśiṣṭaḥ pratyekabuddhānāṃ mārgo yathoktaśrāvakacatuḥsatyākārānupalambhabhāvanayā yathāvastu pratītyasamutpādānugatayā bodhisattvena parījñeyaḥ |",
  "SA14n1147:818": "tathā coktam |",
  "SA14n1147:819": "grāhyārthakalpanāhānādgrāhakasyāprahāṇataḥ |",
  "SA14n1147:820": "ādhārataśca vijñeyaḥ khaḍgamārgasya saṅgrahaḥ ||8 || iti",
  "SA14n1147:821": "nirvedhabhāgīyādhigame sati yathoktapratyekabuddhamārga iti nirvedhabhāgīyārthamāha |",
  "SA14n1147:822": "gambhīraprajño vatāyāmityādi |",
  "SA14n1147:823": "ādhāratattvārthakathanenaivoṣmārthapratipādanādgambhīraprajñaḥ |",
  "SA14n1147:824": "nāmapadaprajñaptiṃ vijñānādiskandhaprajñaptiṃ śrutamayajñānārthaṃ granthārthakathanānnirdiśati |",
  "SA14n1147:825": "saṃvṛtyābhyupagamasyāvirodhāddharmatayā na virodhayati |",
  "SA14n1147:826": "cintāmayajñānārthaṃ yuktyā sthirīkaraṇāduttānīkaroti |",
  "SA14n1147:827": "bhāvanāmayajñānārthaṃ dhyānakramopadeśādupadiśati |",
  "SA14n1147:828": "etaduktam |",
  "SA14n1147:829": "\"rūpādisāṅketikadharmaprajñapteravirodhena dharmatāyāḥ pratipādanami\"",
  "SA14n1147:830": "tyevaṃ sarvadharmālambane satyūṣmagatamutpadyata iti |",
  "SA14n1147:831": "nirmitapuṣpasvarūpākhyānenaiva pratipādanādgambhīraprajña iti |",
  "SA14n1147:832": "tathā coktam |",
  "SA14n1147:833": "prajñapteravirodhena dharmatāsūcanākṛtiḥ |",
  "SA14n1147:834": "ūṣmagam",
  "SA14n1147:835": "iti yuktarūpamiti niścitya svayamevātmavikalpasya svahastamāha |",
  "SA14n1147:836": "evametadityādinā |",
  "SA14n1147:837": "evañcātreti nirmitājātapuṣpavat pratyekabuddhamārge śikṣitavyam |",
  "SA14n1147:838": "sādhūktatvenānumatyarthamāha |",
  "SA14n1147:839": "evametat kauśiketyādi |",
  "SA14n1147:840": "tataḥ kiṃ bhavatītyāha |",
  "SA14n1147:841": "evaṃ śikṣamāṇa ityādi |",
  "SA14n1147:842": "na kvacidupalambhayogena śikṣata iti samudāyārthaḥ |",
  "SA14n1147:843": "aṣṭabhūmiṣviti |",
  "SA14n1147:844": "aṣṭamakādibhūmikleśajñeyāvaraṇaprahāṇabhedena buddhatvaṃ sarvajñatvaṃ veti dvayamuktam |",
  "SA14n1147:845": "tatra śikṣate'",
  "SA14n1147:846": "viparyāsaśikṣayā niyamena tathāgatatvaprāpaṇāt |",
  "SA14n1147:847": "buddhatvādiśikṣā ca sarvadharmaparijñānapūrviketyāha |",
  "SA14n1147:848": "yo buddhatva ityādi |",
  "SA14n1147:849": "prasaṅgāgataṃ nirdiśyoṣmānantaraṃ mūrdhārthaṃ śikṣata ityāha |",
  "SA14n1147:850": "yo'prameyeṣvityādi |",
  "SA14n1147:851": "vivṛddhirupacayaḥ parihāṇamapacayaḥ |",
  "SA14n1147:852": "etaduktam |",
  "SA14n1147:853": "\"rūpādeḥ paramārthato na hānivṛddhyādyarthaṃ śikṣaṇami\"",
  "SA14n1147:854": "tyevaṃ sarvadharmālambane mūrdhagatamutpadyata iti |",
  "SA14n1147:855": "mūrdhagaṃ rūpādyahānādiprabhāvitam ||9 || iti",
  "SA14n1147:856": "mūrdhānantaraṃ kṣāntyarthaṃ śikṣata ityāha |",
  "SA14n1147:857": "yo na rūpasyetyādi parigrahaḥ svīkāraḥ |",
  "SA14n1147:858": "tyajanamutsargaḥ |",
  "SA14n1147:859": "tadarthamādhyātmādiśūnyatābalena na śikṣata ityarthaḥ |",
  "SA14n1147:860": "pañcaviṃśatisāhasrikāyāñcoktam |",
  "SA14n1147:861": "\"rūpasya yāvat sarvākārajñatāyā adhyātmaśūnyatāṃ yāvadabhāvasvabhāvaśūnyatāmupādāyāparigrahatvene\"ti |",
  "SA14n1147:862": "etaduktam |",
  "SA14n1147:863": "\"rūpāderadhyātmabahirdhādiśūnyatāmupādāyāparigrahaṇādikami\"",
  "SA14n1147:864": "tyevaṃ sarvadharmālambane kṣāntirutpadyata\"iti |",
  "SA14n1147:865": "tathā coktam |",
  "SA14n1147:866": "adhyātmaśūnyatādyābhī rūpāderaparigrahāt |",
  "SA14n1147:867": "kṣāntiḥ",
  "SA14n1147:868": "iti kṣāntyanantaramagradharmārthaṃ śikṣata |",
  "SA14n1147:869": "ityāha |",
  "SA14n1147:870": "nāpi kasyacidityādi |",
  "SA14n1147:871": "parigrahāyeti |",
  "SA14n1147:872": "parigṛhyate'",
  "SA14n1147:873": "neneti parigrahaḥ |",
  "SA14n1147:874": "vidhānaṃ pratiṣedhaśca |",
  "SA14n1147:875": "tadeva darśayannāha |",
  "SA14n1147:876": "notpādāya nāntardhānāyeti |",
  "SA14n1147:877": "kasyaciddharmasyeti |",
  "SA14n1147:878": "sāmānyābhidhāne satyapi heyarūpasyaiva grahaṇamiti jaḍajanāśaṅkāvāraṇārthamāha |",
  "SA14n1147:879": "yo na kasyaciddharmasyetyādi |",
  "SA14n1147:880": "sarvajñatāyā apīti |",
  "SA14n1147:881": "buddhabhūmerapi sarvatraivābhiniveśo bandhanamiti bhāvaḥ |",
  "SA14n1147:882": "yathoktaśikṣāyāṃ ko guṇa ityāha |",
  "SA14n1147:883": "evamityādi |",
  "SA14n1147:884": "etaduktam |",
  "SA14n1147:885": "\"rūpāderanutpādanirodhādyākāraiḥ śikṣaṇami\"",
  "SA14n1147:886": "tyevaṃ sarvadharmālambane'",
  "SA14n1147:887": "gradharmatā bhavatīti |",
  "SA14n1147:888": "tathā coktam |",
  "SA14n1147:889": "rūpādyanutpādādyākārairagradharmatā ||10 || iti",
  "SA14n1147:890": "sarvadharmānupalambhatattvaikarasattvādbodhisattvasya kā sarvajñateti kāṃkṣā praśnayannāha |",
  "SA14n1147:891": "ya āyuṣman subhūte ityādi |",
  "SA14n1147:892": "vākyāvasāne kathaṃ dānādipāramitāṃ vineti śeṣaḥ |",
  "SA14n1147:893": "tathyasaṃvṛtisopānamantareṇa vipaścitaḥ |",
  "SA14n1147:894": "tattvaprāsādaśikharārohaṇaṃ nahi yujyate ||",
  "SA14n1147:895": "iti nyāyāddānādisaparivārā ratnacūḍoktā sarvadharmaśūnyatā'",
  "SA14n1147:896": "bhyasanīyetyabhiprāyavān |",
  "SA14n1147:897": "parihārārthamāha |",
  "SA14n1147:898": "evametadāyuṣmañchāriputretyādi |",
  "SA14n1147:899": "pratyekabuddhadarśanamārgānantaramaihikāmutrikairguṇairyukto bodhisattvānāṃ mārgo vaktavya ityāha |",
  "SA14n1147:900": "prajñāpāramitāryaśāriputretyādi |",
  "SA14n1147:901": "prajñāpāramitā bodhisattvānāṃ darśanamārga ityarthaḥ |",
  "SA14n1147:902": "sa samāsato laukikasyāgradharmasya samanantaramanupalambhaḥ samādhiḥ |",
  "SA14n1147:903": "prajñā cātra sasaṃprayogā veditavyā |",
  "SA14n1147:904": "prabhedataḥ punastathaiva duḥkhe dharmajñānakṣāntirdharmajñānamanvayajñānakṣāntiranvayajñānam |",
  "SA14n1147:905": "evaṃ samudaye nirodhe mārge pratipattavyamityete ṣoḍaśacittakṣaṇā darśanamārgaḥ |",
  "SA14n1147:906": "cittakṣaṇaḥ punarjñeyajñānotpattiparisamāptito grāhyaḥ | kecid",
  "SA14n1147:907": "adṛṣṭadṛṣṭerdṛṅmārgastatra pañcadaśā kṣaṇāḥ |",
  "SA14n1147:908": "iti varṇayanti |",
  "SA14n1147:909": "tadayuktam |",
  "SA14n1147:910": "tathāhi prayogamārge duḥkhasatyādhipateryasya dharmasya pūrvavicāraṇāmadhipatiṃ kṛtvā pratyātmaṃ duḥkhasatyānubhāvijñānamanāśravaṃ yena duḥkhadarśanaprahātavyaṃ kleśaṃ prajahāti |",
  "SA14n1147:911": "taducyate duḥkhadharmajñānakṣāntiḥ |",
  "SA14n1147:912": "yena jñānena kṣāntyanantaraṃ vimuktiṃ sākṣātkaroti taducyate duḥkhadharmajñānam |",
  "SA14n1147:913": "duḥkhadharmajñānasyānantaraṃ duḥkhe dharmajñānakṣāntau duḥkhadharmajñāne cānvaya eṣa āryadharmāṇāmiti pratyātmaṃ yatpratyakṣānubhāvijñānamanāśravaṃ taducyate duḥkhānvayajñānakṣāntiḥ |",
  "SA14n1147:914": "yena jñānena tāmanvayajñānakṣāntimavadhārayati taducyate duḥkhe'",
  "SA14n1147:915": "nvayajñānam |",
  "SA14n1147:916": "evamavaśiṣṭeṣvapi satyeṣu yathāyogaṃ kṣāntayo jñānāni ca veditavyānīti ṣoḍaśakṣaṇika eva darśanamārgo yuktaḥ |",
  "SA14n1147:917": "pañcadaśakṣaṇikatve tu mārge'",
  "SA14n1147:918": "nvayajñānakṣānteravadhāraṇaṃ na syāt |",
  "SA14n1147:919": "adṛṣṭadarśanābhāvenāntyo mārge'",
  "SA14n1147:920": "nvayajñānakṣaṇo na darśanamārga iti cet |",
  "SA14n1147:921": "yadyevaṃ duḥkhādisatyatraye'",
  "SA14n1147:922": "pyapūrvadarśanavaikalyādanvayajñānakṣaṇo na darśanamārga iti dvādaśakṣaṇika eva syāt |",
  "SA14n1147:923": "na caitadabhyupagamanamiti yatkiñcidetat |",
  "SA14n1147:924": "tathā coktam |",
  "SA14n1147:925": "kṣāntijñānakṣaṇaiḥ satyaṃ satyaṃ prati caturvidhaiḥ |",
  "SA14n1147:926": "mārgajñatāyāṃ dṛṅmārgaḥ sānuśaṃso'",
  "SA14n1147:927": "yamucyate ||11 ||iti",
  "SA14n1147:928": "tatra dharmajñānakṣāntyā dharmajñānena ca grāhyāvabodhaḥ |",
  "SA14n1147:929": "anvayajñānakṣāntyā'",
  "SA14n1147:930": "nvayajñānena ca grāhakāvabodhaḥ |",
  "SA14n1147:931": "sarveṣveva kṣāntijñāneṣvanimittavihārī yogī veditavyaḥ |",
  "SA14n1147:932": "avikalakāraṇasya prahātumaśakyatvādduḥkhadarśanaprahātavyakāle samudayaḥ prahīṇaḥ |",
  "SA14n1147:933": "ata eva nirodhaḥ sakṣātkṛtastasya cānyathānupapattyā mārgo bhāvitaḥ |",
  "SA14n1147:934": "samudayādiṣvapyevamityevaṃkāryābhisamayādekakṣaṇābhisamayo mahāyāne darśanamārgo draṣṭavyaḥ |",
  "SA14n1147:935": "pratisatyaṃ punarviparyāsanirākaraṇena prativedhābhisamayataḥ |",
  "SA14n1147:936": "ṣoḍaśabhireva kṣaṇairabhisamīyate |",
  "SA14n1147:937": "ataḥ pratipannakatvādivyavasthāsu vyavasthetyeke |",
  "SA14n1147:938": "tāttvikabhāvābhyupagamaviparyāsasamutthaḥ satkāyādidṛṣṭigaṇo rāgādikleśasamūhaśca |",
  "SA14n1147:939": "muktistvanupalambhadṛṣṭestatparikarmabhūtatvena tadartheva pariśiṣṭākārabhāvaneti yathoditavidhinā niḥsvabhāvā nirātmānaḥ śūnyā iti vā sarvadharmān bhāvayato bhāvanābalaniṣpattau |",
  "SA14n1147:940": "ekasyānaṃśarūpasya pratyakṣasya sataḥ svayam |",
  "SA14n1147:941": "ko'nyo na dṛṣṭo bhāgaḥ syādyaḥ pramāṇaiḥ parīkṣyate ||",
  "SA14n1147:942": "iti nyāyāt sarvākārasvarūpaprativedhakārijñānamanāśravaṃ sarvadharmaviṣayamutpadyate |",
  "SA14n1147:943": "ataḥ prativedhābhisamayādevaikakṣaṇābhisamayo darśanamārga ityapare |",
  "SA14n1147:944": "nanvekasminneva kṣaṇe sarvākārasya pratividdhatvādākārāntareṇa darśanamārge bhāvanāntarānupapatteḥ pratipannakatvādivyavasthā kathamiti śreyo niryāṇamārgānusāriṇāṃ matiḥ |",
  "SA14n1147:945": "syādetanno cedbhrāntinimittena saṃyojyeta guṇāntaram |",
  "SA14n1147:946": "śuktau vā rajatākāro rūpasādharmyadarśanāt |",
  "SA14n1147:947": "yāvatā kenacidbhrāntinimittena samāropitamākārāntaraṃ vidyata iti |",
  "SA14n1147:948": "tadviparyāsaṃ saprabhavakleśasahāyamunmūlayitumākārāntareṇa bhāvanāntarasambhavādaṣṭamakādivyavasthā susthitā |",
  "SA14n1147:949": "anenaiva cābhiprāyeṇa nyāyabalādekakṣaṇābhisamayo'",
  "SA14n1147:950": "pi darśanamārgaḥ ṣoḍaśalakṣaṇābhisamayatvenoktaḥ |",
  "SA14n1147:951": "tataśca sarvākārasvarūpagrāhitve'",
  "SA14n1147:952": "pi vijñānasya yasminnaṃśe'",
  "SA14n1147:953": "bhyāsapāṭavādinā samāropitākāranirākaraṇe sāmarthyam |",
  "SA14n1147:954": "tatraiva tasya tatpratibaddhāvaraṇaprahāṇāt prāmāṇyaṃ nānyatra kṣaṇikatvādivat |",
  "SA14n1147:955": "evamāryāṇāṃ pṛthagjanebhyaḥ ko viśeṣa ityapi na vaktavyam |",
  "SA14n1147:956": "yāvanmātrākāranirākaraṇe teṣāṃ jñānamapagatabhrāntinimittam |",
  "SA14n1147:957": "tāvanmātreṇaiteṣāṃ viśeṣādityalamatiprasaṅgena |",
  "SA14n1147:958": "kuto gaveṣitavyeti |",
  "SA14n1147:959": "kasya nirdeśāt pratipattavyā bhāvayitavyetyarthaḥ |",
  "SA14n1147:960": "prasaṅgāgatavacanācca nirūpaṇādidvāreṇa tathāgatānubhāvādevānyaḥ kaścit kvacinnirdiśati |",
  "SA14n1147:961": "mukhyataḥ punarbhagavatā prajñāpāramitopadeśe subhūtirevādhiṣṭhita ityabhiprāyavānāha |",
  "SA14n1147:962": "prajñāpāramitā kauśiketyādi |",
  "SA14n1147:963": "parivartāditi nirdeśāt |",
  "SA14n1147:964": "vismṛtatathāgatādhiṣṭhānatvenāha |",
  "SA14n1147:965": "kasyaiṣa ityādi |",
  "SA14n1147:966": "āryasubhūteranyathā pūrvavat sāmarthyamapaśyannāha |",
  "SA14n1147:967": "tathāgatasyetyādi |",
  "SA14n1147:968": "tathāgatagauraveṇātmano nirabhimānatāṃ prakaṭayannāha |",
  "SA14n1147:969": "yatkauśiketyādi |",
  "SA14n1147:970": "idānīmākārakathanena darśanamārgaṃ pratipādayitumāha |",
  "SA14n1147:971": "yadapītyādi |",
  "SA14n1147:972": "prajñāpāramitā jñānamadvayaṃ sā tathāgataḥ |",
  "SA14n1147:973": "iti vacanāt prajñāpāramitātra tathāgataḥ |",
  "SA14n1147:974": "yaḥ pratītyasamutpādaḥ śūnyatā saiva te matā |",
  "SA14n1147:975": "iti nyāyena rūpāditathatā rūpādiśabdenoktā |",
  "SA14n1147:976": "ādhārabhāvo'",
  "SA14n1147:977": "pi vivakṣāparatantratayā'",
  "SA14n1147:978": "vadhibhāvenetyato'",
  "SA14n1147:979": "yamartho bhavati |",
  "SA14n1147:980": "rūpāditathatāyāmādhārabhūtāyāmādheyabhāvānna tathāgataḥ paryeṣitavyo nāpyanyatreti |",
  "SA14n1147:981": "asyopalakṣaṇārthatvādidamapi jñeyam |",
  "SA14n1147:982": "na tathāgate rūpāditathatā nāpyanyatreti |",
  "SA14n1147:983": "idañca pañcaviṃśatisāhasrikāyāṃ spaṣṭamevoktam |",
  "SA14n1147:984": "\"na kauśika rūpatathatāyāṃ tathāgata upalabhyate |",
  "SA14n1147:985": "na tathāgate rūpatathatā |",
  "SA14n1147:986": "na cānyatra rūpatathatāyāstathāgato vidyate |",
  "SA14n1147:987": "na tathāgatādanyatra rūpatathate\"tyādi |",
  "SA14n1147:988": "tadubhayavyatiriktaparadharmābhāvāt kathaṃ rūpādāvanyatra ca prajñāpāramitā na gaveṣitavyeti |",
  "SA14n1147:989": "tatkasya hetorityāśaṅkyāha |",
  "SA14n1147:990": "tathāhītyādi |",
  "SA14n1147:991": "ayamatra vākyārthaḥ |",
  "SA14n1147:992": "rūpāditāttvikamādhārabhūtaṃ na prajñāpāramitāviśuddhatā viparyastatvāt |",
  "SA14n1147:993": "ato rūpādyaviśuddhamādhārātmakaṃ viśiṣṭakāraṇaṃ suviśuddhasya tathāgatasya na bhavatīti |",
  "SA14n1147:994": "na rūpādau prajñāpāramitā gaveṣitavyā |",
  "SA14n1147:995": "tadvyatiriktānyadharmasya tāttvikatve tathaiva viparyāsa iti nāpyanyatra |",
  "SA14n1147:996": "kintu rūpādīnāmayathārthatāpratipattita eveti |",
  "SA14n1147:997": "tataścedamuktambhavati |",
  "SA14n1147:998": "paramārthatayaikatvena rūpāditathatābuddhayorādhārādheyabhāvo na vidyata iti |",
  "SA14n1147:999": "atastayoḥ paryāyeṇāvasthiterananujñānamityevaṃ sarvadharmālambane duḥkhe dharmajñānakṣāntirutpadyata iti |",
  "SA14n1147:1000": "ekākāraśravaṇe satyudghaṭitajñatayā duḥkhadharmajñānādikṣaṇacatuṣṭayasyākārān kathayannāha |",
  "SA14n1147:1001": "mahāpāramiteyamityādi |",
  "SA14n1147:1002": "samyaṅnirdeśenānumatyarthamāha |",
  "SA14n1147:1003": "evametat kauśiketyādi |",
  "SA14n1147:1004": "tadatadrūpiṇo bhāvāstadatadrūpahetujāḥ |",
  "SA14n1147:1005": "iti nyāyādrūpādikāraṇamahattvādyanupapattau tadālambananirjātāyāḥ kathaṃ prajñāpāramitāyā mahattvādikamiti |",
  "SA14n1147:1006": "tatkasya hetorityāśaṅkyāha |",
  "SA14n1147:1007": "rūpamahattayā hītyādi |",
  "SA14n1147:1008": "utpādasthitivināśānāṃ tattvenāsattvādrūpādīnāṃ mahattā |",
  "SA14n1147:1009": "vikṛtilakṣaṇārūpādīnāmavidyamānatvena paricchedakapramāṇānupalambhādapramāṇatā |",
  "SA14n1147:1010": "rūpiṇāmāparamāṇugataṃ saṃsthānaṃ parimāṇam |",
  "SA14n1147:1011": "arūpiṇāṃ tallakṣaṇaṃ parimāṇam |",
  "SA14n1147:1012": "tasyākāśavadrūpādīnāṃ naiḥsvābhāvyenānupalambhādaparimāṇatā |",
  "SA14n1147:1013": "māyopamatvena rūpādīnāṃ pūrvāntāparāntābhāvādanantatā |",
  "SA14n1147:1014": "kāraṇamahattvādinā kāryamahattvādikamāvedya tatrābhiniveśo bandhanamityāha |",
  "SA14n1147:1015": "evaṃ mahetyādinā'",
  "SA14n1147:1016": "nabhiniviśata iti sarvatra sambandhaḥ |",
  "SA14n1147:1017": "tataḥ kiṃ bhavatītyāha |",
  "SA14n1147:1018": "tasmādityādi |",
  "SA14n1147:1019": "etaduktam |",
  "SA14n1147:1020": "\"rūpādīnāṃ dharmadhātusvabhāvatayā mahattā tathaiva teṣāmapramāṇatā |",
  "SA14n1147:1021": "pūrvavadākāśāparimāṇatayā teṣāmaparimāṇatā rūpāderniḥsvabhāvatvena śāśvatocchedādyantābhāvādanantatetyevaṃ sarvadharmālambane yathākramaṃ duḥkhe dharmajñānam |",
  "SA14n1147:1022": "duḥkhe'nvayajñānakṣāntiḥ |",
  "SA14n1147:1023": "duḥkhe'nvayajñānam |",
  "SA14n1147:1024": "samudaye dharmajñānakṣāntirutpadyata\"iti |",
  "SA14n1147:1025": "anantatārthameva samudaye caturākārapratiṣedhamukhena nirdiśannāha |",
  "SA14n1147:1026": "ārambaṇānantayetyādi |",
  "SA14n1147:1027": "etadgrahaṇakavākyaṃ vivṛṇvannāha |",
  "SA14n1147:1028": "kathaṃ punarityādi |",
  "SA14n1147:1029": "antaḥ pūrvānto hetuḥ |",
  "SA14n1147:1030": "sattākālo madhye |",
  "SA14n1147:1031": "paryavasānamaparānto vināśaḥ |",
  "SA14n1147:1032": "tata iti pūrvāntādyabhāvāt |",
  "SA14n1147:1033": "upasaṃharannāha |",
  "SA14n1147:1034": "anena kauśiketyādi |",
  "SA14n1147:1035": "paryāyanirdeśaḥ |",
  "SA14n1147:1036": "evaṃ prathamārambaṇānantatayā hetvākāraṃ pratiṣidhya samudayākārapratiṣedhārthaṃ dvitīyārambaṇānantatāṃ kathayannāha |",
  "SA14n1147:1037": "punaraparamityāha |",
  "SA14n1147:1038": "pūrvāntāparāntarahitatvenānantāḥ |",
  "SA14n1147:1039": "sattākālaḥ pari samantādantadvayabhāvena kṣiptatvāt |",
  "SA14n1147:1040": "paryantastadabhāvādaparyantāḥ |",
  "SA14n1147:1041": "tadevāha | na teṣāmityādinā |",
  "SA14n1147:1042": "nanu yadanvayavyatirekānuvidhāyi yatkāryaṃ tattasya heturiti pūrvānto dṛśyate |",
  "SA14n1147:1043": "antakṣaṇadarśināṃ niścayādaparānto'pi |",
  "SA14n1147:1044": "pratīyamānasattākaṃ tu madhyaṃ nitarāmeveti |",
  "SA14n1147:1045": "tatkathamādimadhyaparyavasānāni nopalabhyanta iti |",
  "SA14n1147:1046": "tatkasya hetorityāśaṅkyāha |",
  "SA14n1147:1047": "nopalabhyate |",
  "SA14n1147:1048": "sākāranirākārajñānābhyāṃ nyāyata iti śeṣaḥ |",
  "SA14n1147:1049": "anenāpīti |",
  "SA14n1147:1050": "na kevalaṃ pūrvoktaparyāyeṇetyarthaḥ |",
  "SA14n1147:1051": "ārambaṇāntatāmevaṃ dvidhā nirdiśya sattvānantatāṃ vaktumāha |",
  "SA14n1147:1052": "sattvo'nanto'",
  "SA14n1147:1053": "paryanta iti |",
  "SA14n1147:1054": "tathaiva tatkasya hetorityāśaṅkyāha |",
  "SA14n1147:1055": "na hītyādi |",
  "SA14n1147:1056": "pūrvavadatrāpyadhyāhāraḥ |",
  "SA14n1147:1057": "prathamaṃ sattvānantatayā prabhavākārapratiṣedhaḥ kṛtaḥ |",
  "SA14n1147:1058": "anādikālābhisaṃvardhitabhāvābhiniveśena yathoktasattvānantatāmanavagacchan dvitīyasattvānantatāṃ pratipādayitumāha |",
  "SA14n1147:1059": "kathamityādi |",
  "SA14n1147:1060": "kathamiti kṣepeṇa |",
  "SA14n1147:1061": "naiva pūrvāntādyabhāvena |",
  "SA14n1147:1062": "sattvānantatayānantapāramitā |",
  "SA14n1147:1063": "kintarhi saṃkhyādisambandhāditi matiḥ |",
  "SA14n1147:1064": "viditābhiprāyatvenāha |",
  "SA14n1147:1065": "na kauśiketyādi |",
  "SA14n1147:1066": "gaṇanā'yogena veti |",
  "SA14n1147:1067": "ekatvādisaṃkhyā gaṇanā tayāsahāyogo'",
  "SA14n1147:1068": "sambandha ityākārapraśleṣo draṣṭavyaḥ |",
  "SA14n1147:1069": "saṃkhyātītatvenetyarthaḥ |",
  "SA14n1147:1070": "gaṇanābahutvena veti |",
  "SA14n1147:1071": "yathā ṣaṣṭisthānagatā saṃkhyā'",
  "SA14n1147:1072": "saṃkhyocyate tadvadanantasaṃkhyāyogena gaṇanāprācuryeṇeti yāvat |",
  "SA14n1147:1073": "yadyucitarūpeṇāpi prakāradvayena sattvānantatā na bhavati kena punastarhi prakāreṇetyāha |",
  "SA14n1147:1074": "kathantarhītyādi |",
  "SA14n1147:1075": "tadvacanena pratipādayitumāha |",
  "SA14n1147:1076": "tat kiṃ manyasa ityādi |",
  "SA14n1147:1077": "tathāgatānubhāvena viditadharmatattvasvarūpatvādāha |",
  "SA14n1147:1078": "naitadityādi |",
  "SA14n1147:1079": "svarūpadhāraṇāddharmasya na sattva ityadhivacanam |",
  "SA14n1147:1080": "tattvato hetumaddharmasyāsattvāt nirviṣayasya pratiṣedhāsambhavānnādharmasyāpi |",
  "SA14n1147:1081": "kathaṃ tarhi sattva iti vyavahāro'",
  "SA14n1147:1082": "tipratīta ityāha |",
  "SA14n1147:1083": "āgantukametadityādi |",
  "SA14n1147:1084": "hetusamudayaprabhavapratyayākāraniṣedhādāgantukamityādi |",
  "SA14n1147:1085": "padacatuṣṭayaṃ prakṣiptamadhyāropitaṃ saṃvṛtimātramiti yāvat |",
  "SA14n1147:1086": "evaṃ hetvādiniṣedhe'",
  "SA14n1147:1087": "hetukasattvāstitvaṃ kadācit pratipadyata iti pṛcchannāha |",
  "SA14n1147:1088": "tat kiṃ manyasa ityādi |",
  "SA14n1147:1089": "nityaṃ sattvamasattvaṃ vā'",
  "SA14n1147:1090": "hetoranyānapekṣaṇāt |",
  "SA14n1147:1091": "apekṣāto hi bhāvānāṃ kādācitkatvasambhavaḥ || iti",
  "SA14n1147:1092": "nyāyenānityavastusattvapratibhāsādāha |",
  "SA14n1147:1093": "no hīdamāryasubhūta iti |",
  "SA14n1147:1094": "tadvacanamidānīmanantatārthe yojayannāha |",
  "SA14n1147:1095": "yatretyādi yatra saṃvṛtimātreṇa kācittāttvikī sattvaparidīpanā kṛtā tatra kā sattvānantatā'",
  "SA14n1147:1096": "gaṇanādisambandhānnaiva kācidgaṇyamānasyaivāsattvāditi matiḥ |",
  "SA14n1147:1097": "tadevaṃ kathayannāha |",
  "SA14n1147:1098": "sacet kauśiketyādi |",
  "SA14n1147:1099": "anantavijñaptighoṣeṇeti |",
  "SA14n1147:1100": "anantasattvadhātuvijñapanaśabdena |",
  "SA14n1147:1101": "gambhīranirghoṣeṇeti dīrghakālānubandhinā |",
  "SA14n1147:1102": "etacca padadvayaṃ svareṇetyasya viśeṣaṇam |",
  "SA14n1147:1103": "svaraśca tālvādivyāpāro grāhyaḥ |",
  "SA14n1147:1104": "kalpānapīti |",
  "SA14n1147:1105": "apiśabdānna kevalaṃ svalpakālam |",
  "SA14n1147:1106": "tatreti saṃvṛtimātre'",
  "SA14n1147:1107": "thavā vāci satyāmiti bhāvaḥ |",
  "SA14n1147:1108": "vivakṣāparatantratvānna śabdāḥ santi kutra vā |",
  "SA14n1147:1109": "tadbhāvādarthasiddhau tu sarvaṃ sarvasya sidhyati |",
  "SA14n1147:1110": "ityabhiprāyavānāha |",
  "SA14n1147:1111": "no hīdamāryasubhūta iti |",
  "SA14n1147:1112": "nanu yathāvastuśabdaprayogādvivakṣāparatantratvāsiddheḥ |",
  "SA14n1147:1113": "kathannaivedamiti |",
  "SA14n1147:1114": "tatkasya hetorityāśaṅkyāha |",
  "SA14n1147:1115": "ādiśuddhatvādityādi |",
  "SA14n1147:1116": "prathamata eva kāraṇānuvidhānādidoṣairaduṣṭatvādiśuddhatvam |",
  "SA14n1147:1117": "nirhetukasvarūpadhāraṇādoṣavaikalyādādipariśuddhatvam |",
  "SA14n1147:1118": "etaduktam |",
  "SA14n1147:1119": "\"sahetukanirhetukasattvasyāsattve kathaṃ yathāvastuśabdaprayogo yena vivakṣāparatantratvāsiddhiri\"ti |",
  "SA14n1147:1120": "anye tvanyathā vyācakṣate |",
  "SA14n1147:1121": "vyavahārārthaṃ samayaḥ kriyate na vyasanitayā |",
  "SA14n1147:1122": "vyavahāraśca sāmānyalakṣaṇasyāvastutvāt svalakṣaṇenādhyavasāyādbhavati |",
  "SA14n1147:1123": "ato yatra svalakṣaṇe saṅketaḥ kṛto na tena vyavahārastatkālānanupāyitvāditi śabdavācyakalpanākalaṅkānaṅkitarūpatvādādiviśuddhatvam |",
  "SA14n1147:1124": "yena ca vyavahāro na tatra saṅketaḥ kṛtastasya prāgdṛṣṭatvāditi |",
  "SA14n1147:1125": "tathaiva doṣānānuliptatvādādipariśuddhatvam |",
  "SA14n1147:1126": "tasmādvyavahārārthaṃ yathāvastuśabdaprayogāsambhavānna vivakṣāparatantratvāsiddhiriti |",
  "SA14n1147:1127": "evaṃ hi tattvato vācyatvaṃ nirākṛtaṃ na tu vasturūpam |",
  "SA14n1147:1128": "tataścodbhāvanāsaṃvṛtyā gaṇanā'",
  "SA14n1147:1129": "yogādinā sattvānantatā paridīpiteti śakrābhiprāya eva vyākhyāta ityapare nānumanyanta |",
  "SA14n1147:1130": "anenāpīti |",
  "SA14n1147:1131": "na kevalaṃ pūrvoktasattvānantatāprakāreṇetyarthaḥ |",
  "SA14n1147:1132": "prakārāntarāsambhavenāvadhārayannupasaṃhārārthamāha |",
  "SA14n1147:1133": "evañca punarityādi |",
  "SA14n1147:1134": "caśabdo'vadhāraṇe |",
  "SA14n1147:1135": "dvitīyasattvānantatayā pratyayākāraniṣedhaḥ kṛtaḥ |",
  "SA14n1147:1136": "na bhagavatāṃ dharmadeśanā vikaletyāha |",
  "SA14n1147:1137": "atha khalu sendrakā ityādi |",
  "SA14n1147:1138": "brahmāsahālokadhātunāyakaḥ prajāpatayo lokapālāḥ |",
  "SA14n1147:1139": "ṛṣayo viśvāmitraprabhṛtayaḥ kiyanmātreṇa yathoktadeśanayā grāhyagrāhakanairātmyaṃ pratividhyopetya dānamudānamadhigamaharṣavacanamudānayanti smodīritavantaḥ |",
  "SA14n1147:1140": "tadevāha |",
  "SA14n1147:1141": "aho dharma ityādinā |",
  "SA14n1147:1142": "kalyāṇamitratayā' '",
  "SA14n1147:1144": "ryasubhūtiṃ śakrādayaḥ stutavanta ityāha |",
  "SA14n1147:1145": "yastathāgatasye tyādi |",
  "SA14n1147:1146": "prādurbhavatyanenāsmāditi vā prādurbhāvo darśanamārgaḥ |",
  "SA14n1147:1147": "subhāṣiteneti nirdoṣakathanapareṇa sambandhataḥ sūcyate |",
  "SA14n1147:1148": "svalakṣaṇato deśyate |",
  "SA14n1147:1149": "sāmānyalakṣaṇataḥ prakāśyate |",
  "SA14n1147:1150": "tadubhayataḥ prabhāvyate |",
  "SA14n1147:1151": "tathāgatānubhāvādeva samudaye dvitīyakṣaṇākārañca bhāvitavanta ityāha |",
  "SA14n1147:1152": "tathāgataṃ tāmityādi |",
  "SA14n1147:1153": "niyamena tathāgatapadaprāpteriti matiḥ |",
  "SA14n1147:1154": "adyāgreṇeti |",
  "SA14n1147:1155": "adyārabhyetyarthaḥ |",
  "SA14n1147:1156": "anayeti darśanamārgātmikayā |",
  "SA14n1147:1157": "avirahitaḥ prāptāparihāṇitaḥ |",
  "SA14n1147:1158": "vihariṣyatyanadhigatārthādhigamayogataḥ |",
  "SA14n1147:1159": "etaduktam |",
  "SA14n1147:1160": "\"prajñāpāramitāyāṃ sthitasya vastuto dharmadhātusvabhāvatayā rūpādīnāṃ tathāgatatvāvadhāraṇamityevaṃ sarvadharmālambane samudaye dharmajñānamutpadyata\"iti |",
  "SA14n1147:1161": "bodhisattvāvasthāyāmasyārthasyānubhūtapūrvatvena svahastayannāha |",
  "SA14n1147:1162": "evametadityādi |",
  "SA14n1147:1163": "tadevānubhūtapūrvatvamāha |",
  "SA14n1147:1164": "yadetyādinā |",
  "SA14n1147:1165": "rājño nagarī rājadhānī |",
  "SA14n1147:1166": "antarāpaṇamāpaṇakavīthī |",
  "SA14n1147:1167": "māṇaveti kulaputravatsāmānyāmantraṇābhidhānam |",
  "SA14n1147:1168": "tadānīmevaṃ bhagavataḥ saṃjñā |",
  "SA14n1147:1169": "anāgataḥ kālo'",
  "SA14n1147:1170": "nāgato'dhvā |",
  "SA14n1147:1171": "asaṃkhyeyaiḥ kalpairiti ṣaṣṭisthānagatā saṃkhyā'",
  "SA14n1147:1172": "saṃkhyocyate |",
  "SA14n1147:1173": "tatsaṃkhyāvacchinnaiḥ kālairityarthaḥ |",
  "SA14n1147:1174": "śāstṛtvasampadā viśeṣayannāha |",
  "SA14n1147:1175": "śākyamunirityādi |",
  "SA14n1147:1176": "śākyakule janmagrahaṇāt |",
  "SA14n1147:1177": "sarvākārakuśalebhyaḥ saṃyamitātmabhāvatvena kāyavāṅmano mauneyayogācca śākyamuniḥ |",
  "SA14n1147:1178": "mauneyayogena śāstṛtvasampado vibandhakadevaputramārabhaṅgaṃ darśayati |",
  "SA14n1147:1179": "tadbhaṅgena prathamataḥ śāstṛtvasampado lābhāt |",
  "SA14n1147:1180": "tathāgato'rhan samyaksambuddha ityebhistribhiḥ padaiḥ śāstṛtvasampadaṃ darśayati |",
  "SA14n1147:1181": "sā ca śāstṛtvasampaddvidhā |",
  "SA14n1147:1182": "vaktṛtvalakṣaṇā pratipattṛtvalakṣaṇā ca |",
  "SA14n1147:1183": "tatra yathaiva te dharmā vyavasthitāstathaiva gadanāttathā dharmadaiśikatvādvaktṛtvasampaduktā |",
  "SA14n1147:1184": "pratipattṛtvalakṣaṇā ca jñānaprahāṇasampadbhedena dvividhā |",
  "SA14n1147:1185": "tatrārīn hatavānarhannityanena prahāṇasampaduktā |",
  "SA14n1147:1186": "arayaśca rāgādayaḥ kleśāḥ sarvakuśaladharmopaghātārthena |",
  "SA14n1147:1187": "iyañca prahāṇasampat pūrvamuktā |",
  "SA14n1147:1188": "tatpūrvakatvājjñānasampadaḥ |",
  "SA14n1147:1189": "samyagaviparītaṃ samantāddharmāvabodhāt samyaksambuddha ityanena jñānasampaduktā |",
  "SA14n1147:1190": "aviparītasarvajñajñānādhigamayogāt |",
  "SA14n1147:1191": "tadevamaviparītadharmadaiśikatvena sarvakleśaprahāṇena sarvākāradharmāvabodhena ca śāstṛtvasampadasādhāraṇā paripūrṇā ca bhagavataḥ kathitā |",
  "SA14n1147:1192": "tathāhi na bāhyānāmaviparītadharmadaiśikatvaprāptiḥ |",
  "SA14n1147:1193": "sarvakleśāprahāṇāt |",
  "SA14n1147:1194": "tasmādete na bhūtaśāstāraḥ |",
  "SA14n1147:1195": "śrāvakapratyekabuddhāstu yadyapi bhūtaśāstāraḥ sarvakleśaprahāṇānna tu sarvākāraśāstāraḥ sarvākārasarvadharmānavabodhāt |",
  "SA14n1147:1196": "bhagavān punaryathoktanyāyena bhūtaśāstā sarvākāraśāstā ceti pratipāditam |",
  "SA14n1147:1197": "yena sā śāstṛtvasampallabhyate taddarśayati |",
  "SA14n1147:1198": "vidyācaraṇasampanna iti |",
  "SA14n1147:1199": "anena śāstṛtvasampadaḥ prāptihetu darśayati |",
  "SA14n1147:1200": "tatra vidyā samyagdṛṣṭiḥ |",
  "SA14n1147:1201": "samyaksaṅkalpādīni śeṣāṇyaṅgāni caraṇam |",
  "SA14n1147:1202": "yataḥ samyagdṛṣṭyā tattvaṃ dṛṣṭvā samyaksaṅkalpādibhiścaraṇabhūtairgacchatyanyathā'",
  "SA14n1147:1203": "paśyannacaraṇo gantumasamartha iti bhāvaḥ |",
  "SA14n1147:1204": "tābhyāṃ sampanno yuktaḥ |",
  "SA14n1147:1205": "adhiprajñaṃ vā śikṣā vidyā |",
  "SA14n1147:1206": "adhicittamadhiśīla śikṣācaraṇam |",
  "SA14n1147:1207": "prajñāyāḥ pūrvaparikarmabhūtatvena puraścaraṇaṃ caraṇamiti kṛtvā vidyāyāstu pūrvagrahaṇaṃ tatpariśuddhyā śīlasamādhyoḥ pariśuddhitaḥ |",
  "SA14n1147:1208": "tathā hi prajñayā cakṣuṣeva paśyaṃstābhyāñca śīlasamādhibhyāṃ caraṇābhyāmiva gacchan gantavyamanuprāpnotīti vidyācaraṇaśabdena tistraḥ śikṣā nirdiśyante |",
  "SA14n1147:1209": "sā ca tādṛśī dvividhāpi śāstṛtvasampat |",
  "SA14n1147:1210": "tāṃ sugataḥ ityanenācaṣṭe |",
  "SA14n1147:1211": "tathā hi lokottareṇa mārgeṇa śobhanaṃ jñāna prahāṇasampadaṃ gataḥ |",
  "SA14n1147:1212": "sugataḥ surūpavat |",
  "SA14n1147:1213": "apunarāvṛttyā vā suṣṭhugataḥ sugataḥ sunaṣṭajvaravat |",
  "SA14n1147:1214": "niḥśeṣaṃ vā gataḥ sugataḥ suparipūrṇaghaṭavat |",
  "SA14n1147:1215": "arthatrayañcaitadvāhyavītarāgaśaikṣāśaikṣebhyo viśeṣaṇārtham |",
  "SA14n1147:1216": "tathā hyātmaviparyāsena bāhyavītarāgā na śobhanaṃ gatāḥ |",
  "SA14n1147:1217": "śaikṣāstu saṃsāre punarjanmagrahaṇānna suṣṭhugatāḥ |",
  "SA14n1147:1218": "aśaikṣāḥ punaḥ sarvajñeyeṣu jñānavibandhānna niḥśeṣaṃ gatāḥ |",
  "SA14n1147:1219": "asyāśca śāstṛtvasampado dvividhaṃ karmeti |",
  "SA14n1147:1220": "prathamaṃ bhavyābhavyalokāvalokanaṃ karma darśayati |",
  "SA14n1147:1221": "lokaviditi bhavyābhavyalokaparijñānādasau lokavidityucyate |",
  "SA14n1147:1222": "tathā hi bhagavāṃstriḥkṛtvo rātrestriḥkṛtvo divasasya buddhacakṣuṣā lokaṃ vyavalokayati ko hīyate ko vardhata ityādibhirākārairdvitīyaṃ bhavyavinayanaṃ karma darśayati |",
  "SA14n1147:1223": "anuttaraḥ puruṣadamyasārathiriti |",
  "SA14n1147:1224": "bhavyābhavyāllokān vyavalokya bhagavān ye puruṣā eva damyā damanārhā damayituṃ vā śakyā bhavyāstān vinayati |",
  "SA14n1147:1225": "teṣāṃ sārathibhāvagamanāt |",
  "SA14n1147:1226": "vinayanaṃ hi sārathibhāvaḥ |",
  "SA14n1147:1227": "asanmārgādapanīya sanmārge pratiṣṭhāpakatvādguṇaviśeṣādhāyakatvāccāśvādisārathivat |",
  "SA14n1147:1228": "anuttaragrahaṇaṃ sārathibhāvaviśeṣaṇārtham |",
  "SA14n1147:1229": "durdamānāmapi keṣāñcit puruṣadamyānāṃ tīvrarāgadveṣamohamānānāmāryasundarānandāṅgulīmāloruvilvākāśyapamahārājakapphiṇaprabhṛtīnāṃ vināyaka iti pradarśanārtham |",
  "SA14n1147:1230": "tacca bhavyavinayanaṃ karma yatra sthitaṃ taddarśayati |",
  "SA14n1147:1231": "śāstā devānāñca manuṣyāṇāñceti |",
  "SA14n1147:1232": "yadyapi bhagavānaviśeṣeṇa sarvasattvānāṃ svargāpavargamārgopadeśena śāstā |",
  "SA14n1147:1233": "tathāpi yatra tvāryasatyadarśanaṃ śrāmaṇyaphalaprāptiśca prajñāyate tatra mukhyato yathārthānuśāsanaṃ bhagavataḥ śāstṛkarmasthitiḥ |",
  "SA14n1147:1234": "tasya ca devamanuṣyā bhājanam |",
  "SA14n1147:1235": "ataḥ śāstā devānāñca manuṣyāṇāñcetyucyate |",
  "SA14n1147:1236": "yatraitadguṇamāhātmyaṃ sa buddho bhagavāniti svarūpakathanam |",
  "SA14n1147:1237": "tatra sakalapadārthāvabodhena prakṛṣṭā buddhirasyeti buddhaḥ |",
  "SA14n1147:1238": "akārapratyayo'",
  "SA14n1147:1239": "trārśa āderākṛtigaṇatvena kāryaḥ |",
  "SA14n1147:1240": "prakṛṣṭā ca buddhirnavabhirākāraiḥ sarvajñajñānena |",
  "SA14n1147:1241": "ayatnajñānena |",
  "SA14n1147:1242": "anupadiṣṭajñānena |",
  "SA14n1147:1243": "savāsanakleśāvaraṇaprahāṇajñānena |",
  "SA14n1147:1244": "nikhilajñeyāvaraṇaprahāṇajñānena |",
  "SA14n1147:1245": "sarvākārasarvasattvārthakaraṇaśaktyā |",
  "SA14n1147:1246": "karuṇāsampattyā |",
  "SA14n1147:1247": "akṣayatāsampattyā |",
  "SA14n1147:1248": "atulyasampattyā ca |",
  "SA14n1147:1249": "samagraiścaryādiyogena bhagavān |",
  "SA14n1147:1250": "punarapi te devaputrāstathāgatānubhāvena samudaye tṛtīyakṣaṇākāraṃ pratipāditavanta ityāha |",
  "SA14n1147:1251": "āścaryamityādi |",
  "SA14n1147:1252": "tattvenānutpādarūpāpi saṃvṛtyā prajñāpāramitā sarvajñatāyāḥ samutpādiketi sarvabālajanātikrāntatvādāścaryam |",
  "SA14n1147:1253": "śrāvakādibhyo viśeṣataḥ paramāścaryam |",
  "SA14n1147:1254": "yāvadvacanena duḥkhe dharmajñānakṣāntyāderupādānaṃ sarvajñatāyeti samudaye'",
  "SA14n1147:1255": "nvayajñānakṣānteḥ |",
  "SA14n1147:1256": "āhāriketi |",
  "SA14n1147:1257": "anudgrahānutsargayogenotpādikā |",
  "SA14n1147:1258": "anuparigrāhiketi |",
  "SA14n1147:1259": "sarvāntarāyakaradharmānavakāśayogenopastambhakārikā |",
  "SA14n1147:1260": "tathā ca madhyamāyāṃ jinajananyāmuktam |",
  "SA14n1147:1261": "\"āścaryaṃ bhagavan yāvat prajñāpāramitā sarvākārajñatāyā āhārikā'",
  "SA14n1147:1262": "nuparigrāhikā |",
  "SA14n1147:1263": "anudgrahānutsargayogene\"tyādi |",
  "SA14n1147:1264": "etaduktam |",
  "SA14n1147:1265": "\"dharmadhātusvabhāvatayā prajñāpāramitāyāṃ sthitasya bodhisattvasya sarvadharmāṇāṃ nodgrahatyāgabhāvanādikamiti |",
  "SA14n1147:1266": "sarvadharmālambane samudaye'",
  "SA14n1147:1267": "nvayajñānakṣāntirutpadyata\"iti ||",
  "SA14n1147:1268": "abhisamayālaṅkārālokāyāṃ prajñāpāramitāvyākhyāyāṃ śakraparivarto nāma dvitīyaḥ ||"
}