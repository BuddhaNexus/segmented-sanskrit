{
  "SA08n991:0": "(32) devavargaḥ",
  "SA08n991:1": "saugatamārge carantaḥ puruṣā devatulyāḥ",
  "SA08n991:2": "panthāno muninā śāstre uktā ye tattvadarśinā |",
  "SA08n991:3": "taistu samprasthitāste (hi)",
  "SA08n991:4": "puruṣā devasammatāḥ ||1 ||",
  "SA08n991:5": "sugatokto mārgaḥ",
  "SA08n991:6": "satyaṃ hi dānaṃ ca tathaiva maitrī",
  "SA08n991:7": "sattveṣu rakṣā priyavāditā ca |",
  "SA08n991:8": "samyaktvadṛṣṭirvimalaṃ manaśca",
  "SA08n991:9": "panthānamāhustridivasya buddhāḥ ||2 ||",
  "SA08n991:10": "śukladharmasamāyuktaḥ śuklacittasamanvitaḥ |",
  "SA08n991:11": "sukhāt sukhataraṃ yāti jyotirjyotiḥparāyaṇaḥ ||3 ||",
  "SA08n991:12": "jyoti(hi)rjyotiṣā pūrṇa dīpo dīpāntarād yathā |",
  "SA08n991:13": "tasmāddhi paramāṃllokān prayātā samprapadyate ||4 ||",
  "SA08n991:14": "ācāravān devānāmantikaṃ vrajet",
  "SA08n991:15": "yasya śuddhaṃ sadā cittaṃ nirmalaṃ maṇivat sadā |",
  "SA08n991:16": "sa śānto nirmamo dhīmān devānāmantikaṃ vrajet ||5 ||",
  "SA08n991:17": "dhyānaśīlasamādhibhyo yasya cittaṃ śubhānvitam |",
  "SA08n991:18": "sa dhīmān kāñcanaprakhyo devānāmantikaṃ vrajet ||6 ||",
  "SA08n991:19": "prāṇātipātād virataḥ sarvasattvadayāparaḥ |",
  "SA08n991:20": "ṛtusroto'nukampāśca devānāmantikaṃ vrajet ||7 ||",
  "SA08n991:21": "śrutavān sarvalokasya krūrakarmavivarjitaḥ |",
  "SA08n991:22": "aliptaḥ pāpakairdharmairdevānāmantikaṃ vrajet ||8 ||",
  "SA08n991:23": "tṛṇavat kāñcanaṃ yasya kāmā yasya viṣopamāḥ |",
  "SA08n991:24": "sa kāmavarjako dhīmān devānāmantikaṃ vrajet ||9 ||",
  "SA08n991:25": "nākṛṣyate manaḥ kāmairviṣayai rāgahetubhiḥ |",
  "SA08n991:26": "samantātbhavakāntārairdevānāmantikaṃ vrajet ||10 ||",
  "SA08n991:27": "bhinnāḥ paramparā ādau mitravān dhanabāndhavaḥ |",
  "SA08n991:28": "yaḥ karoti susaṃśliṣṭā devānāmantikaṃ vrajet ||11 ||",
  "SA08n991:29": "yasya buddhisthitaṃ veśma na buddhiḥ kvāpi rāgiṇī |",
  "SA08n991:30": "sa jitārirviśuddhātmā devānāmantikaṃ vrajet ||12 ||",
  "SA08n991:31": "praśastakāyakarmānto yaḥ pāpavirataḥ sukhī |",
  "SA08n991:32": "sa kāmavirato dhyāyī devānāmantikaṃ vrajet ||13 ||",
  "SA08n991:33": "pāpamitravinirmuktastṛṣṇāviṣavivarjitaḥ |",
  "SA08n991:34": "na baddhaḥ strībhayaiḥ pāśairdevānāmantikaṃ vrajet ||14 ||",
  "SA08n991:35": "prayatnavādī yo dharme dānaśīlasamādhimān |",
  "SA08n991:36": "nityodyukto dṛḍhamatirdevānāmantikaṃ vrajet ||15 ||",
  "SA08n991:37": "samyagbandhano yena pāśaśchinno yathā'sinā |",
  "SA08n991:38": "sacchinnapāśaḥ svavaśī devānāmantikaṃ vrajet ||16 ||",
  "SA08n991:39": "śubhakarmavipākena devaloke udbhavaḥ",
  "SA08n991:40": "manuṣyabhūtā ye sattvāścaranti sukṛtāvahāḥ |",
  "SA08n991:41": "tena karmavipākena suraloke prasūyate ||17 ||",
  "SA08n991:42": "dharmapathāśritā eva balinaḥ",
  "SA08n991:43": "manuṣyāṇāṃ balād devā devānāṃ balino narāḥ |",
  "SA08n991:44": "anyonyabalino te ye saddharmapathamāsthitāḥ ||18 ||",
  "SA08n991:45": "tistro'pāyabhūmayaḥ",
  "SA08n991:46": "devānāṃ sugatirmartyāḥ martyānāṃ sugatiḥ surāḥ |",
  "SA08n991:47": "apāyabhūmayastisraḥ śubhakarmavivarjitāḥ ||19 ||",
  "SA08n991:48": "sarva sukhaṃ dharmādhīnam",
  "SA08n991:49": "dharmādhīnaṃ sukhaṃ sarva dharmādhīnā hi nirvṛtiḥ |",
  "SA08n991:50": "dharmaḥ supteṣu jāgarti dharmo hi paramā gatiḥ ||20 ||",
  "SA08n991:51": "devairasurā jitāḥ",
  "SA08n991:52": "dharmeṇa nirjito'dharmaḥ satyenānṛtiko jitaḥ |",
  "SA08n991:53": "jñānena varjito moho devaistu hyasurā jitāḥ ||21 ||",
  "SA08n991:54": "devalokaṃ sukhodayam",
  "SA08n991:55": "sopānabhūtā ye tāni karmāṇi tridivasya hi |",
  "SA08n991:56": "yoniṃ tyaktvā narā yānti devalokaṃ sukhodayam ||22 ||",
  "SA08n991:57": "vāksaṃyamena budhāstridivaṃ sukhaṃ bhuñjanti",
  "SA08n991:58": "caturvidho vāṅniyamaḥ ko'pi trividhapañcadhā |",
  "SA08n991:59": "saptasopānamārūpyaṃ gacchanti tridivaṃ budhāḥ ||23 ||",
  "SA08n991:60": "prabhayā te ca divyantaḥ svaśarīreṇa jātayā |",
  "SA08n991:61": "ramante svargabhuvane rañjitāḥ svena karmaṇā ||24 ||",
  "SA08n991:62": "śīlameva śubhasya kāraṇam",
  "SA08n991:63": "nityāmodavihārā(ye)",
  "SA08n991:64": "nityaṃ saukhyavihāriṇaḥ |",
  "SA08n991:65": "yad devā devabhavane śīlaṃ tatra hi kāraṇam ||25 ||",
  "SA08n991:66": "yadapsaraḥ parivṛtā yat sūryaśaśisannibhāḥ |",
  "SA08n991:67": "devāḥ samantād deveṣu tatsarvaśubhahetukam ||26 ||",
  "SA08n991:68": "yadīpsitaṃ sambhavati sambhūtaṃ ca na hīyate |",
  "SA08n991:69": "vartate ca śubhaṃ nityaṃ tat sarva śubhahetukam ||27 ||",
  "SA08n991:70": "śubhacārī devānāṃ samatāṃ vrajet",
  "SA08n991:71": "śubhacārī sadā dānī sarvabhūtadayārataḥ |",
  "SA08n991:72": "dānamaitryā sadā yukto devānāṃ samatāṃ vrajet ||28 ||",
  "SA08n991:73": "prāṇātipātād virataḥ sarvasattvadayāparaḥ |",
  "SA08n991:74": "samyagājīvakarmānto devānāṃ saṅgatiṃ vrajet ||29 ||",
  "SA08n991:75": "adatte na ratiḥ kiñcid dāne cāsya sadāmatiḥ |",
  "SA08n991:76": "śāntendriyamatirdhīmān devasaṅgatimaśnute ||30 ||",
  "SA08n991:77": "mithyākāmairvimukto yaḥ satpathābhirataḥ sadā |",
  "SA08n991:78": "nirvāṇakāṃkṣī vimalo devānāmantikaṃ vrajet ||31 ||",
  "SA08n991:79": "vimanaskaṃ hi yat prīte puruṣe kurute laghu |",
  "SA08n991:80": "madyavarjī paraṃ dhīro devānāmantikaṃ vrajet ||32 ||",
  "SA08n991:81": "pramādavirahitaḥ sukhamāpnoti",
  "SA08n991:82": "sukha (prāṇo)",
  "SA08n991:83": "hi yo devaḥ pramādaṃ nānusevate |",
  "SA08n991:84": "sukhāt sukhamavāpnoti nirvṛttiṃ cādhigacchati ||33 ||",
  "SA08n991:85": "kṣayāvasānaṃ tat saukhyaṃ nirvāṇamiti śāśvatam |",
  "SA08n991:86": "tat saprāpyavimāneṣu rājante puruṣottamāḥ ||34 ||",
  "SA08n991:87": "uccāduccaro merustasmāduccaṃ sadā sukham |",
  "SA08n991:88": "śubhena niyato janturakaniṣṭhān surān (jayet) ||35 ||",
  "SA08n991:89": "niravadye kutastṛptirdevaloke viśeṣataḥ |",
  "SA08n991:90": "atīva saukhyaṃ labhate kasmād deveṣu sarvadā ||36 ||",
  "SA08n991:91": "kaḥ saukhyamupalabhyate?",
  "SA08n991:92": "tṛṣṇāgniparidagdhena na saukhyamupalabhyate |",
  "SA08n991:93": "evaṃ sukṛtadagdhena na saukhyamupalabhyate ||37 ||",
  "SA08n991:94": "trividhaṃ sukṛtaṃ kṛtvā triprakāraṃ trihetukam |",
  "SA08n991:95": "etadagryaṃ tribhūmiṣṭhaṃ (triguṇaṃ ca)",
  "SA08n991:96": "phalaṃ mahat ||38 ||",
  "SA08n991:97": "ahiṃsādānaparamā ye saddharmaparāyaṇāḥ |",
  "SA08n991:98": "satyakṣāntidamairyuktāḥ tridivaṃ(te) samāgatāḥ ||39 ||",
  "SA08n991:99": "divyābharaṇasampannā divyamālyavibhūṣitāḥ |",
  "SA08n991:100": "yad devā divyamatayaḥ (kurvanti)",
  "SA08n991:101": "śubhameva tat ||40 ||",
  "SA08n991:102": "devānāṃ yanmahatsaukhyaṃ(na)",
  "SA08n991:103": "nyūnādhikyamāsthitam |",
  "SA08n991:104": "nyūna-madhyaṃ tu yasyaitat phalaṃ puṇyasya dṛśyate ||41 ||",
  "SA08n991:105": "puṇyakartā devalokaṃ gacchati",
  "SA08n991:106": "yena yāvaddhi yat puṇyaṃ kṛtaṃ bhavati dehinā |",
  "SA08n991:107": "tasya tāvaddhi tat saukhyaṃ devalokeṣu pacyate ||42 ||",
  "SA08n991:108": "śīlasaṃrakṣaṇamāvaśyakam",
  "SA08n991:109": "svāgataṃ tava bho bhadra! sukṛtaṃ kṛtavānasi |",
  "SA08n991:110": "saptadhā rakṣitaṃ śīlaṃ tasyaitat phalamāgatam ||43 ||",
  "SA08n991:111": "ramasva saha daivataiḥ",
  "SA08n991:112": "vanopavanaśaileṣu padmākaravaneṣu ca |",
  "SA08n991:113": "harmyāgreṣu ramasva (tvaṃ kāñcaneṣu)",
  "SA08n991:114": "sadaivataḥ ||44 ||",
  "SA08n991:115": "vanopavanaśaileṣu vaidūryaśikhareṣu ca |",
  "SA08n991:116": "vanādriṣu ca naikeṣu ramasva saha daivataiḥ ||45 ||",
  "SA08n991:117": "kalpavṛkṣeṣu ramyeṣu nadīprastravaṇeṣu ca |",
  "SA08n991:118": "saritsu ca viśālāsu (ramasva)",
  "SA08n991:119": "saha daivataiḥ ||46 ||",
  "SA08n991:120": "strotasvinyādiyukteṣu parvateṣu nadīṣu ca |",
  "SA08n991:121": "nagareṣu mahārtheṣu ramasva saha daivataiḥ ||47 ||",
  "SA08n991:122": "madagandhipraroheṣu nīlotpalavaneṣu ca |",
  "SA08n991:123": "yakṣasadmasu ramyeṣu ramasva saha daivataiḥ ||48 ||",
  "SA08n991:124": "bhūmibhāgeṣu cānteṣu ratnākaravaneṣu ca |",
  "SA08n991:125": "vimāneṣu ca ramyeṣu ramasva saha daivataiḥ ||49 ||",
  "SA08n991:126": "pañcāṅgikena tūryeṇa manaḥprahlādakāriṇā |",
  "SA08n991:127": "nṛtyamānaḥ sukhī nityaṃ ramasva saha daivataiḥ ||50 ||",
  "SA08n991:128": "śīlabījaṃ śodhayitvā śīleṣu vividheṣu ca |",
  "SA08n991:129": "krīḍa tvaṃ vividhairdivyairyathārthamanusevase ||51 ||",
  "SA08n991:130": "yatprabhāmālino devā ramante vividhaiḥ sukhaiḥ |",
  "SA08n991:131": "tacchubhasya phalaṃ dṛṣṭaṃ nirmalasya viśeṣataḥ ||52 ||",
  "SA08n991:132": "yadetairvividhaiḥ saukhyairdevāḥ krīḍantyanekaśaḥ |",
  "SA08n991:133": "na vayaṃ hetavastatra (tatra hetuḥ) purākṛtam ||53 ||",
  "SA08n991:134": "kūṭāgārāṇi sarvāṇi karmacitrāṇi sarvadā |",
  "SA08n991:135": "bhunakti devo deveṣu satkṛtenopabṛṃhitaḥ ||54 ||",
  "SA08n991:136": "pāśatrayavimuktasya pañcabhiḥ pālitasya vai |",
  "SA08n991:137": "ekadharmavyatītasya devaloko mahīyate ||55 ||",
  "SA08n991:138": "pramudyaccetasāṃ puṃsāṃ spaṣṭaceṣṭā samāhitā |",
  "SA08n991:139": "āgatā devasadanaṃ svakarmaphalasākṣiṇī ||56 ||",
  "SA08n991:140": "sukṛtaphalam",
  "SA08n991:141": "uparyupari saukhyāni (tathā ca)",
  "SA08n991:142": "sukṛtasya vai |",
  "SA08n991:143": "bhuñjanti vibudhāḥ svarga yaddhi pūrvakṛtānugam ||57 ||",
  "SA08n991:144": "sākṣibhūtā ime sarvakarmaṇāṃ vividhā drumāḥ |",
  "SA08n991:145": "nirantaraṃ susadṛśaṃ kathayanti manīṣiṇaḥ ||58 ||",
  "SA08n991:146": "bhāgyaṃ phalati sarvatra",
  "SA08n991:147": "yena yena vipākena yatra yatropapadyate |",
  "SA08n991:148": "puruṣo labhate svasya prārabdhasya śubhāśubham ||59 ||",
  "SA08n991:149": "śubhakarmaṇā prāṇī nityaṃ deveṣu jāyate",
  "SA08n991:150": "śubhena karmaṇā janturnityaṃ deveṣu jāyate |",
  "SA08n991:151": "tathā'śubhena narake patanti puruṣādhamāḥ ||60 ||",
  "SA08n991:152": "kāmino maraṇaṃ nāvagacchanti",
  "SA08n991:153": "śubhāśubhābhyāṃ saṃraktāḥ kāminaḥ kāmamohitāḥ |",
  "SA08n991:154": "nāvagacchanti maraṇaṃ yadavaśyaṃ bhaviṣyati ||61 ||",
  "SA08n991:155": "śubhāśubhavipāko'yaṃ yo vṛkṣeṣūpalabhyate |",
  "SA08n991:156": "na saukhyād viramantyete manaḥ saukhyena mohitāḥ ||62 ||",
  "SA08n991:157": "sukṛtaṃ kṛtvā mānavāḥ deveṣu yānti",
  "SA08n991:158": "trividhaṃ sukṛtaṃ kṛtvā bhāvayitvā ca saptadhā |",
  "SA08n991:159": "trisaṃkhyākān ripūn hatvā yānti deveṣu mānavāḥ ||63 ||",
  "SA08n991:160": "kaḥ devānāmantikaṃ vrajet?",
  "SA08n991:161": "nāsūyati kriyākleśān na ca nandīmasūyati |",
  "SA08n991:162": "sa nandyasūyakaḥ śuddho devānāmantikaṃ gataḥ ||64 ||",
  "SA08n991:163": "vinindya mātsaryamidaṃ duḥkhasyāyatanaṃ mahat |",
  "SA08n991:164": "samaṃ ca trividhaṃ dattvā devānāmantikaṃ gataḥ ||65 ||",
  "SA08n991:165": "prāṇināṃ praṇayaṃ nityaṃ rakṣayitvā'nukampayā |",
  "SA08n991:166": "maitracittaḥ sadā dānto devānāmantikaṃ gataḥ ||66 ||",
  "SA08n991:167": "adattaṃ ca dhanaṃ dattvā dattvā''nandaṃ ca sarvataḥ |",
  "SA08n991:168": "cetanābhāvitamatirdevānāmantikaṃ vrajet ||67 ||",
  "SA08n991:169": "mātṛvat paradārāṃśca dṛṣṭvā tattvārthacintakaḥ |",
  "SA08n991:170": "alipto pāpakairdharmairdevānāmantikaṃ vrajet ||68 ||",
  "SA08n991:171": "(kṛtaḥ) svacittaprītyartha jihvāraṇisamudbhavaḥ |",
  "SA08n991:172": "kathyate sa mṛṣāvādastaṃ hitvā sugatiṃ vrajet ||69 ||",
  "SA08n991:173": "paiśūnyaṃ ca sadā hitvā maitryanarthakaraṃ padam |",
  "SA08n991:174": "ślakṣṇaprabhaḥ ślakṣṇamatiḥ devānāmantikaṃ vrajet ||70 ||",
  "SA08n991:175": "pāruṣyaṃ śatruvaddhīro varjayatyeva sarvadā |",
  "SA08n991:176": "ślakṣṇaprabhāmatirnityaṃ sarveṣu gatigāmikaḥ ||71 ||",
  "SA08n991:177": "adharmo yasya jihvāgre na bhūto na bhaviṣyati |",
  "SA08n991:178": "sadā duṣkālatattvajño devānāmantikaṃ vrajet ||72 ||",
  "SA08n991:179": "yenedaṃ rakṣitaṃ śīlaṃ saptadhā buddhadeśitam |",
  "SA08n991:180": "sa dhīraḥ śīlatattvajño devānāmantikaṃ vrajet ||73 ||",
  "SA08n991:181": "kaḥ saphalaḥ dharmajñaḥ?",
  "SA08n991:182": "vividhakarmavaśagaṃ janmedaṃ labhate suraiḥ |",
  "SA08n991:183": "tatprāpya yo na dharmajñaḥ sa paścāt paritapyate ||74 ||",
  "SA08n991:184": "sukarmaṇā śubhajaṃ phalam",
  "SA08n991:185": "vanopavanaramyo'yaṃ latāvedikamaṇḍapaḥ |",
  "SA08n991:186": "yadvicitramayo lokastat sarva śubhajaṃ phalam ||75 ||",
  "SA08n991:187": "yena yena yathā karma kṛtaṃ bhavati śobhanam |",
  "SA08n991:188": "tasya tasya tathā dṛṣṭaṃ phalaṃ tadanugāmikam ||76 ||",
  "SA08n991:189": "pratyakṣaṃ dṛśyate devairhīnamadhyottamaṃ sukham |",
  "SA08n991:190": "yena yena yathā cīrṇaṃ tasya tasya tathā phalam ||77 ||",
  "SA08n991:191": "kukarmaṇā duḥkhajaṃ phalam",
  "SA08n991:192": "vicitraveṣāḥ saṃmūḍhā devā mohavaśānugāḥ |",
  "SA08n991:193": "tannāśānmanasā mūḍhā na paśyanti mahadbhayam ||78 ||",
  "SA08n991:194": "vicitrakāmaratayo vicitraphalakāṅkṣiṇaḥ |",
  "SA08n991:195": "na vā kurvanti karmāṇi te'surā mūḍhacetasaḥ ||79 ||",
  "SA08n991:196": "ke premaparāyaṇāḥ?",
  "SA08n991:197": "phalaṃ yeṣāṃ priyaṃ cittaṃ na ca śīle ratā matiḥ |",
  "SA08n991:198": "te pradīpaṃ parityajya premālokaparāyaṇāḥ ||80 ||",
  "SA08n991:199": "hetuphalatattvajñāḥ sukhino bhavanti",
  "SA08n991:200": "ye hetuphalasādṛśyenecchanti surasattamān |",
  "SA08n991:201": "te hetuphalatattvajñā bhavanti sukhabhāginaḥ ||81 ||",
  "SA08n991:202": "jñānādeva muktiḥ",
  "SA08n991:203": "vinābījaṃ phalaṃ nāsti vinā dīpaṃ kutaḥ prabhā? |",
  "SA08n991:204": "vinā śīlaiḥ kutaḥ svargo muktirjñānaṃ vinā kutaḥ ? ||82 ||",
  "SA08n991:205": "kaḥ dhīmataḥ ?",
  "SA08n991:206": "tatsukhaṃ tadvimuktasya gatakāṅkṣasya tāyinaḥ |",
  "SA08n991:207": "vimuktakāmatṛṣṇasya nirmamasya ca dhīmataḥ ||83 ||",
  "SA08n991:208": "sukarmaiḥ sukhaṃ bhavatyeva",
  "SA08n991:209": "yadidaṃ karmajaṃ saukhyaṃ sarva (tajjñeya) kalmaṣam |",
  "SA08n991:210": "yaṃ neṣṭakaṃ bhavatyeva tat sarvamamalaṃ smṛtam ||84 ||",
  "SA08n991:211": "devalokasya varṇanam",
  "SA08n991:212": "yo manorathakṛtsnasya bahirantaśca (sarvataḥ) |",
  "SA08n991:213": "sarvālokaḥ sadāloko devatāgaṇasevitaḥ ||85 ||",
  "SA08n991:214": "virājate girivaro ratnamāṇikyasannibhaḥ |",
  "SA08n991:215": "prabhūtasalilo yaśca padminībhiḥ samāvṛtaḥ ||86 ||",
  "SA08n991:216": "vanopavanaramyo'yaṃ mṛgapakṣiniṣevitaḥ |",
  "SA08n991:217": "kandarodarasaṃrambho bhitvā gaganamutthitaḥ ||87 ||",
  "SA08n991:218": "kutra devataiḥ sevyate?",
  "SA08n991:219": "sevyate devatairnityaṃ divyamālyavibhūṣitaiḥ |",
  "SA08n991:220": "nṛtyagītaprakṛṣṭābhirdevatābhiśca sarvataḥ ||88 ||",
  "SA08n991:221": "pañcāṅgikena tūryeṇa prerita iva lakṣyate |",
  "SA08n991:222": "śirobhūto mahāramyaḥ prabhāmālī samantataḥ ||89 ||",
  "SA08n991:223": "sukṛtena śubhenāyaṃ karmaṇādhiguṇena vai |",
  "SA08n991:224": "yaṃ samāśritya krīḍanti devavṛndāni sarvataḥ ||90 ||",
  "SA08n991:225": "ke svarga gacchanti?",
  "SA08n991:226": "dānaśīlayutā vṛddhā nityaṃ tadgatamānasāḥ |",
  "SA08n991:227": "ye bhavanti sadā dāntāste janāḥsvargagāminaḥ ||91 ||",
  "SA08n991:228": "saṃkṣiptamanasaḥ śāntāste janāḥ svargagāminaḥ |",
  "SA08n991:229": "vairiṇāṃ viṣayo nityaṃ praśāntamanasastu ye ||92 ||",
  "SA08n991:230": "(vītarāgā vītamohāste janāḥ)",
  "SA08n991:231": "svargagāminaḥ |",
  "SA08n991:232": "bhavābhavena tīvreṇa bādhate ( yatra) sādhanam |",
  "SA08n991:233": "sudāntamānasāṃ dhīrāste janāḥ svargagāminaḥ ||93 ||",
  "SA08n991:234": "satyamārgavilambena hayatīva sukhabhāginaḥ |",
  "SA08n991:235": "sārāsāravidhijñāśca te janāḥ svargagāminaḥ ||94 ||",
  "SA08n991:236": "saṃsāre ye na rakṣanti svamano (nanu ) dehinaḥ |",
  "SA08n991:237": "nirvāṇābhiratā nityaṃ te janāḥ svargagāminaḥ ||95 ||",
  "SA08n991:238": "vṛkṣamūle śmaśāne vā tathā ca girikandare |",
  "SA08n991:239": "dhyāyinaḥ sattvamanasaste janāḥ svargagāminaḥ ||96 ||",
  "SA08n991:240": "mātrajñā deśakālajñāḥ pāpamitra(vi)varjitāḥ |",
  "SA08n991:241": "maitreṇa cetasā ye tu te janāḥ svargagāminaḥ ||97 ||",
  "SA08n991:242": "na snānadarśanaratā narāḥ manmathavāriṇā |",
  "SA08n991:243": "ekāntagāminaḥ śāntāste janāḥ svargagāminaḥ ||98 ||",
  "SA08n991:244": "kṣaṇe kṣaṇe sadā kāyaṃ paśyantyaśucisambhavam |",
  "SA08n991:245": "kāryākāryavidhijñā ye te janāḥ svargagāminaḥ ||99 ||",
  "SA08n991:246": "dharmāṇāṃ dharmatāṃ ye ca paśyanti vividhā samāḥ |",
  "SA08n991:247": "na ca rakṣanti saṃsāre te janāḥ svargagāminaḥ ||100 ||",
  "SA08n991:248": "vedanā madhyatattvāntamanekavidhasambhavam |",
  "SA08n991:249": "paśyanti ca na rakṣanti te janāḥ svargagāminaḥ ||101 ||",
  "SA08n991:250": "māyopamaṃ ca kṣaṇikaṃ gandharvanagaropamam |",
  "SA08n991:251": "ye jānanti (sadā)",
  "SA08n991:252": "cittāḥ te janāḥ svargagāminaḥ ||102 ||",
  "SA08n991:253": "ekalakṣaṇatattvajñā vilakṣaṇavidaḥ svayam |",
  "SA08n991:254": "nirvāṇarāgamanasaste janāḥ svargagāminaḥ ||103 ||",
  "SA08n991:255": "mātṛvat paradārān ye pitṛvat sarvadehinaḥ |",
  "SA08n991:256": "paśyanti ye bhayaṃ loke te janāḥ svargagāminaḥ ||104 ||",
  "SA08n991:257": "śūnyavargagato nityaṃ sattvānāṃ priyavādinaḥ |",
  "SA08n991:258": "akrūrā ṛddhimanasaste janāḥ svargagāminaḥ ||105 ||",
  "SA08n991:259": "kāṣṭhavalloṣṭhavat sarva paravittasamīkṣakāḥ |",
  "SA08n991:260": "saṃtuṣṭāḥ svena cittena te janāḥ svargagāminaḥ ||106 ||",
  "SA08n991:261": "na rātrau na divā yeṣāṃ kausīdyadyutiriṣyate |",
  "SA08n991:262": "nityodyuktavihārā ye te janāḥ svargagāminaḥ ||107 ||",
  "SA08n991:263": "kaukṛtyaṃ styānamiddhaṃ ca kausīdyaṃ ca viśeṣataḥ |",
  "SA08n991:264": "varjayanti sadā dhanyāste janāḥ svargagāminaḥ ||108 ||",
  "SA08n991:265": "dauḥśīlyaṃ pañcarandhrebhyaḥ pariśuddhamanekadhā |",
  "SA08n991:266": "saṃkṣipanti sadā duḥkhaṃ te janāḥ svargagāminaḥ ||109 ||",
  "SA08n991:267": "upādānacatuṣṭvajñāḥ satyāni ca tathaiva ca |",
  "SA08n991:268": "ye paśyanti budhāḥ prajñāṃ te janāḥ svargagāminaḥ ||110 ||",
  "SA08n991:269": "duḥkhaṃ duḥkhavipākaśca duḥkheṣu ca manaśca yat |",
  "SA08n991:270": "paśyanti ye sadā tattvaṃ te janāḥ svargagāminaḥ ||111 ||",
  "SA08n991:271": "tīvravyasanamāpannā ye (ca)",
  "SA08n991:272": "dharmāvimuñcakāḥ |",
  "SA08n991:273": "śāntāśca dharmamatayaste janāḥ svargagāminaḥ ||112 ||",
  "SA08n991:274": "śuklāvadātaṃ ye vastraṃ pāṃsukūlaṃ tathaiva ca |",
  "SA08n991:275": "piṇḍapātaratā nityaṃ te janāḥ svargagāminaḥ ||113 ||",
  "SA08n991:276": "adaṇḍāḥ śāntamanaso nityaṃ dhyānavihāriṇaḥ |",
  "SA08n991:277": "naiṣkarmyaniratāḥ sarve te janāḥ svargagāminaḥ ||114 ||",
  "SA08n991:278": "mṛṣṭaṃ ca yadi vāṅmṛṣṭaṃ yathecchāvidhimāgatam |",
  "SA08n991:279": "santuṣyanti na kupyanti te janāḥ svargagāminaḥ ||115 ||",
  "SA08n991:280": "śuklāvadātaṃ ye vastraṃ pāṃsukūlaṃ tathaiva ca |",
  "SA08n991:281": "saṃvṛtau caiva saṃtuṣṭāste janāḥ svargagāminaḥ ||116 ||",
  "SA08n991:282": "śayyātale yathā bhūmau harmyāgre vā tathā'pare |",
  "SA08n991:283": "na duṣyanti (na hṛṣyanti)",
  "SA08n991:284": "te janāḥ svargagāminaḥ ||117 ||",
  "SA08n991:285": "cakṣurviṣayamāpannaṃ yatkarma sāmparāyikam |",
  "SA08n991:286": "tattvato ye prapaśyanti te janāḥ svargagāminaḥ ||118 ||",
  "SA08n991:287": "apriyaṃ vā priyaṃ vāpi ye śrutvā tīvrasambhramāt |",
  "SA08n991:288": "akṣubdhamatayo muktāste janāḥ svargagāminaḥ ||119 ||",
  "SA08n991:289": "ṣaḍindriyāṇi sarvāṇi viṣayāstu tathaiva ca |",
  "SA08n991:290": "saṃkṣipanti na rakṣanti te janāḥ svargagāminaḥ ||120 ||",
  "SA08n991:291": "yathā karma kṛtaṃ sarvamaviśeṣeṇa tattvataḥ |",
  "SA08n991:292": "paśyantyamanaso dhanyāste janāḥ svargagāminaḥ ||121 ||",
  "SA08n991:293": "karmaṇāṃ ca vipākaṃ ca kṛtaṃ (ye dhīracetasā) |",
  "SA08n991:294": "bibhyatīha sadā duḥkhete janāḥ svargagāminaḥ ||122 ||",
  "SA08n991:295": "ityetāni mahārthāni nityaṃ duḥkhakarāṇi ca |",
  "SA08n991:296": "kurvanti vidhivat sarva te janāḥ svargagāminaḥ ||123 ||",
  "SA08n991:297": " ||iti devavargo dvātriṃśaḥ ||"
}