{
  "SA15n1271:0": "athe caturthaṃ prakaraṇam |",
  "SA15n1271:1": "nanu bhavatā vyākhyāto yathādharmasadvādaḥ |",
  "SA15n1271:2": "kaḥ punaḥ sambandhaḥ |",
  "SA15n1271:3": "atrocyate | praśnottarasambandho viṃśatividhaḥ |",
  "SA15n1271:4": "yadi kaścittena viṃśatividhenārthena samyagnyāyamārabhate sa sadvādasya jñātetyucyate |",
  "SA15n1271:5": "yadi naivaṃ tadā nāyaṃ vivādadharmāvagantā |",
  "SA15n1271:6": "eṣāṃ viṃśatividhānāṃ sāro dvividhaḥ |",
  "SA15n1271:7": "vaidharmyaṃ sādharmyañca |",
  "SA15n1271:8": "sajātīyatvātsādharmyaṃ vijātīyatvādvaidharmyam |",
  "SA15n1271:9": "arthasya hi tatsamāśrayatvātte viṃśatidharmān vyāpnuvataḥ |",
  "SA15n1271:10": "kiṃ sādharmyam |",
  "SA15n1271:11": "yathā kleśakṣayo nirābhāsa eva,",
  "SA15n1271:12": "ākāśabhāvo'pi nirābhāsa iti sādharmyam |",
  "SA15n1271:13": "kiṃ vaidharmyam |",
  "SA15n1271:14": "yathā nirvāṇamakṛtakatvānnityaṃ tathā sarve saṃskārāḥ kṛtakatvādanityāḥ |",
  "SA15n1271:15": "iti vaidharmyam |",
  "SA15n1271:16": "nanu sādharmyavaidharmyābhyāṃ kathaṃ dūṣaṇam |",
  "SA15n1271:17": "atrocyate | sādharmyadūṣaṇamicchatā evaṃ vaktavyam |",
  "SA15n1271:18": "rūpaṃ cakṣuṣā dṛṣṭaṃ,",
  "SA15n1271:19": "śabdastu śravaṇena śruta iti,",
  "SA15n1271:20": "kathaṃ tayoḥ sādharmyam |",
  "SA15n1271:21": "yadi rūpābhdinnaḥ śabdastadā rūpasyānityatvācchabdo nityo bhavet |",
  "SA15n1271:22": "vaidharmyadūṣaṇam |",
  "SA15n1271:23": "yatha rūpasyaindriyakatvādanityatā,",
  "SA15n1271:24": "ātmano'naindriyakatvānnityatā |",
  "SA15n1271:25": "ghaṭasyātmanaśca sabhdāvaḥ |",
  "SA15n1271:26": "sabhdāvasādharmye ghaṭasyānityatvādātmano'pi tathātvāpattiḥ |",
  "SA15n1271:27": "ghaṭasabhdāva ātmasabhdāvābhdinnastataścātmā nityo ghātastvanitya iti cet |",
  "SA15n1271:28": "nityatāsādharmyada[pya]ātmanā nityena bhavitavyam |",
  "SA15n1271:29": "evaṃ dūṣaṇaṃ viṃśatividhaṃ yathā 1 utkarṣa[sama]m,",
  "SA15n1271:30": "2 apakarṣa[sama]m,",
  "SA15n1271:31": "3 bhedābheda[sama]m,",
  "SA15n1271:32": "4 praśnabāhulyamuttarālpatā,",
  "SA15n1271:33": "5 praśnālpatottarabāhulyam,",
  "SA15n1271:34": "6 hetusamam,",
  "SA15n1271:35": "7 kāryasamam,",
  "SA15n1271:36": "8 vyāptisamam,",
  "SA15n1271:37": "9 avyāptisamam,",
  "SA15n1271:38": "10 kālasamam,",
  "SA15n1271:39": "11 prāptisamam,",
  "SA15n1271:40": "12 aprāptisamam,",
  "SA15n1271:41": "13 viruddham,",
  "SA15n1271:42": "14 aviruddham,",
  "SA15n1271:43": "15 saṃśaya[sama]m,",
  "SA15n1271:44": "16 asaṃśaya[sama]m,",
  "SA15n1271:45": "17 pratidṛṣṭānta[sama]m,",
  "SA15n1271:46": "18 śrutisamam,",
  "SA15n1271:47": "19 śrutibhinnam,",
  "SA15n1271:48": "20 anupapatti[sama]ñceti praśnottaradharmā viṃśatidhā |",
  "SA15n1271:49": "1. utkarṣa [sam]m |",
  "SA15n1271:50": "yathā (kaścidvaded)",
  "SA15n1271:51": ", ātmā nitya indriyānupalabdheḥ |",
  "SA15n1271:52": "ākāśo hyanupalabdhernityaḥ |",
  "SA15n1271:53": "sarvamanupalabhyaṃ nityameva |",
  "SA15n1271:54": "ātmāpyanupalabhyaḥ kathaṃ tadanityatāprāptiḥ |",
  "SA15n1271:55": "atra dūṣaṇam |",
  "SA15n1271:56": "ākāśo'cetanatvānnityaḥ |",
  "SA15n1271:57": "ātmā tu cetanaḥ kathaṃ nityaḥ |",
  "SA15n1271:58": "ākāśaścetana ityanyāyyam |",
  "SA15n1271:59": "yadyātmā'cetanastadaivākāśena sadharmā |",
  "SA15n1271:60": "evaṃ vidvāṃsaḥ so'nitya iti manyante |",
  "SA15n1271:61": "etadutkarṣa[sama]m |",
  "SA15n1271:62": "2. apakarṣa[sama]m |",
  "SA15n1271:63": "yathākāśo'cetana ātmā tu cetanaḥ |",
  "SA15n1271:64": "kathamākāśa ātmano dṛṣṭāntaḥ |",
  "SA15n1271:65": "etadapakarṣa[sama]m |",
  "SA15n1271:66": "3. bhedābheda[sama]m |",
  "SA15n1271:67": "yathātmanityatāsthāpana ākāśa udāharaṇam |",
  "SA15n1271:68": "[atra dūṣaṇaṃ] ātmā ākāśaścābhinnau iti cedaikadharmyāt kathamākāśasyātmano dṛṣṭāntatā |",
  "SA15n1271:69": "bhinnau iti cedanyānyasādharmyāprāptiḥ |",
  "SA15n1271:70": "etaducyate bhedābheda[sama]m |",
  "SA15n1271:71": "4. anyacca | ātmā nityo'naindriyakatvāt |",
  "SA15n1271:72": "yathākāśo'nindriyakatvānnitya iti bhavataḥ sthāpanā |",
  "SA15n1271:73": "atha yadanaindriyakaṃ tannāvaśyaṃ nityam |",
  "SA15n1271:74": "tatkathaṃ siddham |",
  "SA15n1271:75": "etaducyate praśnabāhulyamuttarālpatā ca |",
  "SA15n1271:76": "5. anyacca | ātmā nityonaindriyakatvāditi bhavatsthāpanā |",
  "SA15n1271:77": "anaindriyakasya dvaividhyam |",
  "SA15n1271:78": "yathā paramāṇavo'nupalabhyā anityāḥ |",
  "SA15n1271:79": "ākāśastvindriyānupalabhyo nityaśca |",
  "SA15n1271:80": "kathaṃ bhavatocyate yadanupalabhyatvānnitya ityucyate praśnālpatottarabāhulyañca |",
  "SA15n1271:81": "6. anyacca | anupalabdhihetunātmā nitya iti bhavatā pratijñātam |",
  "SA15n1271:82": "ākāśaścātmā ca bhinnauḥ kathamubhayoranupalabhyatvaṃ heturbhavet |",
  "SA15n1271:83": "iti hetusamam |",
  "SA15n1271:84": "7. anyacca | yatpañcamahābhūtamayaṃ tadanityam |",
  "SA15n1271:85": "ākāśa ātmā ca pañcamahābhūtamayau kathaṃ nityāvuktau |",
  "SA15n1271:86": "iti kāryasamam |",
  "SA15n1271:87": "8. anyacca | anupalabhyatvānnitya ākāśa iti bhavataḥ sthāpanā |",
  "SA15n1271:88": "ākāśaśca sarvavyāpī [tataśca] kiṃ sarvāṇi bastūnyanupalabhyāni |",
  "SA15n1271:89": "etadyāptisamam |",
  "SA15n1271:90": "9. anyacca | paramāṇuravyāpyanaindriyako'pyanityaḥ |",
  "SA15n1271:91": "ātmā tvanaindriyakaḥ kathaṃ nityaḥ |",
  "SA15n1271:92": "iti avyāptisamam |",
  "SA15n1271:93": "10. anyacca | ātmā nityo'nindriyakatvāditi bhavatsthāpanā |",
  "SA15n1271:94": "so'yaṃ[hetu]rvartamāne'tīte 'nāgate vā |",
  "SA15n1271:95": "atīta iti cedatītatvānnaṣṭāḥ |",
  "SA15n1271:96": "anāgata iti cedabhāvaḥ |",
  "SA15n1271:97": "vartamāna iti cettadā'hetuḥ |",
  "SA15n1271:98": "yathā śṛṅge yugapadeva jātatvānnānyonyahetuke |",
  "SA15n1271:99": "iti kālasamam |",
  "SA15n1271:100": "11. anyacca | ātmā nityo'naindriyakatvāditi bhavatsthāpanā |",
  "SA15n1271:101": "atha prāpyāprāpya vā heturiti |",
  "SA15n1271:102": "aprāpya cedasiddho hetuḥ |",
  "SA15n1271:103": "yathāgniraprāpya dahanāsamarthaḥ,",
  "SA15n1271:104": "asiścāprāpya chedanāsamarthaḥ |",
  "SA15n1271:105": "ātmānamaprāpya kathaṃ heturbhavet |",
  "SA15n1271:106": "ityaprāpti[samam] |",
  "SA15n1271:107": "12. anyacca | prāpya iti cet,",
  "SA15n1271:108": "prāpterahetutvam |",
  "SA15n1271:109": "iti prāptisamam |",
  "SA15n1271:110": "13. anyacca | sarvamanityam |",
  "SA15n1271:111": "na tvātmā sarvaṃ,",
  "SA15n1271:112": "tato nitya iti bhavatpratijñā ātmā ca tabhdāvādanitya iti vaktavyaḥ,",
  "SA15n1271:113": "kiñciddagdho hi kambalaḥ prāyeṇādagdhatvādadagdha ityucyate |",
  "SA15n1271:114": "etadviruddham |",
  "SA15n1271:115": "14. anyacca | ātmā'naindriyakatvādākāśatulya iti bhavatsthāpanā |",
  "SA15n1271:116": "ākāśasyānupalabdhirātmano'pi tathātvam |",
  "SA15n1271:117": "ātmana upalabdhiriti cettadākāśo'pi sukhadūḥkhadikamupalabheta |",
  "SA15n1271:118": "ātmana ākāśasya cābhinnatvāt |",
  "SA15n1271:119": "etadaviruddham |",
  "SA15n1271:120": "15. anyacca | ātmanaḥ sabhdāvavannityatā'niyatā |",
  "SA15n1271:121": "laukikānāṃ saṃśayasambhavo nityo 'nityo veti |",
  "SA15n1271:122": "etat saṃśayasamam |",
  "SA15n1271:123": "16. anyacca | astyātmā'naindriyakatvāditi bhavadvacanam atha vimarśaḥ kenāvaraṇenānupalabdhiḥ |",
  "SA15n1271:124": "kāraṇamatra vaktavyam |",
  "SA15n1271:125": "yadi kāraṇaṃ na vidyata ātmārthasya hāniḥ |",
  "SA15n1271:126": "ityasaṃśayasamam |",
  "SA15n1271:127": "17. anyacca | ātmānaindriyakatrvānnitya iti bhavatā pratijñātam |",
  "SA15n1271:128": "atha mūlakilodakānyanaindriyakānyapyanityānyātmā tu kathaṃ nityaḥ |",
  "SA15n1271:129": "iti pratidṛṣṭānta[sama]m |",
  "SA15n1271:130": "18. anyacca | sūtreṣu ātmano'nupalabdhiruktā tasmāttasya nityatā jñāteti bhavataḥ [sthāpanā] |",
  "SA15n1271:131": "(parantu) nāstyātmā nāstyātmīyamityapi sūtreṣūktam |",
  "SA15n1271:132": "nirgranthadharme cātmānityatoktā |",
  "SA15n1271:133": "ātmanityatve niyate sati sūtrāṇāṃ vaiṣamyānupapattiḥ |",
  "SA15n1271:134": "iti śrutisamam |",
  "SA15n1271:135": "19. anyacca | yadi bhavatā ekameva sūtramadhigacchatātmā nitya iti manyate |",
  "SA15n1271:136": "athānyeṣāmapi sūtrāṇāṃ pratīterātmānityo mantavyaḥ |",
  "SA15n1271:137": "ubhayathā pratītiriti cedekasyaivātmano nityatvānityatvaprasaṅgaḥ |",
  "SA15n1271:138": "iti śrutibhinnam |",
  "SA15n1271:139": "20. anyacca | yadi sabhdāvāditi hetunātmāstīti |",
  "SA15n1271:140": "atha śālasya sabhdāvāttāla utpadyate |",
  "SA15n1271:141": "yadyabhāvānnāstīti tadā tālabījeṣu vṛkṣākārābhāvāttadutpattyaprāptiḥ |",
  "SA15n1271:142": "sabhdāve'nutpattiḥ |",
  "SA15n1271:143": "abhāve'pyanutpattiḥ |",
  "SA15n1271:144": "ātmano'pi tathātvam |",
  "SA15n1271:145": "yadi kiṃcitsadeva na tadānaindriyakatvaṃ hetutvena prayoktavyam |",
  "SA15n1271:146": "yadi ca sadeva tadā nānaindriyakatvena tasya sattā sādhyā |",
  "SA15n1271:147": "ityanutpattisamam |",
  "SA15n1271:148": "yadi punaḥ kaścicchabdanityatāṃ sthāpayet,",
  "SA15n1271:149": "tadaivamvidhairuktapūrvairviśatiṃdharmaistadvadeva dūṣayet |",
  "SA15n1271:150": "nanvātmasabhdāvādeva bhavānātmānaṃ dūṣayati |",
  "SA15n1271:151": "ātmano'bhāve kiṃ bhavatā dūṣaṇīyam |",
  "SA15n1271:152": "dūṣaṇāddhyasti dūṣayitavyam |",
  "SA15n1271:153": "atra dūṣaṇam |",
  "SA15n1271:154": "yuktito nāsyātmā |",
  "SA15n1271:155": "bhavatā tu tatsabhdāvasya vikalpānmayā bhavato dūṣaṇaṃ kṛtam |",
  "SA15n1271:156": "yabhdavatoktaṃ dūṣayitavyabhavādastyātmeti |",
  "SA15n1271:157": "tato dūṣaṇānnāstyātmeti jñātam |",
  "SA15n1271:158": "bhavata ātmaparigraha ātmābhāvadyotanarthamiti cettadayuktam |",
  "SA15n1271:159": "bhavadarthāprayogāt |",
  "SA15n1271:160": "idānīntu svayaṃ bhavatā mama siddhāntaḥ prayuktaḥ |",
  "SA15n1271:161": "nanu kathaṃ bhavatā jñātaṃ yanmayā bhavadarthaḥ parigṛhītaḥ |",
  "SA15n1271:162": "atra kāraṇaṃ vaktavyamiti cenmayā khalu pūrvamuktaṃ yatsvārthamaparigṛṇhatā bhavatā parasthāpanā parigṛhītā kathamidānīṃ punaridaṃ pṛcchyate |",
  "SA15n1271:163": "kathaṃ jñātaṃ yabhdavato'rtho maya parigṛhīta iti |",
  "SA15n1271:164": "yato bhavadvacanaṃ viruddhaṃ tasmānnigrahasthānāpattiḥ |",
  "SA15n1271:165": "anyacca | anaindriyakatvātsannevātmeti bhavatā pūrvaṃ pratijñātaṃ paścāttu dharmabāhulyena sādhitam |",
  "SA15n1271:166": "sthāpitahetoraniyatatvātpratijñāvirodhācca nigrahasthānam |",
  "SA15n1271:167": "tasmābhdavadarthanāhau yadi punarahaṃ kiṃcibdravīmi,",
  "SA15n1271:168": "[yanmayā] pūrvamuktaṃ tasmādetanna bhidyate |",
  "SA15n1271:169": "tadā vacanasya bahudoṣaprasaṅgaḥ |",
  "SA15n1271:170": "pakṣapratipakṣayoḥ pratipakṣamaryādā pañcame |",
  "SA15n1271:171": "tadatikramyoktaṃ vacanaṃ doṣaḥ |",
  "SA15n1271:172": "yadi vidvān gambhīraṃ nyāyaṃ bhāvayatyuktena dṛṣṭāntenārthāvagamasamarthaśca syāttadā tasya vāda evaṃvidhaṃ dharmaṃ nātikrāmati |",
  "SA15n1271:173": "vādī prāha | evamukto vadadharmāṇāṃ sāraḥ |",
  "SA15n1271:174": "eṣa vādasāraḥ sarvavādānāṃ mūlam |",
  "SA15n1271:175": "etasmādvādātpakṣapratipakṣayoḥ paramotkarṣajñānaṃ jāyate |",
  "SA15n1271:176": "yathā bīje sukṣetra upte mūlāṅkurāḥ samṛddhāḥ |",
  "SA15n1271:177": "kukṣetre tūpte phalabhāva eva |",
  "SA15n1271:178": "etasya dharmasyāpi tathātvam |",
  "SA15n1271:179": "yadi vidvān kaścit pramāṇavicārakuśalastadā vādānutpādayati |",
  "SA15n1271:180": "mūrkhastvalpabuddhiretadvādābhyāsenāpi tadavagamāsamarthastattvato vidvān nocyate |",
  "SA15n1271:181": "tasmādye ye sañjñānotpattiṃ subhāśubhavivekañcecchanti taistaireva saddharmavāda āśrayitavyaḥ |",
  "SA15n1271:182": " ||iti caturthaṃ prakaraṇam ||",
  "SA15n1271:183": "samāptaścāyaṃ granthaḥ |"
}