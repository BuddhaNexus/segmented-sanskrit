{
  "SA11n1111:0": "caryāsaṅgrahapradīpaḥ |",
  "SA11n1111:1": "namo lokeśvarāya",
  "SA11n1111:2": "madādyaśeṣamūḍhānāṃ yasya vacanaraśmibhiḥ |",
  "SA11n1111:3": "phullatāmeti hṛtpadmaṃ taṃ vande puruṣottamam ||1 ||",
  "SA11n1111:4": "pāramiṃ guhyamantraṃ ca śritvā bodhiḥ prasidhyati |",
  "SA11n1111:5": "gurubuddhoktitastvevaṃ tadartho likhyate mayā ||2 ||",
  "SA11n1111:6": "guhyamantro'tra no vācyaḥ pāramīnayacārikāḥ |",
  "SA11n1111:7": "bodhisattvasya caryāstu samāsena likhāmyaham ||3 ||",
  "SA11n1111:8": "dhīmataḥ saṃvaro grāhyo bodhicittapuraḥsaraḥ |",
  "SA11n1111:9": "ālokyāśeṣasūtrāṇi śāstraṃ śravyaṃ samastakam ||4 ||",
  "SA11n1111:10": "kāyena manasā vācā yathoktān saṃvarān tribhiḥ |",
  "SA11n1111:11": "rakṣedakṣuṇṇaśuddhāṃśca śīlāṃśca pariśodhayet ||5 ||",
  "SA11n1111:12": "bhaktamātrāṃ vijānīyād indriyadvāramāvaret |",
  "SA11n1111:13": "rātreḥ pūrve'pare bhāge na suptvā yogamācaret ||6 ||",
  "SA11n1111:14": "aṇumātreṣvavadyeṣu hyatimātraṃ bibheti ca |",
  "SA11n1111:15": "rātrerbhāgatrayaṃ kṛtvā hyantye bhāge tu jāgṛyāt ||7 ||",
  "SA11n1111:16": "prakṣālayenmukhādīn vā'kṣālanaṃ vā'pi yujyate |",
  "SA11n1111:17": "sukhāsanaṃ samāśritya dharmāṇāṃ dharmatāṃ smaret ||8 ||",
  "SA11n1111:18": "nimittaiḥ kṣobhato'śakye tūtthāyābhāsavastuṣu |",
  "SA11n1111:19": "māyāvattvena samprekṣya puṇyayogāṃstadantare ||9 ||",
  "SA11n1111:20": "pūrayeccāpi saptāṅgān vipulāṃ praṇidhiṃ caret |",
  "SA11n1111:21": "bhāvayed bhāvanāṃ pūrvāṃ kāle'tha bhojanasya ca ||10 ||",
  "SA11n1111:22": "etanniḥsārakāyena paraṃ sāraṃ gaveṣayan |",
  "SA11n1111:23": "kāyaṃ naukādhiyā rakṣed na bhuṅktāṃ sthūlatākṛte ||11 ||",
  "SA11n1111:24": "rasāsaktyā na bhuñjīta caturdhā'nnaṃ vibhajya ca |",
  "SA11n1111:25": "devebhyo vinivedyādiṃ dharmapālāya tatparam ||12 ||",
  "SA11n1111:26": "baliṃ suvipulāṃ dadyāt śeṣaṃ svabhuktapītataḥ |",
  "SA11n1111:27": "dadyācca sarvabhūtebhyaḥ kathātantraṃ tadantare ||13 ||",
  "SA11n1111:28": "kuryādadbhutavārttā ca kiñcidutthāya sañcaret |",
  "SA11n1111:29": "parikrāmetadadhiṣṭhānaṃ japaṃ vā granthavācanam ||14 ||",
  "SA11n1111:30": "sugatapratimāṃ kuryād yāvat svedo na jāyate |",
  "SA11n1111:31": "kuryāt, pradakṣiṇāṃ tāvad akṣubdhaḥ praṇidhiṃ bahum ||15 ||",
  "SA11n1111:32": "dharmacaryā daśaproktāḥ maitreyeṇa, samāsataḥ |",
  "SA11n1111:33": "caredakṣiptacittena māyaupamyaṃ ca saṃsmaran ||16 ||",
  "SA11n1111:34": "yadi syāt pūjayet saṃghaṃ kuryād vā bālakotsavam |",
  "SA11n1111:35": "anāthebhyaḥ sudānaṃ tu yogine puṇyasañcayaḥ ||17 ||",
  "SA11n1111:36": "pūrṇeṣu dinakṛtyeṣu bhāge ca prathame niśaḥ |",
  "SA11n1111:37": "dharmatā niṣprapañcā'pi tathā cittaṃ ca yojayet ||18 ||",
  "SA11n1111:38": "prāptāyāṃ madhyarātrau ca utthānābhāsasaṃjñayā |",
  "SA11n1111:39": "siṃhanidrā yathā tadvat śubhanidrāṃ samāśrayet ||19 ||",
  "SA11n1111:40": "prāyo dhyāna-dṛḍhe citte kāyavākpuṇyagauṇatā |",
  "SA11n1111:41": "asaṃspṛṣṭe samādhau vā lokakalpapravṛttaye ||20 ||",
  "SA11n1111:42": "kāyapuṇyaṃ yathāśakti lokacitte'same sati |",
  "SA11n1111:43": "dharmo nāyaṃ mamaiveti susadāśayapūrvakam ||21 ||",
  "SA11n1111:44": "dharmāṃśca laukikān pṛcched,",
  "SA11n1111:45": "nijamitrasamīritaḥ |",
  "SA11n1111:46": "nepālaviṣaye kṛtavān,",
  "SA11n1111:47": "ratirmantranaye na ced ||22 ||",
  "SA11n1111:48": "evaṃ sthavira! karttavyam | 23, a |",
  "SA11n1111:49": "‘caryāsaṅgrahapradīpo’ mahāpaṇḍitācārya-dīpaṅkara-śrījñānakṛtaḥ samāptaḥ |"
}