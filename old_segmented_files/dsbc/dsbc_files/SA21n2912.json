{
  "SA21n2912:3": "Prajñopāyaviniścayasiddhiḥ |",
  "SA21n2912:10": "prathamaḥ paricchedaḥ |",
  "SA21n2912:17": "namaḥ śrīvajrasattvāya |",
  "SA21n2912:24": "yatrā bhūtasamastakalpapaṭalāliptaṃ",
  "SA21n2912:25": "svabhāvāmala ṃ",
  "SA21n2912:29": "bauddhaṃ dharma śarīramapratisamaṃ saddharmavṛddhyā",
  "SA21n2912:30": "spadam |",
  "SA21n2912:34": "sambhogaṃ ca vicitrarūparacitaṃ sannirmitaṃ",
  "SA21n2912:35": "jāyate",
  "SA21n2912:39": "prajñopāyamayaṃ praṇāmya tadalaṃ caitat",
  "SA21n2912:40": "tadevīcyate ||1 ||",
  "SA21n2912:44": "śrīmatānaṅga vajjreṇa saṃkṣepāt tattvato mayā |",
  "SA21n2912:48": "ajñātatatsva rūpāṇāṃ hitāyāśeṣajanminām ||2 ||",
  "SA21n2912:52": "abhūtakalpasambhūto bhāva saṅkalpanātmakaḥ |",
  "SA21n2912:56": "bhavaḥ sa eva cākhyāto bālavyāmohako budhaiḥ ||3 ||",
  "SA21n2912:60": "tataḥ prajāyaṃte'śeṣakleśarāśiḥ suduḥsahaḥ |",
  "SA21n2912:64": "asakṛdvividhaṃ caiva mahatkarmakadambakam | ||4 ||",
  "SA21n2912:68": "tābhyāṃ ca maraṇotpādaprabhṛtyātyantavistaram |",
  "SA21n2912:72": "ajasraṃ jāyate duḥkhamaśradvā saktacetasāmn ||5 ||",
  "SA21n2912:76": "yāvad bhāvamahāgrāho bhavacārakavarttinām |",
  "SA21n2912:80": "prajñāhīnatayā tāvat sva [ hitaṃ ] parahitaṃ na ca ||6 ||",
  "SA21n2912:84": "atastrijagadānandaṃ karttukāmaissvavibhramam |",
  "SA21n2912:88": "irtukāmaiśca santyājyo [ bhāva ] grāho manīṣibhiḥ ||7 ||",
  "SA21n2912:92": "bhāvaṃgrāhaṃ parityajya nābhāvaṃ kalpayed budhaḥ |",
  "SA21n2912:96": "yadi nāmānayorbhedaḥ kalpanā naiva bhidyate ||8 ||",
  "SA21n2912:100": "varaṃ hi bhāvasaṅkalpo na tvabhāvaprakalpanā |",
  "SA21n2912:104": "nirvāti jvalito dīpo nirvṛtaḥ kāṃ gatiṃ vrajet ||9 ||",
  "SA21n2912:108": "yāvad bhāvasya saṅkalpastāvad bhāvo hi lakṣyate |",
  "SA21n2912:112": "na hyādirahitasyeha vyomno nidhanasambhavaḥ ||10 ||",
  "SA21n2912:116": "abhāvamātrasādhyo 'pi upāyarahito na ca |",
  "SA21n2912:120": "svaparārthāsamartho'sau abhāvatvāt khapuṣpavat ||11 ||",
  "SA21n2912:124": "evaṃ bhāvaḥ parityājyo bhrāntatvādindra jālavat |",
  "SA21n2912:128": "abhāvatvādabhāvaśca buddhatvaphalavāñchibhiḥ ||12 ||",
  "SA21n2912:132": "yathānayoḥ parityāge [ saṃkṣayo ] yadvasthitaḥ |",
  "SA21n2912:136": "asaṃsāramanirvāṇamadhunā śrūyatāṃ budhāḥ ||13 ||",
  "SA21n2912:140": "parāmarṣaṇadhogena dharmāṇāṃ niḥsvabhāvatā |",
  "SA21n2912:144": "jñānajñeyavibhāgena prajñātattvaṃ taducyate ||14 ||",
  "SA21n2912:148": "rabja tyaśeṣaduḥkhaughānutthāṃstu duḥkhahetutaḥ |",
  "SA21n2912:152": "sarvasattvān yatastasmāt kṛpā rāgaḥ pragīyate ||15 ||",
  "SA21n2912:156": "upānayatyabhimataṃ yannaukevā nukūlataḥ |",
  "SA21n2912:160": "sadānukūlayogena saivopāyaḥ prakīrttitaḥ ||16 ||",
  "SA21n2912:164": "ubhayormelanaṃ yacca salilakṣīrayoriva |",
  "SA21n2912:168": "advayākārayogena prajñopāyaḥ sa ucyate ||17 ||",
  "SA21n2912:172": "prakṣeptuṃ cāpanetuṃ ca śakyate yatra naiva hi |",
  "SA21n2912:176": "prakṣepāya ca yaduktaṃ dharmatattvaṃ taducyate ||18 ||",
  "SA21n2912:180": "grāhyagrāhakasantyaktaṃ sadasatpaṅkavarjitam |",
  "SA21n2912:184": "lakṣyalakṣaṇanirmuktaṃ śuddhaṃ prakṛtinirmalam ||19 ||",
  "SA21n2912:188": "na dvayaṃ nādvayaṃ śāntaṃ śivaṃ sarvatra saṃsthitam |",
  "SA21n2912:192": "pratyātmavedyamacalaṃ prajñopāyamanākulam ||20 ||",
  "SA21n2912:196": "tadeva sarvabuddhānāmālayaṃ paramādbhutam |",
  "SA21n2912:200": "śreyaḥsampatkaraṃ divyaṃ dharmadhātu prakīrttitam ||21 ||",
  "SA21n2912:204": "apratiṣṭhitanirvāṇaṃ tryadhva sambuddhasevitam |",
  "SA21n2912:208": "svādhiṣṭhānapadaṃ ramyaṃ prajñāpāramitāśivam ||22 ||",
  "SA21n2912:212": "kāyatrayaṃ triyānaṃ ca asaṅkhyā mantrakoṭayaḥ |",
  "SA21n2912:216": "mudrāmaṇḍalacakraṃ ca kaulikaṃ tadanuttaram ||23 ||",
  "SA21n2912:220": "sarve vinirgatāstasmād devadaityendramānavāḥ |",
  "SA21n2912:224": "pretādayastathā cāndhe nirudhyante ca tatra hi ||24 ||",
  "SA21n2912:228": "cintāmaṇirivāśeṣajagataḥ sarvadā sthitaḥ |",
  "SA21n2912:232": "bhuktimuktipadaṃ samyak prajñopāyasvarūpataḥ ||25 ||",
  "SA21n2912:236": "idameva samāgamya mambudvāḥ sugatāḥ purā |",
  "SA21n2912:240": "sambuddhyante ca sarvatra sambhotsyante jagadvitāḥ ||26 ||",
  "SA21n2912:244": "anantasukharūpatvāt śrīmahāsukhamaṃjitam |",
  "SA21n2912:248": "samantabhadramagyaṃ tadabhisambodhikārakam ||27 ||",
  "SA21n2912:252": "trijagadakhiladuḥkhadhvaṃsanaikapravṛtteḥ",
  "SA21n2912:256": "anupamakruṇāyāḥ saṅgamuktāgrabuddheḥ |",
  "SA21n2912:260": "aparimitavicitrajñeyarāśeḥ samatvaṃ",
  "SA21n2912:264": "svaparaparasukhāṅgaṃ tattvamūcurmunīndrāḥ ||28 ||",
  "SA21n2912:268": "iti prajñopāyaviniścayasiddho prajñopāyavipañco nāma",
  "SA21n2912:272": "prathamaḥ paricchedaḥ |",
  "SA21n2912:279": "dvitīyaḥ paricchedaḥ |",
  "SA21n2912:286": "athātaḥ kathyate kiñcit tattvaratnasya labdhaye |",
  "SA21n2912:290": "hitāya bhavadurbhedabhrāntibyāmohitātmanām ||1 ||",
  "SA21n2912:294": "upāyaḥ pūrva sambuddhairyathoddiṣṭaḥ samāsataḥ |",
  "SA21n2912:298": "śrīmatānaṅgavajreṇa karuṇāviṣṭacetasā ||2 ||",
  "SA21n2912:302": "idaṃ taditi tadvaktuṃ naiva śakyaṃ jinairapi |",
  "SA21n2912:306": "pratyātmavedyarūpatvād bāhyārthe na ca gṛhyate ||3 ||",
  "SA21n2912:310": "tathā ca tryadhvasambuddhairjagadānandakārakaiḥ |",
  "SA21n2912:314": "ākhyātaṃ naiva sūtrāntamantracaryādiṣu kramāt ||4 ||",
  "SA21n2912:318": "śrutādijñānagamyaṃ tanna bhaved vai kadācana |",
  "SA21n2912:322": "śabdārthayorasambandhāt śāstralakṣaṇasūcakam ||5 ||",
  "SA21n2912:326": "ata eva sadā''saktyā yuktaṃ sadgurusevanam |",
  "SA21n2912:330": "na ca tena vinā tattvaṃ prāpyate kalpakoṭibhiḥ ||6 ||",
  "SA21n2912:334": "aprāpte tattvaratne tu siddhirnaiva kadācana |",
  "SA21n2912:338": "suviśuddhe'pi satkṣetre bījābhāvād yathāṅkuraḥ ||7 ||",
  "SA21n2912:342": "sāmnā yāḥ santi ye kecit prajñopāyārthadeśakāḥ |",
  "SA21n2912:346": "cintāmaṇirivādbhutā nirvikalpapatha sthitāḥ ||8 ||",
  "SA21n2912:350": "tattvenaiva parijñāya ācāryān vasudhātale |",
  "SA21n2912:354": "tānupāsita yatnena ātmasiddhyagrahetave ||9 ||",
  "SA21n2912:358": "anantabodhisatsaukhyaṃ prāpyate yasya tejasā |",
  "SA21n2912:362": "śreṣṭhatvaṃ sarvabhūtānāṃ trailokye sacarācare ||10 ||",
  "SA21n2912:366": "tat kimarthaṃ kṛpāmūrttau tatrākāraṇavatsale |",
  "SA21n2912:370": "māyāmalinacetībhirḍhaukayanti durāśayāḥ ||11 ||",
  "SA21n2912:374": "asatpraṇāmasatkārairddaḍhaṃ copāsya sadgurum |",
  "SA21n2912:378": "kṣīrādidānapūjābhirāyuryāvat samīhite ||12 ||",
  "SA21n2912:382": "samprāpte tattvaratne tu srvabuddhaguṇālaye |",
  "SA21n2912:386": "vārttāmapi na pṛcchanti chidrājveṣaṇadāruṇāḥ ||13 ||",
  "SA21n2912:390": "tathā'nye'pi durātmāno ḍhaukante guruvajviṇam |",
  "SA21n2912:394": "viheṭhayanti cātmānamātmanaiva durāśayāḥ ||14 ||",
  "SA21n2912:398": "haraṇe gurumudrāyā ratnatrayadharasya ca |",
  "SA21n2912:402": "nirvikalpāḥ pratikṣepyā dharmatāyāśca yoginaḥ ||15 ||",
  "SA21n2912:406": "uktāḥ śrīvajranāthena samaye tu mahādbhute |",
  "SA21n2912:410": "jugupsābuddhayo nityaṃ svamātṛtrāsakāriṇaḥ ||16 ||",
  "SA21n2912:414": "upāsyeka guruṃ pūrvaṃ nānugṛhṇāti māmiti |",
  "SA21n2912:418": "āśrayantyaparaṃ duṣṭāstaddoṣakathanotsukāḥ ||17 ||",
  "SA21n2912:422": "yogitā''cāryasaṃjñā ca kathamasmākamastvati |",
  "SA21n2912:426": "etanmātrapravṛttāste buddhatvaṃ prati nārthinaḥ ||18 ||",
  "SA21n2912:430": "kathañcit prāpya tad jñānaṃ manyante na guruṃ purā |",
  "SA21n2912:434": "jñātāro vayamityāhurmattaḥ kecinna cāpare ||19 ||",
  "SA21n2912:438": "anye ca kupitāḥ prāhuḥ gṛhṇa tvaṃ yat samarpitam |",
  "SA21n2912:442": "ahaṃ na tava śiṣā'smi na bhavān sāmprataṃ guruḥ ||20 ||",
  "SA21n2912:446": "kutasteṣāṃ bhavet siddhiḥ saukhyaṃ caiveha janmani |",
  "SA21n2912:450": "guruvañcanacittā ye te bhramanti viḍambitāḥ ||21 ||",
  "SA21n2912:454": "evambidhāśca ye sattvāḥ svārthasampahahirmukhāḥ |",
  "SA21n2912:458": "uktāḥ śrīvajranāthena sarve te'pāya bhājanāḥ ||22 ||",
  "SA21n2912:462": "na teṣāṃ narakādanyā gatirastyātmaviddiṣām |",
  "SA21n2912:466": "pacyante ghorakarmāṇo duḥkharbahuvidhairmṛśam ||23 ||",
  "SA21n2912:470": "ata eva sadā sadbhiranantaphaladāyakaḥ |",
  "SA21n2912:474": "ācāryaḥ sarvabhāvena ātmaśreyo'rthavāñchibhiḥ ||24 ||",
  "SA21n2912:478": "īrṣyāmātsaryamutsṛjya mānāhaṅkārameva ca |",
  "SA21n2912:482": "māyāsādhyaṃ tathāpāsya sambodhau kṛtaniścayaiḥ ||25 ||",
  "SA21n2912:486": "sadā [ parahita ] syaiva caryayā'kampyacetasā |",
  "SA21n2912:490": "paryupāsyo jagannātho guruḥ sarvārthasiddhidaḥ ||26 ||",
  "SA21n2912:494": "svakāryanirapekṣeṇa pūjāmaṇḍalapūrvakaiḥ |",
  "SA21n2912:498": "triṣkālaṃ parayā bhaktyā śirasā pādavandanaiḥ ||27 ||",
  "SA21n2912:502": "prāpnuvanti tato'vighnaṃ gurupādaprasādataḥ |",
  "SA21n2912:506": "śiṣyāstu paramaṃ tattvaṃ tryadhvabuddhairyathoditam ||28 ||",
  "SA21n2912:510": "nityaṃ prabhāsvaraṃ śuddhaṃ bodhicittaṃ jinālayam |",
  "SA21n2912:514": "sarvadharmamayaṃ divyaṃ nikhilāspadakāraṇam ||29 ||",
  "SA21n2912:518": "dhvastasāndrāndhakārasya sannidhānād vivasvataḥ |",
  "SA21n2912:522": "dhagiti prajvalatyucceḥ sūryakāntimaṇiryathā ||30 ||",
  "SA21n2912:526": "sannidhānāt jagaddṛṣṭestattvayogakharārciṣaḥ |",
  "SA21n2912:530": "jvalatyastamaladhvāntaśiṣyacetomaṇistathā ||31 ||",
  "SA21n2912:534": "prabodhānantaraṃ śrīmān tattvaratnapradīpitaḥ |",
  "SA21n2912:538": "daśadik saṃsthitairbuddhaiḥ kāruṇayākṣiptamānasauḥ ||32 ||",
  "SA21n2912:542": "tūrṇamāgatya sambuddhaiḥ śiṣyo'dhiṣṭhaīyate dhruvam |",
  "SA21n2912:546": "adhiṣṭhānācca buddhānāṃ sarvabuddhasamo bhavet ||33 ||",
  "SA21n2912:550": "mānaṃ [ spardvāṃ ] kapaṭapaṭalaṃ sarvamutsṛjya dhīraiḥ",
  "SA21n2912:554": "yaiḥ sāmnāyo gururamamayā śraddhayā sevyate'tra |",
  "SA21n2912:558": "agrāḥ prāptāḥ sakalasugatāḥ yat samāsādya bodhiṃ",
  "SA21n2912:562": "nūnaṃ tattai rjinaguṇapadaṃ prāpyate tattvaratnam ||34 ||",
  "SA21n2912:566": "iti prajñopāyaviniścayasiddhauvajrācāryārādhananirdeśo",
  "SA21n2912:570": "nāma dvitīyaḥ paricchedaḥ |",
  "SA21n2912:577": "tṛtīyaḥ paricchedaḥ |",
  "SA21n2912:584": "athātaḥ kathyate samyak vajrasattvapadārthinām |",
  "SA21n2912:588": "sādhakānāṃ hitārthāyābhiṣekaṃ tribhavāspadam ||1 ||",
  "SA21n2912:592": "mantramārgānusāreṇa abhiṣikto yadā budhaḥ |",
  "SA21n2912:596": "pratyakṣaṃ sarvabuddhānāṃ maṇḍale sugatālaye ||2 ||",
  "SA21n2912:600": "anantalokadhātvīśo grāhyastathāpi dhīmatā |",
  "SA21n2912:604": "svādhiṣṭhānakramaṃ prāpya samayakṣatibhīruṇā ||3 ||",
  "SA21n2912:608": "mantramārge tathā coktaṃ sambuddhaiḥ paramārthataḥ |",
  "SA21n2912:612": "vajrasattvādidevānāṃ samayo duratikramaḥ ||4 ||",
  "SA21n2912:616": "athātaḥ sarvayatnenābhiṣekārthaṃ jinātmajaḥ |",
  "SA21n2912:620": "upasarpya yathāyogaṃ vajrācāryaguṇodadhim ||5 ||",
  "SA21n2912:624": "navayauvanasampannāṃ prāpya mudrāṃ sulocanām |",
  "SA21n2912:628": "srakcandanasuvastrādyairbhūpayitvā nibedayet ||6 ||",
  "SA21n2912:632": "gandhamālyādisatkāraiḥ kṣīrapūjādivistaraiḥ |",
  "SA21n2912:636": "bhaktyā sampūjya yatnena mudrayā saha nāyakam ||7 ||",
  "SA21n2912:640": "śiṣyo bhūmau samāropya śradvayā jānumaṇḍalam |",
  "SA21n2912:644": "adhyeṣayīta śāstraṃ stotreṇānena māñjaliḥ ||8 ||",
  "SA21n2912:648": "namaste śrūnyatāgarbha sarvasaṅkalpavarjita |",
  "SA21n2912:652": "sarvajña jñānasandoha jñānamūrtte namo'stu te ||9 ||",
  "SA21n2912:656": "jagadajñānavicchediśuddhatattvārthadeśaka |",
  "SA21n2912:660": "dharmanairātmyasambhūta vajrasattva namo'stu te ||10 ||",
  "SA21n2912:664": "sambuddhā bodhisattvāśca [ tvattaḥ ] pāramitāguṇāḥ |",
  "SA21n2912:668": "sambhavanti sadā nātha bodhicitta namo'stu te ||11 ||",
  "SA21n2912:672": "ratnatrayaṃ mahāyānaṃ tvattaḥ sthāvarajaṅgamam |",
  "SA21n2912:676": "caidhātukamidaṃ sarvaṃ jagaddīra namo'stu te ||12 ||",
  "SA21n2912:680": "cintāmaṇirivādbhuta jagadiṣṭārthasiddhaye |",
  "SA21n2912:684": "sugatājñākara śrīman buddhaputra namo'stu te ||13 ||",
  "SA21n2912:688": "jñātaṃ me'nuttaraṃ tattvaṃ prasādāt te guṇārṇava |",
  "SA21n2912:692": "vajrābhiṣekaṃ sarvajña prasādaṃ kuru sāmpratam ||14 ||",
  "SA21n2912:696": "rahasyaṃ sarvabuddhānāṃ darśitaṃ dharmavajriṇā |",
  "SA21n2912:700": "yathā śrīcittavajreṇa tathā nātha prasīda me ||15 ||",
  "SA21n2912:704": "bhavatpādāmbuje tyaktvā nānyā me vidyate gatiḥ |",
  "SA21n2912:708": "tasmāt kuru dayānātha saṃsāragatinirjita ||16 ||",
  "SA21n2912:712": "vajrācāryastataḥ śrīmān sānukampo hitāśayaḥ |",
  "SA21n2912:716": "samutpādya kṛpāṃ śiṣyaṃ āhuya gaṇamaṇḍale ||17 ||",
  "SA21n2912:720": "pañcakāmaguṇākīrṇe vitānavitatojjvale |",
  "SA21n2912:724": "yoginīyogasaṃyukte ghaṇṭākaṇakaṇasvane ||18 ||",
  "SA21n2912:728": "puṣpadhūpākule ramye sraksurāmodasatsukhe |",
  "SA21n2912:732": "vajrasattvādidevānāmālaye paramādbhute ||19 ||",
  "SA21n2912:736": "mudrāyogaṃ tataḥ kṛtvā ācāryaḥ subhagottamaḥ |",
  "SA21n2912:740": "niveśya padmabhāṇḍe tu bodhicittaṃ jinālaye ||20 ||",
  "SA21n2912:744": "ucchritaiścāmaraiḥ chatrairgāthāmaṅgalagītibhiḥ |",
  "SA21n2912:748": "mudrāyuktaṃ tataḥ śiṣyamabhiṣiñcet jagatprabhuḥ ||21 ||",
  "SA21n2912:752": "dattvā'bhiṣekaṃ sadratnamācāryaḥ parameśvaraḥ |",
  "SA21n2912:756": "dadyād vai samayaṃ ramyaṃ divyaṃ prakṛtinirmalam ||22 ||",
  "SA21n2912:760": "mahāratnaṃ sakarpūraṃ raktacandanayojitam |",
  "SA21n2912:764": "kuliśāmbusamāyukta pañcamaṃ vāksamudbhavam ||23 ||",
  "SA21n2912:768": "idaṃ te samayaṃ vatsa pūrvabuddhairudāhṛtam |",
  "SA21n2912:772": "pālayasva sadā bhadra saṃvaraṃ śṛṇu sāmpratam ||24 ||",
  "SA21n2912:776": "nahi prāṇibadhaḥ kāryaḥ triratnaṃ mā parityaja |",
  "SA21n2912:780": "ācāryaste na santyājyaḥ saṃvaro duratikramaḥ ||25 ||",
  "SA21n2912:784": "bodhicittābhiṣi [ ktāya ] śiṣyāya vigatainase |",
  "SA21n2912:788": "anujñāṃ ca tato dadyāt tasmai buddhāgrasūnave ||26 ||",
  "SA21n2912:792": "ābodhimaṇḍaparyantaṃ diśi cakre samantataḥ |",
  "SA21n2912:796": "pravarttayasva sattvāgra dharmacakramanuttaram ||27 ||",
  "SA21n2912:800": "prajñopāyasvarūpātmā cintāmaṇirivocyate |",
  "SA21n2912:804": "akhinno vigatāsaṅgaḥ sattvārthaṃ kuru sāmpratam ||28 ||",
  "SA21n2912:808": "prāptābhiṣekaḥ sānujñaḥ kṛtakṛtyaḥ praharṣitaḥ |",
  "SA21n2912:812": "vadet sumadhurāṃ vāṇauṃ jagadānandakāriṇīm ||29 ||",
  "SA21n2912:816": "adya me saphalaṃ janma saphalaṃ jīvitaṃ ca me |",
  "SA21n2912:820": "adya buddhakule jāto buddhaputro'si sāmpratam ||30 ||",
  "SA21n2912:824": "kalpārṇavānmahāghorājjanmavīcisamākulāt |",
  "SA21n2912:828": "tārito'haṃ tvayā nātha kleśapaṅka sudustarāt ||31 ||",
  "SA21n2912:832": "niṣpannamiva cātmānaṃ jāne yuṣmatprasādataḥ |",
  "SA21n2912:836": "bodhaye na ca me kāṅkṣā prahīṇāḥ sarvavāsanāḥ ||32 ||",
  "SA21n2912:840": "nipatya pādayorbhaktyā prahṛṣṭotphullalocanaḥ |",
  "SA21n2912:844": "yad yadiṣṭataraṃ dravyaṃ tat tadeva nivedayet ||33 ||",
  "SA21n2912:848": "niravagrahacittena guruṇā'pi kṛpālunā |",
  "SA21n2912:852": "śiṣyasyāgrahanāśāya grāhyaṃ tasya hitāya ca ||34 ||",
  "SA21n2912:856": "tataḥ praṇamya sampūjya dattvā ca gurudakṣiṇām |",
  "SA21n2912:860": "evaṃ vijñāpayed bhūyaḥ samprāptābhimatāspadaḥ ||35 ||",
  "SA21n2912:864": "aghunā bhavabuddhāgraḥ suprasādo mamāntike |",
  "SA21n2912:868": "yathā te'nuttarāṃ bodhiṃ prasādāt sādhayāmyaham ||36 ||",
  "SA21n2912:872": "niṣpādyānuttaraṃ bauddhaṃ padaṃ sarvāgrapūjitam |",
  "SA21n2912:876": "tatraiva sthāpayiṣyāmi sattvāṃstribhavavarttinaḥ ||37 ||",
  "SA21n2912:880": "deyo'bhiṣeko vidhibhiryathoktaiḥ",
  "SA21n2912:884": "śiṣyādhimuktiṃ manasā'vagamya |",
  "SA21n2912:888": "udāragambhīranayādhimukto",
  "SA21n2912:892": "vācaiva dadyādabhiṣekaratnam ||38 ||",
  "SA21n2912:896": "prāptāśeṣā bhiṣekapravarakuliśabhṛddurlabhātulyasampat-",
  "SA21n2912:900": "sambhogakṣetralakṣmīgrahaṇakṛti mahābodhicittābheṣekaḥ |",
  "SA21n2912:904": "labdhānujñastrilokī duritaripujayārambhasannaddhabuddhiḥ",
  "SA21n2912:908": "bodhāvāropya cittaṃ vipulamiha carennirmalaṃ",
  "SA21n2912:912": "tattvayogī ||39 ||",
  "SA21n2912:919": "iti prajñopāyaviniścayasiddhau bodhicittābhiṣekastṛtīyaḥ",
  "SA21n2912:923": "paricchedaḥ |",
  "SA21n2912:930": "caturthaḥ paricchedaḥ |",
  "SA21n2912:934": "athātaḥ kathyate spaṣṭaṃ prajñopāyāgrabhāvanā |",
  "SA21n2912:938": "parārthārabdha vīryāṇāṃ sādhakānāṃ hitāya vai ||1 ||",
  "SA21n2912:942": "yāṃ vibhāvya na saṃsāre ghore dustaravāridhau |",
  "SA21n2912:946": "nirvāṇe'pi na tiṣṭhanti yoginaḥ svārthamātrake ||2 ||",
  "SA21n2912:950": "yasyāḥ prakarṣaparyantaṃ buddhānāmamalādbhutā |",
  "SA21n2912:954": "hānivṛddhivinirmuktā jātā bodhiranuttarā ||3 ||",
  "SA21n2912:958": "pañcaskandhādikān dharmān nātikrāmati yo na ca |",
  "SA21n2912:962": "kadācit parigṛhṇāti sarvadharmasamā [ tmatām ] ||4 ||",
  "SA21n2912:966": "na śrūnyabhāvanāṃ kuryāt nāpi cāśrūnyabhāvanām |",
  "SA21n2912:970": "na śrūnyaṃ santyajed yogī na cāśrūnyaṃ parityajet ||5 ||",
  "SA21n2912:974": "aśrūnyaśrūnyayorgrāhe jāyate'nalpakalpanā |",
  "SA21n2912:978": "parityāge ca saṅkalpastasmādetad dvayaṃ tyajet ||6 ||",
  "SA21n2912:982": "ubhayagrāhyasantyāgād vimukto vigatāspadaḥ |",
  "SA21n2912:986": "ahamityeṣa saṅkalpastasmādetad dvayaṃ tyajet ||7 ||",
  "SA21n2912:990": "nirvikārī nirāsaṅgo niṣkāṅkṣo gatakalpaṣaḥ |",
  "SA21n2912:994": "ādyanta kalpanāmukto vyomavad bhāvayed budhaḥ ||8 ||",
  "SA21n2912:1001": "na cāpi sattvavaimukhyaṃ karttavyaṃ karuṇāvatā |",
  "SA21n2912:1005": "sattvo nāmāsti nāstīti na caivaṃ parikalpayet |",
  "SA21n2912:1009": "niṣprapañcasvarūpatvāt prajñeti parikīrttyate |",
  "SA21n2912:1013": "cintāmaṇirivāśeṣasattvārthakaraṇaṃ kṛpā ||10 ||",
  "SA21n2912:1017": "nirālambapade prajñā nirālambā mahākṛpā |",
  "SA21n2912:1021": "ekībhūtā dhiyā sārddhaṃ gagane gaganaṃ yathā ||11 ||",
  "SA21n2912:1025": "na ya ca bhāvakaḥ kaścit nāpi kācid vibhāvanā |",
  "SA21n2912:1029": "bhāvanīyaṃ na caivāsti socyate tattvabhāvanā ||12 ||",
  "SA21n2912:1033": "na karttā kaścidastyatra bhoktā naivāca vidyate |",
  "SA21n2912:1037": "karttṛbhoktṛvinirmuktā paramārthavibhāvanā ||13 ||",
  "SA21n2912:1041": "na cātra grāhakaḥ kaścit na vā kaścit samarpakaḥ |",
  "SA21n2912:1045": "na prahāryamataḥ kiñcit grāhyaṃ naivātra vidyate ||14 ||",
  "SA21n2912:1049": "paśyatāṃ sarvarūpāṇi śṛṇvatāṃ śabdameva ca |",
  "SA21n2912:1053": "jalpatāṃ hamatāṃ vāpi prāśnatāṃ vividhān rasām ||15 ||",
  "SA21n2912:1057": "kurvatāṃ sarvakarmāṇi anyatra gata cetasām |",
  "SA21n2912:1061": "ajasraṃ yogināṃ yogo jāyate tattvavedi nām ||16 ||",
  "SA21n2912:1065": "etadadvayamityuktaṃ bodhicittaidaṃ param |",
  "SA21n2912:1069": "vajraṃ śrīvajrasattvaṃ ca sambuddho bodhirea ca ||17 ||",
  "SA21n2912:1073": "prajñāpāramitā caiṣā sarvapāramitāmayī |",
  "SA21n2912:1077": "samatā ceyamevoktā sarvabuddhāgrabhāvanā ||18 ||",
  "SA21n2912:1081": "atraia sarvamutpannaṃ jagat sthiracalātmakam |",
  "SA21n2912:1085": "anantā bodhisattvāśca sambuddhāḥ śrāvakādayaḥ ||19 ||",
  "SA21n2912:1089": "tadeva bhāvayed yogī bhāvābhāvaviyogataḥ |",
  "SA21n2912:1093": "bhāvā bhāvavinirmukto bhāvayan sidhyate laghu ||20 ||",
  "SA21n2912:1097": "aśeṣadoṣavidveṣī saṃkleśavimukho dhruvam |",
  "SA21n2912:1101": "anantāstasya jāyante śrīmantaḥ saugatā guṇāḥ ||21 ||",
  "SA21n2912:1105": "analpasaṅkalpatamo'bhibhūtaṃ",
  "SA21n2912:1109": "prabhañjanonmattataḍiccalaṃ ca |",
  "SA21n2912:1113": "rāgādidurvāramalāvaliptaṃ",
  "SA21n2912:1117": "cittaṃ hi saṃsāramuvāca vajrī ||22 ||",
  "SA21n2912:1121": "prabhāsvaraṃ kalpanayā vimuktaṃ",
  "SA21n2912:1125": "prahīṇarāgādimalapralepam |",
  "SA21n2912:1129": "grāhyaṃ na ca grāhakamagra sattvaṃ",
  "SA21n2912:1133": "tadeva nirvāṇavaraṃ jagāda ||23 ||",
  "SA21n2912:1137": "ataśca nātaḥ paramasti kiñcit",
  "SA21n2912:1141": "nimittabhūtaṃ bahuduḥkharāśeḥ |",
  "SA21n2912:1145": "anantasaukhyodayahetubhūtaṃ",
  "SA21n2912:1149": "mumukṣavo nāsti tataḥ paraṃca ||24 ||",
  "SA21n2912:1153": "aśeṣaduḥkhakṣayavaddhakakṣaiḥ",
  "SA21n2912:1157": "sambuddhasatsaukhyamavāptukāmaiḥ |",
  "SA21n2912:1161": "cittaṃ sthirīkṛtya vicārya yatnāt",
  "SA21n2912:1165": "tasya svabhāvaḥ kriyatāṃ svabhāvaḥ ||25 ||",
  "SA21n2912:1169": "yāvat kalpatamaḥ paṭena guruṇā ruddhaṃ mano janmināṃ",
  "SA21n2912:1173": "tāvad duḥkhamanantakaṃ virahitaṃ syāt tena yāvat tataḥ |",
  "SA21n2912:1177": "tāvat saukhyamudāramapratisamaṃ tātparyamāryairataḥ",
  "SA21n2912:1181": "kāryaṃ tatkṛtaye svayaṃ suvipulāṃ rakṣyanti tatsaṅgatim ||26 ||",
  "SA21n2912:1185": "iti prajñopāyaviniścayasiddhau tattvabhāvanā",
  "SA21n2912:1189": "nāma caturthaḥ paricchedaḥ |"
}