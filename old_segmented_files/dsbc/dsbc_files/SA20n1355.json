{
  "SA20n1355:0": "ṣoḍaśo'dhikāraḥ",
  "SA20n1355:1": "pāramitāprabhedasaṃgrahe uddānaślokaḥ |",
  "SA20n1355:2": "saṃkhyāvibhāge ṣṭ ślokāḥ |",
  "SA20n1355:3": "sāṃkhyātha tallakṣaṇamānupūrvī niruttirabhyāsaguṇaśca tāsāṃ |",
  "SA20n1355:4": "prabhedanaṃ saṃgrahaṇaṃ vipakṣo jñeyo guṇo 'nyonyaviniścayaśca ||1 ||",
  "SA20n1355:5": "bhogātmabhāvasaṃpatparicārārambhasaṃpadabhyudayaḥ |",
  "SA20n1355:6": "kleśāvaśagatvamapi ca kṛtyeṣu sadāviparyāsaḥ ||2 ||",
  "SA20n1355:7": "satvārtheṣu suyuktastyāgānupaghātamarṣaṇaiḥ kurute |",
  "SA20n1355:8": "sanidānasthitimuktyā ātmārthaṃ sarvathā carati ||3 ||",
  "SA20n1355:9": "avighātairaviheṭhairviheṭhasaṃmarṣaṇaiḥ kriyākhedaiḥ |",
  "SA20n1355:10": "āvarjanaiḥ sulapitaiḥ parārtha ātmārtha etasmāt ||4 ||",
  "SA20n1355:11": "bhogeṣu cānabhiratistīvrā gurutādvaye akhedaśca |",
  "SA20n1355:12": "yogaśca nirvikalpaḥ samastamidamuttamaṃ yānaṃ ||5 ||",
  "SA20n1355:13": "viṣayeṣvasaktimārgastadāptivikṣepasaṃyameṣvaparaḥ |",
  "SA20n1355:14": "sattvāvisṛjanavardhana āvaraṇaviśodhaneṣvaparaḥ ||6 ||",
  "SA20n1355:15": "śikṣātrayamadhikṛtya ca ṣaṣṭ pāramitā jinaiḥ samākhyātāḥ |",
  "SA20n1355:16": "ādyā tisro dvedhā antyadvayatastisṛṣvekā ||7 ||",
  "SA20n1355:17": "dānaṃ vipakṣahīnaṃ jñānena gataṃ ca nivikalpena |",
  "SA20n1355:18": "sarvecchāparipūrakamapi satvavipācakaṃ tredhā ||8 ||",
  "SA20n1355:19": "śīlaṃ vipakṣahīnaṃ jñānena gataṃ ca nirvikalpena |",
  "SA20n1355:20": "sarvecchāparipūrakamapi satvavipācakaṃ tredhā ||9 ||",
  "SA20n1355:21": "kṣāntirvipakṣahīnā jñānena gatā ca nirvikalpena |",
  "SA20n1355:22": "sarvecchāparipūrā api satvavipācikā tredhā ||10 ||",
  "SA20n1355:23": "vīryaṃ vipakṣahīnaṃ jñānena gataṃ ca nivikalpena |",
  "SA20n1355:24": "sarvecchāparipūrakamapi satvāvipācakaṃ tredhā ||11 ||",
  "SA20n1355:25": "dhyānaṃ vipakṣahīnaṃ jñānena gataṃ ca nirvikalpena |",
  "SA20n1355:26": "sarvecchāparipūrakamapi satvavipācakaṃ tredhā ||12 ||",
  "SA20n1355:27": "prajñā vipakṣahīnā jñānena gatā ca nirvikalpena |",
  "SA20n1355:28": "sarvecchāparipūrā api satvavipācikā tredhā ||13 ||",
  "SA20n1355:29": "pūrvottaraviśrayataścotpattestatkrameṇa nirdeśaḥ |",
  "SA20n1355:30": "hīnotkarṣasthānādaudārikasūkṣmataścāpi ||14 ||",
  "SA20n1355:31": "dāridyasyāpanayācchaityasya ca lambhanāt kṣayāt kruddheḥ |",
  "SA20n1355:32": "varayogamanodhāraṇaparamātha[rtha]jñānataścoktiḥ ||15 ||",
  "SA20n1355:33": "bhāvanopadhimāśritya manaskāraṃ tathāśayaṃ |",
  "SA20n1355:34": "upāyaṃ ca vibhutvaṃ ca sarvāsāmeva kathyate ||16 ||",
  "SA20n1355:35": "pratipādanamarthasya cetanā mūlaniścitā |",
  "SA20n1355:36": "bhogātmabhāvasaṃpattī dvayānugrahapūrakaṃ ||17 ||",
  "SA20n1355:37": "amātsaryayutaṃ tacca dṛṣṭadharmāmiṣābhaye |",
  "SA20n1355:38": "dānameva[vaṃ] parijñāya paṇḍitaḥ samudānayet ||18 ||",
  "SA20n1355:39": "ṣaḍaṅga[ṅgaṃ]śamabhāvāntaṃ sugatisthitidāyakaṃ |",
  "SA20n1355:40": "pratiṣṭhāśāntanirbhītaṃ puṇyasaṃbhārasaṃyutaṃ ||19 ||",
  "SA20n1355:41": "saṃketadharmatālabdhaṃ savaṃrastheṣu vidyate |",
  "SA20n1355:42": "śīlamevaṃ parijñāya paṇḍitaḥ samudānayet ||20 ||",
  "SA20n1355:43": "marṣādhivāsanajñānaṃ kāruṇyāddharmasaṃśrayāt |",
  "SA20n1355:44": "pañcānuśaṃsamākhyātaṃ dvayorarthakaraṃ ca tat ||21 ||",
  "SA20n1355:45": "tapaḥ prābalyasaṃyuktaṃ teṣu tattrividhaṃ mataṃ |",
  "SA20n1355:46": "kṣāntimevaṃ parijñāya paṇḍitaḥ samudānayet ||22 ||",
  "SA20n1355:47": "dvayorarthaṃ sa kurūte ātmanaśca parasya ca |",
  "SA20n1355:48": "yaḥ paraṃ kupitaṃ jñātvā svayaṃ tatropaśāmyati ||iti ||",
  "SA20n1355:49": "utsāhaḥ kuśale samyak śraddhācchandapratiṣṭhitaḥ |",
  "SA20n1355:50": "smṛtyādiguṇavṛddhau ca saṃkleśaprātipakṣikaḥ ||23 ||",
  "SA20n1355:51": "alobhādiguṇopetasteṣu saptavidhaśca saḥ |",
  "SA20n1355:52": "vīryameva parijñāya paṇḍitaḥ samudānayeta ||24 ||",
  "SA20n1355:53": "sthitiścetasa adhyātmaṃ smṛtivīryapratiṣṭhitaṃ |",
  "SA20n1355:54": "sukhopapattaye 'bhijñāvihāravaśavartakam ||25 ||",
  "SA20n1355:55": "dharmāṇāṃ pramukhaṃ teṣu vidyate trividhaśca saḥ |",
  "SA20n1355:56": "dhyānamevaṃ parijñāya paṇḍitaḥ samudānayet ||26 ||",
  "SA20n1355:57": "samyakpravicayo jñeyaḥ śa[sa]mādhānapratiṣṭhitaḥ |",
  "SA20n1355:58": "suvimokṣāya saṃkleśātprajñājīvasudeśanaḥ ||27 ||",
  "SA20n1355:59": "dharmāṇāmuttarasteṣu vidyate trividhaśca saḥ |",
  "SA20n1355:60": "prajñāmevaṃ parijñāya paṇḍitaḥ samudānayet ||28 ||",
  "SA20n1355:61": "sarve śuklā dharmā vikṣiptasamāhitobhayā jñeyāḥ |",
  "SA20n1355:62": "dvābhyāṃ dvābhyāṃ dvābhyāṃ pāramitābhyāṃ parigṛhītāḥ ||29 ||",
  "SA20n1355:63": "na ca saktaṃ na ca saktaṃ na ca saktaṃ saktameva na ca dānaṃ |",
  "SA20n1355:64": "na ca saktaṃ na ca saktaṃ na ca saktaṃ bodhisattvānām ||30 ||",
  "SA20n1355:65": "na ca saktaṃ na ca saktaṃ na ca saktaṃ saktameva na ca śīlaṃ |",
  "SA20n1355:66": "na ca saktaṃ na ca saktaṃ na ca saktaṃ bodhisatvānām ||31 ||",
  "SA20n1355:67": "na ca saktā na ca saktā na ca saktā sattikā na kṣāntiḥ |",
  "SA20n1355:68": "na ca saktā na ca saktā na ca saktā bodhisattvānām ||32 ||",
  "SA20n1355:69": "na ca saktaṃ na ca saktaṃ na ca saktaṃ saktameva ca na vīryaṃ |",
  "SA20n1355:70": "na ca saktaṃ na ca saktaṃ na ca saktaṃ bodhisattvānām ||33 ||",
  "SA20n1355:71": "na ca saktaṃ na ca saktaṃ na ca saktaṃ saktameva na ca dhyānaṃ |",
  "SA20n1355:72": "na ca saktaṃ na ca saktaṃ na ca saktaṃ bodhisattvānām ||34 ||",
  "SA20n1355:73": "na ca saktā na ca saktā na ca saktā saktikā na ca prajñā |",
  "SA20n1355:74": "na ca saktā na ca sakta na ca saktā bodhisattvānām ||35 ||",
  "SA20n1355:75": "tyaktaṃ buddhasutaiḥ svajīvitamapi prāpyārthinaṃ sarvadā |",
  "SA20n1355:76": "kāruṇyātparato na ca pratikṛtirneṣṭaṃ phalaṃ prārthitaṃ |",
  "SA20n1355:77": "dānenaiva ca tena sarvajanatā bodhitraye ropitā |",
  "SA20n1355:78": "dānaṃ jñānaparigraheṇa ca punarloke 'jñayaṃ sthāpitam ||36 ||",
  "SA20n1355:79": "āttaṃ buddhasutairyamodyamamayaṃ śīlatrayaṃ sarvadā |",
  "SA20n1355:80": "svargo nābhimataḥ sametya ca punaḥ saktirna tatrāhitā |",
  "SA20n1355:81": "śīlenaiva ca tena sarvajanatā bodhitraye ropitā |",
  "SA20n1355:82": "śīlaṃ jñānaparigraheṇa ca punarloke 'kṣayaṃ sthāpitam ||37 ||",
  "SA20n1355:83": "kṣāntaṃ buddhasutaiḥ suduṣkaramatho sarvāpakāraṃ nṛṇāṃ",
  "SA20n1355:84": "na svargārthamasa[śa]ktimato na ca bhayānnaivopakārekṣaṇāt |",
  "SA20n1355:85": "kṣāntyānuttarayā ca sarvajanatā bodhitraye ropitā |",
  "SA20n1355:86": "kṣāntirjñānaparigraheṇa ca punarloke 'kṣayā sthāpitā ||38 ||",
  "SA20n1355:87": "vīryaṃ buddhasutaiḥ kṛtaṃ nirūpamaṃ saṃnāhayogātmakaṃ",
  "SA20n1355:88": "hantuṃ kleśagaṇaṃ svato 'pi parataḥ prāptuṃ ca bodhiṃ parāṃ |",
  "SA20n1355:89": "vīryeṇaiva ca tena sarvajanatā bodhitraye ropitā |",
  "SA20n1355:90": "vīryaṃ jñānaparigraheṇa ca punarloke 'kṣayaṃ sthāpitam ||39 ||",
  "SA20n1355:91": "dhyānaṃ buddhasutaiḥ samādhibahulaṃ saṃpāditaṃ sarvathā |",
  "SA20n1355:92": "śreṣṭhairdhyānasukhairvihṛtya kṛpayā hīnāpapattiḥ śritā |",
  "SA20n1355:93": "dhyānenaiva ca tena sarvajanatā bodhitraye ropitā |",
  "SA20n1355:94": "dhyānaṃ jñānaparigraheṇa ca punarloke 'kṣayaṃ sthāpitam ||40 ||",
  "SA20n1355:95": "jñātaṃ buddhasutaiḥ satatvamakhilaṃ jñeyaṃ ca yatsarvathā",
  "SA20n1355:96": "saktirnaiva ca nirvṛtau prajanitā buddhaiḥ[ddheḥ] kutaḥ saṃvṛtau |",
  "SA20n1355:97": "jñānenaiva ca tena sarvajanatā bodhitraye ropitā |",
  "SA20n1355:98": "jñānaṃ satvaparigraheṇa punarloke 'kṣayaṃ sthāpitam ||41 ||",
  "SA20n1355:99": "audāryānāmiṣatvaṃ ca mahārthākṣayatāpi ca |",
  "SA20n1355:100": "dānādīnāṃ samastaṃ hi jñeyaṃ guṇacatuṣṭayam ||42 ||",
  "SA20n1355:101": "darśanapūraṇatuṣṭiṃ yācanake 'tuṣṭimapi samāśāstiṃ |",
  "SA20n1355:102": "abhibhavati sa tāṃ dātā kṛpālurādhikyayogena ||43 ||",
  "SA20n1355:103": "prāṇānbhogāndārānsatveṣu sadānya[tya]janakṛpālutvāt |",
  "SA20n1355:104": "āmodate nikāmaṃ tadviratiṃ pālayetra katham ||44 ||",
  "SA20n1355:105": "nirapekṣaḥ samacitto nirbhīḥ sarvapradaḥ kṛpāhetoḥ |",
  "SA20n1355:106": "mithyāvādaṃ brūyātparopaghātāya kathamāryaḥ ||45 ||",
  "SA20n1355:107": "samahitakāmaḥ sakṛpaḥ paraduḥkhotpādane 'tibhīrūśca |",
  "SA20n1355:108": "satvavinaye suyukteḥ suvidūre trividhavāgdoṣāt ||46 ||",
  "SA20n1355:109": "sarvapradaḥ kṛpāluḥ pratītyadharmodaye sukuśalaśca |",
  "SA20n1355:110": "adhivāsayetkathamasau sarvākāraṃ manaḥ kleśam ||47 ||",
  "SA20n1355:111": "upakarasaṃjñāmodaṃ hyapakāriṇiparahita saṃjñāṃ[parahite sadā] duḥkhe |",
  "SA20n1355:112": "labhate yadā kṛpāluḥ kṣamitavyaṃ ..........[kiṃ kutasyasya] ||48 ||",
  "SA20n1355:113": "paraparasaṃjñāpagamātsvato 'dhikatarātsadā parasnehāt |",
  "SA20n1355:114": "duṣkaracaraṇātsakṛpe hyaduṣkaraṃ vīryaṃ ||49 ||",
  "SA20n1355:115": "alpasukhaṃ hyātmasukhaṃ līnaṃ parihāṇikaṃ kṣayi samohaṃ |",
  "SA20n1355:116": "dhyānaṃ mataṃ trayāṇāṃ viparyayādvodhisatvānām ||50 ||",
  "SA20n1355:117": "āmoṣaistamasi yathā dīpairnunnaṃ[śchanne] tathā trayajñānaṃ |",
  "SA20n1355:118": "dinakarakiraṇauriva tu jñānamatulyaṃ kṛpālunām ||51 ||",
  "SA20n1355:119": "āśrayādvastuto dānaṃ nimittātpariṇāmanāt |",
  "SA20n1355:120": "hetuto jñānataḥ kṣetranniśrayācca paraṃ matam ||52 ||",
  "SA20n1355:121": "āśrayādvastutaḥ śīlaṃ nimittātpariṇāmanāt |",
  "SA20n1355:122": "hetuto jñānataḥ kṣetrānniśrayācca paraṃ matam ||53 ||",
  "SA20n1355:123": "[āśrayādvastutaḥ kṣāntinimittātpariṇāmanāt |",
  "SA20n1355:124": "hetuto jñānataḥ kṣetrānniśrayācca parā matā",
  "SA20n1355:125": "āśrayādvastuto vīryaṃ nimittātpariṇāmanāt |",
  "SA20n1355:126": "hetuto jñānataḥ kṣetrānniśrayācca paraṃ matam ||54 ||",
  "SA20n1355:127": "āśrayādvastuto dhyānaṃ nimittātpariṇāmanāt |",
  "SA20n1355:128": "hetuto jñānataḥ kṣetrānniśrayācca paraṃ matam ||55 ||",
  "SA20n1355:129": "āśrayādvastutaḥ prajñā nimittātpariṇāmanāt |",
  "SA20n1355:130": "hetuto jñānataḥ kṣetranniśrayācca parā matā ||56 ||",
  "SA20n1355:131": "ekasatvasukhaṃ dānaṃ bahukalpavighātakṛt |",
  "SA20n1355:132": "priyaṃ syadvodhisatvānāṃ prāgeva tadviparyayāt ||57 ||",
  "SA20n1355:133": "yadarthamicchanti dhanāni dehinastadeva dhīrā visṛjanti dehiṣu |",
  "SA20n1355:134": "śarīrahetordhanamiṣyate janaistadeva dhīraiḥ śataśo visṛjyate ||58 ||",
  "SA20n1355:135": "śarīrāmevotsṛjato na duḥkhyate yadā manaḥ kā draviṇe 'vare kathā |",
  "SA20n1355:136": "tadasya lokottaramiti yanmudaṃ sa tena tattasya taduttaraṃ punaḥ ||59 ||",
  "SA20n1355:137": "pratigrahairiṣṭanikāmalabdharna tuṣṭimāyāti tathārthiko 'pi |",
  "SA20n1355:138": "sarvāstidānena yatheha dhīmān tuṣṭiṃ vrajatyarthijanasya tuṣṭyā ||60 ||",
  "SA20n1355:139": "saṃpūrṇabhogo na tathāstimantamātmānamanvīkṣati yācako 'pi |",
  "SA20n1355:140": "sarvāstidānādadhano 'pi dhīmānātmānamanveti yathāstimantaṃ ||61 ||",
  "SA20n1355:141": "suvipulamapi vittaṃ prāpya naivopakāraṃ",
  "SA20n1355:142": "vigaṇayati tathāthī dāyakāllābhahetoḥ |",
  "SA20n1355:143": "vidhivadiha sudānairarthinastarpayitvā",
  "SA20n1355:144": "mahadupakarasaṃjñāṃ teṣu dhīmānyathaiti ||62 ||",
  "SA20n1355:145": "svayamapagataśokā dehinaḥ svastharūpā",
  "SA20n1355:146": "vipulamapi gṛhītvā bhuñjate yasya vittaṃ |",
  "SA20n1355:147": "pathi paramaphalāḍhyādbhogavṛkṣādyathaiva",
  "SA20n1355:148": "pravisṛtiratibhogī bodhisattvānna so 'nyaḥ ||63 ||",
  "SA20n1355:149": "prādhānyatatkāraṇakarmabhedāt prakārabhedāśrayabhedataśca |",
  "SA20n1355:150": "caturvibandhapratipakṣabhedāt vīryaṃ parijñeyamiti pradiṣṭam ||64 ||",
  "SA20n1355:151": "vīryaṃ paraṃ śuklagaṇasya madhye tanniśritastasya yato 'nulābhaḥ |",
  "SA20n1355:152": "vīryeṇa sadyaḥ susukho vihāro lokottarā lokagatāṃ ca siddhiḥ ||65 ||",
  "SA20n1355:153": "vīryāvadavāptaṃ bhavabhogamiṣṭaṃ vīryeṇa śuddhiṃ prabalāmupetāḥ |",
  "SA20n1355:154": "vīryeṇa satkāyamatītya muktā vīryeṇa bodhiṃ paramāṃ vibuddhāḥ ||66 ||",
  "SA20n1355:155": "punarmataṃ hānivivṛddhivīryaṃ mokṣādhipaṃ pakṣavipakṣamanyat |",
  "SA20n1355:156": "tattve praviṣṭaṃ parivartakaṃ ca vīryaṃ mahārthaṃ ca niruktamanyat ||67 ||",
  "SA20n1355:157": "saṃnāhavīryaṃ prathamaṃ tataśca prayogavīryaṃ vidhivatprahitaṃ |",
  "SA20n1355:158": "alīnamakṣobhyamatuṣṭivīryaṃ sarvaprakāraṃ pravadanti buddhāḥ ||68 ||",
  "SA20n1355:159": "nikṛṣṭamadhyottamavīryamanyat yānatraye yuktajanāśrayeṇa |",
  "SA20n1355:160": "līnātyudārāśayabuddhiyogāt vīryaṃ tadalpārthamahārthamiṣṭam ||69 ||",
  "SA20n1355:161": "na vīryavānbhogaparājito 'sti",
  "SA20n1355:162": "no vīryavān kleśaparājito 'sti |",
  "SA20n1355:163": "na vīryavān khedaparājito 'sti",
  "SA20n1355:164": "no vīryavān prāptiparājito 'sti ||70 ||",
  "SA20n1355:165": "anyonyaṃ saṃgrahataḥ prabhedato dharmato nimittācca |",
  "SA20n1355:166": "ṣaṇāṃ pāramitānāṃ viniścayaḥ sarvathā jñeyaḥ ||71 ||",
  "SA20n1355:167": "dānaṃ samaṃ priyākhyānamarthacaryā samārthatā |",
  "SA20n1355:168": "taddeśanā samādāya svānuvṛttibhiriṣyate ||72 ||",
  "SA20n1355:169": "upāyo 'nugrahakaro grāhako 'tha pravartakaḥ |",
  "SA20n1355:170": "tathānuvartako jñeyaścatuḥsaṃgrahavastutaḥ ||73 ||",
  "SA20n1355:171": "ādyena bhājanībhāvo dvitīyenādhimucyanā",
  "SA20n1355:172": "pratipattistṛtīyena caturthena viśodhanā ||74 ||",
  "SA20n1355:173": "catuḥ saṃgrahavastutvaṃ saṃgrahadvayato mataṃ |",
  "SA20n1355:174": "āmiṣeṇāpi dharmeṇa dharmeṇālambanādapi [dinā] ||75 ||",
  "SA20n1355:175": "hīnamadhyottamaḥ prāyo vandhyo 'vandhyaśca saṃgrahaḥ |",
  "SA20n1355:176": "abandhyaḥ sarvathā caiva jñeyo hyākārabhedataḥ ||76 ||",
  "SA20n1355:177": "parṣatkarṣaṇaprayuktairvidhireṣa samāśritaḥ |",
  "SA20n1355:178": "sarvārthasiddhau sarveṣāṃ sukhopāyaśca śasyate ||77 ||",
  "SA20n1355:179": "saṃgṛhītā grahīṣyante saṃgṛhyante ca ye 'dhunā |",
  "SA20n1355:180": "sarve ta evaṃ tasmācca vartma tatsatvapācane ||78 ||",
  "SA20n1355:181": "iti satatamasaktabhogabuddhiḥ śamayamanodyamapāragaḥ sthitātmā |",
  "SA20n1355:182": "bhavaviṣayanimittanirvikalpo bhavati sa satvagaṇasya saṃgṛhītā ||79 ||",
  "SA20n1355:183": " || mahāyānasūtrālaṃkāre pāramitādhikāraḥ [ ṣoḍaśaḥ] samāptaḥ ||"
}