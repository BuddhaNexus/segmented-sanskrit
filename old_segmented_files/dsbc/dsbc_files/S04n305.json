{
  "S04n305:0": "9 sādhumatī nāma navamī bhūmiḥ |",
  "S04n305:1": "upakramagāthāḥ |",
  "S04n305:2": "imāṃ bhūmiṃ prabhāṣatā kampitāḥ kṣetrakoṭayaḥ |",
  "S04n305:3": "adhiṣṭhānā narendrasya aprameyā acintiyā || 1 ||",
  "S04n305:4": "ābhāsa rucirā muktāḥ kāyataḥ sarvadarśino |",
  "S04n305:5": "tayāvabhāsitāḥ kṣetrāḥ sattvāśca sukhitāstayā || 2 ||",
  "S04n305:6": "bodhisattvasahasrāṇi antarikṣe sthitāni ca |",
  "S04n305:7": "divyātikrāntapūjāya pūjyante vadatāṃ varam || 3 ||",
  "S04n305:8": "maheśvarā devaputrā vaśavartī praharṣitāḥ |",
  "S04n305:9": "nānāprakārapūjābhiḥ pūjenti guṇasāgaram || 4 ||",
  "S04n305:10": "tato'psaraḥsahasrāṇi harṣitāḥ prīṇitendriyāḥ |",
  "S04n305:11": "divyā suyattā saṃgītāḥ śāstu pūjāmajagrayam || 5 ||",
  "S04n305:12": "tebhyaśca tūryanādebhya anubhāvānmaharṣiṇaḥ |",
  "S04n305:13": "īdṛśā rutasahasrā ravantī madhurasvarāḥ || 6 ||",
  "S04n305:14": "imi sarve jinasutā khilamalavigatā",
  "S04n305:15": "upagata bhuvi varasuruciracaraṇāḥ |",
  "S04n305:16": "jagahita vicarati daśadiśa vṛṣabhī",
  "S04n305:17": "darśayi jinacari khagasamamanasā || 7 ||",
  "S04n305:18": "narapuri marupuri bhujagapativiṣaye",
  "S04n305:19": "viyuha daśadiśi puṇyabalamudīritāḥ |",
  "S04n305:20": "tata tu bhuyu jinasuta darśayi atulī",
  "S04n305:21": "jinasutaprabhava jinanupathaniratā || 8 ||",
  "S04n305:22": "ekakṣetri acalita sarvakṣetravirajā",
  "S04n305:23": "anugata jagahita śaśiriva pratibhā |",
  "S04n305:24": "sarvaghoṣahānacitta praśamitamanasā",
  "S04n305:25": "viyahari kṛtaśataśrutipathagiribhiḥ || 9 ||",
  "S04n305:26": "yatra sattva hīnacitta dīna mānaniratā-",
  "S04n305:27": "statra vidu śrāvakācarī deśeti vṛṣabhī |",
  "S04n305:28": "yatra sattva tīkṣṇacitta pratyayānaniratā-",
  "S04n305:29": "statra jñāna pratyayāna darśayanti virajā || 10 ||",
  "S04n305:30": "ye tu sattvahitamaitramanasā (abhiratās)",
  "S04n305:31": "tatra tyaṃ(tvaṃ)",
  "S04n305:32": "jinaputrāna darśayanti caraṇam |",
  "S04n305:33": "ye tu sattva agra śreṣṭha matimānaniratā-",
  "S04n305:34": "statra amī buddhakāya darśayanti atulam || 11 ||",
  "S04n305:35": "māyā yathā māyakāro darśeti jagahite",
  "S04n305:36": "yāya koṭi naikavidyā sarvabhāvavigatā |",
  "S04n305:37": "eva vidū buddhasutā jñānamāyaniratā",
  "S04n305:38": "darśayanti sarvacarī sarvabhāvavigatā || 12 ||",
  "S04n305:39": "etādṛśā rutasahasrān bhaṇitva madhurāṃ-",
  "S04n305:40": "stadā marukanyakā jinaṃ dṛṣṭvā tūṣṇīṃbhūtāḥ |",
  "S04n305:41": "parṣadviprasanneyamavocatsugatātmajam",
  "S04n305:42": "aṣṭamāyā bhaṇa ūrdhvaṃ cariṃ saddharmarājinām || 13 ||",
  "S04n305:43": "upasaṃhāragāthāḥ |",
  "S04n305:44": "te apramāṇabalabuddhi vicārayantaḥ",
  "S04n305:45": "susūkṣmajñānaparamā jagatā durjñeyā |",
  "S04n305:46": "tatha guhyasthāna sugatāna samosaranto",
  "S04n305:47": "bhūmiṃ kramanti navamīṃ jagato'rthakarīm || 14 ||",
  "S04n305:48": "te dhāraṇīmukhi samādhisamāhitāgrā",
  "S04n305:49": "vipulā abhijñā api kṣetrapraveśanantam |",
  "S04n305:50": "balajñānaniścayamapi jinu dhairyasthānaṃ",
  "S04n305:51": "praṇidhīkṛpāśayavidū navamotaranti || 15 ||",
  "S04n305:52": "te atra bhūmyanugatā jinakośadhārī",
  "S04n305:53": "kuśalāśca dharmakuśalāśca avyākṛtāśca |",
  "S04n305:54": "ye sāsravā api ca laukika ye ca āryā-",
  "S04n305:55": "ścintyā acintiya vidū anubuddhyayanti || 16 ||",
  "S04n305:56": "niyatāṃśca dharmaniyatāṃ pravicārayanti",
  "S04n305:57": "trayayānasaṃpadakriyā paritārayanti |",
  "S04n305:58": "bhūmidharma yathāadhimukti pracārataśca",
  "S04n305:59": "abhisaṃskaronti yatha lokya tathotaranti || 17 ||",
  "S04n305:60": "te evajñānanugatā varasūkṣmabuddhī",
  "S04n305:61": "sattvāna cittagahanaṃ parimārgayanti |",
  "S04n305:62": "(cittaṃ vicitrakṣaṇavartanivartatāṃ ca)",
  "S04n305:63": "cittaṃ anantaprabhavaṃ sada otaranti || 18 ||",
  "S04n305:64": "kleśānanādina prayogasahāyatāśca",
  "S04n305:65": "ye paryutthānanuśayā gatisaṃdhitaśca |",
  "S04n305:66": "tatha karmapraveśa vicitravibhaktitaśca",
  "S04n305:67": "hetū niruddhaphalanāśa samotaranti || 19 ||",
  "S04n305:68": "indriya yā mṛdukamadhya udārataśca",
  "S04n305:69": "saṃbhedapūrvamaparānta samotaranti |",
  "S04n305:70": "adhimukti naika vividhā śubha āśubhataśca",
  "S04n305:71": "catvāri āśīti sahasra samotaranti || 20 ||",
  "S04n305:72": "dhātūpraveśa jaga bhāvitakleśadṛṣṭī",
  "S04n305:73": "gahanaṃ gatā anavarāgra acchedataśca |",
  "S04n305:74": "ye āśayā anuśayā sahajapracārī",
  "S04n305:75": "cittāsamosṛta nibaddha accheda tanti || 21 ||",
  "S04n305:76": "cittaṃ yathā anuśayā na ca dravyabhūto",
  "S04n305:77": "na ca deśasthā na ca vipravasanti āśayā |",
  "S04n305:78": "durheya dhyānaviṣayānabhivartiyāśca",
  "S04n305:79": "chedaśca mārga vinayena na cānyamasti || 22 ||",
  "S04n305:80": "upapatti ṣaḍgati vibhaktipraveśataśca",
  "S04n305:81": "snehaṃ ca tṛṣṇamavidyāndhaka karmakṣetrā |",
  "S04n305:82": "vijñānabījasahajāṅkuranāmarūpaṃ",
  "S04n305:83": "traidhātuke anavarāgra samotaranti || 23 ||",
  "S04n305:84": "te vāsanāgati kileśa ca karma cittā",
  "S04n305:85": "suvihāratāya na punargatisanta kāmā |",
  "S04n305:86": "rāśitribhirniyatasattva samotaranti",
  "S04n305:87": "dṛṣṭīnimagnamapi jñāna samotaranti || 24 ||",
  "S04n305:88": "evaṃ visaraṇagatāḥ sthita atra bhūmyāṃ",
  "S04n305:89": "sarvasattva āśaya yathendriya yādhimuktiḥ |",
  "S04n305:90": "teṣāmarthe dharmavibhakti prakāśayanti",
  "S04n305:91": "pratisaṃvidarthakuśalāḥ pratibhā nirukti || 25 ||",
  "S04n305:92": "te dharmabhāṇaka gatī anuprāpta (sthānaṃ)",
  "S04n305:93": "siṃhariṣabhanibhā girirājakalpāḥ |",
  "S04n305:94": "abhipravarṣanti madhuramamṛtasya varṣaṃ",
  "S04n305:95": "bhujagendrasāgara yathā anupūrayanti || 26 ||",
  "S04n305:96": "hitārthajñānakuśalāstatha dharmatāyāṃ",
  "S04n305:97": "sarvaṃ niruktyanugatāḥ pratibhānaprāptāḥ |",
  "S04n305:98": "te dhāraṇī daśa asaṃkhyasahasra labdhā",
  "S04n305:99": "dhāranti dharma yatha (sāgara varṣadhārī) || 27 ||",
  "S04n305:100": "evaṃ ca dhāraṇiviśuddhisamādhiprāptā",
  "S04n305:101": "ekakṣaṇena daśabuddhasahasra dṛṣṭāḥ |",
  "S04n305:102": "śravaṇena dharmaratanaṃ ca nideśayanti",
  "S04n305:103": "(ekaikamaṇḍalaviśuddhisvarāṅgagatāḥ) || 28 ||",
  "S04n305:104": "vyohārate trisahasramahalokadhātuṃ",
  "S04n305:105": "pariśeṣa sattva vividhāstrayaratanebhyaḥ |",
  "S04n305:106": "toṣenti sarva yathaindriyaāśayāśca",
  "S04n305:107": "catudvīpasāgara varṣā sama modayanti || 29 ||",
  "S04n305:108": "(bhūyottariṃ guṇinu vīrya samārabhante)",
  "S04n305:109": "cittaanti vālaprasara asmi sucetanantāḥ |",
  "S04n305:110": "deśeyu dharma sugatāḥ puna nānasattvaṃ",
  "S04n305:111": "śrutvā dharema yatha sarvada (bījadhārī) || 30 ||",
  "S04n305:112": "(yāvatakā) jagadiha praviśanti sattvāḥ",
  "S04n305:113": "(te sarva ekapariṣanmaṇḍale niṣaṇṇāśca) |",
  "S04n305:114": "eṣāṃ ca ekakṣaṇi sarvi samotaritvā",
  "S04n305:115": "ekāṃ rutena imi tarpayitavya sarve || 31 ||",
  "S04n305:116": "(atra sthitā naramaruttama dharmarājā)",
  "S04n305:117": "bhontī dharmairjinasutāḥ paricālayanti |",
  "S04n305:118": "rātriṃdivaṃ sada jinaiḥ śamathānuprāptā",
  "S04n305:119": "gambhīra śānta sthita jñānavimokṣadhīrā || 32 ||",
  "S04n305:120": "(te'nekabuddhaniyutān paryupāsayante)",
  "S04n305:121": "bhontī uttapta paṇu (pāṇḍu)",
  "S04n305:122": "cakravartaḥprabhāvā |",
  "S04n305:123": "tasya kleśagahanāni prabhā samājya",
  "S04n305:124": "brahmaṇo va dvisahasrikalokadhātuḥ || 33 ||",
  "S04n305:125": "(atra sthitā guṇadharā)",
  "S04n305:126": "mahabrahmaloke",
  "S04n305:127": "bhontī (triyānadeśanaṃ viditānubhāvā |)",
  "S04n305:128": "yaṃ caivamārabhati sarvajagaddhitāya",
  "S04n305:129": "sarvajñajñānupagatā guṇajñānaprāptā || 34 ||",
  "S04n305:130": "(kṣetrāpramāṇaparyāpanna)",
  "S04n305:131": "ekā rajāgre",
  "S04n305:132": "kṣaṇi eki (tattakasamādhi u)",
  "S04n305:133": "penti dhīrāḥ |",
  "S04n305:134": "(dṛṣṭvā sarve diśi jināṃśca vacaḥ śṛṇonti)",
  "S04n305:135": "tato vikurvi praṇidhānanvitāpramāṇāḥ || 35 ||",
  "S04n305:136": "ityeṣā navamī bhūmirmahājñānavicāriṇā |",
  "S04n305:137": "gambhīrā durdṛśā sūkṣmā nirdiṣṭā sugatātmajāḥ || 36 ||"
}