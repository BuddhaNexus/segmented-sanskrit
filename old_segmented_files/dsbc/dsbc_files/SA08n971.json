{
  "SA08n971:0": "(12) vāgvargaḥ",
  "SA08n971:1": "nirvāṇābhilāṣukaḥ pāruṣyaṃ varjayet",
  "SA08n971:2": "pāruṣyaṃ varjayet dhīmān samyagvāg bhīrato bhavet |",
  "SA08n971:3": "mādhuryābhirato jarntunirvāṇasyāntike sthitaḥ ||1 ||",
  "SA08n971:4": "vācaṃ paśyan sadābhāṣenmalināṃ ca vivarjayet |",
  "SA08n971:5": "vāṅmanenā'bhibhūtā ye te yānti narakaṃ narāḥ ||2 ||",
  "SA08n971:6": "ekadharmavyatītasya mṛṣāvādasya dehinaḥ |",
  "SA08n971:7": "pratīrṇapratilokasya nākārya pāpamastiha ||3 ||",
  "SA08n971:8": "mṛṣāvāg na prayoktavyā",
  "SA08n971:9": "mṛṣāvācaṃ na bhāṣeta sarvā pratyayakārikām |",
  "SA08n971:10": "yathā badhyati saṃsāre sugatiṃ naiva paśyati ||4 ||",
  "SA08n971:11": "sādhupratyayatenīhā sarvavidveṣakārikā |",
  "SA08n971:12": "kāntāraḥ sarvādharmāṇāṃ mṛṣāvāca pravartate ||5 ||",
  "SA08n971:13": "jātamātrasya martyasya kaṭhārī jāyate mukhe |",
  "SA08n971:14": "paścāt chinattyātmānaṃ vācā durbhāṣitaṃ vadan ||6 ||",
  "SA08n971:15": "sarvā kāryapatākā sā sarvapāpaprasūtikā |",
  "SA08n971:16": "tamasāṃ yonirekā sā yāṃ vācaṃ bhāṣate mṛṣā ||7 ||",
  "SA08n971:17": "satyena hīnāḥ puruṣāḥ sarvasādhuvivarjitāḥ |",
  "SA08n971:18": "tṛṇavad yānti loke'smin pratyapāyeṣu duḥkhitāḥ ||8 ||",
  "SA08n971:19": "na vadedanṛtaṃ dhīraḥ kaṣṭā hyanṛtavāditā |",
  "SA08n971:20": "pūtigandhyasukhī cāpi paścāttāpena tapyate ||9 ||",
  "SA08n971:21": "satyamahimā",
  "SA08n971:22": "satyaṃ ca na vivarjeta tasya dharmo na vidyate |",
  "SA08n971:23": "vinivartitadharmasya sthitaṃ duḥkhamanekajam ||10 ||",
  "SA08n971:24": "satyaṃ sarvadharmāṇāṃ pradīpabhūtam",
  "SA08n971:25": "pradīpaḥ sarvadharmāṇāṃ sādhūnāṃ ratnavat priyam |",
  "SA08n971:26": "svargasya ca paraṃ vartma satyamuktaṃ gatajvaraiḥ ||11 ||",
  "SA08n971:27": "satyaṃ na hi divaṃ yāti mokṣasyā'satyavādinaḥ |",
  "SA08n971:28": "satyahīnā hi puruṣāḥ paśutulyāḥ prakīrtitāḥ ||12 ||",
  "SA08n971:29": "jaghanyānāṃ jaghānyāste yeṣāṃ na vidyate |",
  "SA08n971:30": "satyaṃ dharmasya sopānaṃ jyotiṣāmākaro mahān ||13 ||",
  "SA08n971:31": "panthāśca mokṣadharmāṇāṃ dhanānāṃ dhanamuttamam |",
  "SA08n971:32": "pāpakaiśca (pari)",
  "SA08n971:33": "trāṇāṃ satyamuktaṃ manīṣibhiḥ ||14 ||",
  "SA08n971:34": "satyabhūṣitaṃ vāg bhūṣaṇasyāpi bhūṣaṇam",
  "SA08n971:35": "jyotiṣāṃ paramaṃ jyotiścakṣuścakṣuṣmatāmapi |",
  "SA08n971:36": "draviṇena vinā satyaṃ bhūṣaṇasyāpi bhūṣaṇam ||15 ||",
  "SA08n971:37": "nidhānamatulaṃ satyamahārya (sarvasādhakam) |",
  "SA08n971:38": "gacchanti (satyā yiṇaḥ)",
  "SA08n971:39": "puruṣāḥ paramāṃ gatim ||16 ||",
  "SA08n971:40": "na tathā bhāsate rājā nānālaṅkārabhūṣitaḥ |",
  "SA08n971:41": "satyena bhūṣito dhīmān śobhate devavad yathā ||17 ||",
  "SA08n971:42": "na mātā na pitā cātha mitrāṇi na ca bāndhavāḥ |",
  "SA08n971:43": "trāṇamevaṃ yathā śrutvā tasmāt satyaparo bhavet ||18 ||",
  "SA08n971:44": "anṛtanindā",
  "SA08n971:45": "vahnīnāṃ paramo vahnirviṣāṇāṃ paramaṃ viṣam |",
  "SA08n971:46": "durgatīnāṃ ca sopānamanṛtaṃ parikīrtitam ||19 ||",
  "SA08n971:47": "viṣāgnitulyasaṃsparśa vartayedanṛtaṃ pumān |",
  "SA08n971:48": "anṛtena hi yo deva dagdhaityabhidhīyate ||20 ||",
  "SA08n971:49": "satyāsatyayoḥ parasparavirodhitvam",
  "SA08n971:50": "tasmāt sarvābhisāreṇa (na vadeda)",
  "SA08n971:51": "nṛtaṃ pumān |",
  "SA08n971:52": "sarva bhayādikaṃ kaṣṭamanṛtaṃ kīrtitaṃ budhaiḥ ||21 ||",
  "SA08n971:53": "vahnīnāṃ paramo vahnirnirdahedapi sāgaram |",
  "SA08n971:54": "kiṃ punaryo mṛṣāvādī kāṣṭhaloṣṭhasamākṛtiḥ ||22 ||",
  "SA08n971:55": "satyaṃ tyaktvā mṛṣāvādaṃ yo naraḥ pratipadyate |",
  "SA08n971:56": "ratnaṃ tyaktvā sa pāpātmā pāṣāṇaṃ pratipadyate ||23 ||",
  "SA08n971:57": "yasyātmā na bhavet dviṣṭo yasya vā narakaṃ priyam |",
  "SA08n971:58": "mṛṣāvādaṃ svadehāgnim abuddhiḥ sa niṣevate ||24 ||",
  "SA08n971:59": "sadedaṃ satyavacanaṃ bhūṣaṇaṃ sarvadehinām |",
  "SA08n971:60": "satyaṃ tyaktvā mṛṣāvāde kasmād yānti kubuddhayaḥ ||25 ||",
  "SA08n971:61": "satyaṃ guṇānāmagryaṃ vai doṣāṇāmanṛtaṃ smṛtam |",
  "SA08n971:62": "guṇāṃstyaktvā kathaṃ mūḍho doṣeṣu paridhāvati ||26 ||",
  "SA08n971:63": "bījaṃ sarvasya duḥkhasya mṛṣāvādaḥ prakīrtitaḥ |",
  "SA08n971:64": "tathā satyaṃ sukhasyaiva tasmānnānṛtako bhavet ||27 ||",
  "SA08n971:65": "satyavādī hi puruṣaḥ priyaḥ sarvasya dehinaḥ |",
  "SA08n971:66": "cakṣurdoṣaimṛṣāvādī tasmānnānṛtako bhavet ||28 ||",
  "SA08n971:67": "devakalpāḥ sadā kṛṣṭāḥ puruṣāḥ satyavādinaḥ |",
  "SA08n971:68": "nārakeyāstathā mūḍhā janā hyanṛtacetasaḥ ||29 ||",
  "SA08n971:69": "kalyāṇānāṃ paraṃ satyaṃ doṣāṇāmanṛtaṃ tathā |",
  "SA08n971:70": "doṣavarjī guṇadveṣī puruṣaḥ puruṣottamaḥ ||30 ||",
  "SA08n971:71": "sukhodayaṃ sukhodarkaṃ sukhena paripacyate |",
  "SA08n971:72": "sukhena labhate satyaṃ(satyaṃ)",
  "SA08n971:73": "nirvāṇagāmikam ||31 ||",
  "SA08n971:74": "duḥkhodayaṃ kaṭuphalaṃ duḥkhena saha pacyate |",
  "SA08n971:75": "anṛtaṃ sarvaduḥkhāntaṃ kaḥ pumān na vivarjayet ||32 ||",
  "SA08n971:76": "nānyadeśāgataṃ satyaṃ nānyasmāt prārthyate hi tat |",
  "SA08n971:77": "sarvatīrthottamaṃ satyaṃ na tīrthasalilāvṛtam ||33 ||",
  "SA08n971:78": "dīpānāṃ ca paro dīpaḥ satyaṃ buddhena deśitam |",
  "SA08n971:79": "auṣadhānāṃ paraṃ tacca sadā duḥkhaniṣūdanam ||34 ||",
  "SA08n971:80": "amṛtañca viṣañcaiva jihvāpāśe sthitaṃ nṛṇām |",
  "SA08n971:81": "amṛtaṃ satyamityuktaṃ viṣaṃ tūktaṃ mṛṣāvacaḥ ||35 ||",
  "SA08n971:82": "yasyānṛtamabhipretaṃ tasya satyaṃ dhruvaṃ sthitam |",
  "SA08n971:83": "viṣantu yasyābhimataṃ tasyeṣṭaṃ syānmṛṣāvacaḥ ||36 ||",
  "SA08n971:84": "viṣeṇa niścitaṃ nāśo mṛṣāvādena niścitaḥ |",
  "SA08n971:85": "mṛtavat sa pumānasti yo mithyātvabhibhāṣate ||37 ||",
  "SA08n971:86": "nātmano hi hitaṃ pathyaṃ ( para)",
  "SA08n971:87": "sya na kathañcana |",
  "SA08n971:88": "paścāttu paraduḥkhāya tat kathaṃ sevyate nṛbhiḥ ||38 ||",
  "SA08n971:89": "deśe deśe mayā dṛṣṭaṃ janmamṛtyusahasrakam |",
  "SA08n971:90": "paraḥ sahastraṃ janayennāśayedanṛtaṃ vacaḥ ||39 ||",
  "SA08n971:91": "abhijātasa niṣkarṣo dvijātīnāṃ ca bhūṣaṇam |",
  "SA08n971:92": "darśanaṃ mokṣamārgasya satyamityabhidhīyate ||40 ||",
  "SA08n971:93": "tṛṣṇānadī hayamārāṇāṃ satāṃ satyena karmaṇām |",
  "SA08n971:94": "pūrvavat satyamityuktaṃ paraṃ sugatadeśikam ||41 ||",
  "SA08n971:95": "anādinidhane loke tṛṣṇāpāraṅgatā (narāḥ) |",
  "SA08n971:96": "nāstyatrāṇaṃ yathā satyamiti dharmavido viduḥ ||42 ||",
  "SA08n971:97": "abhidhyāpāśo na sevanīyaḥ",
  "SA08n971:98": "satyavadhyā sadā kleśā vajravadhyā yathā nagāḥ |",
  "SA08n971:99": "hatā(ste) puruṣā (jñeyā ye ')",
  "SA08n971:100": "bhidhyā parivañcitāḥ ||43 ||",
  "SA08n971:101": "paracittasamenedaṃ rūpādyaiḥ parivañcyate |",
  "SA08n971:102": "abhidhyāmānasaṃ pāśaṃ sevitaṃ na vicakṣaṇaiḥ ||44 ||",
  "SA08n971:103": "dahyate'vikṛta ātmā tailadīptirivānalaḥ |",
  "SA08n971:104": "abhidhyādagdhamanasaḥ kāraṇaṃ nopalabhyate ||45 ||",
  "SA08n971:105": "vyāpādaḥ sattvān mohayatyeva",
  "SA08n971:106": "yasmāt tat sarvadā varjyaṃ kaṭukāśāviṣodayam |",
  "SA08n971:107": "vyāpādamohitāḥ sattvā nityaṃ tadgatamānasāḥ ||46 ||",
  "SA08n971:108": "na śāntimadhigacchanti sarpā iva bileśayāḥ |",
  "SA08n971:109": "atha kūrasvabhāvā ye vyāpādaparamā narāḥ ||47 ||",
  "SA08n971:110": "na teṣāṃ vidyate saukhyamādityena yathā tamaḥ |",
  "SA08n971:111": "na dharme nārthanikaro na dharmā na ca bāndhavāḥ ||48 ||",
  "SA08n971:112": "rakṣanti puruṣān sarvān vyāpādāhatacetasaḥ |",
  "SA08n971:113": "tamasāmākaro hyeṣa vyāpāda iha kathyate ||49 ||",
  "SA08n971:114": "vyāpādayati janakaṃ vyāpādaḥ parikīrtitaḥ |",
  "SA08n971:115": "avyāpādaḥ paraṃ śreyo na vyāpādaḥ kathañcana ||50 ||",
  "SA08n971:116": "avyāpādaparā ye tu te yānti padamacyutam |",
  "SA08n971:117": "niyatātathavādī yo'dharmavādī na dhārmikaḥ ||51 ||",
  "SA08n971:118": "sa cauraḥ sarvalokasya na cauraḥ prākṛtaḥ smṛtaḥ |",
  "SA08n971:119": "dharmavādī naro yastu carate dharmameva yaḥ ||52 ||",
  "SA08n971:120": "sa yāti śāśvataṃ sthānaṃ yatra gatvā na śocyate |",
  "SA08n971:121": "mithyāvacohata (pumān)",
  "SA08n971:122": "laukikaḥ samprakīrtyate ||53 ||",
  "SA08n971:123": "lokottaraiḥ kalpaśataiḥ kadācit kathyate na vā |",
  "SA08n971:124": "tasmāt lokottaraṃ vākyaṃ laukikaṃ na kathañcana ||54 ||",
  "SA08n971:125": "saṃsārabandhanaṃ dṛṣṭaṃ laukikaṃ viṣavad vacaḥ |",
  "SA08n971:126": "tṛṣṇārataḥ sadā puṇyānmucyateti suniścitam ||55 ||",
  "SA08n971:127": "lokottaro (naro)",
  "SA08n971:128": "dhanyo vidvadbhiḥ samudāhṛtaḥ |",
  "SA08n971:129": "hitaṃ tattvaṃ ca yo mūḍho na gṛhṇāti gurorvacaḥ ||56 ||",
  "SA08n971:130": "satyavādī sadā devatābhiḥ puraskṛtaḥ",
  "SA08n971:131": "sa paścād vyasane prāpte tapyate svena cetasā |",
  "SA08n971:132": "satyavādī sadā dānto devatābhiḥ puraskṛtaḥ ||57 ||",
  "SA08n971:133": "priyo bhavati lokasya paścād deveṣu modati |",
  "SA08n971:134": "priyo bhavati lokasya paścād svāntena(vardhate ) |",
  "SA08n971:135": "darśanīyaṃ mukhaṃ cāsya devalokeṣu jāyate ||58 ||",
  "SA08n971:136": "abhūtavādī puruṣaḥ sarvasattvopapātakaḥ |",
  "SA08n971:137": "tamonicayasaṅkāśo jīvannapi mṛtaḥ samaḥ ||59 ||",
  "SA08n971:138": "kathaṃ na jihvā patitā vākyasaṃstutikattṛkā |",
  "SA08n971:139": "mṛṣā vadati yo vācaṃ sadbhūtaguṇanāśikām ||60 ||",
  "SA08n971:140": "mukhe sannihito byālo mukhe sannihito'phalaḥ |",
  "SA08n971:141": "(mukhe)sañjvalito vahniryo vācā bhāṣate mṛṣā ||61 ||",
  "SA08n971:142": "jihvā saṅgrathitaiḥ pāśaiḥ narakasyāgrahetukaiḥ |",
  "SA08n971:143": "chettā ca dharmahetūnāṃ mṛṣāvādaḥ pravartate ||62 ||",
  "SA08n971:144": "na tasya mātā na pitā buddho nāpi samvaraḥ |",
  "SA08n971:145": "yaḥ pāpabuddhiḥ patito mṛṣāvādaṃ prabhāṣateḥ ||63 ||",
  "SA08n971:146": "akasmāllaghutāṃ yāti ṣaḍbhiśca parivartate |",
  "SA08n971:147": "mucyate devatābhiśca yo vācaṃ bhāṣate mṛṣā ||64 ||",
  "SA08n971:148": "asaṅgṛhītavākyasyā'vicārya krodhanasya ca |",
  "SA08n971:149": "capalasyā'lpabhāgyasya sthitaṃ duḥkhamanantakam ||65 ||",
  "SA08n971:150": "parasya duḥkhaṃ dṛṣṭvāpi sattvaḥ sattvopapātakaḥ |",
  "SA08n971:151": "paravyasanavat tajjñaḥ pumān narakagāmikaḥ ||66 ||",
  "SA08n971:152": "ye yathāvādino marttyā na ca tatkāriṇaḥ sadā ||67 ||",
  "SA08n971:153": "satyameva svargasya nirvāṇasya ca sopānam",
  "SA08n971:154": "satyaṃ svargasya sopānaṃ nirvāṇadvārameva tat |",
  "SA08n971:155": "tasmāt satyaparo nityaṃ nityaṃ dharmagatiḥ smṛtiḥ || 68 ||",
  "SA08n971:157": "anṛtaṃ na vadet",
  "SA08n971:158": "aśokamajaraṃ sthānaṃ prayāti puruṣottamaḥ |",
  "SA08n971:159": "varjayedanṛtaṃ dhīmān ninditaṃ tattvadarśibhiḥ ||69 ||",
  "SA08n971:160": " ||iti vāgvargo dvādaśaḥ ||"
}