{
  "SA12n1136:0": "buddhamatam",
  "SA12n1136:1": "nāṭyam",
  "SA12n1136:2": "nṛttaṃ gītaṃ vādyam iti trayaṃ 'nāṭyam' ityucyate;",
  "SA12n1136:3": "tauryatrikam iti ca |",
  "SA12n1136:4": "jarattamāryāḥ sāhityavidyāyā iva nāṭyavidyāyā api rasajñā babhūvuḥ |",
  "SA12n1136:5": "asyā ākaragrantho nāṭyaveda ityucyate |",
  "SA12n1136:6": "sa dvisahasravarṣaprācīnena bharatamuninā praṇītaḥ |",
  "SA12n1136:7": "abhinavaguptācāryaḥ 4100 tamavarṣajīvī vistṛtām asya vivṛtiṃ viracitavān abhinavabhāratīṃ nāma ||",
  "SA12n1136:8": "buddhamatam",
  "SA12n1136:9": "ukte jātiniyame niraṅkuśam anuvartamāne gateṣu parassahastreṣu vatsareṣu kṣatriyā vīravṛttau vaiśyā vāṇijyavṛttau cāsaktāḥ santo vaidikeṣu yajñakarmasu brāhmaṇān prāyaḥ pratinidhātum ārebhire |",
  "SA12n1136:10": "pracīyamāne pratinidhānapakṣe teṣāṃ brāhmaṇeṣvatibahumāna āsīt;",
  "SA12n1136:11": "vedādhyayane cāvaśyakatvabuddhyabhāvād apravṛttirāsīt | (79)",
  "SA12n1136:13": "vedaśāstravijñānaṃ brāhmaṇamātraśaraṇaṃ babhūva |",
  "SA12n1136:14": "brāhmaṇāśca vahavaḥ sulabhayā pūjayā saṃtṛptā vidyāpariśīlane yathāpūrvaṃ śraddhāṃ na babandhuḥ |",
  "SA12n1136:15": "evaṃ kṣīyamāṇe vidyāpracāre sarveṣāṃ varṇānāṃ vidyāmūlāḥ sadguṇā viralā āsan |",
  "SA12n1136:16": "krameṇa teṣāṃ parasparasnehaḥ samadṛṣṭitvaṃ 'cāturvarṇyam ekaṃ kuḍumbam' iti buddhiścāstaṃ jagāma |",
  "SA12n1136:17": "pratyutottamavarṇānām avaravarṇoṣvavajñā,",
  "SA12n1136:18": "teṣām uttamavarṇeṣvīrṣyā cāṅkuritā babhūva |",
  "SA12n1136:19": "doṣakulaṣāśca varṇānām ācārā bahulīvabhūbuḥ |",
  "SA12n1136:20": "asminnavasare buddhamataṃ bhārate prādurāsīt |",
  "SA12n1136:21": "idaṃ mataṃ jātiniyamābhāvājjātiniyamakleśam anubhavatāṃ janānāṃ kārābandhamocanamiva mahad āśvāsasthānam abhavat |",
  "SA12n1136:22": "brāhmaṇā api kecit tatkāle guṇadarśanād matamidam aṅgīcakruḥ; kimutānye |",
  "SA12n1136:23": "aihikasukhavairāgyam,",
  "SA12n1136:24": "ahiṃsā,",
  "SA12n1136:25": "satyam,",
  "SA12n1136:26": "asteyaṃ,",
  "SA12n1136:27": "śāntiḥ,",
  "SA12n1136:28": "samadṛṣṭitā,",
  "SA12n1136:29": "bhutadayā,",
  "SA12n1136:30": "paropakāraḥ,",
  "SA12n1136:31": "śaraṇāgataparitrāṇam ityete guṇā ācārāśca sārabhūtā (80)",
  "SA12n1136:33": "mate'smin brāhmaṇamatavad upadiṣṭāḥ |",
  "SA12n1136:34": "tathā svarganarakau devāḥ punarjanma nirvāṇāparanāmā mokṣaśca mate'sminnabhyupagamyante |",
  "SA12n1136:35": "kintu jantuhiṃsayeśvarayajanaṃ yad brāhmaṇamate'ṅgīkṛtaṃ ,",
  "SA12n1136:36": "tad asmin mate'tyantaṃ ninditam |",
  "SA12n1136:37": "sṛgālavādasūtre mahārāhulasūtre ca buddhamatasya tattvānyupadiṣṭāni |",
  "SA12n1136:38": "idaṃ mataṃ kalivarṣīyasya ṣaḍviṃśaśatakasyottarārdhe'ṅkuritaṃ bhikṣusaṅghasya mahatāṃ rājñāṃ ca prayatnād bhāratam akhilam ākramya cīneṣu jāpānadeśe laṅkāyāṃ ca pracāram alabhata |",
  "SA12n1136:39": "tad adhyatve bhārate paraṃ viralaṃ pracarati ||",
  "SA12n1136:40": "buddhamuniḥ",
  "SA12n1136:41": "purā nepāleṣu kapilavastunagare śākyānāṃ kṣatriyāṇāṃ vaṃśe śuddhodano nāma rājā babhūva |",
  "SA12n1136:42": "tasya cirāya santatim abhilaṣato māyādevyāṃ siddhārtho nāma sūnuḥ kalivarṣe 2544 tame'jāyata | ayaṃ vaṃśa- (81)",
  "SA12n1136:44": "nāmnā “gautama“ iti jātināmnā “ śākyamuni“ riti,",
  "SA12n1136:45": "matadarśanād “buddha“ iti ca prasiddha āsīt |",
  "SA12n1136:46": "saptame'hni mātrā viyuktam enaṃ mātṛṣvasā gautamī parivardhayāmāsa |",
  "SA12n1136:47": "ayam adhītavidyaḥ prāpte yauvane gopāṃ nāma śākyakanyakāṃ pariṇīya tasyāṃ rāhulābhidhaṃ putraṃ janayāmāsa |",
  "SA12n1136:48": "eṣa mānuṣabhogeṣvatidṛḍhayā naśvaratvabhāvanayā rājyabhogād virajya kvacana rātrau prasuptaśāntād antaḥpurāt pravavrāja |",
  "SA12n1136:49": "prathamaṃ girivrajam āsādya tatratyāsu guhāsu vasabhdyaḥ parivrājakebhya āryamatatattvāni samyag jagrāha |",
  "SA12n1136:50": "tāvatā svābhīṣṭaṃ sukham alabdhaṃ paśyan sa buddhagayāyāṃ ghoraṃ tapaścaritum ārebhe |",
  "SA12n1136:51": "tathā tapasyannayaṃ ṣaṭsu varṣeṣvatīteṣu kvasid dine śramātiśayād mūrcchito babhūva;",
  "SA12n1136:52": "kṣeṇena ca pratilabdhāyāṃ saṃjñāyāṃ tapaḥ parisamāpayāmāsa |",
  "SA12n1136:53": "atha phalgunīnadyāstīraṃ prāpya kasyāpi bodhidrumasya mūle yadāyaṃ niṣasāda,",
  "SA12n1136:54": "tadā sarvaṃ pūrvajanmavṛ- (82)",
  "SA12n1136:56": "ttam asya pratibhātam āsīt;",
  "SA12n1136:57": "tattvajñānaṃ codbuddham abhavat |",
  "SA12n1136:58": "tato buddhaḥ kāśyām urubilve ca bahun śiṣyān avindata |",
  "SA12n1136:59": "saśiṣya eṣa vītarāgo muniḥ parārthaparāṇyavadātāni karmāṇyācaran guṇaikasārairupadeśairjanān jātibhedam anādṛtya tata itaḥ svamate praveśayāmāsa |",
  "SA12n1136:60": "sa magadheṣu rājñā bimbisāreṇātivelaṃ pūjyamānaściram uvāsa |",
  "SA12n1136:61": "punarutsukasya piturdarśanāya kapilavastunagaraṃ gatvā svaputraṃ rāhulaṃ svamate prāveśayat |",
  "SA12n1136:62": "pitṛniryāṇāt parato mātṛṣvasāraṃ bhāryāṃ ca sa kāṣāyaṃ grāhayāmāsa |",
  "SA12n1136:63": "atha muniranapāyinīṃ kīrtti jagati pratiṣṭhāpya 2624 tame kalivarṣe nirvāṇaṃ prapede |",
  "SA12n1136:64": "enaṃ muniṃ viṣṇoravatāraṃ purāṇāni kīrtayanti ||",
  "SA12n1136:65": "(83)"
}