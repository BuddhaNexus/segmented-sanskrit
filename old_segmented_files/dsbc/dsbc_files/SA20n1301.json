{
  "SA20n1301:0": "navami vargaḥ",
  "SA20n1301:1": "prajñāpāramitā",
  "SA20n1301:2": "1 | bodhisattvaḥ kathaṃ bhāvayati prajñām |",
  "SA20n1301:3": "prajñā hyātmaparābhayalābhāyacedevaṃvidhā prajñā niṣpādayati bodhimārgam |",
  "SA20n1301:4": "bodhisattvaḥ kāmayate vinetuṃ sattvānaparhatuṃ duḥkhāni bhāvayati tasmātprajñām |",
  "SA20n1301:5": "bhāvayanprajñāṃ śikṣate sarvalokadhātuvastūni |",
  "SA20n1301:6": "prajahāti lobhadvepamohān pratiṣṭhāpayati mahāmaitrīm |",
  "SA20n1301:7": "karuṇāyamāna upakaroti sattvān |",
  "SA20n1301:8": "nityaṃ paritrātumicchaṃsteṣāṃ pariṇāyako bhavati |",
  "SA20n1301:9": "vibhajya deśayati sadasanmārgaṃ kuśalākuśalāśca vipākāniti bodhisattvasyādiprajñācittam ||",
  "SA20n1301:10": "2 || prajñābhāvanāhetoḥ prajahātyavidyām |",
  "SA20n1301:11": "apākurute kleśāvaraṇaṃ jñeyāvaraṇamityasyātmalābhaḥ |",
  "SA20n1301:12": "vinayansattvānparisāntvayatīti paralābha |",
  "SA20n1301:13": "carittvānuttarāṃ bodhiṃ sattveṣu pariṇāmyātmanā salābhinaḥ karotītyubhayalābhaḥ |",
  "SA20n1301:14": "prajñābhāvanayā prāpnoti prathamāṃ bhūmi yāvatsarvajñatāmiti niṣpādayati bodhimārgam ||",
  "SA20n1301:15": "3 | prajñāṃ bhāvayanbodhisattvaḥkrameṇa pratiṣṭhāpayati viśati cittāni |",
  "SA20n1301:16": "kāni viśatiḥ |",
  "SA20n1301:17": "(1) kuśalakāmānutpādayato'sya kalyāṇamitrānutsargacittam |",
  "SA20n1301:18": "( 2 ) madamānaṃ parityajato'syāpramādacittam |",
  "SA20n1301:19": "(3) anucarataḥ sikṣāpadāni prītaṃ dharmaśravaṇacittam |",
  "SA20n1301:20": "(4)dharmāñchṛṇvato'viśrāntaṃ kuśalacintācittam |",
  "SA20n1301:21": "(5) bhāvayataścaturi brahmavihārānsamyagjñānacittam |",
  "SA20n1301:22": "(6) paśyato'śūcicaryāṃ tataḥ śrāmyataḥ parityāgacittam |",
  "SA20n1301:23": "(7) paśyata āryasatyāni poḍaśākāraṃ cittam |",
  "SA20n1301:24": "(8)paśyato dvādaśāṅgapratītyasamutpādaṃ bhāvayataḥ prajñācittam |",
  "SA20n1301:25": "(9)śrṛṇvataḥ pāramitāḥ tatsaṃgrahakāmacittam |",
  "SA20n1301:26": "(10) anityaduḥkhānātmatāṃ paśyataḥ śāntaṃ nirvāṇaṃ cittam |",
  "SA20n1301:27": "(11) paśyataḥ śūnyamalakṣaṇamapraṇihitaṃ niṣkriyacittam |",
  "SA20n1301:28": "(12) paśyataḥ skandhadhātvāyatanāni bhūya ādīnavacittam (13)",
  "SA20n1301:29": "kleśāñjayato'sahacaracittam |",
  "SA20n1301:30": "(14) pālayataḥ kuśaladharmānātmasahacaracitam |",
  "SA20n1301:31": "(15) nivārayato'kuśaladharmānprahāṇacittam |",
  "SA20n1301:32": "(16)ācarataḥ samyagdharmaṃ vipulacittam |",
  "SA20n1301:33": "( (17) ācarato yānadvayamapi nityamupekṣācittam |",
  "SA20n1301:34": "(18) śrṛṇvanbodhisattvapiṭakaṃ pramodānusaraṇacittam |",
  "SA20n1301:35": "(19) svalābhaparalābhāvanusaṃvardhayataḥ sarvakuśalakarmacittam |",
  "SA20n1301:36": "(20) gṛhṇataḥ sucaritaṃ sarvabuddhadharmagaveṣaṇācittam ||",
  "SA20n1301:37": "4 | punaḥkhalu prajñāṃ bhavayato bodhisattvasya bhavanti daśadharmāḥ kuśalacintācittāḥ śrāvakapratyekabuddhāveṇikāḥ |",
  "SA20n1301:38": "ke daśa |",
  "SA20n1301:39": "(1)vibhajya cintayati samādhiprajñāmūlam |",
  "SA20n1301:40": "(2)cintayanna parityajati śāśvatocchedāntadvayam |",
  "SA20n1301:41": "(3) cintayati pratītyasamutpādadharmān |",
  "SA20n1301:42": "(4) cintayati na sattvo nātmā na pudgalo na jīva iti |",
  "SA20n1301:43": "(5) cintayati na santi triṣvadhsvātītānāgatapratyutpannadharmāḥ |",
  "SA20n1301:44": "(6) cintayatyanutpannamapi karma nocchinatti hetufalam |",
  "SA20n1301:45": "(7) cintayam dharmān śūnyanapya kusīdaścāvaropayati kuśalam |",
  "SA20n1301:46": "(8) cintayatyalakṣaṇaṃ na ca pratinivartate nirvāpayituṃ sattvān |",
  "SA20n1301:47": "(9) cintayannapyapraṇihitaṃ na jahāti gaveṣayituṃ bodhim |",
  "SA20n1301:48": "(10 ) cintayannapyakṛtaṃ na pariharati prakāśayituṃ sāṃbhogikaṃ kāyam ||",
  "SA20n1301:49": "5 | punaḥ khalu bodhisattvasya dvādaśa bhavanti kuśalāvatāradharmamukhāni (1)",
  "SA20n1301:50": "śūnyatādisamādhiṣvavatārakuśalo'pi na (tān) gṛhṇāti |",
  "SA20n1301:51": "(2) dhyānasamādhiṣvavatārakuśalo'pi na yathādhyānaṃ tatropapadyate |",
  "SA20n1301:52": "(3) ṛddhijñāneṣvavatārakuśalo'pi nānāsravān dharmān labhate |",
  "SA20n1301:53": "(4) adhyātmaparyavekṣaṇadharmeṣvavatārakuśalo'pi na teṣu niścayamanuprāpnoti |",
  "SA20n1301:54": "(5) sarvasattvaśūnyatādṭaṣṭāvavatārakuśalo'pi nopekṣate mahāmaitrīm |",
  "SA20n1301:55": "(6) sarvasattvānātmatādṭaṣṭavavatārakuśalo'pi nopekṣate mahākaruṇām |",
  "SA20n1301:56": "(7) durgayupapattāvatārakuśalo'pi na sa karmanimittaṃ tatropapadyate |",
  "SA20n1301:57": "(8) vairāgyāvatārakuśalo'pi na vairāgyadharmān pratilabhate |",
  "SA20n1301:58": "(9)kāmasukhaparityāgāvatārakuśalo'pi nopekṣate dharmasukham |",
  "SA20n1301:59": "(10) prapaṃcamatavādaparityāgāvatārakuśalo'pi nopekṣate upāyadṭaṣṭīḥ |",
  "SA20n1301:60": "(11) bahvādīnavāḥ saṃskṛta dharmā ityanucintanāvatārakuśalo'pi nopekṣate saṃskṛtam |",
  "SA20n1301:61": "(12) paramapariśuddheṣvasaṃskṛtadharmeṣvavatārakuśalo'pināsaṃskṛte pratiṣṭhito bhavati |",
  "SA20n1301:62": "bodhisattvaścetsarvakuśalāvatāradharmamukhānyācarati samyagjānāti śūnyatāṃ triṣvadhvasu ba kiciditi ||",
  "SA20n1301:63": "6 | yadi caivaṃ paśyati paśyati triṣvadhvasu śūnyatāṃ prajñābalahetoḥ |",
  "SA20n1301:64": "yadi cāvaropitāni triṣvadhvasu tathāgatairaprameyāṇi puṇyānyakhilaṃ pariṇāmayatyanuttarāyāṃ bodhau tadevaṃ bodhisattvaḥ saṃpaśyati triṣvadhvasūpāyam |",
  "SA20n1301:65": "punarapi paśyannatītāndharmānkṣapitānanāgatānnāgatānsadaivācaratikuśalaṃ parākramate na ca kusado bhavati |",
  "SA20n1301:66": "anutpannānapi paśyannagatāndharmānparākramate kāmayate bodhim |",
  "SA20n1301:67": "kṣaṇaṃ kṣaṇaṃ nirudhyamānānpaśyannapi pratyutyannāndharmān bodhimupagantuṃ na cāsya cittavismṛtirityevaṃ bodhisattvaḥ paśyati triṣvadhvasūpāyam |",
  "SA20n1301:68": "niruddhamatītaṃ nāgatamanāgatamasthiraṃ pratyutpannam |",
  "SA20n1301:69": "api ca paśyandharmāñcittacaittānutpadyamānānnirudhyamānānviśīryamāṇānpūyamānānnopekṣate saṃgrahītuṃkuśalamūlāni |",
  "SA20n1301:70": "upacarati bodhidharmānityevaṃ bodhisattvaḥ paśyati triṣvadhvasūpāmam |",
  "SA20n1301:71": "7 | punaḥ khalu bodhisattvaḥ paśyati sarvaṃ kuśalamakuśalamātmānamanātmānaṃ bhūtamabhūtaṃ śūnyamaśūnyaṃ saṃvṛtaṃ paramārthaṃ samyaksamādhi mithyāsamādhi saṃskṛtamasaṃskṛtaṃ sāsravamanāsravaṃ kṛṣṇadharmaṃ śukladharmaṃ jātimaraṇaṃ nirvāṇaṃ dharmadhātusvabhāvamekalakṣaṇamalakṣaṇam |",
  "SA20n1301:72": "na ca tatra dharmā ityucyate'lakṣaṇamiti |",
  "SA20n1301:73": "api nāma kaścana dharmo yohyalakṣaṇo nāmetyucyate sarvadharmamudrākṣayāmudrā |",
  "SA20n1301:74": "āsu mudrāsu na mudrālakṣaṇamityucyate satyaṃ bhūtaṃ prajñopāyaḥ prajñāpāramitā |",
  "SA20n1301:75": "utpāditabādhicettena bodhisattvenaivaṃ śikṣiotavyamevaṃ bhāvayitavyam |",
  "SA20n1301:76": "evaṃ bhāvayannavāpnotyanuttarāṃ samyaksambodhim |",
  "SA20n1301:77": "bodhisattvasya mahāsattvasya prajñāṃ bhāvayato na cittaṃ carati dharmatāyāḥ pariśuddhatvāt |",
  "SA20n1301:78": "evaṃ paripūrayati prajñāpāramitām ||",
  "SA20n1301:79": "( iti bodhicittotpādasūtraśāstre prajñāpāramitā nāma navamo vargaḥ || )"
}