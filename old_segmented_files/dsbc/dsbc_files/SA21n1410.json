{
  "SA21n1410:0": "japavidhiḥ",
  "SA21n1410:1": "yathāvidhiniṣpāditākṣasūtreṇa niṣpāditā mantrāḥ susiddhidā bhavantīti tadvidhānaṃ kiñciducyate |",
  "SA21n1410:2": "akṣaṃ jñānamadhimuktadevatārūpamucyate |",
  "SA21n1410:3": "tatsūcanādakṣasūtraṃ tantreṣu parigīyate |",
  "SA21n1410:4": "akṣarāṇāṃ ca mantrāṇāṃ sūcanādakṣasūtrakam |",
  "SA21n1410:5": "pṛṣodarādipāṭhena rephalopaṃ ca darśitam ||",
  "SA21n1410:6": "sakalakleśajālānāṃ vidveṣāya niraṃśukaiḥ |",
  "SA21n1410:7": "mahārthasādhakaḥ kuryāt mālikāṃ sukhapālikām ||",
  "SA21n1410:8": "uktañca vikalparāje-niraṃśuke vidveṣaṇamiti |",
  "SA21n1410:9": "putrajīvaṃ ca kathitaṃ saṃpuṭe sārvakarmikam |",
  "SA21n1410:10": "śatena śāntikaṃ khyātamaṣṭādhikena pauṣṭikam ||",
  "SA21n1410:11": "vaśyaṃ syāt pañcaviṃśatyā pañcāśat sārvakarmikam |",
  "SA21n1410:12": "vaiśāradyādisaddharmarūpo meruḥ prakīrtitaḥ ||",
  "SA21n1410:13": "dharmadhātuviśuddhayā tu tadūrdhvamaparāṅgulīḥ |",
  "SA21n1410:14": "iti kecinnavaiḥ sūtraiḥ kumārīkartitairguṇaiḥ ||",
  "SA21n1410:15": "mukhānnisṛtya kamalaṃ praviśya madhyavartmanā |",
  "SA21n1410:16": "punaḥ punarmukhātpadmamiti jāpasya lakṣaṇam ||",
  "SA21n1410:17": "va bījādeva nirgacchediti kaścid gururmama |",
  "SA21n1410:18": "atra prayojanābhāvānnoktaivāparamālikā ||",
  "SA21n1410:19": "śāntike krodhavinyastuḥ pauṣṭike madhyatattvataḥ |",
  "SA21n1410:20": "anāmā vaśyamityuktaṃ paryantamabhicārataḥ ||",
  "SA21n1410:21": "iti vajraḍākakārikāyāmaṅgulīniyamaḥ |",
  "SA21n1410:22": "iti japavidhiḥ ||"
}