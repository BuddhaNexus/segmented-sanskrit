{
  "SA14n1204:0": "XI",
  "SA14n1204:1": "mārakarmaparivarto nāmaikādaśamaḥ |",
  "SA14n1204:2": "doṣāḥ prayogāntarāyakarāḥ |",
  "SA14n1204:3": "te vaktavyāḥ |",
  "SA14n1204:4": "tamadhikṛtya śāstram-",
  "SA14n1204:5": "doṣāśca ṣaḍviboddhavyāścaturbhirdaśakaiḥ saha ||4-12 ||",
  "SA14n1204:6": "doṣāḥ ṣaṭcatvāriṃśadityarthaḥ |",
  "SA14n1204:7": "ata āha |",
  "SA14n1204:8": "atha khalvityādi |",
  "SA14n1204:9": "keciditi praśnaḥ |",
  "SA14n1204:10": "kāṅkṣākimarthagateḥ |",
  "SA14n1204:11": "athavā cicchabdo na paṭhitavyaḥ |",
  "SA14n1204:12": "bahūnīti sāmānyenokte viśeṣajijñāsayā praśnaḥ |",
  "SA14n1204:13": "kiyadrūpāṇoti |",
  "SA14n1204:14": "teṣāmityādyuttaram |",
  "SA14n1204:15": "vakṣyamāṇāni ṣaṭcatvāriṃśaditi bhāvaḥ |",
  "SA14n1204:16": "bhāṣamāṇādipadāni sarvacaryāṇāmupalakṣaṇāni |",
  "SA14n1204:17": "cireṇa pratibhānamutpatsyata iti cireṇa pāramitānāṃ pūraṇam |",
  "SA14n1204:18": "tataścireṇaiva bodhiḥ syāt |",
  "SA14n1204:19": "iti cirapratibhānadoṣaḥ ||",
  "SA14n1204:20": "tadapi cetyādi |",
  "SA14n1204:21": "vikṣepsyata iti |",
  "SA14n1204:22": "uddhataṃ bhaviṣyati |",
  "SA14n1204:23": "anupāyakuśalasya kṣiprataraṃ tadutpattau mānotpatteḥ |",
  "SA14n1204:24": "tato'nyān bodhisattvānavamanyamānasya nīcakuleṣūtpattyā cireṇaiva bodhiḥ syādityāśupratibhānadoṣaḥ ||",
  "SA14n1204:25": "jṛmbhamāṇā iti sadarpakāyaprasārāḥ |",
  "SA14n1204:26": "hasanta iti aṭṭahāsān kurvantaḥ |",
  "SA14n1204:27": "uccavagghayanta iti darpāduttiṣṭhantaḥ |",
  "SA14n1204:28": "iti kāyakarmavaiguṇyam ||",
  "SA14n1204:29": "vikṣiptacittā ityasamāhitā |",
  "SA14n1204:30": "anyonyavijñānasamaṅgina iti paraiḥ smarayitavyāḥ |",
  "SA14n1204:31": "svayaṃ tu smṛtiṃ na pratilapsyante |",
  "SA14n1204:32": "bhinneṣvapīryāpatheṣūddeśavismaraṇādveti cittavaiguṇyadoṣaḥ ||",
  "SA14n1204:33": "parasparamityādi |",
  "SA14n1204:34": "uccagghamānā iti parasparamuccagghayantaḥ |",
  "SA14n1204:35": "vikṣiptacakṣuṣa itastataḥ |",
  "SA14n1204:36": "visāmagrīti yāvatāmāgamane pustakamākṛṣyate tāvatāmasamagratetyayogavihitasvādhyāyāditā doṣaḥ ||",
  "SA14n1204:37": "na vayamityādi punaraparamityataḥ prāk |",
  "SA14n1204:38": "cittotpādaistathā tatheti pūrvoktam |",
  "SA14n1204:39": "na nirjāyante na niṣpadyante |",
  "SA14n1204:40": "iti vaimukhyanimittagrāhitā doṣaḥ ||",
  "SA14n1204:41": "punaraparamityādi tadyathāpītyataḥ prāk |",
  "SA14n1204:42": "vivarjya cetasā |",
  "SA14n1204:43": "utsṛjya kāyavāgbhyām |",
  "SA14n1204:44": "niryāṇaṃ śikṣāparyantagamanam |",
  "SA14n1204:45": "iti hetubhraṃśadoṣaḥ ||",
  "SA14n1204:46": "tadyathāpītyādi tadyathāpītyataḥ prāk |",
  "SA14n1204:47": "piṇḍamāhāraḥ |",
  "SA14n1204:48": "chorayitvā tyaktvā |",
  "SA14n1204:49": "kavaḍaṃ grāsam |",
  "SA14n1204:50": "patraḥ palyasampatsamūhaḥ |",
  "SA14n1204:51": "palāśopamapratipanna iti palāśopameṣu sūtrānteṣvabhiyuktāḥ |",
  "SA14n1204:52": "damayiṣyāmaḥ pañcendriyadamanāt |",
  "SA14n1204:53": "śamayiṣyāmaḥ cetaso damanāt |",
  "SA14n1204:54": "parinirvāpayiṣyāmaḥ punarbhavakṣayāt |",
  "SA14n1204:55": "kuśalamūlānāmabhisaṃskāro niṣpādanāni tadarthāḥ prayogavyāpārāḥ |",
  "SA14n1204:56": "na ca tairmantavyamiti |",
  "SA14n1204:57": "teṣāmātmanaścānupalambhāditi praṇītāsvādabhraṃśadoṣaḥ ||",
  "SA14n1204:58": "tadyathāpītyādi tadyathāpītyataḥ prāk |",
  "SA14n1204:59": "prakāśamiti sālokam |",
  "SA14n1204:60": "upanidhyāyediti paśyet |",
  "SA14n1204:61": "varṇasaṃsthāna iti varṇākārau |",
  "SA14n1204:62": "ityuttamayānabhraṃśadoṣaḥ ||",
  "SA14n1204:63": "tadyathāpītyādi tadyathāpītyataḥ prāk |",
  "SA14n1204:64": "kevalamātmadamaśamathameveti |",
  "SA14n1204:65": "saṃvarṇata iti vartate |",
  "SA14n1204:66": "ityapītyādi |",
  "SA14n1204:67": "pratisaṃlayanaṃ samādhiḥ |",
  "SA14n1204:68": "tadapi ityevam |",
  "SA14n1204:69": "ātmadamaśamathārthameva saṃvarṇyate |",
  "SA14n1204:70": "ita ūrdhvaṃ itītyādi sugamam |",
  "SA14n1204:71": "iti dṛṣṭa evetyādi |",
  "SA14n1204:72": "dṛṣṭe dharme prāpte janmani |",
  "SA14n1204:73": "anupādāyeti na kiñcitparigahya |",
  "SA14n1204:74": "nityakālamityābodheḥ |",
  "SA14n1204:75": "satataṃ caitat pratijanmabhāvāt |",
  "SA14n1204:76": "samitaṃ ca pratyahaṃ bhāvāditi satatasamitam |",
  "SA14n1204:77": "śeṣaṃ subodham |",
  "SA14n1204:78": "ityuddeśabhraṃśadoṣaḥ ||",
  "SA14n1204:79": "iti prathamaṃ daśakam ||",
  "SA14n1204:80": "tadyathāpītyādi tadyathāpityataḥ prāk |",
  "SA14n1204:81": "palagaṇḍaḥ sūtradhāraḥ |",
  "SA14n1204:82": "merupṛṣṭhe sudarśanaṃ nāma śakrasya sauvarṇa nagaram |",
  "SA14n1204:83": "tanmadhye śakrasya vaijayanto nāma prāsādaḥ |",
  "SA14n1204:84": "pratipārśvaṃ yojanaśatadvayaṃ sārdham |",
  "SA14n1204:85": "ekatvena yojanasahasram |",
  "SA14n1204:86": "sūryācandramasostu merorarddhādvahirākāśagāmisphāṭikaṃ vartulaṃ vimānam |",
  "SA14n1204:87": "yathākramamekapañcaśatpañcāśacca yojanāni madhyasūtreṇa |",
  "SA14n1204:88": "tanmadhye yastayoḥ prāsādo bahubhūmestadiha tayorvimānaṃ vaktavyam |",
  "SA14n1204:89": "tacca vaijayantādatīvālpapramāṇam |",
  "SA14n1204:90": "nirmāṇaṃ viśeṣavatī kriyā |",
  "SA14n1204:91": "upanayanti prāpayantītyupā[ya]saṃmohadoṣaḥ ||",
  "SA14n1204:92": "tadyathāpītyādi |",
  "SA14n1204:93": "bhagavānāha |",
  "SA14n1204:94": "tadyathāpītyataḥ prāk |",
  "SA14n1204:95": "loke cakrasya pravartanāt cakravartī |",
  "SA14n1204:96": "tatpunaścakramapauruṣamākāśagāmi sahasrāraṃ sanābhikaṃ sanemikaṃ āyasaṃ tāmraṃ raupyaṃ sauvarṇa vā yathāyogam |",
  "SA14n1204:97": "varṇo jāmbunadanibhaḥ |",
  "SA14n1204:98": "saṃsthānaṃ dvātriṃśanmahāpuruṣalakṣaṇopetam |",
  "SA14n1204:99": "tejaḥ sarvamabhibhūḥ prabhāvaḥ prabhāmaṇḍalaśca |",
  "SA14n1204:100": "ṛddhiḥ sampattiḥ |",
  "SA14n1204:101": "viśeṣataḥ saptaratnāni-cakraratnaṃ hastiratnaṃ aśvaratnaṃ pariṇāyakaratnaṃ gṛhapatiratnaṃ maṇiratnaṃ ceti |",
  "SA14n1204:102": "dhandhayati mohayatyaparisphuṭatvādalpatvācceti dhandhakaḥ |",
  "SA14n1204:103": "yasmāddhetorbodhisattvaḥ samudeti sa bodhisattvasamudāgamaḥ |",
  "SA14n1204:104": "avāpya lābhamātreṇa |",
  "SA14n1204:105": "samāsādya śravaṇādibhiḥ |",
  "SA14n1204:106": "vivarjya tyaktvā |",
  "SA14n1204:107": "vivartya parāṅmukhībhūya |",
  "SA14n1204:108": "iti cakravartisādharmyānnirmāṇakāyabhraṃśadoṣaḥ ||",
  "SA14n1204:109": "bhagavānāha |",
  "SA14n1204:110": "tadyathāpītyādi tadyathāpītyataḥ prāk |",
  "SA14n1204:111": "rasāḥ ṣaṭ |",
  "SA14n1204:112": "dravyabhedāt parasparasāṃkaryācca śataṃ bhavati |",
  "SA14n1204:113": "tataḥ śatarasaṃ bhojanam |",
  "SA14n1204:114": "ṣaṣṭikāḥ ṣaṣṭirātreṇa pacyante teṣāmodānaḥ ṣaṣṭikodanaḥ |",
  "SA14n1204:115": "śakandhvādiṣu darśanātpararūpam |",
  "SA14n1204:116": "utsṛjya cetasā |",
  "SA14n1204:117": "vivarjya kāyena |",
  "SA14n1204:118": "iti śatarasabhojasādharmyāt sambhogakāyabhraṃśadoṣaḥ ||",
  "SA14n1204:119": "tadyathāpītyādi prāk punaraparaśabdāt |",
  "SA14n1204:120": "gambhīraṃ paramārthaśekharatvāt |",
  "SA14n1204:121": "prabhāsvaraṃ paramanirmalālokatvāt |",
  "SA14n1204:122": "ityanardhyamaṇiratnasya dharmāddharmakāyabhraṃśadoṣaḥ ||",
  "SA14n1204:123": "ita ūrdhvaṃ gadyadvayena bhagavatyāṃ pañca viparyāsāḥ pratiśe(ṣe)dhyāḥ (?) |",
  "SA14n1204:124": "punaraparamityādyevamukte ityataḥ prāk |",
  "SA14n1204:125": "bahūni pratibhānānīti rūpādīnāṃ sarvākārajñatāparyantānāṃ pratibhānāni |",
  "SA14n1204:126": "bhagavatyāmasaṃvidyamānatvāccittavikṣepakarāṇīti tattabhdāvapratibhānadoṣaḥ ||",
  "SA14n1204:127": "evamukta ityādi punaraparāt prāk |",
  "SA14n1204:128": "ye kecit prajñāpāramitā likhiteti,",
  "SA14n1204:129": "asatīti,",
  "SA14n1204:130": "akṣarāṇīti,",
  "SA14n1204:131": "anakṣareti vā manyante sarvaṃ tanmārakarma |",
  "SA14n1204:132": "tathā hi na sā likhitā apagandhādivirahāt |",
  "SA14n1204:133": "nāsatī paramārthasattvāt |",
  "SA14n1204:134": "nākṣarāṇi sarvadharmāṇāmanakṣaratvāt |",
  "SA14n1204:135": "nānakṣarā tanniṣyandatvādeṣāmakṣarāṇām |",
  "SA14n1204:136": "ebhireva ca tasyāḥ sūcanāt |",
  "SA14n1204:137": "etānyeva ca tenārthenālambya tasyā adhigamāt |",
  "SA14n1204:138": "tadevaṃ likhanābhiniveśo'sattvābhiniveśo'kṣarābhiniveśo'nakṣarābhiniveśaśceti catvāro doṣāḥ ||",
  "SA14n1204:139": "punaraparamityādi |",
  "SA14n1204:140": "deśo mālavādiḥ |",
  "SA14n1204:141": "śatena sahasreṇa vā saṃkhyātagṛho'nāḍhyānāṃ nivāso grāmaḥ |",
  "SA14n1204:142": "sahasreṇa lakṣeṇa vā saṃkhyātagṛha āḍhyānāṃ nivāso nagaram |",
  "SA14n1204:143": "nagarameva ca vastubhūyiṣṭhaṃ nigamaḥ |",
  "SA14n1204:144": "maṇḍalaṃ kāśyādi janapadaḥ |",
  "SA14n1204:145": "tatsamūho rāṣṭram |",
  "SA14n1204:146": "rājādhyuṣitaṃ nagaraṃ rājadhānī |",
  "SA14n1204:147": "ākhyānaṃ gadyakāvyam |",
  "SA14n1204:148": "gulmo ghahāḥ(ṭṭaḥ?) |",
  "SA14n1204:149": "viśikhā rathyā |",
  "SA14n1204:150": "śivikā yāpyayānam |",
  "SA14n1204:151": "jīvitārthāḥ pariṣkārāḥ jīvitapariṣkārāḥ |",
  "SA14n1204:152": "itihāsaḥ purāvṛttam |",
  "SA14n1204:153": "śeṣaṃ subodham |",
  "SA14n1204:154": "iti gantavyādinānārthamanasikāravikṣepadoṣaḥ |",
  "SA14n1204:155": "iti dvitīyaṃ daśakam ||",
  "SA14n1204:156": "punaraparamityādinā draṣṭavyarājādimanasikāravikṣepadoṣaḥ ||",
  "SA14n1204:157": "punaraparamityādinā prāptavyāgnyādimanasikāravikṣepadoṣaḥ ||",
  "SA14n1204:158": "punaraparamityādi prāk punaraparāt |",
  "SA14n1204:159": "antarāyā vighātāḥ |",
  "SA14n1204:160": "lābhaścīvarādiprāptiḥ |",
  "SA14n1204:161": "satkāra ādaraḥ |",
  "SA14n1204:162": "śloko yaśaḥ |",
  "SA14n1204:163": "tairāsvāda uddharṣaḥ |",
  "SA14n1204:164": "cittotpīḍā cīvarādivighātaiḥ |",
  "SA14n1204:165": "ityutpīḍāsvādadauṣau ||",
  "SA14n1204:166": "punaraparamityādi prāk punaraparāt |",
  "SA14n1204:167": "kiñcāpīti yadyapi |",
  "SA14n1204:168": "upāyakauśalyamiti yena hīnabodhau na patediti |",
  "SA14n1204:169": "upāyakauśalyarahitasya gambhīrasūtrānte atanmārgaṇadoṣaḥ ||",
  "SA14n1204:170": "iti ūrdhvaṃ vaidhuryāṇi bāhulyena vaktavyāni |",
  "SA14n1204:171": "tāni dharmabhāṇakena saha dhārmaśravaṇikānāṃ visāmagrī |",
  "SA14n1204:172": "dharmasya bhāna(ṇa)",
  "SA14n1204:173": "ko vaktā guruḥ |",
  "SA14n1204:174": "dharmaśravaṇaṃ prayojanameṣāmiti dhārmaśravaṇikaḥ śiṣyaḥ |",
  "SA14n1204:175": "samagrabhāvaḥ sāmagrī |",
  "SA14n1204:176": "viparyāsāt visāmagrī |",
  "SA14n1204:177": "tatrādau punaraparavākyadvayam |",
  "SA14n1204:178": "kilāsaṃ kausīdyam |",
  "SA14n1204:179": "bahukṛtyatā gṛhiṇām |",
  "SA14n1204:180": "sapi kausīdyamiti cchandakilāsavaidhuryam |",
  "SA14n1204:181": "tataḥ punaraparavākyadvayam |",
  "SA14n1204:182": "antaśa ityadhikameva likhitukāmaḥ |",
  "SA14n1204:183": "gatimān śabdajñānāt |",
  "SA14n1204:184": "matimān arthajñānāt |",
  "SA14n1204:185": "smṛtimān ubhayordhāraṇāt |",
  "SA14n1204:186": "kṣepsyata iti karme karttariprayogaḥ |",
  "SA14n1204:187": "gamiṣyatītyarthaḥ |",
  "SA14n1204:188": "udaghaṭitajñaḥ sāmānyokte viśeṣajñānāt |",
  "SA14n1204:189": "vipañcitajñaḥ kiñcidapyuktau viśeṣaparijñānāt |",
  "SA14n1204:190": "anabhijñaḥ padaparamaḥ |",
  "SA14n1204:191": "sa hi yaducyate tadeva jānāti nādhikam ||",
  "SA14n1204:192": "imāni catvāri vaidhuryāṇi |",
  "SA14n1204:193": "cchandadeśāntaragamanavaidhuryam |",
  "SA14n1204:194": "udghāṭitajñatetaratāvaidhuryam |",
  "SA14n1204:195": "abhijñatetaratāvaidhuryam ||",
  "SA14n1204:196": "tṛtīyaṃ daśakam ||",
  "SA14n1204:197": "punaraparamityādi āmiṣaṃ dravyam |",
  "SA14n1204:198": "tadgurukabahumānādasyeti āmiṣagurukaḥ |",
  "SA14n1204:199": "evaṃ lobhādigurukaḥ |",
  "SA14n1204:200": "yāvatā svayaṃ vartate tāvadicchatīti alpecchaḥ |",
  "SA14n1204:201": "santuṣṭo adhikāniṣṭeḥ |",
  "SA14n1204:202": "pravivikto gṛhasthairasaṃstutatvāt |",
  "SA14n1204:203": "iyatā pravrajitasya dānāśaktiruktā |",
  "SA14n1204:204": "arthavā na dātukāma iti santamapyartha gṛhīmātsaryāt |",
  "SA14n1204:205": "ityāmiṣārthitādānānārthitāvaidhuryam ||",
  "SA14n1204:206": "punaraparamityādi punaraparāt prāk |",
  "SA14n1204:207": "śrāddho bhaviṣyati |",
  "SA14n1204:208": "tataḥ śrotukāmaḥ śabdataḥ |",
  "SA14n1204:209": "avabodhu(ddha)",
  "SA14n1204:210": "kāmo'rthataḥ |",
  "SA14n1204:211": "artha dātukāmaḥ parityaktukāma iti nirakṣepadānāt |",
  "SA14n1204:212": "dharmabhāṇakastu na vakṣyati |",
  "SA14n1204:213": "aśrāddhatvāt,",
  "SA14n1204:214": "dhanairaṇa(na)",
  "SA14n1204:215": "rthikatvāt,",
  "SA14n1204:216": "dharmamātsaryādvā |",
  "SA14n1204:217": "imāni trīṇi vaidhuryāṇi |",
  "SA14n1204:218": "śrāddhetaratāvaidhurya dānārthitāgrahaṇānarthitāvaidhurya śrotukāmatādharmamātsaryavaidhurya ca ||",
  "SA14n1204:219": "punaraparamityādi |",
  "SA14n1204:220": "tāni sūtrāṇīti yāni śrotukāmaḥ |",
  "SA14n1204:221": "dharmāntarāyo dharmavyasanam |",
  "SA14n1204:222": "tadasyāsti pūrvajanmasaddharmapratikṣepāditi dharmāntarāyikaḥ |",
  "SA14n1204:223": "tattayā tabhdāvena na sambhaviṣyanti na bhaviṣyanti |",
  "SA14n1204:224": "nāvatariṣyanti nānyata āgamiṣyanti |",
  "SA14n1204:225": "aprāptadharmabhāṇina ityaprāptadharmabhāṇakasya |",
  "SA14n1204:226": "prativāṇī pratyākhyānam |",
  "SA14n1204:227": "iti sūtrāntarā[ya]sambhavatadarthitāvaidhuryam ||",
  "SA14n1204:228": "punaraparamityādi |",
  "SA14n1204:229": "na śrotukāmo bhaviṣyatīti dharmāntaravyagratayā |",
  "SA14n1204:230": "ata idaṃ cchandakilāsavaidhuryādanyacchandavaidhuryam ||",
  "SA14n1204:231": "tataḥ punaraparavākyadvayena middhagurukacchandikatāvaidhuryam ||",
  "SA14n1204:232": "punaraparavākyena durgatiduḥkhabhayābhdavavaimukhyadoṣaḥ ||",
  "SA14n1204:233": "punaraparavākyena sugatisukhānāmapi duḥkhatvābhdavavaimukhyadoṣaḥ ||",
  "SA14n1204:234": "tataḥ punaraparavākyena ekākitā parṣadgurukatāvaidhuryam |",
  "SA14n1204:235": "anubandhukāmatā anavakāśadānavaidhuryam |",
  "SA14n1204:236": "durbhikṣādidiggamanāgamanavaidhuryaṃ ca |",
  "SA14n1204:237": "tatraikākitāparṣadgurukatāvaidhuryāntaṃ caturthaṃ daśakam ||",
  "SA14n1204:238": "ekena punaraparavākyena sabhayadiggamanāgamanavaidhurye ||",
  "SA14n1204:239": "punaraparamityādi kulāvalokanabahukṛtyatayā dhārmaśravaṇikānāṃ pratyākhyānadoṣaḥ ||",
  "SA14n1204:240": "iti hītyādinā mārakarmaṇāṃ bāhulyaṃ buddhāvivarjanīyatāṃ mārasya ca teṣvabhiyogakāraṇamāha |",
  "SA14n1204:241": "punaraparamityādi |",
  "SA14n1204:242": "śramaṇaveśāgatena māreṇa saṃśayaprakṣepadoṣaḥ ||",
  "SA14n1204:243": "punaraparamityādi |",
  "SA14n1204:244": "nirmitabhikṣusaṅghena svayaṃ buddhaveṣeṇa māreṇa gambhīradharmacāriṇāṃ hīnabodhivyākaraṇadoṣaḥ ||",
  "SA14n1204:245": "evaṃ subhūta ityādinā āparivartāntāccaturo'rthānāha |",
  "SA14n1204:246": "māramarmaṇāṃ bāhulyaṃ tatkāraṇaṃ tebhyaśca vinā tāmalpabuddhitvādikam |",
  "SA14n1204:247": "yathā ca mārasya teṣvabhiyogastathā sarvabuddhānāṃ bodhisattvaparigraheṣviti ṣaṭcatvāriṃśadantarāyāḥ ||",
  "SA14n1204:248": "mārakarmāṇyate evāntarāyāḥ |",
  "SA14n1204:249": "taddyotakaḥ parivartastatparivartaḥ ||",
  "SA14n1204:250": "āryāṣṭasāhasrikāyāḥ prajñāpāramitāyāḥ sāratamānāmni pañcikāyāṃ ratnākaraśāntiviracitāyāmekādaśaḥ parivartaḥ ||"
}