{
  "S04n372:0": "9. bali saṃbodhana bodhimārgāvatāraṇa prakaraṇam",
  "S04n372:1": "atha sarvanīvaraṇaviṣkambhī so'bhinanditaḥ |",
  "S04n372:2": "bhūyastaṃ śrīghanaṃ natvā prārthayadevamādarāt ||",
  "S04n372:3": "bhagavachrotumicchāmi bhūyo'pyasya jagatprabhoḥ |",
  "S04n372:4": "saddharmaguṇamāhātmyaṃ tena śrutvā sa bhagavān punaḥ |",
  "S04n372:5": "viṣkambhinaṃ mahāsattvaṃ tamālokyaivamādiśat ||",
  "S04n372:6": "tato'sau trijagannātho lokeśvaro jinātmajaḥ |",
  "S04n372:7": "sattvān paśyan samuddhartuṃ pātāle samupācarat ||",
  "S04n372:8": "tatra cāyomayī bhūmī rasatale surālayā |",
  "S04n372:9": "tatrāpi sa mahābhijño bhāsayan samupācarat ||",
  "S04n372:10": "yatra rājā balirnāma sarvadaityādhipo'pi yaḥ |",
  "S04n372:11": "baddhaḥ sa vāmanaḥ sāntaḥpura jano'dhitiṣṭhati ||",
  "S04n372:12": "durdāntaṃ taṃ mahāvīryaṃ trailokātibhayaṃkaram |",
  "S04n372:13": "samuddhartuṃ samālokya tatrāviśat sa bhāsayan ||",
  "S04n372:14": "tatra sa raśmimutsṛjya sarvatra saṃprabhāsayan |",
  "S04n372:15": "śanaiścaran samālokya baleḥ sada upācarat ||",
  "S04n372:16": "tatra taṃ samupāyātaṃ suvarṇabimbamivojjvalam |",
  "S04n372:17": "durataḥ sa balirdṛṣṭvā nidhāyaivaṃ vyacintayat ||",
  "S04n372:18": "ko'yamatra samāyāto divyakāntiḥ prabhasayan |",
  "S04n372:19": "maheśvaro'thavā sūryaścandro vāpi hutāśanaḥ || 84",
  "S04n372:21": "ko'nya īdṛkprabhāśrīmān devo vā dānavo'pi vā |",
  "S04n372:22": "gandharvo kinnaro vāpi nāgo vā garuḍo'pi vā ||",
  "S04n372:23": "īdṛgmaharddhikaḥ śrīmānnāsti traidhātukeṣvapi ||",
  "S04n372:24": "bodhisattvo'thavārhan vā munīndro vā samāgataḥ ||",
  "S04n372:25": "ityevaṃ cintayan draṣṭuṃ sa vāmanāsuraiḥ saha |",
  "S04n372:26": "sarvaparijanaiścāsau balistaṃ samupācarat ||",
  "S04n372:27": "paśyantaṃ sa balī rājā samīkṣyainaṃ jinātmajam |",
  "S04n372:28": "lokeśvaraṃ mahāsattvaṃ vijñāya saṃpramoditaḥ ||",
  "S04n372:29": "sahasā samupāsṛtya kṛtāṃjalipuṭo mudā |",
  "S04n372:30": "tasya pādāmbuje natvā saṃpaśyannevamabravīt ||",
  "S04n372:31": "adya me safalaṃ janma bhavatsaṃdarśanodbhove |",
  "S04n372:32": "adhunā praṇidhānaṃ ca saṃsidhyate manoratham ||",
  "S04n372:33": "asya me śudhyate'pyātmā mucyate sarvapāpataḥ |",
  "S04n372:34": "mukto'smi bandhanādadya prāptavān sugateḥ pathaḥ ||",
  "S04n372:35": "yadbhavān svayamālokya māmuddhartumihāgataḥ |",
  "S04n372:36": "saṃdṛśyate maya hyadya tanme puṇyavipākataḥ ||",
  "S04n372:37": "bhavantaṃ ye'pi paśyanti puṇyavanto narā hi te |",
  "S04n372:38": "bhavanti śrīsukhāpannāḥ sarvakleśavivarjitāḥ |",
  "S04n372:39": "te sattvāḥ sukhino loke pariśuddha vikalmaṣāḥ ||",
  "S04n372:40": "bhavacāraṇamuktā ye dṛśyante bhavato bhave |",
  "S04n372:41": "bhavatāṃ darśanenaivaṃ mukto'smi bhavabandhanāt |",
  "S04n372:42": "kleśādayaḥ palāyante garuḍasyeva pannagāḥ |",
  "S04n372:43": "bhavāneva jagannāthaḥ śāstā saddharmadeśakaḥ |",
  "S04n372:44": "trātā bhartā śaraṇye'pi nāstyanyo me suhṛdgatiḥ ||",
  "S04n372:45": "tadbhavān kṛpayālokya māmuddhṛtya bhavodadheḥ |",
  "S04n372:46": "sanmārge saṃpratisthāpya saṃpālayitumarhati ||",
  "S04n372:47": "iti saṃprārthya daityendraḥ sa baliḥ sāṃjaliḥ punaḥ |",
  "S04n372:48": "praṇatvā taṃ jagannāthaṃ sādarāt svapure'nayat || 85",
  "S04n372:50": "tatra taṃ svapure nītvā mahotsavaiḥ pramodanaiḥ |",
  "S04n372:51": "antaḥpure subhāsvarṇaratnapīṭhe nyaveśayat ||",
  "S04n372:52": "tatra taṃ saṃpratiṣṭhāpya rājā saṃmodito baliḥ |",
  "S04n372:53": "sāntaḥpurajanaiḥ sārdhaṃ yathāvidhi samarcaryat ||",
  "S04n372:54": "mahadrāajarddhisatkāraiḥ satkṛtya prabhajan mudā |",
  "S04n372:55": "pādābje praṇatiṃ kṛtvā prārthayadevamādarāt ||",
  "S04n372:56": "bhagavaṃstraidhātunātho'si yadatra svayamāgataḥ |",
  "S04n372:57": "tadasmān kṛtpayālokya sarvān saṃtrātumarhasi ||",
  "S04n372:58": "trātā na vidyate'smākaṃ daśākulacāriṇām |",
  "S04n372:59": "jarāmaraṇabhītānāṃ kleśāgnidahitātmanām ||",
  "S04n372:60": "bhavābdhaśramakhinnānāṃ nityamudvignacetasām |",
  "S04n372:61": "anāthānāmabandhūnāṃ bhava mātā pitā suhṛt ||",
  "S04n372:62": "eṣāṃ bandhanabaddhānāṃ jātyandhānāṃ durātmanām |",
  "S04n372:63": "mūḍhānāṃ ca śucittānāṃ bhava kleśāpaho gatiḥ ||",
  "S04n372:64": "nātho bhava jagannāthaḥ śāstā saddharmadeśakaḥ |",
  "S04n372:65": "śaraṇyaṃ sadgururmitraṃ trātā bhartā hitārthabhṛt ||",
  "S04n372:66": "yathā bhavān jagallokaṃ nivārya pāpamārgataḥ |",
  "S04n372:67": "dharmamārge pratiṣṭhāpya pālayati vilokayan ||",
  "S04n372:68": "tathāsmānapi pāpiṣṭhānnivārya pāpapaddhateḥ |",
  "S04n372:69": "niyujya sahase paśyan pālayituṃ sadārhasi ||",
  "S04n372:70": "kṛpayāsmān durāsaktān samuddṛtya bhavodadheḥ |",
  "S04n372:71": "saṃbodhisādhane dharme niyojayatu bodhayan ||",
  "S04n372:72": "iti saṃprārthitaṃ tena balinā bhadravāṃchinā |",
  "S04n372:73": "śrutvā lokeśvaraścainaṃ baliṃ dṛṣṭvaivamādiśat ||",
  "S04n372:74": "sādhu śṛṇu samādhāya daityādhipa samādarāt |",
  "S04n372:75": "hitārthaṃ te pravakṣyāmi yaddharmaṃ bodhisādhanam ||",
  "S04n372:76": "saṃsāre sarvadā bhadraṃ saukhyaṃ bhoktuṃ yadīcchasi |",
  "S04n372:77": "triratnasmaraṇaṃ kṛtvā bhaja nityaṃ samāhitaḥ || 86",
  "S04n372:79": "triratnaśaraṇaṃ kṛtvā ye bhajanti sadā bhave |",
  "S04n372:80": "durgatiparimuktāste gachanti sadgatiṃ sadā ||",
  "S04n372:81": "sadgatāveva saṃjātāḥ saddharmasādhanodyatāḥ |",
  "S04n372:82": "puṇyaśrīguṇasatsaukhyaṃ bhuktvā yānti jinālayam ||",
  "S04n372:83": "triratnabhajanotpannaṃ puṇyafalaṃ mahadbahu |",
  "S04n372:84": "aprameyasaṃkhyeyaṃ saṃbodhijñānasādhanam ||",
  "S04n372:85": "evaṃ vijñāya daityendra saṃbodhiṃ yadi vāṃchasi |",
  "S04n372:86": "dharmadhātuṃ samabhyatcya bhaja nityaṃ samāhitaḥ ||",
  "S04n372:87": "dharmadhātuṃ samabhyarcya ye bhajanti sadādarāt |",
  "S04n372:88": "vimuktapātakāḥ sarve gacchanti te jinālayam ||",
  "S04n372:89": "saddharmān ca sadā śrutvā satkṛtya śraddhayādarāt |",
  "S04n372:90": "abhyarcya śaraṇaṃ kṛtvā bhaja nityaṃ samāhitaḥ ||",
  "S04n372:91": "saddharmaṃ ye sadā śrutvā satkṛtya śraddhayādarāt |",
  "S04n372:92": "gatvā śaraṇamabhyarcya bhajanti saṃpramoditāḥ ||",
  "S04n372:93": "te sarve kleśanirmuktāḥ pariśuddhatrimaṇḍalāḥ |",
  "S04n372:94": "bodhisattvā mahābhijñāḥ saṃyānti sugatālayam ||",
  "S04n372:95": "saṃgharatnāni ye'bhyarcya śraddhayā śaraṇaṃ gatāḥ |",
  "S04n372:96": "satkāraiḥ samupasthāya bhajanti sarvadā mudā ||",
  "S04n372:97": "te'pi kleśavinirmuktāḥ śuddhāśayāḥ śubhodyatāḥ |",
  "S04n372:98": "mahāsattvāḥ śubhotsāhaṃ bhuktvā yānti sukhāvatīm ||",
  "S04n372:99": "śraddhayā yo'rhate piṇṣapātrāmekaṃ prayacchati |",
  "S04n372:100": "tasya puṇyamasaṃkhyeyamaprameyaṃ jagurjināḥ ||",
  "S04n372:101": "sarveṣāmapi puṇyānāṃ śakyate mayā |",
  "S04n372:102": "etatpuṇyapramānaṃ tu śakyate na jinairapī ||",
  "S04n372:103": "sarvatraidhātukotpannāḥ sattvāścetsugatātmajāḥ |",
  "S04n372:104": "te'pyetatpuṇyasaṃkhyānāṃ pramātuṃ naiva śaknuyuḥ ||",
  "S04n372:105": "prāgevāhamihaiko'smin tatkathaṃ śaknuyāmidam |",
  "S04n372:106": "puṇyaskandhaṃ samākhyātuṃ yanna śakyaṃ jinairapi || 87",
  "S04n372:108": "cūrṇīkṛtya mahīṃ sarvāṃ kṛtvā cānurajomayam |",
  "S04n372:109": "tatsarvaṃ gaṇituṃ śakyaṃ sarvaibuddharmayāpi ca |",
  "S04n372:110": "natu triratnasatkāre puṇyaskandhaṃ kadācana |",
  "S04n372:111": "pramātuṃ śakyate sarvairmunīśvarairmayāpi ca ||",
  "S04n372:112": "sarveṣāmudadhīnāṃ ca nadīnāṃ ca jalānyapi |",
  "S04n372:113": "bindusaṃkhyāpramāṇena gaṇituṃ śakyate mayā ||",
  "S04n372:114": "merupramāṇabhūrjeṣu saṃpūrṇamakṣaraṃ likhet |",
  "S04n372:115": "tadakṣarāṇi sarvāṇi saṃkhyātuṃ śakyate mayā ||",
  "S04n372:116": "sarvesvapi samudreṣu sarvāsvapi nadīṣu ca |",
  "S04n372:117": "yāvatyo vālukāstāsāṃ saṃkhyātuṃ śakyate mayā ||",
  "S04n372:118": "sarveṣāmapi jantūnāṃ caturdvipanivāsinām |",
  "S04n372:119": "dehajāni ca lomāni saṃkhyātuṃ śakyate mayā ||",
  "S04n372:120": "sarveṣāmapi vṛkṣāṇāṃ caturdvīpamahīruhām |",
  "S04n372:121": "śasyānāmapi patrāṇi saṃkhyātuṃ śakyate mayā ||",
  "S04n372:122": "pravarṣajjaladharāṇāṃ varṣaikasya nirantaram |",
  "S04n372:123": "tadbinduparisaṃkhyābhiḥ pramātuṃ śakyate mayā ||",
  "S04n372:124": "natu triratnasatkārapiṇḍapātrādidānajam |",
  "S04n372:125": "puṇyaskandhamasaṃkhyeyaṃ pramātum śakyate mayā ||",
  "S04n372:126": "yadi sarve'pi sattvāśca daśabhūmipratiṣṭhitāḥ |",
  "S04n372:127": "bodhisattvā mahāsatvā bhaveyurbrahmacāriṇaḥ ||",
  "S04n372:128": "yāvatteṣāṃ mahatpuṇyaṃ saṃbodhiġyānasādhanam |",
  "S04n372:129": "tato'pi hi mahatpuṇyaṃ triratnaṃ saṃprādānajam ||",
  "S04n372:130": "kimevaṃ bahunā proktā sarverapi munīśvaraiḥ |",
  "S04n372:131": "yatsaṃkhyātuṃ pramātuṃ ca śakyate na kadācana ||",
  "S04n372:132": "tatkathamahameko'tra saṃkhyātuṃ śaknuyāmapi ||",
  "S04n372:133": "apremeyamasaṃkhyeyamityevaṃ paribudhyatām ||",
  "S04n372:134": "etadeva mahatpuṇyaṃ na kṣiṇoti kadācana |",
  "S04n372:135": "sarvasattvahitādhānasaddharmaguṇasādhanam || 88",
  "S04n372:137": "bhadraśrīsukhasaṃpattisaṃsthitisaṃpradāyakam |",
  "S04n372:138": "sarvakleśāgnisaṃtāpaharaṃ saṃbodhisādhanam ||",
  "S04n372:139": "evaṃ mahatfalaṃ matvā triratnaṃ sarvadā smaran |",
  "S04n372:140": "dhyātvā stutvā praṇatvāpi bhaja nityaṃ samāhitaḥ ||",
  "S04n372:141": "ye triratnaṃ sadā nityaṃ śraddhayā samupāśritāḥ |",
  "S04n372:142": "smṛtvā dhyātvāpi tuṣṭāśca praṇatvāpi bhajantyadi ||",
  "S04n372:143": "sarve te vimālātmānaḥ pariśuddhendriyāśayāḥ |",
  "S04n372:144": "niḥkleśāḥ sadguṇādhārāścaturbrahmavihāriṇaḥ ||",
  "S04n372:145": "dharmaśrīguṇasaṃpattiśubhotsāhasukhāratāḥ |",
  "S04n372:146": "bodhisattvā mahāsattvā bhaviṣyanti jinātmajāḥ ||",
  "S04n372:147": "tataḥ pāramitāḥ sarvāḥ pūrayitvā yathākramam |",
  "S04n372:148": "jitvā māragaṇān sarvānniḥkleśā vimalendriyāḥ ||",
  "S04n372:149": "arhantaḥ trijagatpūjyā mahābhijñā vināyakāḥ |",
  "S04n372:150": "trividhāṃ bodhimāsādya sambuddhapadamāpnuyuḥ ||",
  "S04n372:151": "iti satyaṃ samākhyātaṃ sarvairapi munīśvaraiḥ |",
  "S04n372:152": "matvā tasmāttriratnasya bhaja bodhiṃ yadīcchasi ||",
  "S04n372:153": "iti tena jagacchāstā samādiṣṭaṃ niśamya saḥ |",
  "S04n372:154": "balirdaityādhipaḥ paśyan vismayaṃ samupāyayau ||",
  "S04n372:155": "athāsau citayan yajñadānādiprakṛtaṃ svakam |",
  "S04n372:156": "galadaśrumukhaḥ paśyaṃllokeśvaraṃ tamabravīt ||",
  "S04n372:157": "bhagavan kīdṛśaṃ karma mūḍhena prakṛtaṃ mayā |",
  "S04n372:158": "yenehāpi mayā prāptaṃ bandhanaṃ svajanaiḥ saha ||",
  "S04n372:159": "hā mayā kudhiyā yajñaṃ tīrthikasaṃmataṃ kṛtam |",
  "S04n372:160": "yatfalenāhamatraivaṃ bandhitaḥ sajano'dhasi ||",
  "S04n372:161": "aho bauddheṣu yaddānaṃ prakṛtaṃ tatphalaṃ śubham |",
  "S04n372:162": "yeneha bhadrasaṃpattīrbhuktvānte yāti nirvṛtim ||",
  "S04n372:163": "hā mūḍhena kṛta tīrthikaśāsane mayā |",
  "S04n372:164": "yenehaivaṃ mahadduḥkhaṃ prāptaṃ svajanaiḥ saha || 89",
  "S04n372:166": "yadā mayā jagannātha samārabhya mahanmaham |",
  "S04n372:167": "sarvārthibhyaḥ sasatkāraṃ dānaṃ dattaṃ yathepsitam ||",
  "S04n372:168": "tadā vāmana āgatya brahmacārī mamāgrataḥ |",
  "S04n372:169": "dvipadamātrasaṃsthānaṃ pṛthivyāṃ samayācayat ||",
  "S04n372:170": "tacchrutvā dānaraktetana mayā mānātimāninā |",
  "S04n372:171": "tṛtīye padasaṃsthānaṃ dattaṃ tasmai mahītale ||",
  "S04n372:172": "mayā pradattamādāya svastivākyamudīrayan |",
  "S04n372:173": "vāmanaḥ sa mahanmūrttiṃ dhṛtvātiṣṭhat puro mama ||",
  "S04n372:174": "sa tripādo mahadbhūto bhīmarupo maharddhimān |",
  "S04n372:175": "dhṛtvā traivikramīṃ mūrttiṃ paśyan māmevamabravīt ||",
  "S04n372:176": "dehi me yattvayā dattaṃ tṛtīyasya padasya me |",
  "S04n372:177": "sthānaṃ na vidyate kutra sthāpayeyamidaṃ vada ||",
  "S04n372:178": "ekaṃ nyastaṃ mayākāśe dvitīyaṃ ca mahītale ||",
  "S04n372:179": "tṛtīyaṃ me padaṃ kutra sthāpayethā tdaṃ vada ||",
  "S04n372:180": "iti tenoditaṃ śrutvā lajjito praviṣarṇadhiḥ |",
  "S04n372:181": "kiṃcidvaktuśakto'hamatiṣṭhaṃ mūḍhamānasaḥ ||",
  "S04n372:182": "tadā sa viṣṇurālokya māmavamavadatpunaḥ |",
  "S04n372:183": "yatrāhaṃ sthāpayiṣyāmi tatra saṃsthāpayed dhruvam ||",
  "S04n372:184": "iti taduktamākarṇya tadāhamavadaṃstathā ||",
  "S04n372:185": "tvayā saṃsthāpyate yatra tatra saṃsthāpayāmyaham ||",
  "S04n372:186": "iti satyaṃ mayā proktaṃ śrutvā sa saṃpraharṣitaḥ |",
  "S04n372:187": "mūrdhani me tṛtīyena pādenākramya vikramī ||",
  "S04n372:188": "māmihādhasi pātāle sāntaḥpurajanānvitam |",
  "S04n372:189": "sabandhusānugaṃ cāpi bandhane sthāpayatyasau ||",
  "S04n372:190": "yanmahādāruṇaṃ pāpaṃ nirdayena mayā kṛtam |",
  "S04n372:191": "tenātra bandhanaṃ prāptaṃ sāntaḥpurajanaiḥ saha ||",
  "S04n372:192": "datvārthibhyo'pi sarvebhyaḥ sarvopakaraṇānyapi |",
  "S04n372:193": "yathābhivāṃchitaṃ dravyaṃ gajāśvarathavāhanam || 90",
  "S04n372:195": "kukṣatre yatkṛtaṃ dānametatphalamihāśyate |",
  "S04n372:196": "hā mayā kiṃ kṛtaṃ śrutvā tīrthikaśāsanam ||",
  "S04n372:197": "evaṃ bhadrafalaṃ puṇyaṃ triratnabhajonodbhavam |",
  "S04n372:198": "mayā na śrūyate kvāpi jñāyate naivamuttamam ||",
  "S04n372:199": "hāhaṃ tīrthikairduṣṭaivaśīkṛtvābhivāṃchitaḥ |",
  "S04n372:200": "pratārito'pyasaddharme prāpito'trāpi bandhane ||",
  "S04n372:201": "īdṛśaṃ satfalaṃ puṇyaṃ bhadraśrībodhisādhane |",
  "S04n372:202": "sukṣatre dānasaṃbhūtaṃ naśrutaṃ na mataṃ mayā ||",
  "S04n372:203": "yadīdṛśaṃ mahatpuṇyaṃ bhadraśrībodhisaṃpradam |",
  "S04n372:204": "na jñātaṃ tattriratnānāṃ prābhajiṣyan sadā bhave ||",
  "S04n372:205": "tanmayā bhagavan jñātaṃ śrutvedaṃ bhavatoditam |",
  "S04n372:206": "tatsadaiva triratnānāṃ śaraṇastho bhajāmyaham ||",
  "S04n372:207": "tadbhavān samupākhyātu triratnabhajane vidhim |",
  "S04n372:208": "adyārabhya sadāpyevaṃ cariṣyāmyahamābhavam |",
  "S04n372:209": "tathāhaṃ bhagavan buddharatnasya śaraṇe sthitaḥ |",
  "S04n372:210": "yathāvidhi samabhyarcya bhajāni sarvadābhavam ||",
  "S04n372:211": "tathā ca dharmaratnānāṃ śaraṇe samupasthitaḥ |",
  "S04n372:212": "satkṛtya śraddhayā gauṇyaṃ śrutvā bhajāni sarvadā ||",
  "S04n372:213": "tathā ya saṃgharatnānāṃ śaraṇe sarvadā sthitaḥ |",
  "S04n372:214": "tathārhabhojanaiścāpi satkṛtya prabhajāmyaham ||",
  "S04n372:215": "yathātra bhavatādiṣṭaṃ saṃcariṣye tathā khalu |",
  "S04n372:216": "saṃbodhisādhanaṃ dharmaṃ samupādeṣṭumarhati ||",
  "S04n372:217": "iti taduktamākarṇya lokeśvaraḥ sa sarvavit |",
  "S04n372:218": "prabodhitaṃ tamālokya daityendramevamādiśat ||",
  "S04n372:219": "sādho bale'surendro'si tacchriṇuṣva samāhitaḥ |",
  "S04n372:220": "hitārthaṃ te pravakṣyāmi yadi saddharmamicchasi ||",
  "S04n372:221": "ādau viramya pāpebhyo duṣṭamitrāddūragataḥ ||",
  "S04n372:222": "sanmitraṃ samupāśritya cara bhadra samāhitaḥ || 91",
  "S04n372:224": "tataḥ śraddhāśayo dhīraścaturbrahmavihārikaḥ |",
  "S04n372:225": "triratnabhajanaṃ kṛtvā bodhicaryāvrataṃ cara ||",
  "S04n372:226": "saugatebhyastathārthibhyaḥ śraddhayā mānayan mudā |",
  "S04n372:227": "saṃbodhipraṇidhānena kuruṣva dānamīpsitam ||",
  "S04n372:228": "saṃbodhipraṇidhānena yaddhānaṃ śraddhayā kṛtam |",
  "S04n372:229": "tatfalaṃ hi mahatsiddhaṃ saṃbuddhapadasādhanam ||",
  "S04n372:230": "tato'nyatpraṇidhānena yaddānaṃ prakṛtaṃ mudā |",
  "S04n372:231": "tatkalaṃ śrīmahatsaukhyaṃ dadyān naiva tu saugatam ||",
  "S04n372:232": "tattriratnamanusmṛtvā saṃbodhinihitāśayaḥ |",
  "S04n372:233": "dadasva śraddhayā dānaṃ bauddhaṃ padaṃ yadīcchasi ||",
  "S04n372:234": "evaṃ datvā sadā dānaṃ bodhicitto jitendriyaḥ |",
  "S04n372:235": "śuciśīlasamācāraścarasva poṣadhaṃ vratam ||",
  "S04n372:236": "vrataṃ vinā na śudhyeta trikāyaṃ mahatāmapi |",
  "S04n372:237": "tadbodhipraṇidhānena caraṣva saugataṃ vratam ||",
  "S04n372:238": "evaṃ vrataṃ sadā dhṛtvā caturbrahmavihāradhṛk |",
  "S04n372:239": "saṃbodhipraṇidhānena kṣāntivrataṃ samācara ||",
  "S04n372:240": "kṛta kalpasahastrairyaddānaṃ triratnasādhanam |",
  "S04n372:241": "kleśotthito jagadduṣṭaḥ kradho hanti kṣaṇena tat ||",
  "S04n372:242": "tatkleśārīn jagadduṣṭān krodhamūlān vinirjayan |",
  "S04n372:243": "saṃbodhipraṇidhānena sattve kṣamāvrataṃ cara ||",
  "S04n372:244": "kevalaṃ kṣamayā naiva saddharmaguṇasādhanam |",
  "S04n372:245": "vinā vīryasamutsāham sidhyate bodhisaṃvaram ||",
  "S04n372:246": "tatkaudhīdyaṃ samutsṛjya saṃbodhinihitāśayaḥ |",
  "S04n372:247": "dhṛtvā vīryasamutsāhaṃ cara bhadrārthasādhane ||",
  "S04n372:248": "na hi vīryaṃ vinākāryaṃ sidhyate sudhiyāmapi |",
  "S04n372:249": "tasmādvīryaṃ samādhāya saṃbodhikṛtaniścayaḥ ||",
  "S04n372:250": "svaparāmahitādhānaṃ saddharmaratnamarjaya |",
  "S04n372:251": "durbuddherhi mahotsāhaṃ vīryaṃ na sādhayecchubham || 92",
  "S04n372:253": "svaparātmahitotpātameva kuryāt sadārivat |",
  "S04n372:254": "taddhairyasumatiṃ dhṛtvā saṃbodhidhyānaniṣṭhitaḥ ||",
  "S04n372:255": "sarvasattvahitādhānaṃ saddharmaratnamarjaya |",
  "S04n372:256": "prajñāvirahito naiva dhyānāhito'pi sidhyate |",
  "S04n372:257": "tatsatprajñāmahāratnamarjaya trijagaddhite ||",
  "S04n372:258": "etaddhi paramopāyaṃ saṃbodhijñānasādhane |",
  "S04n372:259": "vijñāya tvaṃ sadā sattvahitārthe cara sadvratam ||",
  "S04n372:260": "tadā tvaṃ bodhisattva syāḥ sarvasattvahitārthabhṛt |",
  "S04n372:261": "bhadracārī mahāabhijño mahāsattvo jinātmajaḥ ||",
  "S04n372:262": "iti bauddhapadaṃ prāptuṃ yadīcchasi jagaddhite |",
  "S04n372:263": "bodhicittaṃ mahāratnaṃ prāptuṃ ratnatrayaṃ bhaja ||",
  "S04n372:264": "triratnabhajanotpatrapuṇyaratnānubhāvataḥ |",
  "S04n372:265": "bodhicittaṃ mahāratnaṃ prāpsyate jagaddhite ||",
  "S04n372:266": "iti tena jagacchāstrā samādiṣṭaṃ niśamya saḥ |",
  "S04n372:267": "baliḥ prabodhito bodhicaryāvrataṃ samaicchata ||",
  "S04n372:268": "tataḥ sa balirālokya taṃ lokeśaṃ jinātjam |",
  "S04n372:269": "sāṃjaliḥ praṇatiṃ kṛtvā prārthayaccaivamādarāt ||",
  "S04n372:270": "bhagavaṃstrijagannātho bhavāneva jagadguruḥ |",
  "S04n372:271": "samuddhartā suhṛnmitraṃ kaścinnaivāparo mama ||",
  "S04n372:272": "tadājñāṃ bhavatāṃ dhṛtvā śirasāhaṃ samāhitaḥ |",
  "S04n372:273": "triratnabhajanaṃ kṝtvā saṃcariṣye susaṃvaram ||",
  "S04n372:274": "taccittaratnasaṃprāptyai sarvān buddhān munīśvarān |",
  "S04n372:275": "dharmaratnaṃ ca saṃghāṃśca śaraṇaṃ gacchāmi sarvadā ||",
  "S04n372:276": "teṣāṃ pūjāṃ kariṣyāmi śraddhayā samupasthitaḥ |",
  "S04n372:277": "dharmeṃ śrutvā ca saṃghānāṃ dāsye yathārhaṃ bhojanam ||",
  "S04n372:278": "adyārabhya sadā teṣāṃ munīndrāṇāmupāsakaḥ |",
  "S04n372:279": "yathāvidhi vrataṃ dhṛtvā cariṣyāmi jagaddhite ||",
  "S04n372:280": "saccittaratnagrahaṇāya samyakpūjāṃ karomyeṣa tathāgatānām |",
  "S04n372:281": "saddharmaratnasya ca nirmalāsya buddhātmajānāṃ ca guṇākarāṇām || 93",
  "S04n372:283": "yāvanti puṣpāṇi falāni cauvaṃ bhaiṣajyajātāni ca yānio santi |",
  "S04n372:284": "ratnāni yāvanti ca santi loke jalāni ca svacchamanoramāṇi ||",
  "S04n372:285": "mahīdharā ratnamayāstathānye vanapradeśāśca vivekaramyāḥ |",
  "S04n372:286": "latāḥ supuṣpābharaṇojjvalāśca dumāśca ye satfalanamraśākhāḥ ||",
  "S04n372:287": "devādilokeṣu ca gandhadhūpāḥ kalpadrumā ratnamayāśca vṛkṣāḥ |",
  "S04n372:288": "sarāṃsi cāmbhoruhabhūṣanāni haṃsasvanātyantamanoharāṇi ||",
  "S04n372:289": "akṛṣṭajātāni ca śasyajātānyanyāni vā pūjyavibhūṣaṇāni |",
  "S04n372:290": "ākāśadhātiprasarāvadhīni sarvānyapīmānyaparigrahāni ||",
  "S04n372:291": "ādāya buddhayā munīpuṃgavebhyo niryātayāmyeṣa saputrakebhyaḥ |",
  "S04n372:292": "gṛhṇantu tanme varadakṣiṇīyā mahākṛpā māmanukampamānāḥ ||",
  "S04n372:293": "apuṇyavānasmi mahādaridraḥ pūjārthamanyanmama nāsti kiṃcit |",
  "S04n372:294": "ato mamārthaya parārthacintā gṛṇantu nāthā idamātmaśaktyā ||",
  "S04n372:295": "dadāmi cātmānamahaṃ jinebhyaḥ sarveṇa sarvaṃ ca tadātmajebhyaḥ |",
  "S04n372:296": "parigrahaṃ me kurutāgrasattvā yuṣmāsu dāsatvamupaimi bhaktyā ||",
  "S04n372:297": "parigraṇāsmi bhavatkṛtena nibhīrbhave sattvahitaṃ karomi |",
  "S04n372:298": "pūrvaṃ ca pāpaṃ samatikramāmi nānyacca pāpaṃ prakaromi bhūyaḥ ||",
  "S04n372:299": "sabuddhadharmasaṃgheṣu caityeṣu pratimāsu ca |",
  "S04n372:300": "puṣparatnādivarṣāśca pravartantāṃ nirantaram ||",
  "S04n372:301": "bodhisattvā mahāsattvāḥ pūjayanti yathā jinān |",
  "S04n372:302": "tathā sarvān munīndrāṃstān saputrān pūjayāmyaham ||",
  "S04n372:303": "svarāṃgasāgaraiḥ strotraiḥ staumi cāhaṃ guṇodadhīn |",
  "S04n372:304": "stutisaṃgītimeghāśca saṃbhavantyeṣvananyathā ||",
  "S04n372:305": "sarvakṣatrāṇusaṃkhyaiśca praṇāmaiḥ praṇamāmyaham |",
  "S04n372:306": "sarvāṃstryadhvagatān buddhān sahadharmagaṇottamān ||",
  "S04n372:307": "sarvacaityāni vande'haṃ bodhisattvāśrayānapi |",
  "S04n372:308": "namaskaromyupādhyāyānabhivandyān yatīṃstathā ||",
  "S04n372:309": "buddhaṃ gacchāmi śaraṇaṃ yāvadābodhimaṇdataḥ |",
  "S04n372:310": "dharmaṃ gacchāmi śaraṇaṃ bodhisattvagaṇāṃstathā || 94",
  "S04n372:312": "vijñāpayāmi saṃbuddhān sarvadikṣu vyavasthitān |",
  "S04n372:313": "mahākāruṇikāṃścāpi bodhisattvān kṛtāṃjaliḥ ||",
  "S04n372:314": "anādigatisaṃsāre janmanyatraiva vā punaḥ |",
  "S04n372:315": "yanmayā paśunā pāpaṃ kṛtaṃ kāritameva vā ||",
  "S04n372:316": "yaccānumoditaṃ kiṃcidātmaghātāya mohinaḥ |",
  "S04n372:317": "tadatyayaṃ deśayāmyatra paścāttāpena tāpitaḥ ||",
  "S04n372:318": "ratnatraye'pakāro yo mātāpitṛṣu vā mayā |",
  "S04n372:319": "guruṣvanyeṣu vā kṣopātkāyavāgbuddhibhiḥ kṛtaḥ ||",
  "S04n372:320": "anekadoṣaduṣṭena mayā pāpena mohanā |",
  "S04n372:321": "yatkṛtaṃ dāruṇaṃ pāpaṃ tatsarvaṃ deśayāmyaham ||",
  "S04n372:322": "kathaṃ ca niḥsarāmyasmāt nityodvigno'smi sāmpratam ||",
  "S04n372:323": "mā bhūnme mṛtyuracirādakṣīṇe pāpasaṃcaye ||",
  "S04n372:324": "kṛtākṛtoparīkṣo'yaṃ mṛtyurviśrambhaghātakaḥ |",
  "S04n372:325": "svasthāsvasthairaviśvāsya āhasmikamahāśaniḥ ||",
  "S04n372:326": "priyāpriyanimittena pāpaṃ kṛtamanenekadhā |",
  "S04n372:327": "sarvamutsṛjya gantavyaṃ mayā na jñātamīdṛśam ||",
  "S04n372:328": "apriyā na bhaviṣyanti bhaviṣyanti na me priyāḥ |",
  "S04n372:329": "ahaṃ ca na bhaviṣyāmi sarvaṃ ca na bhaviṣyati ||",
  "S04n372:330": "tattatsmaraṇatāṃ yāti yadyadvastvanubhūyate |",
  "S04n372:331": "svapnānūbhūtavat sarveṃ gataṃ na punarīkṣyate ||",
  "S04n372:332": "ihaiva tiṣṭhatastāvadgatānekapriyāpriyāḥ |",
  "S04n372:333": "tannimittaṃ kṛtaṃ pāpaṃ me puraḥsthitam ||",
  "S04n372:334": "evamāgantuko'mītī mayā naiva samīkṣyate |",
  "S04n372:335": "mohanunayāvidveaṣaiḥ kṛtaṃ pāpamanekaśaḥ ||",
  "S04n372:336": "rātriṃdivamaviśrāmamāyuṣo vardhate vyayaḥ |",
  "S04n372:337": "āyasyajyāgamo māsti na mariṣyāmyahaṃ katham ||",
  "S04n372:338": "iha śayyāgatenāpi bandhumadhye'pi tiṣṭhatā |",
  "S04n372:339": "mayaivaikena soḍhavyā marmachedādivedanā || 95",
  "S04n372:341": "yamadūtairgṛhītasya kuto bandhusuhṛtsakhāḥ |",
  "S04n372:342": "puṇyamekaṃ tadā trāṇaṃ mayā tatraiva saṃcitam ||",
  "S04n372:343": "anityajīvītāsaṃgāditthaṃ bhayamajānatā |",
  "S04n372:344": "pramattena madāndhena bahupāpaṃ mayārjitam ||",
  "S04n372:345": "aṃgachedārthamapyanyo nīyamāno viśuṣyati |",
  "S04n372:346": "pipasito dīnadṛṣṭiranyadevekṣate jagat ||",
  "S04n372:347": "kiṃ duṣṭairbhairavākārairyamadūtairadhiṣṭhitaḥ |",
  "S04n372:348": "mahātrāsaṃkaragrastaḥ purīṣotsargaveṣṭitaḥ ||",
  "S04n372:349": "kātarairnatravikṣopaistrāṇānveṣī caturdiśam |",
  "S04n372:350": "ko me mahābhayādasmāt sādhustrātā bhavediha ||",
  "S04n372:351": "trāṇaśūnyā diśo dṛṣṭvā punaḥ saṃmohamāgataḥ |",
  "S04n372:352": "tadāhaṃ kiṃ kariṣyāmi tasmin sthāne mahābhaye ||",
  "S04n372:353": "adhaiva śaraṇaṃ yāmi jagannāthān mahābalān |",
  "S04n372:354": "jagadrakṣārthamudyuktān sarvatrāsaharān jinān ||",
  "S04n372:355": "taiścādhigataṃ dharmaṃ saṃsārabhayanāśanam |",
  "S04n372:356": "śaraṇaṃ yāmi bhāvena bodhisattvagaṇaṃ tathā ||",
  "S04n372:357": "samantabhadrāyātmānaṃ dadāmi bhayavihvalaḥ |",
  "S04n372:358": "viraumyārtaravaṃ bhīto bhayaṃ nāśayate drutam ||",
  "S04n372:359": "tatra sarvajñanāthasya sarvapāpāpahāriṇaḥ |",
  "S04n372:360": "vākyamullaṃghayāmīti dhigmāmatyantamohitam ||",
  "S04n372:361": "tiṣṭhāmyatyapramatto'haṃ prayāteṣvitareṣvapi |",
  "S04n372:362": "kimu yojanasāhasre prapāte dīrghakālike ||",
  "S04n372:363": "adyaiva maraṇaṃ naiti na yukta me sukhāsikā |",
  "S04n372:364": "avaśyaṃ na bhaviṣyāmi kasmānme susthinaṃ manaḥ ||",
  "S04n372:365": "pūrvānubhūte naṣṭebhyaḥ kiṃ me sāramavasthitam |",
  "S04n372:366": "yeṣu me'bhiniviṣṭena guruṇāṃ laṃghinaṃ vacaḥ ||",
  "S04n372:367": "jīvalokamimaṃ tyaktvā bandhūn paricitānapi |",
  "S04n372:368": "ekākī kvāpi yāsyāmi kiṃ me sarvaiḥ priyāpriyaiḥ || 96",
  "S04n372:370": "iyameva tu me cintā yuktā rātraṃdivaṃ sadā |",
  "S04n372:371": "aśubhānniyataṃ duḥkhaṃ niḥsareyaṃ tataḥ katham ||",
  "S04n372:372": "mayā duṣṭena mūḍhena yatpāpaṃ prakṛtaṃ purā |",
  "S04n372:373": "prakṛtyā deśayāmyeṣa nāthānāmagrato'dhunā |",
  "S04n372:374": "kṛtāṃjalirduḥkhabhītaḥ praṇipatya punaḥ punaḥ ||",
  "S04n372:375": "atyayamatyayatvena pratigṛhṇantu nāyakāḥ |",
  "S04n372:376": "abhadrakaṃ punarnāthā na kariṣyāmi sarvadā ||",
  "S04n372:377": "apāyaduḥkhaviśrāmaṃ sarvasattvaiḥ kṛtaṃ śumam |",
  "S04n372:378": "anumode pramodena sukhaṃ tiṣṭhantu duḥkhitāḥ ||",
  "S04n372:379": "saṃsāre duḥkhavaimokṣamanumode śarīrinām |",
  "S04n372:380": "bodhisattvatvabuddhatvamanumode ca tāyinām ||",
  "S04n372:381": "cittotpādasamudrāṃśca sarvasattvasukhāvahān |",
  "S04n372:382": "sarvasattvahitādhānānanumode ca śāsinām ||",
  "S04n372:383": "sarvadiksaṃsthitān buddhan prārthayāmi kṛtāṃjaliḥ |",
  "S04n372:384": "dharmapradīpaṃ kurvantu mohādduḥkhaprapātinām ||",
  "S04n372:385": "jinān nirvātukāmāṃśca yācayāmi samādarāt |",
  "S04n372:386": "kalpo'nanalpānstiṣṭhantu mā bhūdandhamidaṃ jagat ||",
  "S04n372:387": "ityukte balinā tena lokeśvaro niśamya niśamya saḥ |",
  "S04n372:388": "sādhu sādhviti saṃrādhya taṃ baliṃ caivamabravīt ||",
  "S04n372:389": "kṣaṇasaṃpadiyaṃ sudurlabhā pratilabdhā puruṣārthasādhanī |",
  "S04n372:390": "yadi nātra vicintyate hitaṃ punarapyeṣa samāgamaḥ kutaḥ ||",
  "S04n372:391": "rātrau yathā meghaghanāndhakāre vidyutkṣaṇaṃ darśayati prakāśam |",
  "S04n372:392": "buddhānubhāvena tathā kadācillokasya puṇyeṣu matiḥkṣaṇaṃ syāt ||",
  "S04n372:393": "tasmācchubhaṃ durbalameva nityaṃ balaṃ tu pāpasya mahatsughoram |",
  "S04n372:394": "tajjīyate'yena śubhena kena saṃbodhicittaṃ yadi nāma na syāt ||",
  "S04n372:395": "kalpānanalpān praticiṃtayadbhirdṛṣṭaṃ munīndraiḥ hitametadeva |",
  "S04n372:396": "yataḥ sukhenaiva sukhaṃ pravṛddhamutplāvayatyamitān janaughān || 97",
  "S04n372:398": "bhavaduḥkhaśatāni tartukāmairapi sattvavyasanānio hartukāmaiḥ |",
  "S04n372:399": "bahusaukhyaśatāni bhoktukāmairna vimocyaṃ hi sadaiva bodhicittam ||",
  "S04n372:400": "bhavacārakabandhano varo kaḥ sugatānāṃ suta ucyate kṣaṇena |",
  "S04n372:401": "sanarāmaralokavandanīyo bhavati syādita eva bodhicitte ||",
  "S04n372:402": "aśucipratimāmimāṃ gṛhītvā jinaratnapratimāṃ karotyanarghām |",
  "S04n372:403": "rasajātamatīva vedhanīyaṃ sudṛḍhaṃ gṛhṇīṣva bodhicittaratnam ||",
  "S04n372:404": "suparīkṣitamaprameyadhībhīrbahumūlyaṃ jagadekasārthavāhaiḥ |",
  "S04n372:405": "gatipattanavipravāsaśīlāḥ sudṛḍhaṃ gṛhṇantu bodhicittaratnam ||",
  "S04n372:406": "kadalīva falaṃ vihāya yāti kṣayamanyatkuśalaṃ hi sarvameva |",
  "S04n372:407": "satataṃ falati kṣayaṃ na yāti prasavatyeva hi bodhicittavṛkṣaḥ ||",
  "S04n372:408": "kṛtvāpi pāpāni sudāruṇāni yadāśrayāduttarati kṣaṇena |",
  "S04n372:409": "śūrāśrayeṇaiva mahābhayāni nāśrīyate tatkathamajñasattvaiḥ ||",
  "S04n372:410": "yugāntakālānalavanmahānti pāpāni yannirdahati kṣaṇena |",
  "S04n372:411": "yasyānuśaṃsānamitān uvāca maitreyanāthaḥ sudhanāya dhīmān ||",
  "S04n372:412": "tadbodhicittaṃ dvividhaṃ vijñātavyaṃ samāsataḥ |",
  "S04n372:413": "bodhipraṇidhicittaṃ ca bodhiprasthānameva ca ||",
  "S04n372:414": "gantukāmaśca gantuśca yathābhedaḥ pratīyate |",
  "S04n372:415": "tadvad bhedā'nayorjñeyo yathāsaṃkhyena paṇḍitaiḥ ||",
  "S04n372:416": "bodhipraṇidhicittasya samsāre'pi mahatfalam |",
  "S04n372:417": "na tvavicchinnapuṇyatvaṃ yathāprasthānacetasaḥ ||",
  "S04n372:418": "yataḥ prabhṛtyaparyantasattvadhātupramokṣaṇe |",
  "S04n372:419": "samādadāti taccittamanivartena cetasā ||",
  "S04n372:420": "tataḥ prabhṛti suptasya pramattasyāpyanekaśaḥ |",
  "S04n372:421": "avicchinnāḥ puṇyadhārāḥ pravartante nabhaḥsamāḥ ||",
  "S04n372:422": "jagadānandabījasya jagadduḥkhauṣadhasya ca |",
  "S04n372:423": "cittaratnasya yatpuṇyaṃ tatkathaṃ hi pramīyate ||",
  "S04n372:424": "hitāśaṃsanamātrena buddhapūjā viśiṣyate |",
  "S04n372:425": "kiṃ punaḥ sarvasattvānāṃ sarvasaukhyārthamudyamāt || 98",
  "S04n372:427": "duḥkhamevābhidhāvanti duḥkhaniḥsaraṇāśayāḥ |",
  "S04n372:428": "sukhecchayaiva saṃmohāt svasukhaṃ ghnanti śatruvat ||",
  "S04n372:429": "yasteṣāṃ sukharaṃkāṇāṃ pīḍitānāmanekaśaḥ |",
  "S04n372:430": "tṛptaṃ sarvasukhaiḥ kuryāt sarvāḥ pīḍāśchinatti ca ||",
  "S04n372:431": "nāśayatyapi saṃmohaṃ sādhustena samaḥ kutaḥ |",
  "S04n372:432": "kuto vā tādṛśaṃ mitraṃ puṇyaṃ vā tādṛśaṃ kutaḥ ||",
  "S04n372:433": "kṛte yaḥ pratikurvīta so'pi tāvatpraśasyate |",
  "S04n372:434": "avyāpāritaḥ sādhustu bodhisattvaḥ kimucyate ||",
  "S04n372:435": "iti mantrayatau jinasya putre kaluṣaṃ svahṛdaye karoti yaḥ |",
  "S04n372:436": "kaluṣodayasaṃkhyayā sa kalpānnarakeṣvāsatīti nātha āha ||",
  "S04n372:437": "atha yasya manaḥ prasādameti prasavettasya tato'dhikaṃ falam ||",
  "S04n372:438": "tasmād gṛhītvā sudṛḍhaṃ bodhicittaṃ jinātmajaḥ |",
  "S04n372:439": "śikṣānatikrame yatnaṃ kuryānnityamatandritaḥ ||",
  "S04n372:440": "tvayāpi ca yathāśaktistatra kiṃ parilambyate |",
  "S04n372:441": "nādya cet kriyate yatnaṃ talenāpi talaṃ vrajeḥ ||",
  "S04n372:442": "yadi caivaṃ pratijñāya sādhayenaiva karmaṇā |",
  "S04n372:443": "eatān sarvān visaṃvādya kā gatiste bhaviṣyati ||",
  "S04n372:444": "manasā cintayitvā tu yo na dadyāt punarnaraḥ |",
  "S04n372:445": "sa preto bhagavatītyuktamalpamātre'pi vastuni ||",
  "S04n372:446": "kimutānuttaraṃ saukhyamuccairudghuṣya bhāvataḥ |",
  "S04n372:447": "yasmādāpadyamāno'sau sarvasattvārthahānikṛt ||",
  "S04n372:448": "yo'pyanyaḥ kṣaṇamapyasya puṇyavighnaṃ kariṣyati |",
  "S04n372:449": "tasya durgatiparyantaṃ nāsti sattvārthaghātinaḥ ||",
  "S04n372:450": "ekasyāpi hi sattvasya hitaṃ hitvā hato bhavet |",
  "S04n372:451": "aśoṣākāśaparyantavāsināṃ kimu dehinām ||",
  "S04n372:452": "apremeyāgatā buddhāḥ sarvasattvagaveṣakāḥ |",
  "S04n372:453": "tvameṣāṃ na svadoṣeṇa cikitsāagocaraṃ gataḥ ||",
  "S04n372:454": "na hīdṛśaistvaccaritraiḥ sadgutirlabhyate punaḥ |",
  "S04n372:455": "sadgatāvalabhyamānāyāṃ pāpameva kutaḥ śubham || 99",
  "S04n372:457": "yadā kuśalayogyo'pi kuśalaṃ tvaṃ karoṣi na |",
  "S04n372:458": "apāyāduḥkhasaṃmūḍha kiṃ kariṣyasi tadā śubham ||",
  "S04n372:459": "akurvataśca kauśalyaṃ pāpamevopacinnataḥ |",
  "S04n372:460": "hataḥ sugatiśabdo'pi kalpakoṭiśatairapi ||",
  "S04n372:461": "eke kṣaṇakṛtāt pāpādavīcau kalpamāsyate ||",
  "S04n372:462": "anādikālopacitāt pāpāt kā sugatau kathā ||",
  "S04n372:463": "yadīdṛśaṃ kṣaṇaṃ prāpya punaḥ sīdasi mohitaḥ |",
  "S04n372:464": "śociṣyasi ciraṃ bhūyo yamadūtaiḥ pracoditaḥ ||",
  "S04n372:465": "ciraṃ dhakṣyati te kāyam nārakāgni suduḥsahaḥ |",
  "S04n372:466": "paścāttāpānalacittaṃ ciraṃ dhakṣyatyaśikṣitam ||",
  "S04n372:467": "hastapādādirahitāstṛṣṇādveṣādiśatravaḥ |",
  "S04n372:468": "na śurā naiva te prājñāḥ kathaṃ dāsīkṛto'si taiḥ ||",
  "S04n372:469": "tvaccitāvasthittā eva ghnanti tvāmeva susthitāḥ |",
  "S04n372:470": "atra te cetanā nāsti mantrairiva vimohitaḥ ||",
  "S04n372:471": "sarve devā manuṣyāśca yadi syustava śatravaḥ |",
  "S04n372:472": "te'pi nāvīcikaṃ vahniṃ samudānayituṃ kṣamāḥ ||",
  "S04n372:473": "sarve hitāya kalpyante svānukūlyena sevitāḥ |",
  "S04n372:474": "sevyamānastvamī kleśāḥ sutarāṃ duḥkhakārakāḥ ||",
  "S04n372:475": "bhavacārakapālakā ime narakādiṣvapi vadhyaghātakāḥ |",
  "S04n372:476": "mativeśmani lobhayan jale yadi tiṣṭhanti kuta sukhaṃ tava ||",
  "S04n372:477": "akāraṇenāpi ripukṣatāni gātreṣvalaṃkāradudvahanti |",
  "S04n372:478": "mahārthasiddhyai tu samudyatasya duḥkhāni kasmāttava bādhakāni ||",
  "S04n372:479": "svajīvikāmātranibaddhacittāḥ kaivartacaṇḍālakṛṣīvalādyāḥ |",
  "S04n372:480": "śītātapādivyasanaṃ sahante jagaddhitārtham sahase kathaṃ na ||",
  "S04n372:481": "durgāputrakakarṇāḍhyā dāhachedādivedanām |",
  "S04n372:482": "mudhā sahante muktyarthaṃ kasmāttvamasi kātaraḥ ||",
  "S04n372:483": "muktyarthinaśca yaktaṃ te lobhasatkārabandhanam |",
  "S04n372:484": "ye mocayanti bandhāttvāṃ dveṣasteṣu katham tava ||",
  "S04n372:485": "spṛṣta uṣnodakenāpi sukumāraḥ pratapyase |",
  "S04n372:486": "kṛtvā ca nārakaṃ karma kimevaṃ svasthamāsyate ||",
  "S04n372:487": "na kiṃcidasti tadvastu tadabhyāsasya duṣkaram |",
  "S04n372:488": "tasmāamṛduvyathābhyāsāt soḍhavyāpi mahāvyathā ||",
  "S04n372:489": "duḥkhaṃ necchasi duḥkhasya hetumicchasi durmate |",
  "S04n372:490": "svāparādhāgate duḥkhe kasmādanyatra dūṣyate ||",
  "S04n372:491": "muktvā dharmaratiṃ śreṣṭhāmanantasukhasantatim |",
  "S04n372:492": "ratirāddhatyahāsādau duḥkhahetau kathaṃ tava || 100",
  "S04n372:494": "spṛṣṭa uṣṇodakenāpi sukumāraḥ pratapyase |",
  "S04n372:495": "kṛtvā ca nārakaṃ karma kimevaṃ svasthamāsyate ||",
  "S04n372:496": "na kiṃcidasti tadvastu yadabhyāsasya duṣkaram |",
  "S04n372:497": "tasmāamṛduvyathābhyāsāt soḍhavyāpi mahāvyathā ||",
  "S04n372:498": "duḥkhaṃ necchasi duḥkhasya hetumicchasi durmate |",
  "S04n372:499": "svāparādhāgate duḥkhe kasmādanyatra dūṣyate ||",
  "S04n372:500": "muktvā dharmaratiṃ śreṣṭhāmanantasukhasantatim |",
  "S04n372:501": "ratirāddhatyahāsādau duḥkhahetau kathaṃ tava ||",
  "S04n372:502": "bodhicchandaviyogena paurvakena tavādhunā |",
  "S04n372:503": "vipattirīdṛśī jātā tasmādbodhiṃ prasādhaya ||",
  "S04n372:504": "mithyā kalpanayā citte pāpāt kāye vyathā yataḥ |",
  "S04n372:505": "tasmāt kāryaṃ śubhe chandaṃ bhāvayitvaivamādarāt ||",
  "S04n372:506": "na prāptaṃ bhagavanpūjāmahotsāhasukhaṃ tvayā |",
  "S04n372:507": "na kṛtā śāsane kārā daridrāśā na pūritā ||",
  "S04n372:508": "bhītebhyo nābhayaṃ dattamārtā na sukhinaḥ kṛtāḥ |",
  "S04n372:509": "kevalasvātmasaukhyārthaṃ yajñadānaṃ kṛtaṃ tvayā ||",
  "S04n372:510": "abhilāṣavighātāśca jāyante pāpakāriṇām |",
  "S04n372:511": "duḥkhāni daurmanasyāni bhayāni vividhānyapi ||",
  "S04n372:512": "pāpakārī sukhecchaśca yatra yatrābhigacchati |",
  "S04n372:513": "tatra tatraiva tatpāpairduḥkhaśastraiahanyate ||",
  "S04n372:514": "manorathaṃ śubhakṛtāṃ yatra yatraiva gacchati |",
  "S04n372:515": "tatra tatrāpi tatpuṇyaiḥ phalārghyenābhipūjyate ||",
  "S04n372:516": "vipulasugandhiśītalasaroruhagarbhagatāḥ |",
  "S04n372:517": "madhurajinasvarāśanakṛtopacitadyutayaḥ ||",
  "S04n372:518": "munikarabodhitāṃ vraja vinirgatasadvapuṣaḥ |",
  "S04n372:519": "sugatasutā bhavanti sugatasya puraḥ kuśalaiḥ ||",
  "S04n372:520": "yamapuṣāpanītasakalachavirārtaravo",
  "S04n372:521": "hutavahatāpavidrutakatāmraniṣiktatanuḥ | 101",
  "S04n372:523": "jvaladasiśaktighātaśataśātitamāṃsadalaḥ",
  "S04n372:524": "patati sutaptalohadharaṇīṣvaśubhairbahuśaḥ ||",
  "S04n372:525": "janmāntare'pi so'bhyāsaḥ pāpādduḥkhaṃ vardhate |",
  "S04n372:526": "anyacca kāryaṃ kālaṃ ca hīnaṃ tattanasādhitam ||",
  "S04n372:527": "āpadā bādhate'lpāpi manaste yadi durbalam |",
  "S04n372:528": "viṣādakṛtaniśceṣṭa āpadaḥ sukarā nanu ||",
  "S04n372:529": "vyutthitaśceṣtamānastu mahatāmapi durjayaḥ |",
  "S04n372:530": "tadeṣa māno voḍhavyo jinasiṃhasuto hyaham ||",
  "S04n372:531": "ye bhogyamānavijitā varākāste na māninaḥ |",
  "S04n372:532": "māni śatruṃ vaśaṃ neti mānaśatruvaśāstu te ||",
  "S04n372:533": "mānena durgatiṃ nītā mūrkhā durdarśanāḥ kṛśāḥ |",
  "S04n372:534": "hatāśāḥ paribhūtāśca mānuṣye'pi hatotsavāḥ ||",
  "S04n372:535": "te mānino vijayinaśca ta eva śūrāḥ",
  "S04n372:536": "ye mānaśatruvijayāya vahanti mānam |",
  "S04n372:537": "ye taṃ sphurantamapi mānaripuṃ nihatya",
  "S04n372:538": "kāmaṃ jane jayafalaṃ pratipādayanti ||",
  "S04n372:539": "kāmairna tṛptiḥ saṃsāre kṣuradhārāmadhūpamaiḥ |",
  "S04n372:540": "puṇyāmṛtaiḥ kathaṃ tṛptirvipākamadhuraiḥ śivaiḥ ||",
  "S04n372:541": "kasyānityeṣvanityasya sneho bhavitumarhati |",
  "S04n372:542": "yena janmasahasrāṇi draṣṭavyo na punaḥ priyaḥ ||",
  "S04n372:543": "avaśyaṃ na dhṛtiṃ yāti samādhau na ca tiṣṭhati |",
  "S04n372:544": "naca tṛpyati dṛṣṭvāpi pūrvad bādhyate tṛṣā ||",
  "S04n372:545": "na paśyati yathābhūtaṃ saṃvegādavahīyate |",
  "S04n372:546": "dadyate tena śokena priyasaṃgamakāṃkṣayā ||",
  "S04n372:547": "taccintayā mudhā yāti hrasvamāyurmuhurmuhuḥ |",
  "S04n372:548": "aśāśvatena mitreṇa dharmo bhraśyati śāśvataḥ ||",
  "S04n372:549": "bālaiḥ sa bhāgacarito niyataṃ yāti durgatim |",
  "S04n372:550": "neṣyate visabhāgaśca kiṃ prāptaṃ balasaṃgamāt || 102",
  "S04n372:552": "kṣaṇādbhavanti suhṛdo bhavanti ripavaḥ kṣaṇāt |",
  "S04n372:553": "toṣasthāne prakupyanti durārādhyāḥ pṛthagjanāḥ ||",
  "S04n372:554": "hitamuktāḥ prakupyanti vārayanti ca te hitāt |",
  "S04n372:555": "atha na śrūyate teṣāṃ kupitā yānti durgatim ||",
  "S04n372:556": "īrṣyotkṛṣṭāt samādvandvo hīnātmānaḥ stutermadaḥ |",
  "S04n372:557": "avarṇāt pratighaśceti kadā bālāddhitaṃ bhavet ||",
  "S04n372:558": "ātmotkarṣaḥ parāvarṇaḥ saṃsāraratisaṃkathā |",
  "S04n372:559": "ityādyavaśyamaśubhaṃ sarvathā bālasaṃgamāt ||",
  "S04n372:560": "tasmāt prājño na tāmicchedicchāto jāyate bhayam |",
  "S04n372:561": "nānādhimuktikāḥ sattvā jinairapi na toṣitāḥ ||",
  "S04n372:562": "bahavo lābhino'bhūvan bahavaśca yaśasvinaḥ |",
  "S04n372:563": "sahalābhayaśobhistena jñātāḥ kva gatā iti ||",
  "S04n372:564": "kāmā hyanarthajanakā ihaloke paratra ca |",
  "S04n372:565": "iha bandhavadhachandairnārakādau paratra ca ||",
  "S04n372:566": "yadarthaṃ dūtadūtīināṃ kṛtoṃ'jaliranekadhā |",
  "S04n372:567": "na ca pāpamakīrttirvā yadarthaṃ gaṇitā purā ||",
  "S04n372:568": "prakṣiptaśca bhaye'pyātmā draviṇaṃ ca vyayīkṛtam |",
  "S04n372:569": "yānyeva ca pariṣvajya babhūvottamanirvṛtiḥ ||",
  "S04n372:570": "tānyevāsthīni nānyāni svādhīnānyamamāni ca |",
  "S04n372:571": "prakāmaṃ saṃpariṣvajya kiṃ na gacchati nirvṛtim ||",
  "S04n372:572": "ekasmādaśanādāsāṃ lālāmedhyaṃ ca jāyate |",
  "S04n372:573": "tatrāmedhyamaniṣṭhaṃ te lālāpānaṃ kathaṃ priyam ||",
  "S04n372:574": "yadi na te'śucau rāgaḥ kasmādāliṃgase param |",
  "S04n372:575": "māṃsakardamasaṃliptaṃ snāyubaddhāsthipaṃjaram ||",
  "S04n372:576": "amedhyabhavamalpatvānna vāṃchasyaśuciṃ kṛmim |",
  "S04n372:577": "bahvamedhyamayaṃ kāyamamedhyajamapīcchasi ||",
  "S04n372:578": "śmaśāne paritān ghorān kāyām paśyāparānapi |",
  "S04n372:579": "kathaṃ jñātvāpi tatraiva punarutpadyate ratiḥ || 103",
  "S04n372:581": "mānārthaṃ dāsatāṃ yānti muḍhāḥ kāmavidambitāḥ |",
  "S04n372:582": "dahyante chidyamānāśca hanyamānāśca śaktibhiḥ ||",
  "S04n372:583": "arjanarakṣaṇenātha viṣādairarthamanantamavehi |",
  "S04n372:584": "vyagratayā dhanasattamatīnāṃ nāvasaro bhavaduḥkhavimuktyai ||",
  "S04n372:585": "māyayā nirmitaṃ sarvaṃ hetubhiryacca nirmitam |",
  "S04n372:586": "āyāti tatkutaḥ kutra yāti ceti nirupyatām ||",
  "S04n372:587": "svapnopamāstu gatyo vicāre kadalīsamāḥ |",
  "S04n372:588": "nirvṛtānirvṛtānāṃ ca viśeṣo nāsti vastutaḥ ||",
  "S04n372:589": "evaṃ śūnyeṣu bhāveṣu kiṃ labdhaṃ kiṃ hṛtaṃ bhavet |",
  "S04n372:590": "satkṛtaḥ paribhūto vā kena kaḥ saṃbhaviṣyati ||",
  "S04n372:591": "kutaḥ sukhaṃ vā duḥkhaṃ vā kiṃ priyaṃ vā kimapriyam |",
  "S04n372:592": "kā tṛṣṇā kutra sā tṛṣṇā mṛgyamānā svabhāvataḥ ||",
  "S04n372:593": "vicāre jīvaloke hi ko nāmātra mariṣyate |",
  "S04n372:594": "ko bhaviṣyati ko bhūtaḥ ko bandhuḥ kasya kaḥ suhṛt ||",
  "S04n372:595": "sarvamākāśasaṃkāśaṃ parigṛhṇīṣva tattathā |",
  "S04n372:596": "prakupyanti prahṛṣyanti kalahotsavahetubhiḥ ||",
  "S04n372:597": "śokāyāsauviṣādaiśca mithaśchedanabhedanaiḥ |",
  "S04n372:598": "yāpayanti sukṛcchreṇa pāpairātmasukhecchavaḥ ||",
  "S04n372:599": "mṛtāḥ patantyapāyeṣu dīrghatīvravyatheṣu ca |",
  "S04n372:600": "āgattyāgatya sugatiṃ bhūtvā bhūtvā sukhocitāḥ ||",
  "S04n372:601": "bhave bahuprapātaśca tatra vā tattvamīdṛśam |",
  "S04n372:602": "tatrānyonyavirodhaśca na bahvettattvamīdṛśam ||",
  "S04n372:603": "tatra cānupamāstīvrā anantā duḥkhāsāgarāḥ |",
  "S04n372:604": "tatraivamalpabalatā tatrāpyalpatvamāyuṣaḥ ||",
  "S04n372:605": "tatrāpi jīvitārogyavyāpāraiḥ kṣutklamaśramaiḥ |",
  "S04n372:606": "nidrayopadravairbālaiḥ satsaṃgainiṣfalaistathā ||",
  "S04n372:607": "vṛthaivāyurvahatyāśu vivekastu sudurlabhaḥ |",
  "S04n372:608": "tatrāpyabhyastavikṣepanivāraṇagatiḥ kutaḥ || 104",
  "S04n372:610": "tatrāpi yatate māro mahāpāyaprapātane |",
  "S04n372:611": "tatrāsanmārgabāhulyaṃ vicikitsā ca durjayā ||",
  "S04n372:612": "punaśca kṣaṇadaurbalyaṃ buddhotpādo'tirlabhaḥ |",
  "S04n372:613": "kleśaugho durnivāraścetyaho duḥkhaparamparā ||",
  "S04n372:614": "aho batātiśocyatvameṣāṃ duḥkhaughavartinām |",
  "S04n372:615": "yenekṣante svadauḥsthityamevamapyatiduḥkhitāḥ ||",
  "S04n372:616": "snātvā snātvā yathā kaścidviśed vahniṃ muhurmuhuḥ |",
  "S04n372:617": "svasausthityaṃ na manyanta evamapyatiduḥsthitāḥ ||",
  "S04n372:618": "ajarāmaraśīlānāmevaṃ viharatāṃ satām |",
  "S04n372:619": "āyāsyantyāpado ghorā kṛtvā maraṇamagrataḥ ||",
  "S04n372:620": "evaṃ duḥkhātaptānāṃ śāntyai bodhivrataṃ cara |",
  "S04n372:621": "bodhivrataṃ mahatpuṇyaṃ saṃbodhijñānasādhanam ||",
  "S04n372:622": "puṇyameghasamudbhūtaiḥ sukhopakaraṇaiḥ svakaiḥ |",
  "S04n372:623": "sadopalambhadṛṣṭibhyo buddhādeśaya śūnyatām ||",
  "S04n372:624": "saṃvṛtyānupalambhena puṇyasaṃbhāramācara |",
  "S04n372:625": "tasmādyathārttiśokāderātmānaṃ goptumicchasi ||",
  "S04n372:626": "rakṣācittaṃ dayācittaṃ jagatyabhyasyatāṃ tathā |",
  "S04n372:627": "duṣkarān mā nivartasva tasmāsabhyāsaśaktitaḥ |",
  "S04n372:628": "yasyaiva śravaṇāt trāsastaireva na vinā ratiḥ ||",
  "S04n372:629": "ātmānaṃ ca parāṃścaiva yaḥ śīghra trātumicchati |",
  "S04n372:630": "sa caret paramaṃ guhyaṃ parātmasamavartanam ||",
  "S04n372:631": "yasminātmanyatisnehādalpāsapi bhayādbhayam |",
  "S04n372:632": "na dviṣet kastamātmānaṃ śatruvadyo bhayāvahaḥ ||",
  "S04n372:633": "yo mānyakṣuptipāsādipratīkāracikīrṣayā |",
  "S04n372:634": "pakṣimatsyamṛgān hanti paripanthaṃ ca tiṣṭhati ||",
  "S04n372:635": "yo lābhasatkriyāhatoḥ pitarāvapi mārayet |",
  "S04n372:636": "ratnatryasvamādadyādyenāvīcindhano bhavet ||",
  "S04n372:637": "kaḥ paṇḍitastamātmānamicchedrakṣet prapūjayet |",
  "S04n372:638": "na paśyecchatruvaccainaṃ kaścaivaṃ pratimānayet || 105",
  "S04n372:640": "yadi dāsyāmi kiṃ bhojye ityātmārthe piśācatā |",
  "S04n372:641": "bhokṣye cetkiṃ dadāmīti parārthe devarājatā ||",
  "S04n372:642": "ātmārthaṃ pīḍayitvānyannarakādiṣu pacyate |",
  "S04n372:643": "ātmānaṃ pīḍayitvā tu parārthe sarvasaṃpadaḥ ||",
  "S04n372:644": "durgatirnīcatā saukhyaṃ yayevātmonnatīcchayā |",
  "S04n372:645": "tāmevānyatra saṃkrāmya sugatiḥ satkṛtirmatiḥ ||",
  "S04n372:646": "ātmārthaṃ paramājñāpya dāsatvādyanubhūyate |",
  "S04n372:647": "parārthaṃ svayamājñāpya svāmitvādyanubhūyate ||",
  "S04n372:648": "ye kecidduġkhitā loke sarve te svasukhecchayā |",
  "S04n372:649": "ya kecitsukhitā loke sarve te'nyasukhecchayā ||",
  "S04n372:650": "bahunātra kimuktena dṛśyatāmidamantaram |",
  "S04n372:651": "svārthārthinaśca bālasya muneścānyārthakāriṇaḥ ||",
  "S04n372:652": "na nāmasādhyaṃ buddhatvaṃ saṃsāre'pi kutaḥ sukham |",
  "S04n372:653": "svasukhasyānyaduḥkhena parivarttamakurvataḥ ||",
  "S04n372:654": "āstām tāvatparo loko dṛṣṭo'pyartho na sidhyati |",
  "S04n372:655": "bhṛtyasyākurvataḥ karma svāmino'dadato bhṛtim ||",
  "S04n372:656": "tyaktvānyonyasukhotpādaṃ dṛṣṭvādṛṣṭasukhotsavam |",
  "S04n372:657": "anyonyadūṣaṇād ghoraṃ duḥkhaṃ gṛhṇanti mohitāḥ ||",
  "S04n372:658": "upadravā ye ca bhavanti loke yāvanti duḥkhāni bhayāni caiva |",
  "S04n372:659": "sarvāṇi tānyātmaparigraheṇa tatkiṃ tava svātmaparigraheṇa ||",
  "S04n372:660": "ātmānamaparityajya duḥkhaṃ tyaktuṃ na śakyate |",
  "S04n372:661": "yathāgnimaparityajya dāhastyaktuṃ na śakyate ||",
  "S04n372:662": "tasmāt svadukha śāntyarthaṃ paraduḥkhaśamāya ca |",
  "S04n372:663": "dadasvānyebhya ātmānaṃ parān gṛhṇīṣva cātmavat ||",
  "S04n372:664": "anyasaṃbandhito'smīti niścayaṃ kuru saṃmate |",
  "S04n372:665": "sarvaṃ sattvārthamutsṛjya nānyaccintyaṃ tvayādhunā ||",
  "S04n372:666": "sarvametat sucaritaṃ dānaṃ sugatapūjanam |",
  "S04n372:667": "kṛtaṃ kalpasahasrairyatpratighaḥ pratihanti tat || 106",
  "S04n372:669": "na ca dveṣasamaṃ pāpaṃ na ca kṣāntisamaṃ tapaḥ |",
  "S04n372:670": "tasmāt kṣāntiṃ prayatnena bhāvayedvividhairnayaiḥ ||",
  "S04n372:671": "manaḥ śamaṃ na gṛhṇāti na prītisukhamaśrūte |",
  "S04n372:672": "na nidrāṃ na dhṛtiṃ dvesaśalye hṛdi sthite ||",
  "S04n372:673": "pūjayatyarthamānairyānye'pi cainaṃ samāśritāḥ |",
  "S04n372:674": "te'pyenaṃ hantumicchanti svāminaṃ dveṣadurbhagam ||",
  "S04n372:675": "suhṛdo'pyudvijante'smāddadāti cenna sevyate |",
  "S04n372:676": "saṃkṣepānnāsti tatkiṃcitkrodhano yena susthitaḥ ||",
  "S04n372:677": "na dviṣantaḥ kṣayaṃ yānti durjanā gaganopamāḥ |",
  "S04n372:678": "mārite krodhacitte tu naśyante sarvaśatravaḥ ||",
  "S04n372:679": "vikalpedhanadiptena jantuḥ krodhāgninā kila |",
  "S04n372:680": "dahatyātmānamevādau paraṃ dhakṣyati vā na vā ||",
  "S04n372:681": "jarā rupavatāṃ krodhaḥ tamaścakṣuṣmatāmapi |",
  "S04n372:682": "vadho dharmārthakāmānāṃ tasmāt krodhaṃ nivārayet ||",
  "S04n372:683": "aniṣṭakaraṇājjātamiṣṭasya ca vighātanāt |",
  "S04n372:684": "kodhaṃ yo hanti nirbandhāt sa sukhīha paratra ca ||",
  "S04n372:685": "atyaniṣṭhāgamenāpi na kṣobhyā muditā tvayā |",
  "S04n372:686": "daurmamanasye'pi nāstīṣṭaṃ kuśalaṃ tvavahīyate ||",
  "S04n372:687": "yadyastyeva pratīkāro daurmanasyena tatra kim |",
  "S04n372:688": "atha nāsti pratīkāro daurmanasyena tatra kim ||",
  "S04n372:689": "guṇo'paraśca duḥkhasya yatsamvegānmadacyutiḥ |",
  "S04n372:690": "saṃsāriṣu ca kāruṇyaṃ pāpādbhītīrjine spṛhā ||",
  "S04n372:691": "ye kecidaparādhāstu pāpāni vividhāni ca |",
  "S04n372:692": "tatsarvaṃ pratyayabalāt svatantrastu na vidyate ||",
  "S04n372:693": "tasmānmitramamitraṃ vā dṛṣṭvāpyanyāyakāriṇaṃ |",
  "S04n372:694": "īdṛśāḥ prayayā asyetyevaṃ matvā sukhī bhava ||",
  "S04n372:695": "tvatkarmacoditā eva jātāstvayyapakāriṇaḥ |",
  "S04n372:696": "yena yāsyanti narakān tvayaiva te hatā nanu || 107",
  "S04n372:698": "etānāśritya te pāpaṃ kṣīyate kṣamatā bahu |",
  "S04n372:699": "tvāmāśriya tu yāntyete narakān dīrghavedanān ||",
  "S04n372:700": "tvamevāsyapakāryeṣāṃ tavaite cāpakāriṇaḥ |",
  "S04n372:701": "mohādike parādhyante kupyantyanye'pi mohitāḥ ||",
  "S04n372:702": "evaṃ budhvā tu sattveṣu kṣāntiṃ dhṛtvā śubhe cara |",
  "S04n372:703": "yena sarve bhaviṣyanti maitracittāḥ parasparam ||",
  "S04n372:704": "stutiyaśo'rthasatkārā na puṇyā yatarcaṣuṣve |",
  "S04n372:705": "na balārthaṃ na cārogyena ca kāyasukhāya te |",
  "S04n372:706": "stutyādayaśca te kṣemaṃ saṃvegaṃ nāśayantyapi |",
  "S04n372:707": "guṇavatsvapi mātsaryaṃ sampatkopaṃ ca kurvate ||",
  "S04n372:708": "tasmāt stutyādighātāya ye tava pratyupasthitāḥ |",
  "S04n372:709": "apāyapātarakṣārthaṃ pravṛttāstadviṣastava ||",
  "S04n372:710": "duḥkhapraveṣṭukāmasya ye kapāṭatvamāgatāḥ |",
  "S04n372:711": "buddhādhiṣṭhānata jātā iva dveṣasteṣu katham ||",
  "S04n372:712": "puṇye vighnaḥ kṛto'nenetyatra ko yo na yujyate |",
  "S04n372:713": "kṣāntyā samaṃ tapo nāsti na tvetattadupasthitam ||",
  "S04n372:714": "atha tvamātmadoṣeṇa na karoṣi kṣamāmiha |",
  "S04n372:715": "tvayaivātra kṛto vighnaḥ puṇyahetāvupasthite ||",
  "S04n372:716": "na kālopapannena dānavighnaḥ kṛto'thinā |",
  "S04n372:717": "na ca prāvrājake prāpte pravrajya bighna ucyate ||",
  "S04n372:718": "sulabhā yācakā loke durlabhāstvapakāriṇaḥ |",
  "S04n372:719": "yataste'naparāddhasya na kaścidaparādhyati ||",
  "S04n372:720": "aśramopārjitastasmādgṛhe nidhirivotthitaḥ ||",
  "S04n372:721": "bodhicaryāsahāyatvāt spṛhaṇīyassadā ripuḥ |",
  "S04n372:722": "apakārāśayo'se'tiśatruryadi na pūjyate ||",
  "S04n372:723": "anyathā te kathaṃ kṣāntirbhiṣagjīvahitodyate |",
  "S04n372:724": "tadduṣṭāśayamevātaḥ pratītyotpadyate kṣamā |",
  "S04n372:725": "sa evātaḥ kṣamāhetuḥ pūjyassa dharmavatsadā || 108",
  "S04n372:727": "sattvakṣetraṃ jinakṣetramityato muninoditam |",
  "S04n372:728": "etānārādhya bahavaḥ sampatpāraṃ yato gatāḥ ||",
  "S04n372:729": "sattvebhyaśca jinebhyaśca buddhadharmāgame same |",
  "S04n372:730": "jineṣu gauravaṃ yadvanna sattveṣviti kaḥ kramaḥ ||",
  "S04n372:731": "maitryāśayastu yatpūjyaḥ sattvamāhātmyameva tat |",
  "S04n372:732": "buddhaprasādādyatputyaṃ buddhamāhātmameva tat ||",
  "S04n372:733": "buddhadharmāgamāṃśena tasmāt sattvā jinaiḥ samāḥ |",
  "S04n372:734": "na tu buddhaiḥ samāḥ kecidanantāṃśairgaṇārṇavaiḥ ||",
  "S04n372:735": "guṇasāraikarāśīnāṃ guṇo'ṇurapi cet kvacit |",
  "S04n372:736": "dṛśyate tasya pūjārthaṃ trailokyamapi na kṣamam ||",
  "S04n372:737": "buddhadharmodayāṃśaśca śreṣṭhaḥ sattveṣu vidyate |",
  "S04n372:738": "etadaṃśānurupeṇa buddhapūjā kṛtā bhavet ||",
  "S04n372:739": "kiṃ ca niścchadmabandhūnāmaprameyopakāriṇām |",
  "S04n372:740": "sattvārādhanamutsṛjya niṣkṛtiḥ kāparā bhavet ||",
  "S04n372:741": "yeṣāṃ sukhe yānti mudaṃ munīndrā yeṣāṃ vyathāyāṃ ca praviśanti manyum |",
  "S04n372:742": "tattoṣaṇāt sarvamunīndratuṣṭistatrāpakāreṣvakṛtaṃ munīnām ||",
  "S04n372:743": "ādīptakāyasya yathāsamantānna sarvakāmairapi saumanasyam |",
  "S04n372:744": "sattvavyathāyāmapi tadvedevamaprītyupāyo'sti dayāmayānām ||",
  "S04n372:745": "ātmīkṛtaṃ sarvamidaṃ jagattaiḥ kṛpātmabhirnaiva hi saṃśayo'sti |",
  "S04n372:746": "dṛśyante ete nanu sattvarupāsta eva nāthāḥ kimanādaro'tra ||",
  "S04n372:747": "tathāgatārādhanametadeva svārthasya saṃsādhanametadeva |",
  "S04n372:748": "lokasya duḥkhāpahametadeva tasmāttavāstu vratametadeva ||",
  "S04n372:749": "āstāṃ bhaviṣyabuddhatvaṃ sattvārādhanasambhavam |",
  "S04n372:750": "ihaiva saubhāgyayaśaḥ sausthityaṃ kinna paśyasi ||",
  "S04n372:751": "prāsādikatvamārogyaṃ prāmodyaṃ cirajīvitam |",
  "S04n372:752": "cakravarttisukhaṃ sfītaṃ kṣamī prāpnoti saṃsaran ||",
  "S04n372:753": "evaṃ kṣamo bhajedvīryaṃ vīryaṃ bodhiryataḥ sthitā |",
  "S04n372:754": "na hi vīryaṃ vinā puṇyaṃ yathā vāyuṃ vina gatiḥ || 109",
  "S04n372:756": "vīryaṃ hi sarvaguṇaratnanidhānabhūtaṃ sarvāpadastarati vīryamahāplavena |",
  "S04n372:757": "naivāsti tajjagati vastu vicintyamānaṃ nāpnuyādyadiha vīryarathādhiruḍhaḥ ||",
  "S04n372:758": "yuddheṣu yakarituraṃgapadātimatsu nārācatomaraparaśvadhasaṃkuleṣu |",
  "S04n372:759": "hatvā ripūn jayamanuttamamāpnuvanti viṣṇurjitaṃ tadaha vīryamahāhaṭasya ||",
  "S04n372:760": "ambhonidhīn makaravṛndavighaṭṭitābutuṃgākulākulataṃragavibhaṃgabhīmān |",
  "S04n372:761": "viryeṇa goṣpadamiva pravilaṃghya śūrāḥ kurvantyanarghaguṇaratnadhanārjanāni ||",
  "S04n372:762": "rāgādīnūragānivogravapuṣo viṣṭabhya dhairyānvitāḥ |",
  "S04n372:763": "śīlaṃ sajjanacittanirmalataraṃ samyaktamādāpayet ||",
  "S04n372:764": "martyāḥ kāntatareṣu meruśikharopānteṣu vīryānvitāḥ |",
  "S04n372:765": "modante surasundarībhujalatāpāśopaguḍhāściram ||",
  "S04n372:766": "yaddevo viyati vimānbavāsino ye nirdvandvāḥ samanubhavanti saumanasyam |",
  "S04n372:767": "atyantaṃ vipulafalaprasūtiheto vīryasthiravihitasya sā vibhūtiḥ ||",
  "S04n372:768": "kleśārivargaṃ tvabhibhūya dhīrāḥ saṃbodhilakṣmīpadamāpnuvanti |",
  "S04n372:769": "bodhyaṃgadānaṃ pradiśanti sadbhyo dhyānaṃ hi tatra pravadanti hetum ||",
  "S04n372:770": "janmaprabandhakaraṇaikanimittabhūtān rājādidoṣanicayān vidārya sarvān |",
  "S04n372:771": "ākāśatulyamanasaḥ samaloṣṭahemādhyānādbhavanti manujā guṇahetubhūtāḥ ||",
  "S04n372:772": "prajñādhanena vikalaṃ tu narasya rupamālekhya rupamiva sāravihīnamantaḥ |",
  "S04n372:773": "buddhayānvitasya falamiṣṭamudeti vīryādvīryantu buddhirahitaṃ svavadhāyaśatruḥ ||",
  "S04n372:774": "yadbuddho martyaloke malatimiragaṇaṃ dārayitvā mahāntam |",
  "S04n372:775": "jñānālokaṃ karoti praharati ca sadā doṣavṛndaṃ narāṇām ||",
  "S04n372:776": "ādeṣṭya cendriyāṇāṃ paramanujamano vetti sarvaiḥ prakāraiḥ |",
  "S04n372:777": "prajñāṃ tatrāpi nityaṃ śubhavarajananīṃ hetumatkīrtayanti ||",
  "S04n372:778": "kāryārṇave vāpi dṛḍhaṃ nimagnāḥ saṃgrāmamadhye manujāḥ pradhānāḥ |",
  "S04n372:779": "prajñāvaśātte vijayaṃ labhante prajñā hyataḥ sā śubhahetubhūtā ||",
  "S04n372:780": "tasmātsarvaguṇārthasādhanakarī prajñaiva saṃvardhyatām |",
  "S04n372:781": "na prajñā vikalā vibhānti puruṣāḥ prātāḥpradīpā iva ||",
  "S04n372:782": "svargāpavargaguṇaratnanidhānabhūtā etāḥ ṣaḍeva bhuvi pāramitā narāṇām |",
  "S04n372:783": "jñātvā bhavasva hitasādhanatatparastvaṃ kuryā ataḥ satatameva śubhe prayatnam || 110",
  "S04n372:785": "saddharmasādhanaṃ kāyamitarārthaṃ na pīḍayeḥ |",
  "S04n372:786": "evaṃ budhvā hi sattvānāmāśāmāśu prapūrayeḥ ||",
  "S04n372:787": "ācāro bodhisattvānāmaprameya udāhṛtaḥ |",
  "S04n372:788": "cittaśodhanamācāraṃ niyataṃ tāvadācara ||",
  "S04n372:789": "yā avasthāḥ prapadyante svayaṃ paravaśo'pi vā |",
  "S04n372:790": "tāsvavasthāsu yāḥ śikṣāḥ śikṣettā eva yatnataḥ ||",
  "S04n372:791": "na hī tadvidyate kiṃcidyanna śikṣyaṃ jinātmajaiḥ |",
  "S04n372:792": "na tadasti na yatpuṇyamevaṃ viharataḥ sataḥ ||",
  "S04n372:793": "pāramparyeṇa sākṣādvā sattvārthātmān sadā cara |",
  "S04n372:794": "sattvānāmeva cārthāya sarvaṃ bodhāya nāmaya ||",
  "S04n372:795": "sadākalyāṇamitraṃ ca jīvitārthe'pi mā tyaja |",
  "S04n372:796": "bodhisattvavratadharaṃ mahāyānārthakovidam ||",
  "S04n372:797": "ityevaṃ lokanāthena samādiṣṭaṃ niśamya saḥ |",
  "S04n372:798": "baliraśruvirukṣāsyo ruditvā caivamabavrīt ||",
  "S04n372:799": "ākṛtaṃ kiṃ mayā nātha yajñaṃ tīrthikasammatam |",
  "S04n372:800": "yasyeha falaṃ bhuṃjāno vasāmyatra janaiḥ saha ||",
  "S04n372:801": "trāhi māṃ bhagavannatha pāpinaṃ mūḍhamānasam |",
  "S04n372:802": "sajano'haṃ sadā śāstarbhavatāṃ śaraṇaṃ vraje ||",
  "S04n372:803": "namo'stu bodhisattvāya śubhapadmadharāya te |",
  "S04n372:804": "padmaśrībhūṣitāṃgāya jaṭāmakuṭadhāriṇe ||",
  "S04n372:805": "jinarājaśiraskāya sattvāśvāsapradāya ca |",
  "S04n372:806": "hīnadīnānukampāya dinakṛdvaracakṣuṣe ||",
  "S04n372:807": "pṛthivīvaranetrāya bhaiṣajyarājakāya ca |",
  "S04n372:808": "suśuddhasattvanāthāya paramayogadhāriṇe ||",
  "S04n372:809": "mokṣapravaradharmāya mokṣamārgopadarśine |",
  "S04n372:810": "cintāmaṇiprabhāsāya dharmagaṃjābhipāline ||",
  "S04n372:811": "ṣaṇṇāṃ pāramitānāṃ ca nirdeśanakarāya ca |",
  "S04n372:812": "bodhimārgopadiṣṭāya sucetanakarāya ca || 111",
  "S04n372:814": "evaṃ stutvā sa daityendro lokanāthaṃ tamīśvaram |",
  "S04n372:815": "sāṃjalirmudito natvā punarevamabhāṣata ||",
  "S04n372:816": "rakṣa māṃ durmatiṃ nātha samuddhara bhavodadheḥ |",
  "S04n372:817": "bodhimārge pratiṣṭhāpya niyojaya śubhe vṛṣe ||",
  "S04n372:818": "adyārabhya sadā nātha triratnaśaraṇaṃ gataḥ |",
  "S04n372:819": "bodhicaryāvrataṃ dhṛtvā saṃcareyaṃ jagaddhite ||",
  "S04n372:820": "sarvadikṣu sthitān nāthān saṃbuddhāṃśca munīśvarān |",
  "S04n372:821": "kṛtāṃjaliḥ sadā smṛtvā namāmi śaraṇe sthitaḥ ||",
  "S04n372:822": "yacca dharmaṃ jinaiḥ sarvaiḥ samādiṣṭaṃ jagaddhite |",
  "S04n372:823": "tatsaddharmamahaṃ dhṛtvā saṃcariṣye sadā śubhe ||",
  "S04n372:824": "sarvāllokadhipān nāthān bodhisattvān jinātmajān |",
  "S04n372:825": "tānapyahaṃ sadā smṛtvā bhajāni śaraṇe sthitaḥ ||",
  "S04n372:826": "evaṃ tadbhajanaṃ kṛtvā yanmayā sādhitaṃ śubham |",
  "S04n372:827": "tena syāṃ sarvasattvānāṃ sarvaduḥkhapraśāntikṛt ||",
  "S04n372:828": "glānānāmasmi bhaiajyaṃ bhaveyaṃ vaidya eva ca |",
  "S04n372:829": "tadupasthāyakaścāpi yāvadrogī punarbhave ||",
  "S04n372:830": "kṣutpipāasāvyathāṃ hanyāmannapānapravarṣaṇaiḥ |",
  "S04n372:831": "durbhikṣāntarakalpeṣu bhaveyaṃ pānabhojanam ||",
  "S04n372:832": "daridrāṇāṃ ca sattvānāṃ nidhiḥ syāmahamakṣayaḥ |",
  "S04n372:833": "nānopakaraṇākārairupatiṣṭheyamagrataḥ ||",
  "S04n372:834": "ātmabhāvāṃstathā bhogan sarvaṃ tryadhvagataṃ śubham |",
  "S04n372:835": "nirapekṣastyajāmyeṣa sarvasattvārthasiddhaye ||",
  "S04n372:836": "sarvatyāgaśca nirvāṇaṃ nirvānārthi ca me manaḥ |",
  "S04n372:837": "tyaktavyaṃ cenmayā sarvaṃ varaṃ sattveṣu dīyate ||",
  "S04n372:838": "yathāsukhīkṛtaścātmā kartavyo jayatāṃ mayā |",
  "S04n372:839": "ghnantu nindantu vā nityamākirantu ca pāṃśubhiḥ ||",
  "S04n372:840": "krīḍantu mama kāyena hasantu vilasantu ca |",
  "S04n372:841": "dattastebhyo mayā kāyaścintayā kiṃ mamānyathā || 112",
  "S04n372:843": "kārayantu ca karmāṇi yāni teṣāṃ sukhāvahe |",
  "S04n372:844": "anarthaḥ kasyacinmā bhūnmāmālambya kadācana ||",
  "S04n372:845": "yeṣāṃ kruddhā prasannā vā māmālambya matirbhavet |",
  "S04n372:846": "sa eva teṣāṃ hetuḥ syānnityaṃ sarvārthasiddhaye ||",
  "S04n372:847": "atyākhyāsyanti māṃ ye ca ye cānye'pyapakāriṇaḥ |",
  "S04n372:848": "utprāsakāstathānye vā sarve syurbodhibhāginaḥ ||",
  "S04n372:849": "anāthānāmahaṃ nāthaḥ sārtharvāhaśca jāyinām |",
  "S04n372:850": "pārepsunāṃ ca naubhūtaḥ setuḥ saṃkrama eva ca ||",
  "S04n372:851": "dīpārthināmahaṃ dīpaḥ śayyā śayyārthināmaham |",
  "S04n372:852": "dāsārthināmahaṃ dāso bhaveyaṃ sarvadehinām ||",
  "S04n372:853": "cintāmaṇirbhadradhaṭaḥ siddhavidyāmahauṣadhiḥ |",
  "S04n372:854": "bhaveyaṃ kalpavṛkṣaśca kāmadhenuśca dehinām ||",
  "S04n372:855": "pṛthivyādīini bhūtāni niḥśeṣākāśavāsinām |",
  "S04n372:856": "sattvānāmaprameyāṇāṃ yathābhoogyanyanekadhā ||",
  "S04n372:857": "evamākāśaniṣṭhasya sattvadhātoranekadhā |",
  "S04n372:858": "bhaveyamupajīvyo'haṃ yāvatsarve na nirvṛtāḥ ||",
  "S04n372:859": "yathā gṛhitaṃ sugatairbodhicittaṃ purātanaiḥ |",
  "S04n372:860": "te bodhisattvaśikṣāyāmānupūrvyā yathāsthitāḥ ||",
  "S04n372:861": "tadvadutpādayāmyeṣa bodhicittaṃ jagaddhite |",
  "S04n372:862": "tadvadeva ca tāḥ śikṣāḥ śikṣisyāmi yathākramam ||",
  "S04n372:863": "adya me safalaṃ janma sulabdhāḥ sārasaṃpadaḥ |",
  "S04n372:864": "adya buddhakule jāto buddhapatro'smi sāmpratam ||",
  "S04n372:865": "tathādhunā mayā kāryaṃ svakulocitakāriṇā |",
  "S04n372:866": "nirmalasya kule'syāsya kalaṃko na bhavedyathā ||",
  "S04n372:867": "andhaḥ satkālakūṭebhyo yathāa ratnamavāpnuyāt |",
  "S04n372:868": "tathā kaṃkhacidapyetadbodhicittaṃ mamoditam ||",
  "S04n372:869": "jaganmṛtyuvināśāya jātametadrasāyanam |",
  "S04n372:870": "jagaddāridrayaśamanaṃ nidhānamidamakṣayam || 113",
  "S04n372:872": "jagad vyādhipraśamanaṃ bhaiṣajyamidamuttamam |",
  "S04n372:873": "bhavābdhabhramaṇaśrāntajagadviśrāmapādapaḥ ||",
  "S04n372:874": "durgatyuttaraṇe setuḥ sāmānyaḥ sarvapāpinām |",
  "S04n372:875": "jagatkleśoṣmaśamana uditaścittacandramāḥ ||",
  "S04n372:876": "jagadajñānatimiraprotsāraṇamahārabiḥ |",
  "S04n372:877": "saddharmakṣīramathanānnavanītaṃ samutthitam ||",
  "S04n372:878": "sukhabhogabubhukṣitasya vā janasārthasya bhavābdhacāriṇaḥ |",
  "S04n372:879": "sukhastramidaṃ hyupasthitaṃ sakalābhyāgatasattvatarpaṇam ||",
  "S04n372:880": "jagadadya mayā nimantritaṃ sugatatvena sukhena cāntarā |",
  "S04n372:881": "purataḥ khalu sarvatāyināmabhinandantu surāsurādayaḥ ||",
  "S04n372:882": "tasmānmayā yajjanaduḥkhadena duḥkhaṃ kṛtaṃ sarvamahākṛpānām |",
  "S04n372:883": "tadadya pāpaṃ pratideśayāmi yatkheditāstanmunayaḥ kṣamantām ||",
  "S04n372:884": "ārādhanā yādya tathāgatānāṃ sarvātmana dāsamupaimi loke |",
  "S04n372:885": "kurvantu me mūrdhni padaṃ janaughā nighnantu vā tuṣyatu lokanāthaḥ ||",
  "S04n372:886": "tvāmevāhamṛṣiṃ vrajāmi śaraṇaṃ prāṇairapi prāṇinā-",
  "S04n372:887": "mekaṃ bāndhavamekeva suhadaṃ śāstāramekaṃ gurum |",
  "S04n372:888": "trānaṃ traibhuvārttigahvaradarīvyāvarttināṃ prāṇinā-",
  "S04n372:889": "mācāryaṃ paramarthatattvaviṣaye bhūtārthanāthaṃ vibhum ||",
  "S04n372:890": "manye pūtamivātmabhāvamadhunā śāstuḥ praṇāmodbhavaiḥ",
  "S04n372:891": "puṇyambhobhirakhaṇḍamaṇḍalaśaśijyotsnāvalī nirmalaiḥ |",
  "S04n372:892": "ko vā tvaṃ praṇipatya sāndrakaruṇāṃ prahlāditādhyāśayaṃ",
  "S04n372:893": "tīvrāpāyavatīṃ viṣādanakarīṃ tīrṇāṃ na duḥkhāpagām ||",
  "S04n372:894": "svābhiprāyamato bravīmi sakalaṃ saṃsāramapyutsahe",
  "S04n372:895": "vastuṃ bhīmabhayānake lokeśvarālaṃkṛte |",
  "S04n372:896": "na tvevaikapi kṣaṇaṃ surapure saṃbuddhaśūnye jagatyu-",
  "S04n372:897": "dvṛttakṣatavṛttarākṣasagaṇavyāluptapuṇyotsave ||",
  "S04n372:898": "tadyāvanna patati sarva eva loko durdṛṣṭivratavivṛte pramādakūpe",
  "S04n372:899": "sarvajñapravacanabhāskare gate'staṃ tattāvadvacanarasāyanairniṣevyam | 114",
  "S04n372:901": "pāpābhyāsakalaṃkitānyapi yataḥ kalyāṇamitrāśrayāt",
  "S04n372:902": "toyānīva ghanātyaye vimalatāṃ cetāṃsi gacchantyataḥ |",
  "S04n372:903": "samyak mitrasamāgamotsavasukhānyāśritya tasmātsadā",
  "S04n372:904": "sevyāḥ satpuruṣā niratyayaguṇaśrīsampadaṃ vāṃchatā |",
  "S04n372:905": "evaṃ viniścitya karomi yatnaṃ yathoktaśikṣāpratipattihetoḥ",
  "S04n372:906": "vaidyopadeśāccalataḥ kuto'sti bhaiṣajyasādhyasya nirāmayatvam ||",
  "S04n372:907": "iti tenāsurendreṇa samākhyātaṃ niśamya saḥ |",
  "S04n372:908": "lokeśvaraḥ samālokya taṃ baliṃ caivamabravīt ||",
  "S04n372:909": "sādhu sādhu mahārāja yadyevaṃ vratamicchasi |",
  "S04n372:910": "tāvaccittaṃ samādhāya śikṣāṃ rakṣa prayatnataḥ ||",
  "S04n372:911": "śikṣāṃ rakṣitukāmena citta rakṣayaṃ prayatnataḥ |",
  "S04n372:912": "na śikṣā rakṣituṃ śakyā calaṃ cittamarakṣatā ||",
  "S04n372:913": "adāntā mattamātaṃgā na kurvantīha tāṃ vyathām |",
  "S04n372:914": "karoti yāmavīcyādau muktaścittamataṃgajaḥ ||",
  "S04n372:915": "baddhaśceccittamātaṃgaḥ smṛtirajjvā samantataḥ |",
  "S04n372:916": "bhayamastaṃ gataṃ sarvaṃ sarvaṃ kalyāṇamāgatam ||",
  "S04n372:917": "vyāghrāḥ sihāṃ gajā ṛkṣāḥ sarpāḥ sarve ca śatravaḥ |",
  "S04n372:918": "sarve narakapālāśca ḍākinyo rākṣasāstathā ||",
  "S04n372:919": "sarve baddhā bhavantyete cittasyaikasya bandhanāt |",
  "S04n372:920": "cittasyaikasya damanāt sarve dāntā bhavantyapi ||",
  "S04n372:921": "yasmādbhayāni sarvāṇi duḥkhāni vividhānyapi |",
  "S04n372:922": "cittādeva bhavantīti proktaṃ sarvamunīśvaraiḥ ||",
  "S04n372:923": "tasmāccittaṃ samādhāya smṛtvā rakṣan prayatnataḥ |",
  "S04n372:924": "cittādeva hi sarvatra bhayaṃ bhadraṃ ca jāyate ||",
  "S04n372:925": "śastrāṇi narake kena ghaṭṭitāni prayatnataḥ |",
  "S04n372:926": "taptāyaḥkuṭṭimaṃ kena kuto jātāśca tā striyaḥ ||",
  "S04n372:927": "pāpacittasamudbhūtaṃ taṃ tu sarvaṃ jagurjināḥ |",
  "S04n372:928": "tasmātkaścinna trailokye cittādanyo bhayānakaḥ || 115",
  "S04n372:930": "adraridraṃ jagatkṛtā dānapāramitā yadi |",
  "S04n372:931": "jagaddaridramadyāpi sā kathaṃ pūrvatāyinām ||",
  "S04n372:932": "phalena saha sarvasvatyāgacitte jane'khile |",
  "S04n372:933": "dānapāramitā proktā tasmāt sā cittameva hi ||",
  "S04n372:934": "matsyādayaḥ kva nīyantāṃ mārayeyuryato natān |",
  "S04n372:935": "labdhe viraticitte tu śīlapāramitā matā ||",
  "S04n372:936": "kiyato mārayiṣyāmi durjanān gaganopamān |",
  "S04n372:937": "mārite krodhacitte tu māritāḥ sarvaśatravaḥ ||",
  "S04n372:938": "bhūmiṃ chādayituṃ sarvāṃ kutaḥ carma bhaviṣyati |",
  "S04n372:939": "upānaccarmamātreṇa channā bhavati medinī ||",
  "S04n372:940": "bāhyā bhāvāstathā sarvā na śakyā vārayituṃ kvacit |",
  "S04n372:941": "svacittameva nivārya kimevānyairnivāritaiḥ ||",
  "S04n372:942": "sahāpi vā ccharīlābhyāṃ mandavṛttena tatfalam |",
  "S04n372:943": "yatpaṭorekakasyāpi cittasya brahmatādikam ||",
  "S04n372:944": "japāstapāṃsi sarvāṇi dīrghakālakṛtānyapi |",
  "S04n372:945": "anyacittena mandena vṛthaivetyāha sarvavit ||",
  "S04n372:946": "duḥkhaṃ hantuṃ sukhaṃ prāptuṃ bhramanti te mudhāmbare |",
  "S04n372:947": "yaiścaitaddharmasarvasvaṃ cittaguhyaṃ na bhāvitam ||",
  "S04n372:948": "tasmātsvādhiṣṭhitaṃ cittaṃ sadā kāryaṃ surakṣitam |",
  "S04n372:949": "cittarakṣāvrataṃ muktvā kimanyairbahubhirvrataiḥ ||",
  "S04n372:950": "yathā capalamadhyastho rakṣati vraṇamādarāt |",
  "S04n372:951": "evaṃ durjanamadhyastho rakṣeścittavraṇaṃ sadā ||",
  "S04n372:952": "lābhā naśyantu te kāmaṃ satkāraḥ kāyajīvitam |",
  "S04n372:953": "naśyatvanyacca kuśalaṃ mā tu cittaṃ kadācana ||",
  "S04n372:954": "asaṃprajanyacittasya śrutacintatabhāvitam |",
  "S04n372:955": "sachidrakumbhajalavanna smṛtāvavatiṣṭhate ||",
  "S04n372:956": "aneke śrutavanto'pi śraddhāyatnaparā api |",
  "S04n372:957": "asaṃprajanyadoṣena bhavantyāpattikaśmalāḥ || 116",
  "S04n372:959": "asaṃprajanyacaureṇa smṛtimoṣānusāriṇaḥ |",
  "S04n372:960": "upacityāpi puṇyāni muṣitā yānti durgatim ||",
  "S04n372:961": "kleśataskarasaṃgho'yamavatāragaveṣakaḥ |",
  "S04n372:962": "prāpyāvatāraṃ muṣṇāti hanti sadgatijīvitam ||",
  "S04n372:963": "tasmāt smṛtirmanodvārānnāpaneyā kadācana |",
  "S04n372:964": "gatāpi pratyupasthāpyā saṃsmṛtvā pāpikīṃ vyathām ||",
  "S04n372:965": "buddhāśca bodhisattvāśca sarvatrāvyāhatakṣaṇāḥ |",
  "S04n372:966": "sarvamevāgratasteṣāmahaṃ cāpi puraḥsthitaḥ ||",
  "S04n372:967": "iti dhyātvā tathā tiṣṭhan trapādarabhyānvitaḥ |",
  "S04n372:968": "buddhānusmṛtirapyeva bhavettava muhurmuhuḥ ||",
  "S04n372:969": "saṃprajanyaṃ tadāyāti naiva yātyāgataṃ punaḥ |",
  "S04n372:970": "smṛtiryadā manodvāre rakṣārthamavatiṣṭhate ||",
  "S04n372:971": "ityevaṃ tvaṃ mahārāja bodhicaryāvrataṃ cara |",
  "S04n372:972": "triratnaṃ śaraṇaṃ kṛtvā bhaja nityamanusmaran ||",
  "S04n372:973": "etatpuṇyavipākena pariśuddhatrimaṇḍalaḥ |",
  "S04n372:974": "bodhisattvo mahāsattvo mahābhijño bhaved dhruvam ||",
  "S04n372:975": "tataḥ pāramittāḥ sarvāḥ pūrayitvā yathākramam |",
  "S04n372:976": "duṣṭamārān vinirjitya saddharmaguṇarāḍ bhaveh ||",
  "S04n372:977": "saddharmaśrīguṇādhāraḥ sarvasattvahitārthabhṛt |",
  "S04n372:978": "ṣaḍakṣarīmahāvidyāṃ prāpya bhaveḥ samṛddhimān ||",
  "S04n372:979": "tato māragaṇān sarvān jitvārhadvijitendriyaḥ |",
  "S04n372:980": "prājñaḥ sambodhimāsādya sambuddhapadamāpnutyāḥ ||",
  "S04n372:981": "tadā tvamasurendraśrīnārma tathāgato jinaḥ |",
  "S04n372:982": "dharmarājo jagannāthaḥ sarvajñorhanmunīśvaraḥ ||",
  "S04n372:983": "sarvavidyādhipaḥ śāstā mahābhijño vināyakaḥ |",
  "S04n372:984": "samantabhadrakṛcchrīmān guṇākaro bhaviṣyasi ||",
  "S04n372:985": "ime sarve surāstatra śrāvakāste jitendriyāḥ |",
  "S04n372:986": "niḥkleśā vimalātmāno bhaviṣyanti śubhaṃkarāḥ || 117",
  "S04n372:988": "tadā tava munīndrasya buddhakṣatre samantataḥ |",
  "S04n372:989": "kleśānāṃ samudācārā bhaviṣyanti kadāpi na ||",
  "S04n372:990": "ityevaṃ tvaṃ parijñāya samādhāyāsurādhipa |",
  "S04n372:991": "bodhicaryāvrataṃ dhṛtvā saṃcarasva jagaddhite ||",
  "S04n372:992": "bodhicaryāsamudbhūtaṃ puṇyaṃ naiva kṣiṇotyapi |",
  "S04n372:993": "sadāpi satfalaṃ dadyādyāvatsaṃbodhinirvṛtim ||",
  "S04n372:994": "boddhicaryādbhavaṃ puṇyaṃ sarvairapi munīśvaraiḥ |",
  "S04n372:995": "pramātuṃ śakyate naiva mayaikena kathaṃ khalu ||",
  "S04n372:996": "tasmāt sarvaprayatnena viramya kleśasaṃgateḥ |",
  "S04n372:997": "triratnabhajanaṃ kṛtvā bodhicaryāvrataṃ cara ||",
  "S04n372:998": "yadyevaṃ carase rājan kvāpi na durgatiṃ vrajeḥ |",
  "S04n372:999": "sadā sadgatisaṃjāto bodhisattvaḥ samṛddhimān ||",
  "S04n372:1000": "svaparātmahitaṃ kṛtvā bhuktvā saukhyaṃ sadā bhaveḥ |",
  "S04n372:1001": "saddharmaśrīguṇāpannasatsaukyābhinanditaḥ ||",
  "S04n372:1002": "ante gatvā sukhāvatyāmamitābhaṃ jineśvaram |",
  "S04n372:1003": "saṃpaśyaṃśccharaṇaṃ gatvā bhajiṣyasi sadādarāt ||",
  "S04n372:1004": "tatsaddharmāmṛtaṃ pītvā saṃbuddhaśrīguṇālayaḥ |",
  "S04n372:1005": "saṃbuddhapadamāsādya sunirvṛtimavāpsyati ||",
  "S04n372:1006": "ityādiṣṭaṃ jagacchāstrā lokeśvareṇa saddhiyā |",
  "S04n372:1007": "śrutvā so'surendro'pi mumoda bodhisādhane ||",
  "S04n372:1008": "atha baliḥ sa daityendrastaṃ lokādhipatīśvaram |",
  "S04n372:1009": "mahārājarddhisatkāraiḥ samārcayat pramoditaḥ ||",
  "S04n372:1010": "tataḥ pādāmbuje natvā sāṃjaliḥ saṃprasāditaḥ |",
  "S04n372:1011": "saṃbodhipraṇidhiṃ dhṛtvā punarevamabhāṣata ||",
  "S04n372:1012": "aho guṇamayaṃ kṣetraṃ sarvadoṣavivarjitam |",
  "S04n372:1013": "yatrādya ropitaṃ bījamadya saṃpadyate falam ||",
  "S04n372:1014": "yāvatra prāṇinaḥ sarve bodhisattvā bhavantyapi |",
  "S04n372:1015": "tāvatsattvahitārthāya care'haṃ bodhisaṃvaram || 118",
  "S04n372:1017": "utpādayāmi saṃbodhau cittaṃ nātha jagaddhite |",
  "S04n372:1018": "nimantraye jagatsarvaṃ dāridrayānmocayāmi tat |",
  "S04n372:1019": "vyāpādākhilacittaṃ tadīrṣyāmātsaryadurmatim |",
  "S04n372:1020": "nādyāgreṇa dhariṣyāmi yāvannāpsyāmi nirvṛtim ||",
  "S04n372:1021": "brahmacaryaṃ cariṣyāmi kāyānstyakṣyāmi pāpakān |",
  "S04n372:1022": "buddhānāmanuśikṣye'haṃ śīlasaṃyamasaṃvaram ||",
  "S04n372:1023": "no'haṃ tvaritarupeṇa bodhiṃ prāptuṃ samutsahe |",
  "S04n372:1024": "bhavāntakoṭimicchāmi sthātuṃ sattvasya kāraṇām ||",
  "S04n372:1025": "kṣetrān viśodhayiṣyāmi cāprameyān samantataḥ |",
  "S04n372:1026": "nāmadheyaṃ kariṣyāmi daśasu dikṣu viśrutam ||",
  "S04n372:1027": "kāyavācomanaskarma śodhayiṣyāmi sarvathā |",
  "S04n372:1028": "bodhimārge pratiṣṭhāpya cārayiṣye jagacchubhe ||",
  "S04n372:1029": "triratnabhajanaṃ kṛtvā yāvatra nirvṛtiṃ gataḥ |",
  "S04n372:1030": "bodhicaryāvrataṃ dhṛtvā kariṣyāmi jagaddhitam ||",
  "S04n372:1031": "iti me niścayaṃ śāstastadbhavān saṃprasīdatu |",
  "S04n372:1032": "bhavatprasādamāsādya bodhisattvo'smi sāmpratam ||",
  "S04n372:1033": "iti taduktamākarṇya lokeśvaraḥ prasāditaḥ |",
  "S04n372:1034": "taṃ baliṃ bodhitaṃ paśyan punarevamupādiśat ||",
  "S04n372:1035": "yadyevaṃ te mano bodhicaryāvrate suniścitam |",
  "S04n372:1036": "hitārthaṃ te pravakṣyāmi tacchṛṇuṣva samāhitaḥ ||",
  "S04n372:1037": "yasya puṇye'bhilāṣo'sti tena pūjyā jināssadā |",
  "S04n372:1038": "tena saṃlabhyate puṇyaṃ saṃbodhiguṇasādhanam ||",
  "S04n372:1039": "yasya jñāne rucistena śrotavyaṃ yogamuttamam |",
  "S04n372:1040": "tataḥ saṃprāpyate jñānaṃ saṃbodhipadasādhanam ||",
  "S04n372:1041": "yasya bhogye rucistena kartavyaṃ dānamīpsitam |",
  "S04n372:1042": "tato'bhivāṃchitaṃ bhogyaṃ prāpyate śrīguṇānvitam ||",
  "S04n372:1043": "yasya svarge'bhilāṣo'sti suśīlaṃ tena dhāryatām |",
  "S04n372:1044": "tato divyamahatsaukhyaṃ labhyate śrīguṇāspadam || 119",
  "S04n372:1046": "pratibhāṇārthikenāpi kartavyaṃ gurugauravam |",
  "S04n372:1047": "tena saṃprāpyate nūnaṃ pratibhāṇaṃ mahattaram ||",
  "S04n372:1048": "saṃdhāraṇārthikenāpi bhāvanīyā nirātmatā |",
  "S04n372:1049": "tenābhilabhyate muktirbhavacāraṇabandhanāt ||",
  "S04n372:1050": "sukhārthikena tyaktavyā pātakābhiratirmatiḥ |",
  "S04n372:1051": "tena saṃlabhyate saukhyaṃ subhadraṃ nirupadravam ||",
  "S04n372:1052": "sattvahitārthikenāpi dhartavyaṃ bodhimānasam |",
  "S04n372:1053": "tena sattvahitaṃ kṛtvā prāpyate bodhiruttamā ||",
  "S04n372:1054": "maṃjusvarārthikenāpi vaktavyaṃ satyameva hi |",
  "S04n372:1055": "tena maṃjusvaro satyavādī bhavati sanmatiḥ ||",
  "S04n372:1056": "śuddhaguṇārthikenāpi sevitavyaḥ susadguruḥ |",
  "S04n372:1057": "tena sadguṇasaṃpattiśrīsamṛddho bhavatyapi ||",
  "S04n372:1058": "śamathe rucyate tena kāryā satsaṃgacāraṇā |",
  "S04n372:1059": "vipaśyanārthikenāpi pratyavekṣyātmaśūnyatā ||",
  "S04n372:1060": "tathā hi sarvadoṣāṇāaṃ vyuopaśantirbhaved bhave ||",
  "S04n372:1061": "brahmalokārthikenāpi dhāryā brahmavihāritā |",
  "S04n372:1062": "tayā brahma samāsādya parā gatiravāpyate ||",
  "S04n372:1063": "nṛdevaśryarthikenāpi dhartavyaṃ daśakauśalam |",
  "S04n372:1064": "tena surendrasampattitvamchrīḥ saṃprāpyate dhruvam ||",
  "S04n372:1065": "sunirvāṇārthikenāpi kāryaṃ jñānabhiyojanam |",
  "S04n372:1066": "teneva sakalān mārān jitvā saṃbodhimāpnuyāt ||",
  "S04n372:1067": "bodhiguṇārthikenāpi sevitavyaṃ triratnakam |",
  "S04n372:1068": "tena bodhimatiṃ prāpya nirvṛtipadamāpnuyāt ||",
  "S04n372:1069": "evaṃ vijñāya daityendra saddharmasukhasādhanam |",
  "S04n372:1070": "mayā te hitamākhyātaṃ budhvā dhartuṃ yadīcchasi ||",
  "S04n372:1071": "viramya tīrthikāsaṃgāt triratnaśaraṇaṃ gataḥ |",
  "S04n372:1072": "bodhicaryāvrataṃ dhṛtvā saṃcarasva jagaddhite ||",
  "S04n372:1073": "evaṃ kṛtvāsurendra tvaṃ bodhisattvo jinātmajaḥ |",
  "S04n372:1074": "mahāsattvo mahābhijño sarvalokādhipo bhaveḥ || 120",
  "S04n372:1076": "evaṃ yo carate nātra kleśavyākulitāśayaḥ |",
  "S04n372:1077": "māracaryāguṇasakto'satpathe saṃcariṣyate ||",
  "S04n372:1078": "tato'tikleśitātmā sa daśākuśalasaṃrataḥ |",
  "S04n372:1079": "bhūyo'tipātake ghore nirviśaṃkaścariṣyati ||",
  "S04n372:1080": "tato'tiduritātmā sa dāruṇaduḥkhatāpitaḥ |",
  "S04n372:1081": "duḥsahakleśarāgāgnidagdhāṃgaḥ paritapyate ||",
  "S04n372:1082": "tadā tasya suhatatrātā kaścideko'pi naiva hi |",
  "S04n372:1083": "tathāticirarogārttaḥ kṛcchreṇa sa mariṣyata ||",
  "S04n372:1084": "tataḥ sa yamadūtena badhvā saṃtarjya neṣyate |",
  "S04n372:1085": "tatra paśyan sa sarvatra sarvān duṣṭān bhayaṃkarān ||",
  "S04n372:1086": "paśyed vṛkṣān pradīptāgnijvālāmālātibhīṣaṇān |",
  "S04n372:1087": "pūyaśoṇitasaṃpūrṇāṃ bhīmāṃ vaitaraṇīṃ nadim ||",
  "S04n372:1088": "tān dṛṣṭvā sa paritrasto vikalo dīnamānasaḥ |",
  "S04n372:1089": "vimohito viṣaṇṇātmā tiṣṭhet trāsaviṣārditaḥ ||",
  "S04n372:1090": "tataste yamadūtāstaṃ kālapāśairnibadhya ca |",
  "S04n372:1091": "kṣuradhārocite mārge krāmayeyurbalād drutam ||",
  "S04n372:1092": "tatpādaśīrṇamāṃsāni kākagṛdhrolūkādayaḥ |",
  "S04n372:1093": "pakṣiṇaḥ śvaśṛgālāśca bhakṣeyu rudhirāṇyapi ||",
  "S04n372:1094": "punerevaṃ samudbhūto bhaviṣyato viśīrṇito |",
  "S04n372:1095": "evaṃ sa mahatīṃ pratyanubhavennarake vyathām ||",
  "S04n372:1096": "tato'vatārya bhūyastaṃ badhvā te yamakiṃkarāḥ |",
  "S04n372:1097": "tīkṣṇakaṇṭācitte mārge krāmayeyuritastataḥ ||",
  "S04n372:1098": "ekaikāṃghritale tasya paṃcapaṃcaśatānyapi |",
  "S04n372:1099": "kaṇṭakānyatitīkṣṇāni pravekṣyanti samantataḥ ||",
  "S04n372:1100": "tatra sa caṃkramāśaktātattīvravedanārditaḥ |",
  "S04n372:1101": "kiṃ mayā prakṛtaṃ pāpamityuktvābhirudanakramet ||",
  "S04n372:1102": "tacchrutvā yamadūtāste raktākṣā bhīiṣaṇananāḥ |",
  "S04n372:1103": "tato'vatārya taṃ duṣṭaṃ vadeyurevemagrataḥ || 121",
  "S04n372:1105": "are pāpina kimatraivamidānīmanuśocase |",
  "S04n372:1106": "avaśyaṃ yatkṛtaṃ karma bhogyameva hi tatfalam ||",
  "S04n372:1107": "yattvayā prakṛtaṃ pāpaṃ tatfalaṃ bhuktamatra hi |",
  "S04n372:1108": "yadi na prakṛtaṃ pāpaṃ bhuṃjyānaivātra tatfalam ||",
  "S04n372:1109": "dharmaste vidyate naiva tattrātā nātra kaścana |",
  "S04n372:1110": "dharma eva suhattrātā sarveṣāṃ bhavacāriṇām ||",
  "S04n372:1111": "yattvaya kāmaraktena vilaṃghya sadgurorvacaḥ |",
  "S04n372:1112": "asanmitrānurāgeṇa prakṛtaṃ pātakaṃ bahu ||",
  "S04n372:1113": "hatvāpi prāṇino'nekā bhuktāstvayā pramodinā |",
  "S04n372:1114": "adattamapi cāhṛtya bhuktam dravyaṃ tvayā balāt ||",
  "S04n372:1115": "adharmaratirogeṇa bhuktāścāpi parayiyaḥ |",
  "S04n372:1116": "yaśojīvitadravyārthe prabhāṣitaṃ mṛṣā vacaḥ ||",
  "S04n372:1117": "paiśunyavacasā bhedaṃ suhṛdāṃ ca kṛtaṃ tvayā |",
  "S04n372:1118": "loke bhinnapralāpena prakṛtaṃ vairavigraham ||",
  "S04n372:1119": "pāruṣyavacasākruṣya santo'pi paribhāṣitāḥ |",
  "S04n372:1120": "parasvaviṣaye lobhāttṛṣṇākliṣṭaṃ manastava ||",
  "S04n372:1121": "sādhūnāmarhatāṃ cāpi vyāpādamapi cintitam |",
  "S04n372:1122": "mithyādṛṣṭipramādena svaparātmāhitaṃ kṛtam ||",
  "S04n372:1123": "evam nānāvidhānena kleśābhimāninā tvayā |",
  "S04n372:1124": "prabhuktvaiva yathākāmaṃ saṃcaritvā yathecchayā |",
  "S04n372:1125": "sādhitaṃ pāpamevaivaṃ dharmaṃ kiṃcinna sādhitam ||",
  "S04n372:1126": "bhuktvaiva kevalaṃ bhogyaṃ yathākāmaṃ pramodinā |",
  "S04n372:1127": "krīḍītvā paśunevaivaṃ dukha hetu tvayārjitam ||",
  "S04n372:1128": "saddharmasādhanaṃ cittamutsāhitaṃ na te kvacit |",
  "S04n372:1129": "tenātraivaṃ mahaddukhaṃ tvayā durātmanā ||",
  "S04n372:1130": "nāpi kiṃcit tvayā dattamarthibhyaḥ dravyamīpsitam |",
  "S04n372:1131": "dṛṣṭvāpi paradehāni manaste roṣadūṣitam || 122",
  "S04n372:1133": "śīlaṃ te vidyate naiva kiṃcidapi ca saṃyame |",
  "S04n372:1134": "kṣāntirna bhāvitā naiva sattveṣu duḥkhiteṣvapi ||",
  "S04n372:1135": "na kṛtaṃ śāsane bouddhe satkārabhajanotsavam |",
  "S04n372:1136": "triratnasmaraṇaṃ kṛtvā dhyānaṃ nāpi jagaddhitam ||",
  "S04n372:1137": "prajñāpi sādhitā naiva saddharmaguṇasādhanī |",
  "S04n372:1138": "triratnastūpabimbānāṃ dṛṣṭvāpi nānumoditam |",
  "S04n372:1139": "satkāraṃ bhajanaṃ naiva kiṃcidapi kṛtaṃ tvayā ||",
  "S04n372:1140": "pradakṣiṇāni kṛtvāpi vandipvāpi kadācana |",
  "S04n372:1141": "smṛtvā nāma gṛhītvāpi na hi saṃsādhitaṃ śubham ||",
  "S04n372:1142": "saddharmabhāṣitaṃ kvāpi śrutaṃ tvayā kadāpi na |",
  "S04n372:1143": "sāṃghikānāṃ ca satkāraṃ kṛtaṃ nāpi kadācana ||",
  "S04n372:1144": "dharmagaṇḍīninādaṃ ca śrutaṃ tvayā kadāpi na |",
  "S04n372:1145": "kiṃcidapi na te dharme mano'bhilaṣate kvacit ||",
  "S04n372:1146": "tenātra dāruṇaṃ duḥkhaṃ tvayāptaṃ sāmprataṃ dhruvam |",
  "S04n372:1147": "yenaiva yatkṛtaṃ karma tenaiva bhujyate falam ||",
  "S04n372:1148": "iti tairgaditaṃ śrutvā sa pāpī paritāpitaḥ |",
  "S04n372:1149": "teṣāṃ puro rudannaivaṃ brūyācca niḥśvasan śanaiḥ ||",
  "S04n372:1150": "aśrāddho'haṃ tadā dharme triratnaguṇaniḥspṛhaḥ |",
  "S04n372:1151": "asanmitropadeśena prāramandurite sadā ||",
  "S04n372:1152": "tadbhavadbhiḥ kṛpābuddhayā kṣantavyā me'parādhatā |",
  "S04n372:1153": "rakṣitavyāhamātrāpi yuṣmābhirapi sarvathā ||",
  "S04n372:1154": "iti tatprārthitaṃ śrutvā sarve te yamakiṃkarāḥ |",
  "S04n372:1155": "taṃ badhvā yamarājasya purataḥ sahasā nayet ||",
  "S04n372:1156": "taṃ dṛṣṭvā yamarājo'pi samupānītamagrataḥ |",
  "S04n372:1157": "tān sarvān kinnarān paśyan sahasaivamupādiśet ||",
  "S04n372:1158": "kimatra me upānītaḥ pāpiṣṭho'yaṃ hi durmatiḥ |",
  "S04n372:1159": "yadasya pāpino draṣṭumapi necchāmyahaṃ mukham ||",
  "S04n372:1160": "gacchataivaṃ nibadhvāpi darśayata svakarmatām |",
  "S04n372:1161": "yatra karmafalaṃ bhogyaṃ tatrainaṃ nayata drutam || 123",
  "S04n372:1163": "iti rājñā samādiṣṭaṃ śrutvā te yamakinnarāḥ |",
  "S04n372:1164": "taṃ badhvā sahasā nītvā kālasūtre'tidāruṇe |",
  "S04n372:1165": "kṣiptvā śaktiśataiḥ kāye prahareyuranekadhā ||",
  "S04n372:1166": "tathā sa vidhyamāno'pi śaktiśatairanekadhā |",
  "S04n372:1167": "duḥsahavedanāṃ bhuktvā jīvannaiva tyajedasūn ||",
  "S04n372:1168": "tathāpi taṃ mahāduṣṭaṃ jīvantaṃ taṃ samīkṣya te |",
  "S04n372:1169": "badhvā cāgnikhadāmadhye kṣiptvā kuryurvidāhitam ||",
  "S04n372:1170": "tathāpi jīvito naiva tyajet prāṇaṃ sa kilviṣī |",
  "S04n372:1171": "sarvāṃgadagdhitaścāpi tiṣṭhet praśvasya mohitaḥ ||",
  "S04n372:1172": "tathāpi tamamuktāsuṃ dṛṣṭvā te yamakiṃkarāḥ |",
  "S04n372:1173": "kṣiptvā tasya mukhe taptaṃ bhakṣayeyurayoguḍam ||",
  "S04n372:1174": "tena tasya mukhamoṣṭhau jihvā dantā ca kaṇṭhakam |",
  "S04n372:1175": "hadayamantraguṇā dagdhā sarvāṃgo'pyabhidhakṣyate ||",
  "S04n372:1176": "tato nidagdhakāyo'sau pāpī tyaktvā tadāśrayam |",
  "S04n372:1177": "anyatra narake janma labdhvaivaṃ duḥkhamāpsyate ||",
  "S04n372:1178": "evameva mahārāja daśākuśalacāriṇaḥ |",
  "S04n372:1179": "sarve te pāpino duṣṭā bhuṃjante narake vyathām ||",
  "S04n372:1180": "kaścittrātā tadā teṣāṃ nāstyeva tatra nārake |",
  "S04n372:1181": "yāvanna kṣīyate karma tāvadduḥkhaṃ samantataḥ ||",
  "S04n372:1182": "puṇyameva suhṛttrātā sarvabhavacāriṇaḥ |",
  "S04n372:1183": "pāpino narakāsīnāḥ svargāsīnā hi puṇyinaḥ ||",
  "S04n372:1184": "tasmādrājanviditvaivaṃ saṃsārabhadravāṃchibhiḥ |",
  "S04n372:1185": "duḥkhaṃ hantuṃ sukhaṃ prāptuṃ kartavyaṃ puṇyameva hi ||",
  "S04n372:1186": "puṇyena jāyate kvāpi durgatau na kadācana |",
  "S04n372:1187": "sadā sadgatisaṃjātā bhavanti śrīguṇālayāḥ ||",
  "S04n372:1188": "puṇyavāṃllakṣmīmāṃchrīmān guṇavān buddhimān kṛtī |",
  "S04n372:1189": "sarvavidyākalābhijñaḥ sarvasattvārthabhṛdbhavet ||",
  "S04n372:1190": "suśīlo saṃyamī dhīraḥ kṣāntimān vīryavān balī |",
  "S04n372:1191": "samādhiguṇavān prājñaḥ sarvadharmādhipo bhavet || 124",
  "S04n372:1193": "bodhicittamapi prāpya sarvasāttvahitārthabhṛt |",
  "S04n372:1194": "bodhisattvo mahāsattvaḥ saṃbuddhaguṇasādhakaḥ ||",
  "S04n372:1195": "bodhicaryāvrataṃ dhṛtvā saṃcareta jagaddhite ||",
  "S04n372:1196": "tato'bhisuhṛt kṛpātmā sa pariśuddhatrimaṇḍalaḥ |",
  "S04n372:1197": "niḥkleśo'rhat tridhāṃ bodhiṃ prāpya nirvṛtimāpnuyāt ||",
  "S04n372:1198": "iti vijñāya rājendra yadi saṃbodhimicchasi |",
  "S04n372:1199": "viramya tīrthikāsaṃgād bodhicaryāvrataṃ caran ||",
  "S04n372:1200": "sarvasattvahitaṃ kṛtvā caturbrahmavihāradhṛk |",
  "S04n372:1201": "triratnabhajanaṃ kṛtvā sādhaya puṇyasanmaṇim ||",
  "S04n372:1202": "yadyevaṃ sādhyate puṇyaṃ bhaverevaṃ maharddhimān |",
  "S04n372:1203": "saddharmaratnamāsādya trilokādhipatirbhavet ||",
  "S04n372:1204": "ityevaṃ samupādiṣṭaṃ lokeśena niśamya saḥ |",
  "S04n372:1205": "balistatheti vijñapya prābhyanandanprabodhitaḥ ||",
  "S04n372:1206": "tataḥ sa daityarājendrastaṃ trailokādhipaṃ gurum |",
  "S04n372:1207": "mahadrājarddhisatkāraiḥ samabhyarcya pramoditaḥ ||",
  "S04n372:1208": "divyaratnamayojjvālaṃ maulikuṇḍalabhūṣaṇam |",
  "S04n372:1209": "muktikāhāratnādin dakṣiṇān samaḍhaukayet ||",
  "S04n372:1210": "tataḥ pradakṣiṇānkṛtvā sāṃjaliḥ saṃpramoditaḥ |",
  "S04n372:1211": "tatpādāmburuhe natvā samālokyaivamabravīt ||",
  "S04n372:1212": "bhagavaṃllokarājendra bhavatkṛpāprasādataḥ |",
  "S04n372:1213": "pavitrībhūtamātmānaṃ bhavati me'dhunā dhruvam ||",
  "S04n372:1214": "sarvadāhaṃ jagannātha bhavatāṃ śaraṇāśritaḥ |",
  "S04n372:1215": "triratnabhajanaṃ kṛtvā saṃcare bodhisaṃvare ||",
  "S04n372:1216": "tanme'nugrahamādhāya sadaivaṃ draṣṭumarhati |",
  "S04n372:1217": "kṣamitvā cāparādhatvaṃ putravat pālayasva mām ||",
  "S04n372:1218": "bhavānatraivamāśritya saddharmaṃ samupādiśat |",
  "S04n372:1219": "asmadanugrahaṃ kṛtvā vijayituṃ sadārhati ||",
  "S04n372:1220": "ityevaṃ prārthine tena balinā sa jagatprabhuḥ |",
  "S04n372:1221": "lokeśvaro mahāsattvastaṃ vilokyaivamādiśat || 125",
  "S04n372:1223": "nāhaṃ sadātra tiṣṭheyaṃ bahu kāryaṃ mamāsti hi |",
  "S04n372:1224": "tato'haṃ jetakodyāne vihāre sugatāśrame |",
  "S04n372:1225": "sadevāsuralokānāṃ sannipātā bhavatyapi ||",
  "S04n372:1226": "tatra taṃ trijagannāthaṃ viśvabhuvaṃ munīśvaram |",
  "S04n372:1227": "saṃbuddhaṃ draṣṭumicchāmi tadgamiṣyāmi sāmpratam ||",
  "S04n372:1228": "tattvaṃ yathā parijñātaṃ tathā kṛtvā samāhitaḥ |",
  "S04n372:1229": "bodhicaryāvrataṃ dhṛtvā sukhaṃ cara sadā śubhe ||",
  "S04n372:1230": "iti śāstā samādiṣṭaṃ śrutvā sa balirādarāt |",
  "S04n372:1231": "tatheti prativanditvā prābhyanandattamīśvaram ||",
  "S04n372:1232": "evaṃ sa trijagannātho lokeśvaro jinātmajaḥ |",
  "S04n372:1233": "taṃ baliṃ samanuśāsya pratasthau bhāsayanstataḥ ||",
  "S04n372:1234": "saṃcarantaṃ tamālokya sajanaḥ so'surādhipaḥ |",
  "S04n372:1235": "dūrataḥ sāṃjalīrnatvā saṃpaśyan svālayaṃ yayau ||",
  "S04n372:1236": "tadārabhyāsurendro'sau bodhicaryāvrataṃ dadhat |",
  "S04n372:1237": "triratnabhajanaṃ kṛtvā sadārajjagaddhite ||",
  "S04n372:1238": "sarve tasya janāścāpi triratnabhajane ratāḥ |",
  "S04n372:1239": "tathā bodhivrataṃ dhṛtvā prācaranta sadā śubhe ||",
  "S04n372:1240": "ityādiṣṭaṃ munīndreṇa śrutvā sarve sabhāśritāḥ |",
  "S04n372:1241": "lokāḥ saddharmaṃ vāṃchantaḥ prābhyanandan prabodhitāḥ ||",
  "S04n372:1242": " ||iti balisaṃbodhanabodhimārgāvatāraṇaprakaraṇam ||"
}