{
  "S08n650:0": "atha ṣoḍaśaḥ paṭalavisaraḥ |",
  "S08n650:1": "atha khalu bhagavān śākyamuniḥ punarapi śuddhāvāsabhavanamalokya,",
  "S08n650:2": "mañjuśriyaṃ kumārabhūtamāmantrayate sma |",
  "S08n650:3": "śṛṇu mañjuśrīḥ ! tvadīye sarvārthakriyākarmapaṭalavisaraṃ pūrvanirdiṣṭaṃ parṣanmaṇḍalamadhye savistaraṃ vakṣye'ham |",
  "S08n650:4": "pṛṣṭo'yaṃ yakṣarājena vajrahastena dhīmatā |",
  "S08n650:5": "sarvamantrārthayuktānāṃ svapnānāṃ ca śubhāśubham ||",
  "S08n650:6": "ata prasaṅgena sarvedaṃ kathitaṃ mantrajāpinām |",
  "S08n650:7": "yakṣarāṭ stuṣṭamanaso mūrdhni kṛtvā tu añjalim ||",
  "S08n650:8": "praṇamya śirasā śāsturabhyuvāca girāṃ mudā |",
  "S08n650:9": "anugrahārthaṃ tu lokānāṃ kathitaṃ hyagrabuddhinā ||",
  "S08n650:10": "mamaivamanukampārthaṃ sattvānāṃ ca sukhodayā |",
  "S08n650:11": "jāpināṃ sarvamantrāṇāṃ svapnānāṃ ca śubhāśubham ||",
  "S08n650:12": "caritaṃ guṇavistāraṃ sattvādhiṣṭanikṛṣṭinām |",
  "S08n650:13": "uttamā gati yonibhyo hetujñānaviceṣṭitam ||",
  "S08n650:14": "atītānāgataṃ jñānaṃ vartamānaṃ śubhāśubham |",
  "S08n650:15": "sarvaṃ sarvagataṃ jñānaṃ sarvajñajñānaceṣṭitam ||",
  "S08n650:16": "anābhāsyamanālambyaṃ niḥprapañcaṃ prapañcitam |",
  "S08n650:17": "mantrākāravaropetaṃ śivaṃ śāntimudīritam ||",
  "S08n650:18": "prabhāvaṃ sarvabuddhānāṃ varṇitaṃ hyagrabuddhinā |",
  "S08n650:19": "sarvamantrārthayuktānāṃ jāpināṃ ca viśeṣataḥ ||",
  "S08n650:20": "karma karmaphalaṃ sarvaṃ kriyākālaṃ tathaiva ca |",
  "S08n650:21": "pātraṃ sthānaṃ tathā veṣaṃ svapnaprasaṅge pracoditam ||",
  "S08n650:22": "yakṣarāṇmunivaraṃ śreṣṭhaṃ saptamantratathāgatam |",
  "S08n650:23": "bhadrakalpe tu ye buddhāḥ saptamo'yaṃ śākyapuṅgavaḥ ||",
  "S08n650:24": "śākyasiṃho jitāmitraḥ saptamo'yaṃ prakalpitaḥ |",
  "S08n650:25": "yugādhame'bhisaṃbuddho lokanātho prabhaṅkaraḥ ||",
  "S08n650:26": "mahāvīryo mahāprājño mahāsthāmodito muniḥ |",
  "S08n650:27": "vajrapāṇistu taṃ yakṣo bodhisattvo namasya tam ||",
  "S08n650:28": "svakeṣu āsane tasthustūṣṇīmbhūto'tha buddhimān |",
  "S08n650:29": "mañjuśriyo'tha mahāprājñaḥ pṛṣṭo'sau muninā tadā ||",
  "S08n650:30": "adhyeṣayati taṃ buddhaṃ kanyasaṃ munisattamam |",
  "S08n650:31": "sādhu bhagavāṃ sambuddhaḥ karmajñāna savistaram ||",
  "S08n650:32": "jātakaṃ + + + + ++ + + + + + + + + ++ sadā śubham ||",
  "S08n650:33": "caritaṃ bahusattvānāṃ karmajñānasahetukam ||",
  "S08n650:34": "niviṣṭāviṣṭaceṣṭānāṃ śreyasārthārthayuktinām |",
  "S08n650:35": "jāpināṃ siddhinimittāni sādhyasādhyavikalpitām ||",
  "S08n650:36": "bhūtikāmā tathā loke aiśvaryābhogakāṅkṣiṇām |",
  "S08n650:37": "rājyahetuprakṛṣṭānāṃ siddhidhāraṇakāminām ||",
  "S08n650:38": "sarvaṃ sarvagataṃ jñānaṃ saṃkṣepeṇa prakāśatu |",
  "S08n650:39": "ityuvāca muniḥ śreṣṭho adhyeṣṭo jinasūnunā ||",
  "S08n650:40": "kalaviṅkaruto dhīmān divyadundubhinādinaḥ |",
  "S08n650:41": "brahmasvaro mahāvīryaparjanyo ghoṣaniḥsvanaḥ ||",
  "S08n650:42": "buddhavācoditaḥ śuddho vāce gāthāṃ saptamo muniḥ |",
  "S08n650:43": "eṣa kumāra ! parārthagatānāṃ siddhimajāyata lokahitānām |",
  "S08n650:44": "śreyasi sarvahite jagati praṇitāro śuddhyatu tiṣṭhatu mokṣavihūnām ||",
  "S08n650:45": "satyayākṣayavīryavāṃ hi taccittā madamaitraratā sa tadānaratā ye |",
  "S08n650:46": "siddhibhave sada teṣu janeṣu nānya kathañcana siddhimupeṣye ||",
  "S08n650:47": "mantravare sada tuṣṭiratā ye śāsani cakradhare tathā mañjudhare vā |",
  "S08n650:48": "dharṣayimāra pravarttayi cakraṃ so'pi ha cakradharo iha yuktaḥ ||",
  "S08n650:49": "vācā divyamanorama yasyā bāliśajantu vivarjitanityā |",
  "S08n650:50": "divyamanoramakarṇasukhā ca premaṇīyā madhurā anukūlā ||",
  "S08n650:51": "cittaprahlādanasaukhyapradā ca mañjuriti samudīraya buddhā |",
  "S08n650:52": "yasya na śakyamabhāvamajānaṃ te'pi tathāgatajñānaviśeṣaiḥ ||",
  "S08n650:53": "teṣu sutātha ca bhūmipraviṣṭā divyaprakṛṣṭadaśatathāgatasaṅkhyā |",
  "S08n650:54": "te'pi sureśvaralokaviśiṣṭā divyaprabhāvamajānamaśakyā ||",
  "S08n650:55": "rūpyaḥ arūpyā tathā abhūmā kāmikadivyaṃ nṛjā manujā vā |",
  "S08n650:56": "yogina siddhiṃ gatā atha loke sarvaviśiṣṭa tathā naramukhyā ||",
  "S08n650:57": "sattvamasau na sa vidyati kaścid yo pratijāni tu tasya śriyā me |",
  "S08n650:58": "eṣa siriparikalpitatulyaṃ mañjusirīti pratijāni tu buddhāḥ ||",
  "S08n650:59": "mañjuśriyaṃ parikalpitatulyaṃ nāmamiyaṃ tatha pūrvajinebhiḥ |",
  "S08n650:60": "eṣa kṛtā tava saṃjñitakalpe divya anāgatabuddhamatītaiḥ ||",
  "S08n650:61": "nāmaśruṇi paryastava śuddho nāsya mano bhavi ekamano vā |",
  "S08n650:62": "tasya mimaṃ śivaśānti bhaveyaṃ bodhivarā bhavi agraviśiṣṭā ||",
  "S08n650:63": "mantra aśeṣa tu siddha bhaveyā uttamayoni gati lebhe |",
  "S08n650:64": "uttamidharmi samāśrayi nitya vighnavivarjita siddhi bhaveyā ||",
  "S08n650:65": "īpsitamantra prasādhayi sarvāṃ kṣipra sa gacchati bodhi ha mañjum |",
  "S08n650:66": "lapsyati bodhigato munimukhyaḥ gatva niṣīdati sattvahitārtham ||",
  "S08n650:67": "buddhayi bodhipravartayi cakraṃ eṣa guṇo kathito jinamukhyaiḥ |",
  "S08n650:68": "mañjuriti śirīṃ tvayi saṃsmari nāmaṃ acintyaguṇāḥ kathitā jinamukhyaiḥ ||",
  "S08n650:69": "darśatu nityaprabhāva tvadīyaṃ pūrvakasarvagatairjinamukhyaiḥ |",
  "S08n650:70": "kalpabhaṇe yā na śakyamasaṅkhyaiḥ mantraśatā tava śuddhakumāra ! ||",
  "S08n650:71": "mañjuśriyaṃ tava mantracaryaṃ bhāṣita sarvamaśeṣakabuddhaiḥ |",
  "S08n650:72": "eṣaṃ kumāra tha sarvagatā vai śāsana tubhya ratottama vīrāḥ ||",
  "S08n650:73": "śuddhāvāsaniṣaṇṇajanā vai sattvamaśeṣata īhaya sattā |",
  "S08n650:74": "na kramimantra tmadīya kadāciṃ nāpi kathañciha ye tava mantray || iti ||",
  "S08n650:75": "āryamañjuśrīmūlakalpānmahāyānavaipulyasūtrāt",
  "S08n650:76": "caturdaśamaḥ gāthāpaṭalanirdeśavisaraḥ",
  "S08n650:77": "parisamāptamiti |"
}