{
  "SA05n873:0": "śākyasiṃhastotram",
  "SA05n873:1": "chando'mṛtoddhṛtam",
  "SA05n873:2": "namāmi taṃ bhikṣugaṇairūpetaṃ tathāgatairvṛkṣatale niṣaṇṇam |",
  "SA05n873:3": "anantarodīritalakṣmabhājau pādau yadīyāvupajātayastāḥ || 1 ||",
  "SA05n873:4": "śākyendravaṃśālalitāvataṃsamaṃśādhikābhaṃ kanakādhikābham |",
  "SA05n873:5": "namāmi buddhaṃ hyupajātisiddhaṃ sarvārthasiddhākhyakumāravaryam || 2 ||",
  "SA05n873:6": "namāmi nityaṃ niravadyavṛttaṃ niraṃjanaṃ nirmaladeharūpam |",
  "SA05n873:7": "niḥśeṣasattvoddharaṇaikacittaṃ candrānanaṃ śubhrapadāravindam || 3 ||",
  "SA05n873:8": "śauddhodaniṃ gautamipālanīyaṃ māyāsutaṃ mārajitaṃ mahāntam |",
  "SA05n873:9": "maheśvarādyairmahanīyamūrtimameyamāhātmyamameyadharmam || 4 ||",
  "SA05n873:10": "bhavodadhestīrṇamanantapuṇyaṃ bhavādidevairabhivandyapādam |",
  "SA05n873:11": "anantabhavyākṛtibhāvanīyaṃ taṃ naumi bhavyojjvalabhūṣitāṅgam || 5 ||",
  "SA05n873:12": "babhāṇa vaṃśasthaviro nṛpādhipo janān pratītyāhvayatātmajaṃ mama |",
  "SA05n873:13": "kṛtāribhaṅgaṃ jinarājamīśvaraṃ gataṃ ṣaḍabdaṃ ca viyogabhāvayoḥ || 6 ||",
  "SA05n873:14": "bhajasva vaṃśasthaviraṃ munīśvaraṃ mahāvane vṛkṣatale śucisthale |",
  "SA05n873:15": "jagaddhitaṃ yajjanana jarāntakaṃ jagajjananyā varadakṣapārśvajam || 7 ||",
  "SA05n873:16": "śākyendravaṃśodadhicandramudgataṃ śrīśākyasiṃhaṃ caturānanaiḥ stuvan |",
  "SA05n873:17": "prāśiṣṭa brahmā caturānanaṃ svakaṃ caturguṇaṃ puṇyamavāptamityaho || 8 ||",
  "SA05n873:18": "daityendravaṃśāgnirasau janārdano dvābhyāṃ vidhāyāñjalimambujāsanam |",
  "SA05n873:19": "doṣṇāmamaṃsaccaturaścaturbhujād dvaiguṇyamāptaṃ sukṛtaṃ mayeti || 9 ||",
  "SA05n873:20": "chando'mṛtoddhṛtaṃ śrīśākyasiṃhastotraṃ samāptam |"
}