{
  "SA12n1141:0": "pañcamo'ṅkaḥ",
  "SA12n1141:1": "pratīhāraḥ-",
  "SA12n1141:2": "svagṛhodyānagate'pi snigdhe pāpaṃ viśaṅkyate snehāt |",
  "SA12n1141:3": "kimu dṛṣtavahvapāyapratibhayakāntāramadhyasthe ? ||1 ||",
  "SA12n1141:4": "kṣaume bhaṅgavatīi taraṅgitadaśe phenāmbutulye vahan",
  "SA12n1141:5": "jāhnavyeva virājitaḥ savayasā devyā mahāpuṇyayā |",
  "SA12n1141:6": "dhatte toyanidherayaṃ susadṛśīṃ jīmūtaketuḥ śriyaṃ",
  "SA12n1141:7": "yasyaiṣāntikavarttinī malayavatyābhāti velā yathā ||2 ||",
  "SA12n1141:8": "bhuktāni yauvanasukhāni yaśo'vakīrṇaṃ",
  "SA12n1141:9": "rājye sthitaṃ sthiradhiyā caritaṃ tapo'pi |",
  "SA12n1141:10": "ślādhyaḥ sutaḥ susadṛśānvayajā snuṣeyaṃ",
  "SA12n1141:11": "cintyo māya nanu kṛtārthatayā'dya mṛtyuḥ ||3 ||",
  "SA12n1141:12": "sphurasi kimu dakṣiṇetara ! muhurmuhuḥ sūcayanmamāniṣṭam |",
  "SA12n1141:13": "hatacakṣurapahataṃ te sphuritaṃ mama putrakaḥ kuśalī ||4 ||",
  "SA12n1141:14": "ālokyakyamānamatilocanaduḥkhadāyi",
  "SA12n1141:15": "raktacchaṭānijamarīciruco vimuñcat |",
  "SA12n1141:16": "utpātavātatalīkṛtatārakābha-",
  "SA12n1141:17": "metatpuraḥ patati kiṃ sahasā nabhastaḥ ? ||5 ||",
  "SA12n1141:18": "tārkṣyeṇa bhakṣyamāṇānāṃ pannagānāmanekaśaḥ |",
  "SA12n1141:19": "ulkārūpāḥ patantyete śiromaṇaya īdṛśāḥ ||6 ||",
  "SA12n1141:20": "gokarṇamarṇavataṭe tvaritaṃ praṇamya",
  "SA12n1141:21": "prāpto'smi tāṃ khalu bhujaṅgamavadhyabhūmim |",
  "SA12n1141:22": "āḍhāya taṃ nakhamukhakṣatasañca",
  "SA12n1141:23": "vidyādharaṃ gaganamutpatito garutmān ! ||7 ||",
  "SA12n1141:24": "nā'hitrāṇatkīrtirekā mayā'ptā",
  "SA12n1141:25": "nāpi ślāghyā svāmino'nuṣṭhitā''jñā |",
  "SA12n1141:26": "dattvātmānaṃ rakṣito'nyena śocyo",
  "SA12n1141:27": "hā dhik ! kaṣṭaṃ ! vañcito vañcito'smi ||8 ||",
  "SA12n1141:28": "ādāvutpīḍapṛthvīṃ praviralapatitāṃ sthūlabinduṃ tato'gre",
  "SA12n1141:29": "grāvasvāpātaśīrṇaprasṛtatanukaṇāṃ kīṭakīrṇā sthalīṣu |",
  "SA12n1141:30": "durlakṣyāṃ dhātubhittau ghatanaruśikhare styānanīlasvarūpā-",
  "SA12n1141:31": "menāṃ tākṣya didṛkṣurnipuṇamanusaran raktadhārāṃ vrajāmi ||9 ||",
  "SA12n1141:32": "āvedaya mamā''tmīyaṃ putra ! dukhaṃ suduḥsaham",
  "SA12n1141:33": "mayi saṅkrāntametatte yena sahyaṃ bhaviṣyati ||10 ||",
  "SA12n1141:34": "vidyādhareṇa kenāpi karuṇā''viṣṭacetasā |",
  "SA12n1141:35": "mama saṃrakṣitāḥ prāṇā dattvātmānaṃ garutmatte ||11 ||",
  "SA12n1141:36": "cūḍāmaṇiṃ caraṇayormama pātayatā tvayā |",
  "SA12n1141:37": "lokāntaragatenāpi nojjhito vinayakramaḥ ! ||12 ||",
  "SA12n1141:38": "bhaktyā sudūramavanāmitanamramauleḥ",
  "SA12n1141:39": "śaśvattava praṇamataścaraṇau madīyau |",
  "SA12n1141:40": "cūḍāmaṇirnikaṣaṇaurmasṛṇo'pyahiṃstraḥ",
  "SA12n1141:41": "gāḍhaṃ vidārayati me hṛdayaṃ kathaṃ nu ? ||13 ||",
  "SA12n1141:42": "kurvāṇo rudhirārdracañcukaṣaṇairdroṇīrivādrestaṭīḥ",
  "SA12n1141:43": "pluṣṭopāntavatāntaraḥ svanayanajyotiḥśikhāśreṇibhiḥ |",
  "SA12n1141:44": "sajjadvajrakaṭhoghoranakharaprāntāvagāḍhāvaniḥ",
  "SA12n1141:45": "śrṛṅgāgre malayasya pannagaripurdūrādayaṃ dṛśyate ||14 ||",
  "SA12n1141:46": "glānirnādhikapīyamānarudhirasyāpyasti dhairyyodadhe-",
  "SA12n1141:47": "rmāsotkarttanajā rūjo'pi vahataḥ prasannaṃ mukham |",
  "SA12n1141:48": "gātraṃ yanna viluptameṣa pulakastatra sphuṭo lakṣyate",
  "SA12n1141:49": "dṛṣṭirmayyupakāriṇīva nipatatyasyāpakāriṇyapi ||15 ||",
  "SA12n1141:50": "śirāmukhaiḥ syandata eva rakta-",
  "SA12n1141:51": "madyāpi dehe mama māṃsabhasti |",
  "SA12n1141:52": "tṛptiṃ na paśyāmi tavāpi tāvat",
  "SA12n1141:53": "kiṃ bhakṣaṇāttvaṃ virato garutman! ||16 ||",
  "SA12n1141:54": "āvarjitaṃ mayā cañcvā hṛdayāt tava śoṇitam |",
  "SA12n1141:55": "anena dhairyyeṇa punastvayā hṛdayameva naḥ ||17 ||",
  "SA12n1141:56": "āstāṃ svastikalakṣma vakṣasi tanau nālokyate kañcukaḥ",
  "SA12n1141:57": "jihve jalpata eva me na gaṇite nāma tvayā dve api !",
  "SA12n1141:58": "tistrastīvraviṣāgnidhūmapaṭalavyājihyaratnatviṣo",
  "SA12n1141:59": "naitā duḥsahaśokaśūtkṛtamarutsphītāḥ phaṇāḥ paśyasi ! ||18 ||",
  "SA12n1141:60": "merau mandarakandarāsu himavatsānau mahendrācale |",
  "SA12n1141:61": "kailāsasya śilātaleṣu malayaprāgbhāradeśeṣvapi |",
  "SA12n1141:62": "uddeśeṣvapi teṣu teṣu bahuśo yasya śrutaṃ tanmayā |",
  "SA12n1141:63": "lokālokavicāraṇagaṇairudugīyamānaṃ yaśaḥ ||19 ||",
  "SA12n1141:64": "svaśarīreṇa śarīraṃ tārkṣyāt parirakṣatā madīyamidam |",
  "SA12n1141:65": "yuktaṃ netuṃ bhavatā pātālatalādapi talaṃ mām ? ||20 ||",
  "SA12n1141:66": "ātmīyaḥ para ityayaṃ khalu kutaḥ satyaṃ kṛpāyāḥ kramaḥ ?",
  "SA12n1141:67": "‘kiṃ rakṣāmi bahūn kimeka’ miti te jātā na cintā katham ?",
  "SA12n1141:68": "tārkṣyāttrātumahiṃ svajīvitaparityāgaṃ tvayā kurvatā",
  "SA12n1141:69": "yenā''tmā pitarau vadhūriti hataṃ niḥśeṣametatkulam ||21 ||",
  "SA12n1141:70": "jvālābhaṅgaistrikagrasanarasacalatkālajihvāgrakalpaiḥ",
  "SA12n1141:71": "sarpadbhiḥ sapta sarpiṣkaṇamiva kavalīkarttumīśe samudrān |",
  "SA12n1141:72": "svairevotpātavātaprasarapaṭutarairdhukṣite pakṣavātai-",
  "SA12n1141:73": "rasmin kalpāvasānajvalanabhayakare vāḍavāgnau patāmi ||22 ||",
  "SA12n1141:74": "viluptaśeṣāṅgatayā prayātān",
  "SA12n1141:75": "nirāśrayatvādiva kaṇṭhadeśam |",
  "SA12n1141:76": "prāṇāṃstyajantaṃ tanayaṃ nirīkṣya",
  "SA12n1141:77": "kathaṃ na pāpaḥ śatadhā vrajāmi ||23 ||",
  "SA12n1141:78": "medosthimāṃsamajjā'sṛksaṅghāte'smiṃstvacā''vṛte |",
  "SA12n1141:79": "śarīranāmni kā śobhā sadā bībhatsadarśane ? ||24 ||",
  "SA12n1141:80": "nityaṃ prāṇābhighātāt prativirama kuru prākkṛtasyānutāpaṃ",
  "SA12n1141:81": "yatnāt puṇyapravāhaṃ samupacinu diśann sarvasattveṣvabhītim |",
  "SA12n1141:82": "magnaṃ yenātra nainaḥ phalati pariṇataṃ prāṇihiṃsāsamutthaṃ",
  "SA12n1141:83": "durgādhe vāripūre lavaṇapalamiva kṣiptamantarhradasya ||25 ||",
  "SA12n1141:84": "ajñānanidrāśayito bhavatā pratibodhitaḥ |",
  "SA12n1141:85": "sarvaprāṇivadhādeṣa virato'dya prabhṛtyaham ||26 ||",
  "SA12n1141:86": "kvacidūdvīpākāraḥ pulinavipulairbhoganivahaiḥ",
  "SA12n1141:87": "kṛtāvarttabhrāntirvalayitaśarīraḥ kvacidapi |",
  "SA12n1141:88": "vrajan kūlāt kūlaṃ kvacidapi ca setupratisamaḥ",
  "SA12n1141:89": "samājo nāgānāṃ viharatu mahodanvati sukham ||27 ||",
  "SA12n1141:90": "srastānāpādalambān ghanatimiranibhān keśapāśān vahantyaḥ",
  "SA12n1141:91": "sindūreṇeva digdhaiḥ prathamaravikarasparśatāmraiḥ kapolaiḥ |",
  "SA12n1141:92": "āyāsenā'lasāṅgayo'pyavagaṇitarujaḥ kānane candanānā-",
  "SA12n1141:93": "masmin gāyantu rāgāduragayuvatayaḥ kīrtimetāṃ tavaiva ||28 ||",
  "SA12n1141:94": "utprekṣamāṇā tvāṃ tārkṣyacañcukoṭivipāṭitam |",
  "SA12n1141:95": "tvadūduḥkhaduḥkhitā nūnamāste sā jananī tava ||29 ||",
  "SA12n1141:96": "gātrāṇyamūni na vahanti sacetanatvaṃ",
  "SA12n1141:97": "śrātraṃ sphuṭākṣarapadāṃ na diraṃ śrṛṇoti |",
  "SA12n1141:98": "kaṣṭaṃ nimītilamidaṃ sahasaiva cakṣu-",
  "SA12n1141:99": "rhā tāta ! yānti vivaśasya mamāsavo'mī ||30 ||",
  "SA12n1141:100": "nirādhāraṃ dhairyya kamiva śaraṇaṃ yātu vinayaḥ ?",
  "SA12n1141:101": "kṣamaḥ kṣāntiṃ voḍhuṃ ka iha viratā dānaparatā |",
  "SA12n1141:102": "hataṃ satyaṃ satyaṃ vrajatu kṛpaṇā kvādya karuṇā ?",
  "SA12n1141:103": "jagajjātaṃ śūnyaṃ tvayi tanaya lokāntaragate ||31 ||",
  "SA12n1141:104": "pakṣotkṣiptāmbunāthaḥ paṭutarajavanaiḥ preryyamāṇaiḥ samīraiḥ",
  "SA12n1141:105": "netrāgniploṣamūrcchāvidhuravinipatatsānaladvādaśārkaḥ |",
  "SA12n1141:106": "cañcvā sañcūrṇya śakrāśanidhanadagadāpretalokeśadaṇḍān",
  "SA12n1141:107": "ājau nirjatya devān kṣaṇamamṛtamayīṃ vṛsṭimabhyutsṛjāmi ||32 ||",
  "SA12n1141:108": "uṣṇīṣaḥ sphuṭa eṣa mūrdhani vibhātyūrṇoyamantarbhruvo-",
  "SA12n1141:109": "ścakṣustāmarasānukāri hariṇā vakṣaḥsthalaṃ spardhate |",
  "SA12n1141:110": "cakrāṅkau caraṇau tathāpi hi kathaṃ hā vatsa madūduṣkṛtai-",
  "SA12n1141:111": "stvaṃ vidyādharacakravartipadavīmaprāpya viśrāmyasi ||33 ||",
  "SA12n1141:112": "nijena jīvitenāpi jagatāmupakāriṇaḥ |",
  "SA12n1141:113": "parituṣṭā'smi te vatsa ! jīva jīmūtavāhana ||34 ||",
  "SA12n1141:114": "abhilaṣitādhikavarade ! praṇipatitajanārttihāriṇi ! śaraṇye !",
  "SA12n1141:115": "caraṇau namāmyahaṃ te vidyāvarapūjite ! gauri ! ||35 ||",
  "SA12n1141:116": "samprāptākhaṇḍadehāḥ sphuṭaphaṇamaṇibhirbhāsurairuttanāṅgai-",
  "SA12n1141:117": "rjihvākoṭidvayena kṣitimamṛtarasāsvādalobhāllihantaḥ |",
  "SA12n1141:118": "sampratyābaddhavegā malayagirisaridvāripūrā ivāmī",
  "SA12n1141:119": "vakraiḥ prasthānamārgerviṣadharapatayastoyarāśiṃ viśanti ||36 ||",
  "SA12n1141:120": "haṃsāsevitemapaṅkajarajaḥsamparkapaṅkojjhitai-",
  "SA12n1141:121": "rutpannairmama mānasādupanataistoyairmahāpāvanaiḥ |",
  "SA12n1141:122": "svecchānirmitaratnakumbhanihitaireṣā'bhiṣicya svayaṃ",
  "SA12n1141:123": "tvāṃ vidyādharacakravarttinamahaṃ prītyā karomi kṣaṇāt ||37 ||",
  "SA12n1141:124": "agresarībhavatu kāñcanakrameta-",
  "SA12n1141:125": "deṣa dvipaśca dhavalo daśanaiścaturbhiḥ |",
  "SA12n1141:126": "śyāmo harirmalayavatyapi cetyamūni",
  "SA12n1141:127": "ratnāni te samavalokya cakravarttin ! ||38 ||",
  "SA12n1141:128": "trāto'yaṃ śaṅkhacūḍaḥ patagapatimukhādvainateyo vinīta-",
  "SA12n1141:129": "stena prāgbhakṣitā ye viṣadharapatayo jīvitāste'pi sarve |",
  "SA12n1141:130": "matprāṇāptyā vimuktā na gurubhirasavaścakravarttitvamāptaṃ",
  "SA12n1141:131": "sākṣāttvaṃ devi ! dṛṣṭā priyamaparamataḥ kiṃ punaḥ prārthyate yat ||39 ||",
  "SA12n1141:132": "vṛṣṭiṃ hṛṣṭaśikhaṇḍatāṇḍavabhṛto muñcantu kāle dhanāḥ",
  "SA12n1141:133": "kurvantu pratirūḍhasantataharicchasyottarīyāṃ kṣitim |",
  "SA12n1141:134": "cinvānāḥ sukṛtāni vītavipado nirmansarairmānisai-",
  "SA12n1141:135": "rmodantāṃ satataṃ ca bāndhavasuhṛdgoṣṭhipramodāḥ prajāḥ ||40 ||",
  "SA12n1141:136": "śivamastu sarvajagatāṃ parahitaniratā bhavantu bhūtagaṇāḥ |",
  "SA12n1141:137": "doṣāḥ prayāntu nāśaṃ sarvatra sukhī bhavatu lokaḥ ||41 ||",
  "SA12n1141:138": "iti pañcamo'ṅkaḥ"
}