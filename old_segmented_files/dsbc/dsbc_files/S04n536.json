{
  "S04n536:0": " || sarasvatīdevīparivartaḥ ||",
  "S04n536:1": "atha khalu sarasvatī mahādevyekāṃsaṃ cīvaraṃ prāvṛtya dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantametadavocat |",
  "S04n536:2": "ahamapi bhadanta bhagavan sarasvatī mahādevī tasya dharmabhāṇakasya bhikṣorvākparibhūṣaṇārthāya pratibhāṇakamupasaṃhariṣyāmi |",
  "S04n536:3": "dhāraṇīṃ cānupradāsyāmi |",
  "S04n536:4": "suniruktatavarāṇāṃ bhāvaṃ saṃbhāvayiṣyāmi |",
  "S04n536:5": "mahāntaṃ ca dharmabhāṇakasya bhikṣorjñānāvabhāsaṃ kariṣyāmi |",
  "S04n536:6": "yāni kāni citpadavyañjanānītaḥ suvarṇaprabhāsottamasūtrendrarājātparibhraṣṭāni bhaviṣyanti |",
  "S04n536:7": "vismaritāni ca tānyahaṃ sarvāṇi tasya dharmabhāṇakasya bhikṣoḥ suniruktatapadavyañjanānyupasaṃhariṣyāmi |",
  "S04n536:8": "dhāraṇīṃ cānupradāsyāmi smṛtyasaṃpramoṣaṇāya |",
  "S04n536:9": "yathā cāyaṃ suvarṇaprabhāsottamaḥ sūtrendrarājasteṣāṃ buddhasahasrāvaruptakuśalamūlānāṃ sattvānāmarthāya ciraṃ jambudvīpe pracaret |",
  "S04n536:10": "na ca kṣipramantardhāpayet |",
  "S04n536:11": "anekāni ca sattvānīmaṃ suvarṇaprabhāsottamaṃ sūtrendrarājaṃ śrutvā cintya tīkṣṇaprajñā bhaveyuḥ |",
  "S04n536:12": "acintyaṃ ca jñānaskandhaṃ pratilabhante ca na duṣṭameva cāyuḥ |",
  "S04n536:13": "sampattiṃ pratilabheyuḥ |",
  "S04n536:14": "jātyanugrahaṃ cāparimitaṃ ca puṇyaskandhaṃ pratigṛhṇīyuḥ |",
  "S04n536:15": "sarvaśāstrakuśalāśca bhaveyurnānāśilpavidhijñāśca ||",
  "S04n536:16": "tadidaṃ saṃyuktaṃ snānakarma bhāṣiṣyāmi tasya dharmabhāṇakasya bhikṣosteṣāṃ ca dharmaśravaṇikānāṃ sattvānāmarthāya |",
  "S04n536:17": "sarvagrahanakṣatrajanmamaraṇapīḍā kalikalahakaluṣaḍimbaḍamaraduḥkhapnaviṣodakapīḍāḥ |",
  "S04n536:18": "sarvakākhordavetālāḥ praśamaṃ yāsyanti |",
  "S04n536:19": "auṣadhayo mantrā yena snāpayanti ca paṇḍitāḥ |",
  "S04n536:20": "vacā gorocanā spṛkā śirīṣaṃ śyābhyakaṃ śamī |",
  "S04n536:21": "indrahastā mahābhāgā vyāmakamagaruḥ tvacam || 1 ||",
  "S04n536:22": "nīveṣṭakaṃ sarjarasaṃ sihlakaṃ gulgulūrasam |",
  "S04n536:23": "tagaraṃ patraśaileyaṃ candanaṃ ca manaḥśilā || 2 ||",
  "S04n536:24": "samocakaṃ turuṣkaṃ ca kuṅkumaṃ musta sarṣapāḥ |",
  "S04n536:25": "naradaṃ cavya sūkṣmelā uśīraṃ nāgakeśaram || 3 ||",
  "S04n536:26": "etāni samabhāgāni puṣyanakṣatreṇa pīṣayet |",
  "S04n536:27": "imairmantrapadadaiścūrṇaṃ śatadhā cābhimantrayet ||",
  "S04n536:28": "tadyathā | sukṛte karajātabhāge haṃsaraṇḍe indrajālamalilaka upasade avatāsike kutra kukalavimalamati śīlamati saṃdhibudhamati śiśiri satyasthita svāhā ||",
  "S04n536:29": "gomayamaṇḍalaṃ kṛtvā muktapuṣpāṇi sthāpayet |",
  "S04n536:30": "suvarṇabhāṇḍe rūpyabhāṇḍe madhureṇa sthāpayet || 5 ||",
  "S04n536:31": "varmitāśca puruṣāste catvāri tatra sthāpayet |",
  "S04n536:32": "kanyāḥ subhūṣitāḥ nyastāścatvāro ghaṭadhāriṇyaḥ || 6 ||",
  "S04n536:33": "gugguluṃ dhūpayannityaṃ pañcatūryāṇi yojayet |",
  "S04n536:34": "chatradhvajapatākaiśca sā devī samalaṅkṛtā || 7 ||",
  "S04n536:35": "ādarśanaparyantāśca śaraśaktīrniyojayet |",
  "S04n536:36": "sīmābandhaṃ tataḥ kuryātpaścātkāryaṃ samārabhet |",
  "S04n536:37": "anena mantrapadakrameṇa sīmābandhaṃ samārabhet || 8 ||",
  "S04n536:38": "syādyathedam |",
  "S04n536:39": "ane nayane hili hili gili khile svāhā ||",
  "S04n536:40": "bhagavataḥ pṛṣṭhataḥ snātvānena mantrajāpena snānaśāntiṃ yojayet |",
  "S04n536:41": "tadyathā |",
  "S04n536:42": "sugate vigate vigatāvati svāhā |",
  "S04n536:43": "ye prasthitā nakṣatrā āyuḥ pālayantu caturdiśe |",
  "S04n536:44": "nakṣatrajanmapīḍā vā rāśikarmabhayāvaham |",
  "S04n536:45": "dhātusaṃkṣobhasaṃbhūtā śāmyantu bhayadāruṇā || 9 ||",
  "S04n536:46": "same viṣame svāhā |",
  "S04n536:47": "sugate svāhā |",
  "S04n536:48": "sāgarasaṃbhūtāya svāhā ||",
  "S04n536:49": "skandhamārutāya svāhā |",
  "S04n536:50": "nīlakaṇṭhāya svāhā |",
  "S04n536:51": "aparāhitavīryāya svāhā |",
  "S04n536:52": "himavatsaṃbhūtāya svāhā |",
  "S04n536:53": "animiṣacakrāya svāhā |",
  "S04n536:54": "namo bhagavatyai brāhmaṇyai namaḥ sarasvatyai devyai sidhyantu mantrapadāstaṃ brahma namasyantu svāhā |",
  "S04n536:55": "etena snānakarmaṇā tasya dharmabhāṇakasya bhakṣorarthāya teṣāṃ ca dharmaśravaṇikānāṃ lekhakānāmārthāya svayamevāhaṃ tatra gagaṇasiddhayakṣadevagaṇaiḥ sārdhaṃ tatra ca grāme vā nagare vā nigame vā vihāre vā sarvato rogapraśamanaṃ kariṣyāmi |",
  "S04n536:56": "sarvagrahakalikaluṣanakṣatrajanmapīḍānvā duḥkhasvapnavināyakapīḍānsarvakākhordavetālānpraśamayiṣyāmi |",
  "S04n536:57": "yathā teṣāṃ sūtrendradhārakāṇāṃ bhikṣubhikṣuṇyupāsakopāsikānāṃ jīvitānugraho bhavet |",
  "S04n536:58": "saṃsāranirvāṇaṃ pratilabheyuḥ |",
  "S04n536:59": "avaivartikāśca bhaveyuranuttarāyāḥ samyak saṃbodheḥ ||",
  "S04n536:60": "atha khalu bhagavānsarasvatyai mahādevyai sādhukāramadāt |",
  "S04n536:61": "sādhu sādhu sarasvati mahādevi bahujanahitāya bahujanasukhāya pratipanno yattvayā hīmāni mantroṣadhisaṃyuktāni bhāṣitāni |",
  "S04n536:62": "sā ca sarasvatī mahādevī bhagavataḥ pādāvabhivandanāṃ kṛtvaikānte niṣaṇṇā ||",
  "S04n536:63": "atha khalvācāryavyākaraṇaprāptaḥ kauṇḍinyo mahābrāhmaṇastāṃ sarasvatīmāvāhayati sma ||",
  "S04n536:64": "sarasvatī mahādevī pūjanīyā mahattapāḥ |",
  "S04n536:65": "vikhyātā sarvalokeṣu varadātā mahāguṇā || 10 ||",
  "S04n536:66": "śikhare samāśritā kāntā darbhacīvaravāsinī |",
  "S04n536:67": "śubhavastraṃ dhārayati ekapādena tiṣṭhati || 11 ||",
  "S04n536:68": "sarvadevāḥ samāgamya tāṃ sūtravacanaṃ tvidam |",
  "S04n536:69": "jihvābhimukhaṃ ca sattvānāṃ bhāṣantu vacanaṃ śubham || 12 ||",
  "S04n536:70": "syādyathedam |",
  "S04n536:71": "sure vire araje arajavati hi gule piṅgale piṅgale vatimukhe marīcisumati diśamati agrāmagrītalavitale ca vaḍivicarī mariṇipāṇaye lokajyeṣṭhake priyasiddhivrate bhīmamukhiśacivarī apratihate apratihatabuddhi namuci namuci mahādevi pratigṛhṇa namaskāra |",
  "S04n536:72": "sarvasattvānāṃ buddhirapratihatā bhavatu vidyā me siddhyatu śāsralokatantrapiṭakakāvyādiṣu |",
  "S04n536:73": "tadyathā |",
  "S04n536:74": "mahāprabhāve hili hili mili mili |",
  "S04n536:75": "vicaratu mama vicaratu me māyā sarvasattvānāṃ ca bhagavatyā devyāḥ sarasvatyā anubhāvena kadārake yuvati hili mili āvāhayāmi mahādevi buddhasatyena dharmasatyena saṃghasatyena indrasatyena varuṇasatyena ye loke satyavādinaḥ santi |",
  "S04n536:76": "tena teṣāṃ satyavacena āvāhayāmi mahādevi |",
  "S04n536:77": "hili hili mili vicarantu mama mantrino māyā sarvasattvānām |",
  "S04n536:78": "namo bhagavatyai sarasvatyai siddhyantu mantrapadāḥ svāhā ||",
  "S04n536:79": "athācāryavyākaraṇaprāptaḥ kauḍinyo mahābrāhmaṇaḥ sarasvatīṃ mahādevīmimābhirgāthābhirabhyastāvīt ||",
  "S04n536:80": "śṛṇvantu me bhūtagaṇā hi sarve",
  "S04n536:81": "stoṣyāmi devīṃ pravarottamacāruvaktrām |",
  "S04n536:82": "yā mātṛgrāme pravarāgradevī |",
  "S04n536:83": "sadevagandharvasurendraloke || 13 ||",
  "S04n536:84": "nānāvicitrā samalaṃkṛtāṅgā",
  "S04n536:85": "sarasvatī nāma viśālanetrā |",
  "S04n536:86": "puṇyojjvalā jñānaguṇairvikīrṇā",
  "S04n536:87": "nānāvicitrottamadarśanīyā || 14 ||",
  "S04n536:88": "stoṣyāmi tāṃ vākyaguṇairviśiṣṭaiḥ",
  "S04n536:89": "siddhikarāyai pravarottamāyai |",
  "S04n536:90": "praśastabhūtāya guṇākarāyai",
  "S04n536:91": "vimalottamāyai kamalojjvalāyai || 15 ||",
  "S04n536:92": "sulocanāyai nayanottamāyai",
  "S04n536:93": "śubhāaśrayāyai śubhadeśanāyai |",
  "S04n536:94": "guṇairacintyaiḥ samalaṃkṛtāyai |",
  "S04n536:95": "candropamāyai vimalaprabhāyai || 16 ||",
  "S04n536:96": "jñānākarāyai smṛtisamagratāyai",
  "S04n536:97": "siṃhottamāyai naravāhanāyai |",
  "S04n536:98": "ratnamaṇibāhusamalaṃkṛtāyai",
  "S04n536:99": "pūrṇaśaśāṅkopamadarśanāyai || 17 ||",
  "S04n536:100": "manojñavākyāya mṛdusvarāyai",
  "S04n536:101": "gambhīraprajñāya samanvitāyai |",
  "S04n536:102": "kāryāgrasādhanasusattvatāyai",
  "S04n536:103": "devāsurairvanditapūjitāyai |",
  "S04n536:104": "sarvasurāsuragaṇālayavanditāyai",
  "S04n536:105": "bhūtagaṇaiḥ sadā saṃpūjitāyai || 18 ||",
  "S04n536:107": "namaḥ svāhā ||",
  "S04n536:108": "he'haṃ devi namaste",
  "S04n536:109": "sā me prayacchatu guṇa augham ||",
  "S04n536:110": "sarve sattvā viśiṣṭa-",
  "S04n536:111": "siddhiṃ pradadātu sarvakāryā |",
  "S04n536:112": "nityaṃ ca rakṣatū māṃ",
  "S04n536:113": "sarvānsattvāṃśca śatrumadhye || 19 ||",
  "S04n536:114": "etān samāptākṣarapūrṇavākyān",
  "S04n536:115": "kalyaṃ samutthāya paṭhetsuvīryaḥ |",
  "S04n536:116": "sarvābhiprāye dhanadhānyalābhī",
  "S04n536:117": "siddhiṃ ca prāpnoti śivāmudārāmiti || 20 ||",
  "S04n536:118": "iti śrīsuvarṇaprabhāsottamasūtrendrarāje sarasvatīdevīparivarto",
  "S04n536:119": "nāmāṣṭamaḥ |"
}