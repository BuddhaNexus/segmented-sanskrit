{
  "SA08n994:0": "(35) rājāvavādavargaḥ",
  "SA08n994:1": "dhārmiko rājā svarga yāti",
  "SA08n994:2": "bhuvaṃ parijano paśyan dharmacārī jitendriyaḥ |",
  "SA08n994:3": "sa rājā dhārmiko dhīmān svargalokopapattaye ||1 ||",
  "SA08n994:4": "kaḥ lobhanirmukto rājā?",
  "SA08n994:5": "niyataṃ yaḥ karaṃ kāle dharmeṇa paribhujyate |",
  "SA08n994:6": "sa rājā lobhanirmukto yāmānāmadhipo bhavet ||2 ||",
  "SA08n994:7": "rājñaḥ svarūpam",
  "SA08n994:8": "kṣamāvān priyavākyo yaḥ krodhaharṣādidhārakaḥ |",
  "SA08n994:9": "sa mahīṃ pālayettvenāṃ loke hi śreṣṭhatāṃ gataḥ ||3 ||",
  "SA08n994:10": "apakṣapātinaḥ śraddhā mitreṇa ca (vi)hanyate |",
  "SA08n994:11": "sa rājanyasabhājetā devalokāya kalpyate ||4 ||",
  "SA08n994:12": "baddhadarśī mahātmā yo gurupūjaka eva ca |",
  "SA08n994:13": "alolo yo dṛḍhamatirdevānāmantikaṃ vrajet ||5 ||",
  "SA08n994:14": "pūrve yat pitṛbhirdattaṃ devānupadiśanti ca |",
  "SA08n994:15": "na ca hiṃsati bhūtāni sa deveṣūpapadyate ||6 ||",
  "SA08n994:16": "dānaśīle sadā dakṣo dharmavādī jitendriyaḥ |",
  "SA08n994:17": "sa matvāryāṃ mahīṃ kṛtsnāṃ devalokaṃ mahīyate ||7 ||",
  "SA08n994:18": "nādhārmikaṃ dhārayati dhārmikeṣu ca rakṣati |",
  "SA08n994:19": "sa dharmaśīlasaṃśuddho devānāmantikaṃ vrajet ||8 ||",
  "SA08n994:20": "na strīṇāṃ vaśago rājā sādhūnāṃ ca vaset sadā |",
  "SA08n994:21": "sa nirmalamatirdhīraḥ suralokopapattaye ||9 ||",
  "SA08n994:22": "na sarvasya vacogrāhī priyaḥ sādhujanasya tu |",
  "SA08n994:23": "so'mṛtastattvadarśīvā nākṛṣṭa iva rohati ||10 ||",
  "SA08n994:24": "ko yāmānāmadhipo?",
  "SA08n994:25": "yo dharmalobhamāyāti draviṇaṃ naiva lapsyate |",
  "SA08n994:26": "sa lobhamalanirmukto yāmānāmadhipo bhavet ||11 ||",
  "SA08n994:27": "na mithyādarśanenāpi strītvadarśanatatparaḥ |",
  "SA08n994:28": "sa śuddha eva vimalo yāmānāmadhipo bhavet ||12 ||",
  "SA08n994:29": "kaḥ rājā devapriyo bhavati?",
  "SA08n994:30": "prājñaḥ śīle sadāyukto dānenābhīkṣṇatāṃ gataḥ |",
  "SA08n994:31": "pravijitya mahīṃ kṛtsnāṃ pretya devapriyo bhavet ||13 ||",
  "SA08n994:32": "priyasya tu bhaved vākyaṃ stotrotsavakaraṃ param |",
  "SA08n994:33": "āhlādayitvā vasudhāmante devopapattaye ||14 ||",
  "SA08n994:34": "avisaṃvādakaṃ vākyaṃ yasya merurivācalam |",
  "SA08n994:35": "satyasopānamāruhya devānāmantike gataḥ ||15 ||",
  "SA08n994:36": "hrāsa-vṛddhī ca bhūtānāmakasmāt kurute hi yaḥ |",
  "SA08n994:37": "sa rājā vai paro devairdevaloke ca tiṣṭhati ||16 ||",
  "SA08n994:38": "manuṣyāntaratattvajño yo vetti hi balābalam |",
  "SA08n994:39": "sa dhī-balābhyāṃ saṃyukto yāmānāmadhipo bhavet ||17 ||",
  "SA08n994:40": "traidhātukapadaṃ yacca ratnatrayamihocyate |",
  "SA08n994:41": "yastat pūjayate rājā sa deveṣūpajāyate ||18 ||",
  "SA08n994:42": "kālaṃ niyatadarśī yaḥ prajānāṃ ca hite rataḥ |",
  "SA08n994:43": "sarvato bhadrakāntāro devānāmadhipaḥ smṛtaḥ ||19 ||",
  "SA08n994:44": "nindāmalavinirmuktaḥ saṅgadoṣavivarjitaḥ |",
  "SA08n994:45": "jñānagocarasampūjyo niyataṃ deva eva saḥ ||20 ||",
  "SA08n994:46": "kaḥ svarga yāti ?",
  "SA08n994:47": "kausīdyadoṣarahito nityaṃ dṛḍhaparākramaḥ |",
  "SA08n994:48": "nāśayitvā sa doṣaughān pretya svargeṣu jāyate ||21 ||",
  "SA08n994:49": "sanmitraiḥ parivārito rājā devādhipo bhavati",
  "SA08n994:50": "hitāni yasya mitrāṇi karmakartṛṇi nityaśaḥ |",
  "SA08n994:51": "sa mitraiḥ samparivṛto nṛpo devādhipo bhavet ||22 ||",
  "SA08n994:52": "nānuseveta durvṛttān vākkṣepeṇa ca varjitaḥ |",
  "SA08n994:53": "sa sadyo viṣanirmuktaḥ surāṇāmadhipo bhavet ||23 ||",
  "SA08n994:54": "krodhaharṣavighātāya na ca pāpeṣu rakṣyate |",
  "SA08n994:55": "sa pāpapaṅkanidhautaḥ suralokādhipaḥ sadā ||24 ||",
  "SA08n994:56": "na śaktaḥ pānabhojyeṣu saṃsaktastu śubhe sadā |",
  "SA08n994:57": "sa śuddhadharmasandarśī vibudho'dhikatāṃ vrajet ||25 ||",
  "SA08n994:58": "kaḥ padamuttamaṃ prāpnoti?",
  "SA08n994:59": "sucintitaṃ cintayati (yo)",
  "SA08n994:60": "dharmeṣu ca vartate |",
  "SA08n994:61": "dharmodayena dṛṣṭena yathā yāti triviṣṭapam ||26 ||",
  "SA08n994:62": "saṃsārād dīrghasūtrād yastvaritaṃ dharmamācaret |",
  "SA08n994:63": "sa dīrghasūtranirmuktaḥ prayāti padamuttamam ||27 ||",
  "SA08n994:64": "dharmeṇa prajāpālakaḥ svargasukhaṃ yāti",
  "SA08n994:65": "dharmeṇaiva prajā nityaṃ prapālayati (yo) nṛpaḥ |",
  "SA08n994:66": "sa dhārmikaḥ praśastātmā suraloke mahīyate ||28 ||",
  "SA08n994:67": "daśeme kuśalā dharmā ihoktāstattvadarśinā |",
  "SA08n994:68": "yaste prakurute dharmān sa surādhipatāṃ vrajet ||29 ||",
  "SA08n994:69": "hetupratyayasandarśī mārgāmārgau tathaiva ca |",
  "SA08n994:70": "sa dṛṣṭimalanirmukto vibudho'dhikatāṃ gataḥ ||30 ||",
  "SA08n994:71": "kīdṛśairguṇayutaiḥ rājā devānāmadhipo bhavati",
  "SA08n994:72": "yo devatāṃ pūjayati yathā cāhni mahīpatiḥ |",
  "SA08n994:73": "sa devapūjito bhūyo devānāmadhipo bhavet ||31 ||",
  "SA08n994:74": "anāvilena manasā prasannaścādhidārakaḥ |",
  "SA08n994:75": "svasvadāraiśca santuṣṭo devānāmadhipo bhavet ||32 ||",
  "SA08n994:76": "kaḥ śīlavān?",
  "SA08n994:77": "hīyate yo na viṣayaiḥ sarvabālāpahāribhiḥ |",
  "SA08n994:78": "sa śīlavān divaṃ yāti nityaṃ śīlena rakṣitaḥ ||33 ||",
  "SA08n994:79": "avidyāvarjakān nityaṃ sevate yaḥ sudhārmikān |",
  "SA08n994:80": "saddharmacintakaḥ saukhyaṃ kalpate sura(saṃ)sadi ||34 ||",
  "SA08n994:81": "(vyāpāraiḥ svasthacitto yaḥ )",
  "SA08n994:82": "pārṣadālāpahāribhiḥ |",
  "SA08n994:83": "sa śīlavān divaṃ yāti nityaṃ śīlena rakṣitaḥ ||35 ||",
  "SA08n994:84": "saddharmī rājā eva vasudhādhipatiḥ",
  "SA08n994:85": "sadvyāpārāddharmamimaṃ pālayan vasudhādhipaḥ |",
  "SA08n994:86": "praśāsti ca mahīṃ kṛtsnāṃ yāmānāmadhipo bhavet ||36 ||",
  "SA08n994:87": "satkarmaniratasya rājño bhṛtyo'pi śobhate",
  "SA08n994:88": "satkarmanirato bhṛtyo nṛpe sadguṇaśālini |",
  "SA08n994:89": "jano nirmalatāṃ yāti śaraccandra ivāmbare ||37 ||",
  "SA08n994:90": "kaḥ rājā devatulyo bhavati?",
  "SA08n994:91": "hetulakṣyavidhijñā ye aviruddhāḥ parasparam |",
  "SA08n994:92": "samyaksvāmyarthakarttāraḥ devānāṃ vaśamāgatāḥ ||38 ||",
  "SA08n994:93": " ||iti rājāvavādavargaḥ pañcatriṃśaḥ ||"
}