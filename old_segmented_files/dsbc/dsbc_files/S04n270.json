{
  "S04n270:0": "āryatriskandha sūtram",
  "S04n270:1": "tatreyaṃ(āpatti)",
  "S04n270:2": "deśanā-ahamevaṃnāmā buddhaṃ śaraṇaṃ gacchāmi |",
  "S04n270:3": "dharma śaraṇaṃ gacchāmi |",
  "S04n270:4": "saṃghaṃ śaraṇaṃ gacchāmi |",
  "S04n270:5": "namaḥ (bhagavate)",
  "S04n270:6": "śākyamunaye tathāgatāyārhate samyaksaṃbuddhāya |",
  "S04n270:7": "namo vajra-(sāra)",
  "S04n270:8": "pramardine |",
  "S04n270:9": "namo ratnārciṣe |",
  "S04n270:10": "namo nāgeśvararājāya |",
  "S04n270:11": "namo vīrasenāya |",
  "S04n270:12": "namo vīranandine |",
  "S04n270:13": "namo ratnāgnaye |",
  "S04n270:14": "namo ratnacandraprabhāya |",
  "S04n270:15": "namo'moghadarśine |",
  "S04n270:16": "namo ratnacandrāya |",
  "S04n270:17": "namo nirmalāya |",
  "S04n270:18": "namaḥ śūradattāya |",
  "S04n270:19": "namo brahmaṇe |",
  "S04n270:20": "namo brahmadattāya |",
  "S04n270:21": "namo varūṇāya |",
  "S04n270:22": "namo varuṇadevāya |",
  "S04n270:23": "namo bhadraśriye |",
  "S04n270:24": "namaścandanaśriye |",
  "S04n270:25": "namo'nantaujase |",
  "S04n270:26": "namaḥ prabhāsaśriye |",
  "S04n270:27": "namo'śokaśriye |",
  "S04n270:28": "namo nārāyaṇāya |",
  "S04n270:29": "namaḥ kusumaśriye |",
  "S04n270:30": "namo brahmajyotirvikrīḍitābhijñāya tathāgatāya |",
  "S04n270:31": "namaḥ padmajyotirvikrīḍitābhijñāya tathāgatāya |",
  "S04n270:32": "namo ghanaśriye |",
  "S04n270:33": "namaḥ smṛtiśriye |",
  "S04n270:34": "namaḥ suparikīrtitanāmadheyaśriye |",
  "S04n270:35": "nama indraketudhvajarājāya |",
  "S04n270:36": "namaḥ suvikrāntaśriye |",
  "S04n270:37": "namaḥ suvijitasaṃgrāmāya |",
  "S04n270:38": "namo vikrāntagāmine |",
  "S04n270:39": "namaḥ samantāvabhāsavyūhaśriye |",
  "S04n270:40": "namo ratnapadmavikrāmiṇe |",
  "S04n270:41": "namo ratnapadmasupratiṣṭhitaśailendrarājāya tathāgatāyārhate samyaksaṃbuddhāya |",
  "S04n270:42": "evaṃpramukhā yāvantaḥ daśadikṣu sarvalokadhātuṣu tathāgatāarhantaḥ samyaksaṃbuddhāstiṣṭhanti dhriyante yāpayanti,",
  "S04n270:43": "te māṃ samanvāharantu buddhā bhagavantaḥ |",
  "S04n270:44": "yanmayā asyāṃ jātau anyāsu vā jātiṣu anavarāgre jātisaṃsāre saṃsaratā pāpakaṃ karma kṛtaṃ syātkāritaṃ vā kriyamāṇaṃ vā anumoditaṃ bhavet,",
  "S04n270:45": "staupikaṃ vā sāṃghikaṃ vā dravyamapahṛtaṃ syāt,",
  "S04n270:46": "hāritaṃ vā hriyamāṇaṃ vā anumoditaṃ bhavet |",
  "S04n270:47": "pancānantaryāṇi kṛtāni syuḥ kāritāni vā kriyamāṇāni vā anumoditāni bhaveyuḥ |",
  "S04n270:48": "daśākuśalān karmapathān samādāya vartitaṃ syāt,",
  "S04n270:49": "pare vā samādāpitāḥ syurvartamānā vā anumoditā bhaveyuryena karmāvaraṇenāvṛto'haṃ nirayaṃ vā gaccheyaṃ tiryagyoniṃ vā yamaviṣayaṃ vā gaccheyaṃ pratyantajanapadeṣu mleccheṣu vā pratyājāyeyaṃ dīrghāyuṣkeṣu deveṣūpapadyeyamindriyavikalatāṃ vādhigaccheyaṃmithyādṛṣṭiṃ vopagṛhṇīyāṃ buddhotpādaṃ vā virāgayeyam,",
  "S04n270:50": "tatsarvaṃkarmāvaraṇaṃ teṣāṃ buddhānāṃ bhagavatāṃ jñānabhūtānāṃ cakṣurbhūtānāṃ sākṣibhūtānāṃ pramāṇabhūtānāṃ jānatāṃ paśyatamagrataḥ pratideśayāmi,",
  "S04n270:51": "āviṣkaromi na praticchādayāmi,",
  "S04n270:52": "āyatyāṃ saṃvaramāpadye |",
  "S04n270:53": "samanvāharantu māṃ te buddhā bhagavanto yanmayā asyāṃ jātāvanyāsu vā jātiṣvanavarāgre vā jātisaṃsāre saṃsaratā dānaṃ dattaṃ bhavedantaśastiryagyonigatāyāpyālopaḥ,",
  "S04n270:54": "śīlaṃ vā rakṣitaṃ bhaved yacca me brahmacaryavāsakuśalamūlam,",
  "S04n270:55": "yacca me sattvaparipākakuśalamūlam,",
  "S04n270:56": "yacca me bodhicittakuśalam,",
  "S04n270:57": "yacca me'nuttarajñānakuśalamūlam,",
  "S04n270:58": "tatsarvamaikadhyaṃ piṇḍayitvā tulayitvā abhisaṃkṣipya anuttarāyāṃ samyaksaṃbodhau uttarottarayā (gurugurūṇā)",
  "S04n270:59": "pariṇāmanayā,",
  "S04n270:60": "yathā pariṇāmitamatītairbuddhairbhagavabhdiryathā pariṇāmayiṣyantyanāgatā buddhā bhagavantaḥ,",
  "S04n270:61": "yathā pariṇāmayanti etarhi daśasu dikṣu pratyutpannā buddhā bhagavantaḥ tathā hamapi pariṇāmayāmi |",
  "S04n270:62": "sarva pāpaṃ pratideśayāmi |",
  "S04n270:63": "sarvaṃ puṇyamanumodayāmi |",
  "S04n270:64": "sarvān buddhānadhyeṣyāmi |",
  "S04n270:65": "bhavatu me jñānamanuttaram ||",
  "S04n270:66": "ye cābhyatītāstathapi ca ye anāgatā",
  "S04n270:67": "ye cāpi tiṣṭhanti narottamā jināḥ |",
  "S04n270:68": "anantavarṇān guṇasāgaropamā-",
  "S04n270:69": "nupaimi sarvān śaraṇaṃ kṛtāñjaliḥ ||",
  "S04n270:70": " ||samāptam |",
  "S04n270:71": "(āryatriskandhamahāyānasūtraṃ samāptam)"
}