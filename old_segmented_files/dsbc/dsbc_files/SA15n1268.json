{
  "SA15n1268:0": "upāyahṛdayam |",
  "SA15n1268:1": "atha prathamaṃ prakaraṇam |",
  "SA15n1268:2": "etādvādāvabodhena vādadharmāvabodhanam |",
  "SA15n1268:3": "vistareṇa ca gambhīro'yamartho'trābhidhīyate ||",
  "SA15n1268:4": "vādo na kartavyaḥ |",
  "SA15n1268:5": "kasmāt ? prāyeṇa hi vādakārakāṇāṃ sañjātavipulakrodhamadamattānāṃ svayaṃ vibhrāntacittānāṃ manaso'natimṛdutā parapāpaprakāśakatvaṃ svapāṇḍityānumodakatvañcetyādayo doṣā budhirnirbhatsitāḥ |",
  "SA15n1268:6": "tasmādāryajanā asaṃkhyeyopāyairvivādachedakāstatparihāraprītāśca viṣabhājanaparityāgādiva |",
  "SA15n1268:7": "vādakārakāṇāñcāntaraṃ vastuto mṛdvapi paraṃ bahirbahudoṣaṃ dṛśyate |",
  "SA15n1268:8": "tasmātsvahitaparahitābhilāṣiṇaite vivādadharmāḥ praheyāḥ |",
  "SA15n1268:9": "atrocyate | maivaṃ,",
  "SA15n1268:10": "naiṣa vādaprārambhaḥ paribhavalābhakhyātyartho'pi tu sulakṣaṇadurlakṣaṇopadeśecchayaiva vādasya prārambhaḥ |",
  "SA15n1268:11": "yadīha loke vādo na bhavet,",
  "SA15n1268:12": "mugdhānāṃ bāhulyaṃ syāt |",
  "SA15n1268:13": "tataśca laukikamithyājñānakuśalatāsahacarabhrāntisamubhdūtakukarmabhiḥ saṃsāradurgatiḥ sadarthahāniśca |",
  "SA15n1268:14": "vādāvagame tu svayaṃ sulakṣadurlakṣaṇaśūnyalakṣaṇaparijñānatvāt sarve mārāstīrthikā mithyādṛṣṭimanuṣyāśca viheṭhanāsamarthā apratibandhakārāśca |",
  "SA15n1268:15": "tasmātsattvahitecchayeha loke saddharmasya pracārecchayā ca mayaiṣa samyagvāda ārabhyate |",
  "SA15n1268:16": "yathāsraphalaparipuṣṭikāmena tat(phala)",
  "SA15n1268:17": "parirakṣaṇārthaṃ bahirbahutīkṣṇakaṇṭakanikaravinyāsaḥ kriyate |",
  "SA15n1268:18": "vādārambho'pi tathaivādhunā saddharmmarakṣaṇecchayā na tu khyātilābhāya |",
  "SA15n1268:19": "yaduktaṃ (bhavatā)",
  "SA15n1268:20": "pūrvaṃ [eṣa vādo] vivādapravardhaka iti |",
  "SA15n1268:21": "tadayuktam |",
  "SA15n1268:22": "dharmarakṣaṇārthameva hi vāda ārabdhavyaḥ |",
  "SA15n1268:23": "āha | yaduktaṃ pūrvaṃ bhavatā yadyetaṃ vādaṃ jānīyādvādadharmānavagacchediti vaktavyametasya lakṣaṇam |",
  "SA15n1268:24": "atrocyate | tasya vādasyāṣṭavidho bhedaḥ |",
  "SA15n1268:25": "tadarthagatiprajñānasāmarthye paravādāvagamaḥ,",
  "SA15n1268:26": "yathā dhānyamuptvā siktā codakena tasya puṣṭiḥ samṛddhiśca sādhyate |",
  "SA15n1268:27": "tṛṇādyanutsāraṇe tūṭkṛṣṭāṅkurā na jāyante |",
  "SA15n1268:28": "yadi kaścidetamaṣṭāvidhaṃ [vādaṃ] śṛṇuyādarthantu tasya nāvagacchettadā [tasya] sarveṣu vādeṣu saṃśayo bhavet |",
  "SA15n1268:29": "yadi kaścidetamaṣṭavidhamarthaṃ parijānīyānniyatameva sarvavādadharmāvagame samartho bhavet |",
  "SA15n1268:30": "āha | etadvādaparijñānādeva vādadharmā niyatamavagamyanta iti (bhavato)ktam |",
  "SA15n1268:31": "atha tīrthikānāṃ vādadharmāḥ santi na vā |",
  "SA15n1268:32": "atrocyate santyeva |",
  "SA15n1268:33": "yathā vaiśeṣikāṇāṃ ṣaṭ padārthāḥ |",
  "SA15n1268:34": "dravyaṃ guṇaḥ sāmānyaṃ viśeṣaḥ karma samavāyaścetyādikavādadharmeṣu svavagateṣvapi parasūtraśāstrāṇāmapratītiḥ |",
  "SA15n1268:35": "ato vādanayapratipādanārthaṃ prapañcocchedanārthañcaite 'ṣṭavidhā gambhīrāḥ sadvādadharmāḥ saṃkṣepato mayā kathyante |",
  "SA15n1268:36": "dṛṣṭāntaḥ siddhānto vākyapraśaṃsā vākyadoṣaḥ pramāṇaṃ prāptakālavākyaṃ hetvābhāso vākchalam |",
  "SA15n1268:37": "dṛṣṭānto dvividhaḥ |",
  "SA15n1268:38": "saṃpūrṇadṛṣṭānta āśiṃkadṛṣṭāntaśca |",
  "SA15n1268:39": "siddhānto niścitārtha iti |",
  "SA15n1268:40": "vākyapraśaṃsā vākyasyārthānugamaḥ |",
  "SA15n1268:41": "vākyadoṣo vākyasya yuktivyatyayaḥ |",
  "SA15n1268:42": "pramāṇaṃ dvividhajñāpakaheturutpattiheturvyañjanahetuśca |",
  "SA15n1268:43": "prāptakāla vākyam |",
  "SA15n1268:44": "yathā yadi pūrvaṃ dhātvāyatanāni vadet |",
  "SA15n1268:45": "paścāttu pañcaskandhān tadaitadaprāptakālamityucyate |",
  "SA15n1268:46": "prāptakālavākyaṃ tu vākyakramāvagame |",
  "SA15n1268:47": "hetvābhāso yathā marīcābudakābhāsaḥ,",
  "SA15n1268:48": "na tu vastuta udakam |",
  "SA15n1268:49": "yadi vādī svalaṅkṛtairvākyairudakamiti vadettadā sa hetvābhāsaḥ |",
  "SA15n1268:50": "vākchalaṃ yathā |",
  "SA15n1268:51": "navakambala ityukte taddūṣayan vadet |",
  "SA15n1268:52": "vastraṃ na kālaḥ kathaṃ nava ityucyate |",
  "SA15n1268:53": "iti chalam |",
  "SA15n1268:54": "evaṃ samāmato'ṣṭavidho'rthaḥ samākhyātaḥ |",
  "SA15n1268:55": "idānīṃ krameṇa tallakṣaṇāni vistareṇa vyākhyāsyāmaḥ |",
  "SA15n1268:56": "āha | ukto bhavatā pūrvaṃ dṛṣṭāntaḥ |",
  "SA15n1268:57": "kastāvadupāyo dṛṣṭāntasya sthāpane |",
  "SA15n1268:58": "atrocyate |",
  "SA15n1268:59": "dṛṣṭāntavacanaṃ hi yatra pṛthagjanānāmāryāṇāñca buddhisāmyaṃ tadā vaktavyam |",
  "SA15n1268:60": "yathā cittaṃ cañcalaṃ drutavāyuvat |",
  "SA15n1268:61": "sarveṣāṃ janānāṃ vāyucāñcalyasya pratīteḥ |",
  "SA15n1268:62": "tadā cittasthiratāyā niścayaḥ |",
  "SA15n1268:63": "apratītau dṛṣṭāntālābhaḥ |",
  "SA15n1268:64": "āha |",
  "SA15n1268:65": "kasmātsadartha eva nocyate'pi tu dṛṣṭāntaḥ |",
  "SA15n1268:66": "atrocyate |",
  "SA15n1268:67": "dṛṣṭāntavacanaṃ hi sadarthadyotanārtham |",
  "SA15n1268:68": "āha | bhavatā pūrvamuktam pṛthagjanānāmāryāṇāñca buddhisāmyadṛṣṭāntalābha iti |",
  "SA15n1268:69": "kiṃ sāmyaṃ ko vā viśeṣaḥ |",
  "SA15n1268:70": "atrocyate |",
  "SA15n1268:71": "pūrvavat |",
  "SA15n1268:72": "vāyudṛṣṭāntasya sāmyamityucyate |",
  "SA15n1268:73": "āryāṇāṃ nirvāṇaprāptiḥ pṛthagjanānāṃ tvaprāptirayaṃ viśeṣa ityucyate |",
  "SA15n1268:74": "āha | uktaṃ dṛṣṭāntalakṣaṇam |",
  "SA15n1268:75": "kiṃ punaḥ siddhāntalakṣaṇam |",
  "SA15n1268:76": "atrocyate |",
  "SA15n1268:77": "sādhyasya hetubhirvistareṇa sthāpanaṃ nirṇayaśca |",
  "SA15n1268:78": "etatsiddhāntalakṣaṇam |",
  "SA15n1268:79": "āha | siddhāntadharmāḥ kiyantaḥ |",
  "SA15n1268:80": "atrocyate |",
  "SA15n1268:81": "catvāraḥ |",
  "SA15n1268:82": "sarvasamaḥ sarvabhinna ādau samaḥ paścābhdinna ādau bhinnaḥ paścātsamaśca |",
  "SA15n1268:83": "āha |",
  "SA15n1268:84": "adhunā bhavataitāni catvāri lakṣaṇāni vyākhyātavyāni |",
  "SA15n1268:85": "atrocyate | arthasthāpanamicchatā caturvidhaṃ jñānamāśrayitavyam |",
  "SA15n1268:86": "kiṃ taccaturvidham |",
  "SA15n1268:87": "pratyakṣamanumānamupamānamāgamaśca |",
  "SA15n1268:88": "sarvasamo yathā,",
  "SA15n1268:89": "(vādī vadeda-)",
  "SA15n1268:90": "ātmātmīyañca na vidyete,",
  "SA15n1268:91": "prativadyapi vadedātmātmīyañca na vidyeta ityayaṃ sarvasamaḥ |",
  "SA15n1268:92": "sarvabhinno yathā, (vādī vadet)",
  "SA15n1268:93": "pṛthagiti prativādī tu vadedekamityayam sarvabhinnaḥ |",
  "SA15n1268:94": "ādau samaḥ paścābhdinno yathā, (vādī vadet)",
  "SA15n1268:95": "sarvaṃ dṛṣṭadharmaṃ sat |",
  "SA15n1268:96": "ātmā punarapratyakṣo'pi sag |",
  "SA15n1268:97": "prativādī vadedyatpratyakṣadharmakaṃ tadeva saditi vaktavyam |",
  "SA15n1268:98": "ātmā cedapratyakṣaḥ kathaṃ san |",
  "SA15n1268:99": "anumānena cedātmā sanniti tarhi pratyakṣapūrvakamanumānamiti |",
  "SA15n1268:100": "apratyakṣadharmaka ātmā kathamanumīyate |",
  "SA15n1268:101": "yadi punarupamānenātmā sanniti,",
  "SA15n1268:102": "atha sādharmyapūrvakamupamānamityātmā kenopamīyate |",
  "SA15n1268:103": "yadi tvāgamenātmā siddha ityucyate tadayuktam |",
  "SA15n1268:104": "durbodhaṃ hi sūtram |",
  "SA15n1268:105": "kutracitsanniti kutracidasanniti kathaṃ tatpratītirityayamādau samaḥ paścābhdinnaḥ |",
  "SA15n1268:106": "ādau bhinna paścātsamo yathā,",
  "SA15n1268:107": "(vādī vadeda)",
  "SA15n1268:108": "ātmātmīyañca na vidyete |",
  "SA15n1268:109": "prativādī tu vadedastyātmā,",
  "SA15n1268:110": "asti puruṣaḥ |",
  "SA15n1268:111": "nirvāṇābhyupagamastrūbhayorvādinoḥ |",
  "SA15n1268:112": "ayamucyata bhinnaḥ paścātsamaḥ |",
  "SA15n1268:113": "api cāparimitāni lakṣaṇāni siddhāntasya,",
  "SA15n1268:114": "tadyathā dvādaśa nidānāni,",
  "SA15n1268:115": "duḥkhaṃ,",
  "SA15n1268:116": "samudayaḥ,",
  "SA15n1268:117": "nirodhaḥ,",
  "SA15n1268:118": "mārgaḥ saptatriṃśatpakṣāḥ,",
  "SA15n1268:119": "catvāri śrāmaṇyaphalānītyādayo dharmā buddhasya samyagarthā ityucyante |",
  "SA15n1268:120": "sandhyāpūjā,",
  "SA15n1268:121": "balidānaṃ,",
  "SA15n1268:122": "dhūpadīpanaṃ,",
  "SA15n1268:123": "tailadīpanivedanamiti caturvidhā yājñikatīrthikānāṃ kriyā |",
  "SA15n1268:124": "triṣaṣṭyakṣarāṇāṃ caturṇāṃ ca padānāmartha iti śābdikāstīrthikāḥ |",
  "SA15n1268:125": "oṣadhividyā ṣaḍvidhā |",
  "SA15n1268:126": "oṣadhināma,",
  "SA15n1268:127": "oṣadhiguṇaḥ,",
  "SA15n1268:128": "oṣadhirasaḥ,",
  "SA15n1268:129": "oṣadhivīryaṃ,",
  "SA15n1268:130": "sannipātaḥ,",
  "SA15n1268:131": "vipākaśceti bhaiṣājyadharmāḥ |",
  "SA15n1268:132": "ṣaṭpadārthā vaiśeṣikāṇām ||",
  "SA15n1268:133": "pradhanasyaikyaṃ puruṣā bahavaḥ |",
  "SA15n1268:134": "[teṣāṃ ca] vimuktiriti sāṃkhyāḥ |",
  "SA15n1268:135": "aṣṭau sūkṣmāṇi yathā |",
  "SA15n1268:136": "catvāri mahābhūtāni buddhirākāśo,",
  "SA15n1268:137": "vidyā,",
  "SA15n1268:138": "avidyā,",
  "SA15n1268:139": "aṣṭaiśvaryāṇi [tadyathā] aṇimā,",
  "SA15n1268:140": "mahimā,",
  "SA15n1268:141": "laghimā,",
  "SA15n1268:142": "prāptiḥ,",
  "SA15n1268:143": "prākāmyaṃ,",
  "SA15n1268:144": "kāyavibhāgaḥ,",
  "SA15n1268:145": "īśitvaṃ tirobhāvaśca |",
  "SA15n1268:146": "iti yogatīrthikāḥ |",
  "SA15n1268:147": "jīvo'jīvaḥ pāpaṃ puṇyamāśravaḥ,",
  "SA15n1268:148": "nirjarā,",
  "SA15n1268:149": "sambaraḥ,",
  "SA15n1268:150": "bandhaḥ, mokṣaḥ |",
  "SA15n1268:151": "pañcajñānāni [tadyathā] śrutajñānaṃ,",
  "SA15n1268:152": "matijñānaṃ,",
  "SA15n1268:153": "avadhijñānaṃ,",
  "SA15n1268:154": "manaḥparyāyajñānaṃ,",
  "SA15n1268:155": "kevalajñānam |",
  "SA15n1268:156": "ṣaḍāvaraṇāni,",
  "SA15n1268:157": "darśanāvaraṇaṃ,",
  "SA15n1268:158": "duḥkhavedanīyāvaraṇaṃ,",
  "SA15n1268:159": "mohāvaraṇamāyurāvaraṇaṃ,",
  "SA15n1268:160": "gotrāvaraṇaṃ,",
  "SA15n1268:161": "nāmāvaraṇañca |",
  "SA15n1268:162": "catvāraḥ kaṣāyāḥ [tadyathā] krodhaḥ,",
  "SA15n1268:163": "mānaḥ,",
  "SA15n1268:164": "lābhaḥ,",
  "SA15n1268:165": "māyā ceti nirgranthadharmāḥ |",
  "SA15n1268:166": "apare'pi santi ye vadanti sarvamekaṃ sabhdāvājjñeyam |",
  "SA15n1268:167": "sarvadharmāṇāṃ ca guṇavattvādaikyam,",
  "SA15n1268:168": "kiñca pradhānāt samutpannaṃ sarvamekaṃ jñeyamekamūlatvā ityevamekavādinastīrthikāḥ |",
  "SA15n1268:169": "apare vadanti |",
  "SA15n1268:170": "sarvaṃ pṛthak |",
  "SA15n1268:171": "kuta iti cet |",
  "SA15n1268:172": "yathā śiraḥpadādi kāyātpṛthak |",
  "SA15n1268:173": "api ca lakṣaṇapṛthaktaṃ yathā vṛṣabho'śvavilakṣaṇaḥ |",
  "SA15n1268:174": "tasmātsarvaṃ pṛthagiti jñeyam |",
  "SA15n1268:175": "iti pṛthagvādinastīrthikāḥ |",
  "SA15n1268:176": "atha kathaṃ sarvamekaṃ sabhdāvāditi |",
  "SA15n1268:177": "yataḥ saddhi dvedhā cetanamacetanañca |",
  "SA15n1268:178": "tatkathamekaṃ hetuvaiṣamyāṃditi |",
  "SA15n1268:179": "evaṃ dharmāṇāṃ samāsato dūṣaṇam |",
  "SA15n1268:180": "yadi punaḥ kaścidvadedduḥkhasamudayanirodhamārgadvādaśanidānasaṃskṛtādidharmāṇāmekatvaṃ pṛthaktaṃ veti sarvametadasaddhetukam |",
  "SA15n1268:181": "kasmāt |",
  "SA15n1268:182": "yadyekatvaṃ tadā duḥkhāntavādāpattiḥ |",
  "SA15n1268:183": "yadi pṛthaktaṃ tadā sukhāntavādāpattiḥ |",
  "SA15n1268:184": "tasmāduktaṃ [ekatve pṛthakte vā]ntadvayavādāpattiḥ |",
  "SA15n1268:185": "naiṣa buddhadharmasyārtha iti |",
  "SA15n1268:186": "api ca yathā kecidvadanti nirvāṇabhāvaḥ na duḥkhaṃ na ca sukham |",
  "SA15n1268:187": "kathaṃ jñātamiti cet |",
  "SA15n1268:188": "sarve hi dharmāścetanāḥ saduḥkhasukhā nirvāṇaṃ tvacetanaṃ kathaṃ sukhaṃ syāt |",
  "SA15n1268:189": "api ca kecidvādinaḥ sukhaṃ vadanti |",
  "SA15n1268:190": "kuta iti cet |",
  "SA15n1268:191": "sukhaṃ trividham |",
  "SA15n1268:192": "sukhavedanāsukhaṃ,",
  "SA15n1268:193": "anupaghātaḥ,",
  "SA15n1268:194": "anākāṅkṣā ca |",
  "SA15n1268:195": "nirvāṇa ākāṅkṣābhāvānnirvāṇaṃ sukham |",
  "SA15n1268:196": "api ca nirvāṇaṃ nityamiti mayā pūrvaṃ jñātam |",
  "SA15n1268:197": "idānīntu [vaktavyaṃ] saṃskārebhyastat pṛthak na veti kecit |",
  "SA15n1268:198": "atrocyate |",
  "SA15n1268:199": "nirvāṇaṃ nityamiti pūrvaṃ jñātaṃ kimucyate saṃksāraistattulyam |",
  "SA15n1268:200": "saṃskārāṇāṃ svabhāvaḥ pariṇāmaḥ pradhvaṃsaśca |",
  "SA15n1268:201": "nirvāṇabhāvasya tu nityatā sukhatvañca |",
  "SA15n1268:202": "kathaṃ vidvāṃstatsaṃskāraistulyaṃ vadet |",
  "SA15n1268:203": "anyacca kecidāhuḥ |",
  "SA15n1268:204": "ātmabhāvasya rūpavattve nityo'nityo vāyamiti na niścīyate |",
  "SA15n1268:205": "atrocyate | sarvaṃ mūrtamanityameva yathā murto ghaṭo vināśī |",
  "SA15n1268:206": "ātmāpi tadvaditi cettadā'nitya eva |",
  "SA15n1268:207": "ātmano mūrtatvantu sūtrairna samarthitaṃ,",
  "SA15n1268:208": "yuktihīnañcaitat |",
  "SA15n1268:209": "yathā ratnabudhyā sikatopalādānaṃ tathā bhavato vacanamatīva mithyā |",
  "SA15n1268:210": "atha kasmādātmā'murta iti cenmayā pūrvamuktaṃ ghaṭo mūrtatvādvināśīti |",
  "SA15n1268:211": "yadyātmaivaṃ syāt,",
  "SA15n1268:212": "tadā so'pi vināśī bhavet |",
  "SA15n1268:213": "kathamidānīṃ bhavatā pṛcchyate “kasmādātmā'mūrta” iti |",
  "SA15n1268:214": "aparañca | aniyatasiddhāntalakṣaṇam,",
  "SA15n1268:215": "yathā kaścit pṛcchet |",
  "SA15n1268:216": "kiṃ śabdo vastu[bhūto] nityo'nityo vā |",
  "SA15n1268:217": "atrocyate |",
  "SA15n1268:218": "yadvibhāganiṣpannaṃ tadanityameva |",
  "SA15n1268:219": "śabdo'pi vibhāganiṣpannaḥ kathaṃ nityo bhavet |",
  "SA15n1268:220": "atha kiṃ nāma śabdo vastu[bhūtaḥ] |",
  "SA15n1268:221": "atrocyate |",
  "SA15n1268:222": "aniścaye kathaṃ praśnaḥ |",
  "SA15n1268:223": "atha kiṃ kevala evātmānāgate'dhvani sukhaduḥkhe vedayate saśarīro vā |",
  "SA15n1268:224": "atrocyate | etasmiccharīre vinaṣṭa ātmano'parasmiñcharīre vedanam |",
  "SA15n1268:225": "nanu ka eṣa ātmā yo'nāgate'dhvani sukhaduḥkhe vedayate |",
  "SA15n1268:226": "atrocyate |",
  "SA15n1268:227": "‘ātmā, iti pūrvamuktaṃ bhavatā |",
  "SA15n1268:228": "kathaṃ punaḥ sannasan vātmā’ iti pṛcchyate |",
  "SA15n1268:229": "ayuktametat |",
  "SA15n1268:230": "atha siddhāntārtha uktaḥ |",
  "SA15n1268:231": "kiṃ punarvākyapraśaṃsālakṣaṇam |",
  "SA15n1268:232": "atrocyate |",
  "SA15n1268:233": "yuktyaviruddhamanadhikamanyūnamadhigatapadārthaṃ vacanadharmanibaddhaṃ prasiddhadṛṣṭāntāviruddhamananuyojyañca |",
  "SA15n1268:234": "ebhirhetubhirvākyapraśaṃsetyucyate |",
  "SA15n1268:235": "nanu kiṃ nāma yuktyaviruddham |",
  "SA15n1268:236": "atrocyate |",
  "SA15n1268:237": "vijñānamevātmeti kecinmanyante sarvaskārāṇāṃ śūnyatvādanātmatvācca |",
  "SA15n1268:238": "na hi sarve saṃskārā vijñānamiti tadayuktam |",
  "SA15n1268:239": "saṃskārā hi vijñānasya hetavaḥ |",
  "SA15n1268:240": "hetūnāṃ cānātmatvāt,",
  "SA15n1268:241": "kathaṃ vijñānamātmā |",
  "SA15n1268:242": "atha sarve dharmāṃ anityāḥ śabdastu naiva sarvaṃ,",
  "SA15n1268:243": "tasmācchabdo nitya iti |",
  "SA15n1268:244": "atrocyate |",
  "SA15n1268:245": "bhavatā sarvamityuktam,",
  "SA15n1268:246": "ko'rthaḥ punaḥ śabdasya,",
  "SA15n1268:247": "yo naiva sarvam |",
  "SA15n1268:248": "etadahetukamayuktañca |",
  "SA15n1268:249": "anyacca | sarve kṛtakadharmā anityā eva |",
  "SA15n1268:250": "agnisantānavat |",
  "SA15n1268:251": "śabdo'pi tathā |",
  "SA15n1268:252": "tasmādanityaḥ |",
  "SA15n1268:253": "etadaviruddhalakṣaṇam |",
  "SA15n1268:254": "atha kimanadhikamanyūnañca |",
  "SA15n1268:255": "atrocyate |",
  "SA15n1268:256": "ahikanyūnatvayorlakṣaṇaṃ pūrvamuktam |",
  "SA15n1268:257": "nyūnatvaṃ trividham hetunyūnatvaṃ vākyanyūnatvaṃ dṛṣṭāntanyūnatvañca |",
  "SA15n1268:258": "yadi kaścidvadet |",
  "SA15n1268:259": "ṣaḍvijñānanyanityāni ghaṭavat |",
  "SA15n1268:260": "kāraṇantu na vadettadā taddhetunyūnatvamityucyate |",
  "SA15n1268:261": "yadi kaścidvadeheho'yamanātmā sakāraṇatvāt |",
  "SA15n1268:262": "śabdo'pyanātmā sakāraṇatvādetadṛṣṭāntanyūnatvam |",
  "SA15n1268:263": "yadi kaścidvadedanityāni catvāri mahābhūtāni ghaṭavatkṛtakāni |",
  "SA15n1268:264": "etadvākyanyūnatvam |",
  "SA15n1268:265": "etadvīparītaṃ tu sampannamityucyate |",
  "SA15n1268:266": "sampannañca yathā |",
  "SA15n1268:267": "ātmavādyevaṃ praṣṭavyaḥ |",
  "SA15n1268:268": "yaduktaṃ bhavatātmeti sa nityo'nityo vā |",
  "SA15n1268:269": "yadyanityastadā saṃskāravadvināśadharmā |",
  "SA15n1268:270": "nitya iti cettarhi kathaṃ nirvāṇaspṛhā |",
  "SA15n1268:271": "etat sampannalakṣaṇam |",
  "SA15n1268:272": "atha kiṃ nāmādhikam |",
  "SA15n1268:273": "atrocyate |",
  "SA15n1268:274": "adhikaṃ trividham,",
  "SA15n1268:275": "hetvadhikaṃ,",
  "SA15n1268:276": "dṛṣṭāntādhikaṃ,",
  "SA15n1268:277": "vākyādhikañca |",
  "SA15n1268:278": "yadi kaścidvadecchabdo'nityaḥ samyogajaḥ |",
  "SA15n1268:279": "yathā ghaṭaḥ kṛtako'nityaśca |",
  "SA15n1268:280": "punarapi vadecchabda ākāśasya guṇaḥ |",
  "SA15n1268:281": "ākāśo'mūrtaḥ śabdastu rūpadharmā kathamanyonyasamāśrayaḥ |",
  "SA15n1268:282": "etaddhetvadhikam yadyucyate pañcendriyāṇyanityāni pratidhvanivatkṛtakatvāt |",
  "SA15n1268:283": "śabdo'pi tathā |",
  "SA15n1268:284": "kathaṃ tajjñāyate |",
  "SA15n1268:285": "oṣṭhamukhādisamubhdavatvāt |",
  "SA15n1268:286": "tadṛṣṭāntādhikam |",
  "SA15n1268:287": "yadyucyate 'ṇuḥ sūkṣma ākāśastu vyāpī |",
  "SA15n1268:288": "ubhāvapi nityau |",
  "SA15n1268:289": "śabdastu na tathā tasmādanitya etadṛṣṭāntādhikam |",
  "SA15n1268:290": "api ca śabdo 'nityaḥ sakāraṇatvāt |",
  "SA15n1268:291": "nitya iti cet,",
  "SA15n1268:292": "tadayuktam |",
  "SA15n1268:293": "kasmāt ? dvābhyāṃ hetubhyām |",
  "SA15n1268:294": "murtobhdavatvādaindriyakatvācca |",
  "SA15n1268:295": "kathaṃ nitya iti yacca samānadharmakaṃ tatsarvamanityam |",
  "SA15n1268:296": "etadvākyādhikamucyate |",
  "SA15n1268:297": "atrāha | kīdṛśaṃ vākyaṃ laukikānāṃ pratipādanāya smartham |",
  "SA15n1268:298": "ucyate |",
  "SA15n1268:299": "yadi mūrkhāya gambhīrārtha vadedyathā sarve dharmā śūnyāḥ śāntā nirātmāno niṣpugdalā māyāvat nirmāṇavattattvarahitā ityādi tadā taṃ gambhīrārthaṃ vidvāneva jñātuṃ śankoti pṛthagjanastu śrutvā bhrāntyāpanno bhavet |",
  "SA15n1268:300": "etadaprāptakālam |",
  "SA15n1268:301": "athocyate |",
  "SA15n1268:302": "asti dharmāṇāṃ karma,",
  "SA15n1268:303": "asti viṣākro'sti ca bandhamokṣaḍiḥ |",
  "SA15n1268:304": "yaḥ karoti so'nubhuṅkta ityalpabuddhayo'pi śrutvāvagacchanti yathā vedhakāraṇisaṃyogenāgnerūtpattiḥ |",
  "SA15n1268:305": "yadabhidhīyate tadyadi sattvopayogi bhavet,",
  "SA15n1268:306": "tadā sarveṣāṃ [tatra] pratītiranumodanañca |",
  "SA15n1268:307": "etat prāptakālam |",
  "SA15n1268:308": "atha kiṃ pratipattiḥ |",
  "SA15n1268:309": "ucyate |",
  "SA15n1268:310": "abhihitasya bāhulye'pi smaraṇasāmarthyam,",
  "SA15n1268:311": "arthānāṃ gāmbhīrye'pi tallakṣaṇopalabdhiḥ,",
  "SA15n1268:312": "janaprītikaraśca sādhyasāraḥ |",
  "SA15n1268:313": "yathā kaścidvadet sarve dharmāḥ śūnyā anīśvarāḥ sarvavastūnāṃ pratītyasamutpannatvāditi pratipattiḥ |",
  "SA15n1268:314": "atha ke vākyadoṣāḥ |",
  "SA15n1268:315": "atrocyate |",
  "SA15n1268:316": "pūrvoktaviparītā vākyadoṣāḥ |",
  "SA15n1268:317": "vākyadoṣāḥ punardvividhāḥ |",
  "SA15n1268:318": "kiñca taddvaividhyam |",
  "SA15n1268:319": "arthasyābhede punaruktiḥ |",
  "SA15n1268:320": "vākyasya cābhede punaruktiriti |",
  "SA15n1268:321": "kā nāmaikārthapunaruktiḥ |",
  "SA15n1268:322": "yathā kauśika ityuktvā punarvadeddevendraḥ śakraḥ purandaro veti |",
  "SA15n1268:323": "iyamucyata etasyaivārthasya nāmāntarapunaruktiḥ |",
  "SA15n1268:324": "nāmārthatulyatā yathā |",
  "SA15n1268:325": "indra ityuktvā punarapīndra iti vadet |",
  "SA15n1268:326": "iyaṃ nāmārthābhede punaruktiḥ |",
  "SA15n1268:327": "yadalaṅkṛtamasaṅgaṃ voktaṃ sa sarvo vākyadoṣa ityucyate |",
  "SA15n1268:328": "aparañca yadyuktisamupetamapyakramam eṣo'pi vākyadoṣa iti |",
  "SA15n1268:329": "yathā gāthayoktam |",
  "SA15n1268:330": "yathā kaściddevānāmindrasya śakrasya bhāryāṃ praśaṃmayan suvarṇarūpiṇīm ||",
  "SA15n1268:331": "komalapādahastāṃ paścācca śakro devānāmindro 'suratripuravināśīti tu vadannityakramaṃ vacanamuktam |",
  "SA15n1268:332": "atha katividhaṃ pramāṇam |",
  "SA15n1268:333": "caturvidhaṃ pramāṇam |",
  "SA15n1268:334": "pratyakṣamanumānamupamānamāgamaśceti |",
  "SA15n1268:335": "caturṣu pramāṇeṣu pratyakṣa śreṣṭham |",
  "SA15n1268:336": "kutaḥ punaḥ pratyakṣaṃ śreṣṭhamiti cedapareṣāṃ trayāṇāṃ pramāṇānāṃ pratyakṣopajīvakatvācchreṣṭham |",
  "SA15n1268:337": "yathā dṛṣṭe dhūmavatyagnau paścāddhumadarśanādagneranumānam |",
  "SA15n1268:338": "tasmātpratyakṣaṃ viśiṣyate |",
  "SA15n1268:339": "yatha ca marīcidarśanenodakopamānam |",
  "SA15n1268:340": "tasmātpratyakṣe pūrvaṃ jñāte paścādupamānalābhaḥ |",
  "SA15n1268:341": ".....paścātpratyakṣakāle pūrvajñānaṃ satyam |",
  "SA15n1268:342": "tataśca pratyakṣādeva [pramāṇa]trayaṃ jñānamiti jñātam |",
  "SA15n1268:343": "idānīntu tatpratyakṣaṃ kathaṃ saditi |",
  "SA15n1268:344": "atrocyate |",
  "SA15n1268:345": "pañcendriyajñānaṃ kadācinmithyā |",
  "SA15n1268:346": "yattu sādhyavasāyaṃ samyagdharmāvabodhakaṃ tatparamam |",
  "SA15n1268:347": "grīṣme marīcīnāmalātacakragandharvanagarāṇāṃ ca pratyakṣe'pi tadasat |",
  "SA15n1268:348": "aparañca | lakṣaṇāspaṣṭatvāddarśanabhramaḥ |",
  "SA15n1268:349": "yathā rātrau sthāṇuṃ dṛṣṭvā manuṣya eṣa ityucyate |",
  "SA15n1268:350": "aṅgulyā cakṣuḥpīḍanācca dvicandradarśanam |",
  "SA15n1268:351": "śūnyatājñāne prāpte samyagdṛṣṭirucyate |",
  "SA15n1268:352": "jñāta pratyakṣaṃ tāvat |",
  "SA15n1268:353": "atha kimanumānalakṣaṇam |",
  "SA15n1268:354": "ucyate tatpūrvamuddiṣṭam |",
  "SA15n1268:355": "adhunā vyākhyāyate |",
  "SA15n1268:356": "anumānaṃ trividhaṃ pūrvavat,",
  "SA15n1268:357": "śeṣavat,",
  "SA15n1268:358": "sāmānyato [dṛṣṭaṃ] ca |",
  "SA15n1268:359": "yathā ṣaḍaṅguliṃ sapiḍakamūrdhānaṃ bālaṃ dṛṣṭvā paṣcāddhṛddhaṃ bahuśrutaṃ devadattaṃ dṛṣṭvā ṣaḍaṅgulismaraṇāt so'yamiti pūrvavat |",
  "SA15n1268:360": "śeṣavat yathā,",
  "SA15n1268:361": "sāgarasalilaṃ pītvā tallavaṇarasamanubhūya śeṣamapi salilaṃ tulyameva lavaṇamiti |",
  "SA15n1268:362": "etaccheṣavadanumānam |",
  "SA15n1268:363": "sāmānyato dṛṣṭaṃ yathā |",
  "SA15n1268:364": "kaścigdacchaṃstaṃ deśaṃ prāpnoti |",
  "SA15n1268:365": "gagane'pi sūryācandramasau pūrvasyāṃ diśyuditau paścimāyāñcāstaṃ gatau |",
  "SA15n1268:366": "tacceṣṭāyāmadṛṣṭāyāmapi tadgamanamanumīyate |",
  "SA15n1268:367": "etatsāmānyato dṛṣṭam |",
  "SA15n1268:368": "nanu kā śrutiḥ |",
  "SA15n1268:369": "atrocyate, satyaprācīnavṛddhabuddhabodhisattvadarśanādāryasūtradharmaśravaṇagrahaṇayorjñānadarśanotpādasāmarthyameṣā śrutirityucyate |",
  "SA15n1268:370": "yathā suvaidyako bheṣajakuśalo maitracittena śikṣakaḥ suśruta ityucyate |",
  "SA15n1268:371": "evamapi yat kṛtasarvadharmasākṣātkārairmahājñānairāryaiḥ śrutaṃ tat suśrutamucyate |",
  "SA15n1268:372": "atha kimupamānalakṣaṇam |",
  "SA15n1268:373": "atrocyate |",
  "SA15n1268:374": "yathā sarve dharmā śūnyāḥ śāntā māyāvat nirmāṇavat |",
  "SA15n1268:375": "saṃjñā'dāntāśvavat,",
  "SA15n1268:376": "saṃskārāḥ kadalīvat,",
  "SA15n1268:377": "kāmalakṣaṇaṃ piḍakavat viṣavat |",
  "SA15n1268:378": "etadupamānamucyate |",
  "SA15n1268:379": "evaṃ catvāro hetavaḥ |",
  "SA15n1268:380": "tadavagamanaṃ hetujñānamityuktam |",
  "SA15n1268:381": "atha ke hetvābhāsāḥ |",
  "SA15n1268:382": "atrācyate |",
  "SA15n1268:383": "hetvābhāsā eteṣu vādadharmesu mahādoṣā eva jñeyāḥ |",
  "SA15n1268:384": "śīghrañcāpahartavyāḥ |",
  "SA15n1268:385": "athedānīṃ hetvābhāsā vyākhyāsyante |",
  "SA15n1268:386": "hetvābhāsānāṃ lakṣaṇānyaparimitāni saṃkṣepatastvaṣṭāveva |",
  "SA15n1268:387": "vākchalaṃ, sāmānyachalaṃ,",
  "SA15n1268:388": "saṃśayasamaḥ,",
  "SA15n1268:389": "kālātītaḥ,",
  "SA15n1268:390": "prakaraṇasamaḥ,",
  "SA15n1268:391": "varṇyasamaḥ,",
  "SA15n1268:392": "savyabhicāraḥ, viruddhaḥ |",
  "SA15n1268:393": "nanvete'ṣṭau dharmā vistareṇa vivektavyāḥ |",
  "SA15n1268:394": "ucyate |",
  "SA15n1268:395": "nava iti caturvidham |",
  "SA15n1268:396": "navaḥ, nava, na vaḥ, nava iti |",
  "SA15n1268:397": "yathā kaścidāha |",
  "SA15n1268:398": "yo maya parihitaḥ sa navakambalaḥ |",
  "SA15n1268:399": "atra dūṣaṇaṃ (vadet)",
  "SA15n1268:400": "yabhdavatā parihitaṃ tadekameva vastraṃ kathaṃ naveti |",
  "SA15n1268:401": "atra prativedenmayā nava ityuktaṃ tathāca navaḥ kambalaḥ natu naveti |",
  "SA15n1268:402": "atra dūṣayetkathaṃ nava ?",
  "SA15n1268:403": "navalomairnirmitatvānnava ityukte prativādī vadet tattvato'parimitāni lomāni kathaṃ navalomānītyucyate |",
  "SA15n1268:404": "atrāha | nava iti mayā pūrvamuktaṃ na tu navasaṃkhyā |",
  "SA15n1268:405": "atra dūṣaṇam |",
  "SA15n1268:406": "tadvastraṃ yuṣmākameveti jñātaṃ kasmādetanna vaḥ kathyate |",
  "SA15n1268:407": "atrottaram |",
  "SA15n1268:408": "mayā nava ityuktaṃ kintu na va iti noktam |",
  "SA15n1268:409": "atra dūṣaṇam |",
  "SA15n1268:410": "bhavataḥ kāyaṃ kambalo vasta iti pratyakṣametat |",
  "SA15n1268:411": "kathamucyate na vaḥkambalaḥ |",
  "SA15n1268:412": "ayaṃ hetvābhāsa ityucyate vākchalaṃ ca |",
  "SA15n1268:413": "aparañca vākchalam |",
  "SA15n1268:414": "yathā girirdahyata ityukte, dūṣaṇam |",
  "SA15n1268:415": "tattvatastṛṇataravo dahyante kathaṃ girirdahyata ityuktam |",
  "SA15n1268:416": "etadvākchalamityucyate |",
  "SA15n1268:417": "api ca chalaṃ dvividhaṃ |",
  "SA15n1268:418": "pūrvavat sāmānyañceti |",
  "SA15n1268:419": "yathā |",
  "SA15n1268:420": "saṃskṛtā dharmāḥ śrūnyāḥ śāntā ākāśavadityukte, dūṣaṇam |",
  "SA15n1268:421": "yadyevaṃ, ubhayorapi śūnyatvamabhāvaśca,",
  "SA15n1268:422": "tadā niḥsvabhāvā dharmā ākāśatulyā iti sāmānyachalam |",
  "SA15n1268:423": "kā tāvadutpattiriti |",
  "SA15n1268:424": "atrocyate |",
  "SA15n1268:425": "sata utpattiriti |",
  "SA15n1268:426": "yathā mṛdo ghaṭatvattvāddhaṭotpādakatvam |",
  "SA15n1268:427": "yadi mṛdo ghaṭatvavattvaṃ tadā mṛdeva ghaṭaḥ syāt |",
  "SA15n1268:428": "tadā tadutpattaye kṛtaṃ kumbhakārarajjucakrasaṃyogena |",
  "SA15n1268:429": "yadi mṛdaḥ sabhdāvena ghaṭotpādakatvaṃ,",
  "SA15n1268:430": "tadodakasyāpi sabhdāvena ghaṭotpādakatvaṃ syāt |",
  "SA15n1268:431": "yadyudakasya sabhdāvena ghaṭānutpādakatvaṃ kathaṃ tarhi mṛdo ghaṭotpādakatvam |",
  "SA15n1268:432": "iti sāmānyachalam |",
  "SA15n1268:433": "kiṃ nāma saṃśayahetvābhāsalakṣaṇam |",
  "SA15n1268:434": "ucyate |",
  "SA15n1268:435": "sthāṇormanuṣyasādṛśyāt,",
  "SA15n1268:436": "rātrau taṃ dṛṣṭvā,",
  "SA15n1268:437": "eṣa sthāṇuḥ puruṣo veti vimarśaḥ |",
  "SA15n1268:438": "ayaṃ saṃśayahetvābhāsa iti |",
  "SA15n1268:439": "kaḥ punaḥ kālātītahetvābhāsaḥ |",
  "SA15n1268:440": "ucyate |",
  "SA15n1268:441": "yathā kaścidvadennityaḥ śabdaḥ |",
  "SA15n1268:442": "śabdamayatvādvedo'pi nitya iti |",
  "SA15n1268:443": "atra dūṣaṇam |",
  "SA15n1268:444": "idānīṃ bhavatā śabdasya nityatākāraṇamapratiṣṭhāpya kathaṃ vedo nitya ityucyate |",
  "SA15n1268:445": "atra vadedyathākāśamarūpatvānnityaṃ tathā śabdo'pyarūpatvānnityaḥ |",
  "SA15n1268:446": "tadvacane paścādapyukte so'rthaḥ sidhyati |",
  "SA15n1268:447": "atra dūṣaṇaṃ kālatītametadvacanam |",
  "SA15n1268:448": "yathā gṛhe dagdha udākānveṣaṇaṃ bhavatopyevamiti kālātītaḥ |",
  "SA15n1268:449": "atha ko nāma prakaraṇasamaḥ ? (ātmanaḥ)",
  "SA15n1268:450": "śarīra bhinnatvādātmā nityaḥ |",
  "SA15n1268:451": "yathā (ghaṭasya)",
  "SA15n1268:452": "ākaśabhinnatvādvaṭo'nityaḥ |",
  "SA15n1268:453": "ayaṃ prakaraṇasama ityucyate |",
  "SA15n1268:454": "atra dūṣaṇam |",
  "SA15n1268:455": "yadyātmā śarīrabhinnatrvānnitya iti,",
  "SA15n1268:456": "tadā (ghaṭasya)",
  "SA15n1268:457": "ākāśabhinnatvādvaṭo'nityaḥ |",
  "SA15n1268:458": "ayam prakaraṇasama ityucyate |",
  "SA15n1268:459": "atra dūṣaṇam |",
  "SA15n1268:460": "yadyātmā śarīrabhinnatvānnitya iti,",
  "SA15n1268:461": "tadā (ghaṭasya)",
  "SA15n1268:462": "śarīrabhinnatvādvaṭo'pi nityaḥ syāt śarīrabhinnatve'pi ghaṭo'nitya iti cet,",
  "SA15n1268:463": "tarhyātmāpi śarīrabhinnatvāt kathaṃ nityaḥ |",
  "SA15n1268:464": "iti prakaraṇasamaḥ |",
  "SA15n1268:465": "ko nāma varṇyasamaḥ |",
  "SA15n1268:466": "ucyate |",
  "SA15n1268:467": "yathā nityamākāśamasparśatvāt |",
  "SA15n1268:468": "manovijñānamapi tathā |",
  "SA15n1268:469": "ayaṃ varṇyasama ityucyate |",
  "SA15n1268:470": "kaḥ savyabhicāraḥ |",
  "SA15n1268:471": "ucyate |",
  "SA15n1268:472": "yathā pañcaviṣayā anityā indriyagrāhyatvāt |",
  "SA15n1268:473": "catvāri mahābhūtānyapi tathā tasmādanityāni |",
  "SA15n1268:474": "atra dūṣaṇam |",
  "SA15n1268:475": "kūrmaroma lavaṇagandhaśca nirābhāsamātraṃ manovijñānopalabhyatvātkimanityamiti savyabhicāraḥ |",
  "SA15n1268:476": "atha ko nāma viruddhaḥ |",
  "SA15n1268:477": "ucyate |",
  "SA15n1268:478": "viruddho dvividhaḥ |",
  "SA15n1268:479": "dṛṣṭāntaviruddho yuktiviruddhaśca |",
  "SA15n1268:480": "yathātmā nityo'mūrtatvāt,",
  "SA15n1268:481": "vṛṣabhavat |",
  "SA15n1268:482": "ayaṃ dṛṣṭāntaviruddhaḥ |",
  "SA15n1268:483": "yuktiviruddho yathā,",
  "SA15n1268:484": "brāhmaṇasya kṣatrakarmānupālanaṃ mṛgayādiśikṣā ca,",
  "SA15n1268:485": "kṣatriyasya dhyānasamāpattiriti yuktiviruddhaḥ |",
  "SA15n1268:486": "evambhūtau dharmāvajñā abuddhaiva satyaṃ manyante |",
  "SA15n1268:487": "nanu kimaviruddham |",
  "SA15n1268:488": "atrocyate |",
  "SA15n1268:489": "etabhdinnamaviruddhamityabhidhīyate |",
  "SA15n1268:490": "iti hetvābhāsāḥ |",
  "SA15n1268:491": " || iti prathamaṃ prakaraṇam ||"
}