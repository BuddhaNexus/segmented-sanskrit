{
  "S04n357:0": "50 sucandraḥ |",
  "S04n357:1": "atha khalu sudhanaḥ śreṣṭhidārako yena sucandro gṛhapatiḥ,",
  "S04n357:2": "tenopasaṃkramya sucandrasya gṛhapateḥ pādau śirasābhivandya purataḥ prāñjaliḥ sthitvā evamāha-mayā ārya anuttarāyāṃ samyaksaṃbodhau cittamutpāditam |",
  "S04n357:3": "na ca jānāmi-kathaṃ bodhisattvena bodhisattvacaryāyāṃ śikṣitavyam,",
  "S04n357:4": "kathaṃ pratipattavyam |",
  "S04n357:5": "śrutaṃ ca me āryo bodhisattvānāmavavādānuśāsanīṃ dadātītī |",
  "S04n357:6": "tadvadatu me āryaḥ-kathaṃ bodhisattvena bodhisattvacaryāyāṃ śikṣitavyam,",
  "S04n357:7": "kathaṃ pratipattavyam ||",
  "S04n357:8": "āha-mayā kulaputra vimalajñānaprabho nāma bodhisattvavimokṣaḥ pratilabdhaḥ |",
  "S04n357:9": "etamahaṃ kulaputra vimalajñānaprabhaṃ bodhisattvavimokṣaṃ jānāmi |",
  "S04n357:10": "kiṃ mayā śakyamapramāṇavimokṣapratilabdhānāṃ bodhisattvānāṃ caryāṃ jñātuṃ guṇān vā vaktum ||",
  "S04n357:11": "gaccha kulaputra,",
  "S04n357:12": "idamihaiva dakṣiṇāpathe rorukaṃ nāma nagaram |",
  "S04n357:13": "tatra ajitaseno nāma gṛhapatiḥ prativasati |",
  "S04n357:14": "tamupasaṃkramya paripṛccha-kathaṃ bodhisattvena bodhisattvacaryāyāṃ śikṣitavyam,",
  "S04n357:15": "kathaṃ pratipattavyam ||",
  "S04n357:16": "atha khalu sudhanaḥ śreṣṭhidārakaḥ sucandrasya gṛhapateḥ pādua śirasābhivandya sucandraṃ gṛhapatimanekaśatasahasrakṛtvaḥ pradakṣiṇīkṛtya punaḥ punaravalokya sucandrasya gṛhapaterantikātprakrāntaḥ ||48 ||"
}