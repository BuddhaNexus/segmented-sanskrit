{
  "SA20n1302:0": "daśamo vargaḥ",
  "SA20n1302:1": "tathātādharmamukhaṃ",
  "SA20n1302:2": "1 | kulaputreṇa kuladuhitrā vā caratā ṣaṭ pāramitā gaveṣayatā'nuttarāṃ samyaksaṃbodhiṃ prahātavyāḥ sapta dharmāḥ |",
  "SA20n1302:3": "katame sapta |",
  "SA20n1302:4": "prathamaṃ prajahātyakalpāṇamitrāṇi |",
  "SA20n1302:5": "akalyāṇamitrāṇi śikṣayanti parihartamanuttarāṃ śraddhāmudāttaṃ saṃkalpamanuttamaṃ vīryaṃ samuccetuṃ ca saṃkliṣṭācārān |",
  "SA20n1302:6": "dvitīyaṃ prajahāti strīrūpaṃ kāmarāgaṃ pṛthagjanairvivikto bhavatyasahacaraḥ |",
  "SA20n1302:7": "tṛtīyaṃ paśyannātmānamābhāsaṃ prajahātyasadgrāhaṃ snehabahumānānurāgāṃściraṃ sthāsyatīti |",
  "SA20n1302:8": "caturthaṃ prajahāti dveṣapratidhamauddhatyaṃ mānamīrṣvāmasūyāṃ yato jayate kalahaḥ pratihanyate kuśalacittam |",
  "SA20n1302:9": "pañcamaṃ prajahāti pramādaṃ madamānaṃ kausīdyaṃ svakaṃ parittakuśalaṃ ca yenāvajānāti parān |",
  "SA20n1302:10": "ṣaṣṭhaṃ prajahāti tairthikāgamaṃ kāvyāni na cābuddhabhāṣitāni praśaṃsati |",
  "SA20n1302:11": "saptamaṃ nopagacchati mithyādṭaṣṭimasamyagdṭaṣṭim |",
  "SA20n1302:12": "evamime saptadharmāḥ prahātavyāḥ |",
  "SA20n1302:13": "uktaṃ bhagavatā na paśyāmi tathānyāndharmānya āvṛṇvanti buddhamārgaṃ yatheme saptadharmāḥ |",
  "SA20n1302:14": "ataeva bodhisattvena prahātavyāḥ ||",
  "SA20n1302:15": "2 | aciramanuttarāṃ sambodhimabhisamboddhukāmenācaritavyāḥ saptadharmāḥ |",
  "SA20n1302:16": "ke sapta |",
  "SA20n1302:17": "prathamaṃbodhisattvenopagantavyāni kalpāṇa mitrāṇi |",
  "SA20n1302:18": "kalpāṇamitrāṇi buddhā bodhisattvāśca |",
  "SA20n1302:19": "śrāvakā api bodhisattvaṃ gambhīradharmakośe pāramitāsu saṃpratiṣṭhāpayanto bhavanti bodhisattvasya kalpāṇamitrāṇi |",
  "SA20n1302:20": "dvitīyaṃ bodhisattvenopacaritavyāḥ pravrajitā āraṇyakadharmāśca |",
  "SA20n1302:21": "mātṛgrāmaḥ prahātavyaḥ kāmarāgaśca |",
  "SA20n1302:22": "vivikttena bhavitavyaṃ pṛthagjanairasahacareṇa |",
  "SA20n1302:23": "tṛtīyaṃ bodhisattvena draṣṭavyaḥ kāyo malabhūmivadaśucisaṃśrayaḥ kevalaṃ vātaśleṣmapittalohitakamarāgārho dine dine maraṇonmukho'nādarabuddhyā parihartavyaḥ sotsāhaṃ bhāvayitavyo mārgaḥ |",
  "SA20n1302:24": "caturthaṃ bodhisattvena nityaṃ caritavyā śāntiḥ kṣāntirgurukaraṇīyā mṛdutāca |",
  "SA20n1302:25": "śikṣayitavyāḥ kṣāntau sthāpayitavyāśca janāḥ |",
  "SA20n1302:26": "paṃcamaṃ bodhisattvenācaritavyaṃ vīryamutpādayitavyā hrīrapatrapā ca pūjayitavya upādhyāyaḥ karuṇāyitavyā dīnā duḥkhitāndṭaṣṭrā svakāyena parigrahītavyaṃ tadduḥkham |",
  "SA20n1302:27": "ṣaṣṭhaṃ bodhisattvenabhāvayitavyaṃ vipulaṃ mahāyānabodhisattvapiṭakaṃ grahītavyā dhārayitavyā vācayitavyā dharmmā buddhānuśaṃsitāḥ |",
  "SA20n1302:28": "saptamaṃ bodhisattvenopagantavyaṃ bhāvayitavyaṃ paramārthasatyam |",
  "SA20n1302:29": "tathāhi |",
  "SA20n1302:30": "bhūtalakṣaṇamekalakṣaṇamalakṣaṇam bodhisattvaścetkāmayate śīghramabhisambodhimabhyupagantavyā evamime sapta dharmāḥ |",
  "SA20n1302:31": "3 | punaḥ khalu puruṣaḥ prāptihetorutpādayati ced bodhicittamaprameyamasaṃkhyeyaṃ kalpaṃ saṃgṛhṇati maitrīṃkaruṇāṃ muditāmupekṣāṃ dānaṃ śīlaṃ kṣāntiṃ vīryaṃ dhyānaṃ prajñām |",
  "SA20n1302:32": "jñātavyaṃ na sa puruṣaḥ prajñahāti jātimaraṇam |",
  "SA20n1302:33": "na ca gacchati bodhim |",
  "SA20n1302:34": "tatkasya hetoḥ |",
  "SA20n1302:35": "[bodhi-] cittaprāptirapyasti prāptidṭaṣṭiḥ skandhadhātvāyatanadṭaṣṭirātmadṭaṣṭiḥ pudgaladṭasṭiḥ sattvadṭaṣṭi jīrvadṭaṣṭi maitrīkaruṇāmuditopokṣādānaśīlakṣāntivīryadhyānaprajñādidṭaṣṭiḥ |",
  "SA20n1302:36": "saṃkṣepata ucyate |",
  "SA20n1302:37": "buddhadharmasaṃghadṭaṣṭirnirvāṇadṭaṣṭirevaṃ yatkiñcatprāptavyadṭaṣṭiḥ sarvameṣa āsaṅga |",
  "SA20n1302:38": "cittāsaṃga evocyate mithyādṭaṣṭiḥ |",
  "SA20n1302:39": "kasmāt |",
  "SA20n1302:40": "puruṣā mithyādṭaṣṭayaścakavatparivartante trighātau sadaiva parihīyante vimukteḥ |",
  "SA20n1302:41": "ayamepa āsaṃgaḥ |",
  "SA20n1302:42": "na caivaṃ kadāpi nirmucyate |",
  "SA20n1302:43": "na cāpnuvantyayanuttarāṃ samyaksambodhim ||",
  "SA20n1302:44": "4 | puruṣaścedutpādayati bodhicittaṃ draṣṭavyaṃ cittaṃ śūnyalakṣaṇam |",
  "SA20n1302:45": "kicittaṃ kathaṃ ca śūnyalakṣaṇam |",
  "SA20n1302:46": "cittaṃ nāma manovijñānamevaṃ vijñānaskandho mana āyatanaṃ mano dhātuḥ |",
  "SA20n1302:47": "cittaṃ śūnyalakṣaṇaṃ na cittaṃ cittalakṣaṇaṃ na ca kartṛ |",
  "SA20n1302:48": "kasmāt |",
  "SA20n1302:49": "yā cittalakṣaṇaśūnyatā sā na ca kartrī na ca kārayitrī |",
  "SA20n1302:50": "yadi kaścitkarttaiva nāsti na tarhi kartṛlakṣaṇam |",
  "SA20n1302:51": "yadi bodhisattvo jānātyevaṃ dharmānsarvadharmeṣvanāsakto bhavati |",
  "SA20n1302:52": "anāsaktiheto rna jānātikuśalākuśalafalavipāka iti ācaritāyāṃ maintryāṃ jānāti nāstyātmā |",
  "SA20n1302:53": "acaritāyāṃ karuṇāyāṃ na sattvāḥ |",
  "SA20n1302:54": "ācaritāyāṃ muditāyāṃ na jīvaḥ |",
  "SA20n1302:55": "ācaritāyāmupekṣāyāṃ na pudgalaḥ |",
  "SA20n1302:56": "ācarannapi dānaṃ na paśyati dānavastu |",
  "SA20n1302:57": "ācarannapi śīlaṃ na paśyati cittaviśuddhim |",
  "SA20n1302:58": "ācarannapi kṣāntiṃ na paśyati sattvān |",
  "SA20n1302:59": "ācarannapi vīryaṃ na jahāti rāgacitam |",
  "SA20n1302:60": "ācarannapi dhyānaṃ parityajati nākuśalacittam |",
  "SA20n1302:61": "bhāvayato'pi prajñāṃ na ca kācicittabhāvanā |",
  "SA20n1302:62": "sarvalaṃbanā sarvaprajñā na cāsaṅgo'sya prajñāyām |",
  "SA20n1302:63": "na ca prajñāvāptirna ca prajñā dṭaṣṭiḥ |",
  "SA20n1302:64": "ya ācaratyevamācarati prajñāṃ |",
  "SA20n1302:65": "na catasyācaritaṃ bhavati kiṃcita na cāpi nācaritaṃ bhavati kiṃcit |",
  "SA20n1302:66": "antaḥ pariśuddho'pi sa vinetuṃ sattvanācarati ṣaṭ pāramitāḥ |",
  "SA20n1302:67": "ya acaratyevaṃ bhāvayati cittaṃ kṣaṇamavaropitakuśalasyāpi tasya puṇyafalavipāko'prameyo'paryantaḥ |",
  "SA20n1302:68": "asaṃkhyeyaiḥ kalpakoṭiśatasahasrairapi na tasyāntaḥ |",
  "SA20n1302:69": "avāpnoti so'nāyāsenānuttarāṃ samyaksambodhim ||",
  "SA20n1302:70": "( iti bodhicittotpādasūtraśāstretathatādharmamukhaṃ nāma daśamo vargaḥ || )"
}