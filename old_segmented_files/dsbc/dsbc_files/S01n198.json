{
  "S01n198:0": "ṣaṣṭhama adhyāyaḥ",
  "S01n198:1": "svayambhūdharmadhātuvāgīśvarābhidhānaprasiddhapravartano nāma",
  "S01n198:2": "athāsau ca mahāsattvo maitreyaḥ sugatātmajaḥ",
  "S01n198:3": "munīndraṃ śrīghanaṃ natvā sāñjalirevamabravīt ||1 ||",
  "S01n198:4": "yadasya bhagavan dharmmadhātu vāgīśvarābhidhaṃ |",
  "S01n198:5": "prasiddha hetunā kena tatsamādeṣṭumarhati ||2 ||",
  "S01n198:6": "iti saṃprārthite tenaḥ maitreyeṇa sa sarvavit |",
  "S01n198:7": "bhagavānstaṃ mahāsattvaṃ saṃpaśyannidamādiśat ||3 ||",
  "S01n198:8": "yenāsya hetunā dharmmadhātu vāgīśvarābhidhaṃ |",
  "S01n198:9": "prasiddhiṃ tatpravakṣāmi śṛṇu maitreya sādaraṃ ||4 ||",
  "S01n198:10": "tadyathāyuryadā nṛṇāṃ triṃśadvarṣa sahasrike |",
  "S01n198:11": "śobhāvatyāṃ mahāpūryāmudapādi tadā jinaḥ ||5 ||",
  "S01n198:12": "saṃbuddho'rhañjagacchāstā dharmmarājo munīśvaraḥ |",
  "S01n198:13": "kanaka munīrityākhyāstathāgato vināyakaḥ ||6 ||",
  "S01n198:14": "tadāhaṃ kulaputro sa sudharmmākhya ātmavit |",
  "S01n198:15": "bodhisattvo mahāsattvo dharmmaśrī sadguṇārthabhṛt ||7 ||",
  "S01n198:16": "sa kanakamuneḥ śāstuḥ śāsane samupāśritaḥ |",
  "S01n198:17": "triratnabhajanaṃ kṛtvāḥ prācaram bodhisaṃvaraṃ ||8 ||",
  "S01n198:18": "yadā ca bhagavāñchāstā śobhāvatyā upāśrame |",
  "S01n198:19": "vihāre śobhitārāme vijahāra sa sāṃghikaḥ ||9 ||",
  "S01n198:20": "tadā tatra sabhāloke brahmendra pramukhāḥ surāḥ |",
  "S01n198:21": "sarvalokādhipāścāpi dharmmaṃ śrotumudāgatāḥ ||10 ||",
  "S01n198:22": "sarve grahāśca tārāśca sarvā vidyādharā api |",
  "S01n198:23": "siddhāḥ sādhyāśca rudrāśca munayo'pi maharṣayaḥ ||11 ||",
  "S01n198:24": "gandharvāḥ kinnarā yakṣā guhyakā rākṣasā api |",
  "S01n198:25": "kumbhāṇḍā garuḍā nāgā daityāścāpi samāgatāḥ ||12 ||",
  "S01n198:26": "yatayo yoginaścāpi tīrthikāśca tapasvinaḥ |",
  "S01n198:27": "pākhaṇḍāśca parivrājako nirgranthā brahmacāriṇaḥ ||13 ||",
  "S01n198:28": "śramaṇāḥ śrāvakāścāpi vratinaścāpyupāsakāḥ |",
  "S01n198:29": "tatsaddharmmāmṛtaṃ pātuṃ sādaraṃ samupāgatāḥ ||14 ||",
  "S01n198:30": "brāhmaṇā kṣatriyā ścāpi vaiśyāśca mantriṇojanāḥ |",
  "S01n198:31": "gṛhādhipāśca śreṣṭāścaḥ bhṛtyāḥ sainyādhipā api ||15 ||",
  "S01n198:32": "śilpino vaṇijaścāpi sārthavāhā mahājanāḥ |",
  "S01n198:33": "paurā jānapadā grāmyāḥ kārpaṭikāśca śairikāḥ ||16 ||",
  "S01n198:34": "tathānya vāsinaścāpi sarvalokāḥ prasāditāḥ |",
  "S01n198:35": "tatsaddharmmāmṛtaṃ pātuṃ sādaraṃ samupāgatāḥ ||17 ||",
  "S01n198:36": "tānsarvānsamupāyātān dṛṣṭvā sa bhagavānmudā |",
  "S01n198:37": "sabhā madhyāsanāsīnastasthau dhyātvā prabhāsayan ||18 ||",
  "S01n198:38": "taṃ munīndraṃ prabhākāntaṃ dṛṣṭvā sarve'pi sāṃdhikāḥ |",
  "S01n198:39": "śravaṇāḥ śrāvakāḥ sarve bhikṣavo brahmacāriṇaḥ ||19 ||",
  "S01n198:40": "bhikṣuṇyo brahmacāriṇyo upāsikāśca cailikāḥ |",
  "S01n198:41": "cailakā vratinaścāpi dharmakāmā upāsakāḥ ||20 ||",
  "S01n198:42": "sarve'pi te samāgatya praṇatvā taṃ munīśvaraṃ |",
  "S01n198:43": "parivṛtya pariskṛtya dharmma śrotumupāśrayan ||21 ||",
  "S01n198:44": "tato brahmadayo devāḥ sarve lokādhipā api |",
  "S01n198:45": "taṃ munīndraṃ samabhyarcya praṇatvā ca yathākramaṃ ||22 ||",
  "S01n198:46": "parivṛtya puraskṛtya tatsabhāyāṃ samantataḥ |",
  "S01n198:47": "saṃpaśyantaṃ munīndraṃ taṃ upatasthuḥ samāhitāḥ ||23 ||",
  "S01n198:48": "tataste mānavāḥ sarve ṛṣi vipranṛpādayaḥ |",
  "S01n198:49": "taṃ munīndraṃ samabhyarcya saṃpraṇatvā yathākramaṃ ||24 ||",
  "S01n198:50": "tatsabhāṃ samupāśritya parivṛtya samantataḥ |",
  "S01n198:51": "puraskṛtya samudvīkṣya saṃtasthire samāhitāḥ ||25 ||",
  "S01n198:52": "tatastān samupāsīnān dṛṣṭvā sa bhagavān mudā |",
  "S01n198:53": "āryasatyaṃ samārabhya saddharmma samupāsadit ||26 ||",
  "S01n198:54": "kramena bodhicaryāgamāryāṣṭāṃṅga ca satpathaṃ |",
  "S01n198:55": "ādiśya bodhimārge tān sarvāllokān yojayet ||27 ||",
  "S01n198:56": "tatsaddharmmāmṛtaṃ pītvā sarve lokāḥ pravodhitāḥ |",
  "S01n198:57": "saddharmma sādhanā yuktā babhūvu rbodhimānasāḥ ||28 ||",
  "S01n198:58": "tadā vikramaśīlākhye vihāre bhikṣurātmavit |",
  "S01n198:59": "sasaṃghā vyaharad dharmmaśrīmitrākhyaḥ sudhīryatiḥ ||29 ||",
  "S01n198:60": "sa tatra sarvalokānāṃ hitārthena samāśritaḥ |",
  "S01n198:61": "sa saṃghā nāmasaṃgītiṃ vyākhyātumabhyavāñchata ||30 ||",
  "S01n198:62": "tataḥ sa satmatiḥ sarvān saṃghā nāma prasādaraṃ |",
  "S01n198:63": "sabhāmadhyāsanāsīnastasthau dhyānasamāhitaḥ ||31 ||",
  "S01n198:64": "taṃ sabhāsana āsīnaṃ dṛṣṭvā sarve'pi sāṃghikāḥ |",
  "S01n198:65": "tatsaddharmmāmṛtaṃ pātumicchataḥ samupāgatāḥ ||32 ||",
  "S01n198:66": "tatra ye yatiṃ natvā parivṛtya samantataḥ |",
  "S01n198:67": "puraskṛtya samīkṣanta upatasthuḥ samāhitāḥ ||33 ||",
  "S01n198:68": "tatrā'nye'pi samāyātā lokadvijanṛpādayaḥ |",
  "S01n198:69": "vaiśyāśca mantrino'mātyāḥ bhṛtyā sainyādhipā api ||34 ||",
  "S01n198:70": "śilpino vanijaścāpi sārthavāhā mahājanāḥ |",
  "S01n198:71": "paurā jānapadāgrāmyāstathānyadeśavāsinaḥ ||35 ||",
  "S01n198:72": "sarve te samupāgatya praṇatvā taṃ yatiṃ mudā |",
  "S01n198:73": "parivṛtya puraskṛtya sapaśyantamupāśrayan ||36 ||",
  "S01n198:74": "tataḥ sa yatirālokya sarvānstānsamupāśritān |",
  "S01n198:75": "mañjuśrīnāma saṃgītiṃ samākhyātaṃ yathātkramāt ||37 ||",
  "S01n198:76": "tatsamādiṣṭamākarṇyaṃ sarve lokāḥ sabhāśritāḥ |",
  "S01n198:77": "saṃbuddha guṇamahātmyaṃ matvānandapravodhitāḥ ||38 ||",
  "S01n198:78": "tataḥ sarve'pi lokāste brāhmaṇa bhūmipādayaḥ |",
  "S01n198:79": "natvā taṃ yatimāmantrya svasvālayaṃ mudāyayuḥ ||39 ||",
  "S01n198:80": "tataste śrāvakā vijñā yatayo brahmacāriṇaḥ |",
  "S01n198:81": "dvādaśākṣara guhyārthaṃ samyak śrotuṃmamīcchire ||40 ||",
  "S01n198:82": "tataste yoginaḥ sarve kṛtāñjali puṭā mudā |",
  "S01n198:83": "śāstāraṃ taṃ yatiṃ natvā samāmatryaivamavruvan ||41 ||",
  "S01n198:84": "bhadanta dvādaśānāṃ yadakṣarāṇāṃ viśeṣataḥ |",
  "S01n198:85": "viśuddhiṃ śrotumicchāmastatsamādeṣṭumarhati ||42 ||",
  "S01n198:86": "iti tai rprārthitaṃ dharmmaśrī mitraḥ sasudhīrapi |",
  "S01n198:87": "dvādaśākṣara guhyārthaṃ viśuddhiṃ na samādiśat ||43 ||",
  "S01n198:88": "taṃ viśuddhā nabhijñātā viṣaṇṇātmā sa utthitaḥ |",
  "S01n198:89": "dhyānāgāraṃ samāsīno dhyātvaivaṃ samacintayan ||44 ||",
  "S01n198:90": "naitadakṣaraṃ guhyārthaṃ viśuddhirjñāyate mayā |",
  "S01n198:91": "tatkathaṃ upadekṣyāmi hāhā kutra bhrameyahi ||45 ||",
  "S01n198:92": "iti cintā viṣarṇṇo'tmā lajjā saṃmohitāśayaḥ |",
  "S01n198:93": "smṛtvā ratnatrayaṃ dhyātvā tasthau dhairyasamāhitaḥ ||46 ||",
  "S01n198:94": "tatkṣaṇe sa triratnānāṃ smṛti puṇyānubhāvataḥ |",
  "S01n198:95": "evaṃ matiṃ mahāvīrya mahotsāhinimāptavān ||47 ||",
  "S01n198:96": "tatastatmati śauṇḍau'sauḥ puna dhyātvā samāhitaḥ |",
  "S01n198:97": "manasā sarva lokeṣu vicārayan vyalokayan ||48 ||",
  "S01n198:98": "tadāpaśyanmahācīne uttarasyāṃ nagottame |",
  "S01n198:99": "mañjuśrīyaṃ mahābhijñaṃ sarva vidyādhipeśvaraṃ ||49 ||",
  "S01n198:100": "bodhisattvaṃ mahāsattvaṃ sarva dharmmādhipaprabhuṃ |",
  "S01n198:101": "sarva guhya viśuddhārtha vijñānajñānadāyakaṃ ||50 ||",
  "S01n198:102": "taṃ paśyan manasā dharmmaśrī mitraḥ samutsukaḥ |",
  "S01n198:103": "sahasotthāya tānsaṃghān sabhāmantryaivamavravīt ||51 ||",
  "S01n198:104": "bho bhadanto gamiṣyāmi mahācīne nagottame |",
  "S01n198:105": "mañjuśrīyaṃ mahāsattvaṃ draṣṭumicchāmi sāṃprataṃ ||52 ||",
  "S01n198:106": "etasyā nāmasaṃgītyā guhya viśuddhi vistaraṃ |",
  "S01n198:107": "pṛṣṭā samyak vijñāya āgamiṣyāmyahaṃ drutaṃ ||53 ||",
  "S01n198:108": "yāvannāhamihāyāta stāvatsarve samāhitāḥ |",
  "S01n198:109": "triratna bhajanaṃ kṛtvā tiṣṭhata mā viṣīdata ||54 ||",
  "S01n198:110": "ityuktvā sa mahābhijñastataḥ saṃprasthito drutaṃ |",
  "S01n198:111": "sañcarannatra nepālaviṣaye samupāyayau ||55 ||",
  "S01n198:112": "tamāyātaṃ yatiṃ natvā mañjudevaḥ sa sarvavit |",
  "S01n198:113": "svāntike samupādraṣṭumecchat ṛddhiṃ pradarśayan ||56 ||",
  "S01n198:114": "tataḥ maṃjudevo'pi bhūtvā kṛṣikaraḥ svayaṃ |",
  "S01n198:115": "śārdūla mṛgarājābhyāṃ halenākarṣayan mahīṃ ||57 ||",
  "S01n198:116": "taṃ dṛṣṭvā dūrato dharmmaśrīmitro ativismitaḥ |",
  "S01n198:117": "kimetat mahadāścaryamitidraṣṭumuyācarat ||58 ||",
  "S01n198:118": "tataḥ samupāśritya dṛṣṭvā tanmahadadbhutaṃ |",
  "S01n198:119": "kṛṣikaraṃ tamāmantryapapracchaiva vyavalokayan ||59 ||",
  "S01n198:120": "bho sādho ito deśānmahācīna nagoktamaḥ |",
  "S01n198:121": "pañcaśīrṣaḥ kiyaddūre tadupadeṣṭumarhati ||60 ||",
  "S01n198:122": "iti saṃprārthitaṃ tena śrutvā sa halavāhakaḥ |",
  "S01n198:123": "suciraṃ taṃ yatiṃ paśyansādaramevamavravīt ||61 ||",
  "S01n198:124": "yattvaṃ kuta ihāyāsi kimarthamuktarāpathe |",
  "S01n198:125": "mahācīnasya dūrato gantuṃ tvaṃ paripṛccha se ||62 ||",
  "S01n198:126": "adya pravartate sāyaṃ tad vihāre mamāśrame |",
  "S01n198:127": "uṣitvā prāta rutthāya gaccha maddeśitātpathaḥ ||63 ||",
  "S01n198:128": "iti tenoditaṃ dharmaśrī mitro niśaṃmya saḥ |",
  "S01n198:129": "tathetyanumataṃ dhṛtvā tūṣṇīṃ bhūtvā vyatiṣṭhataḥ ||64 ||",
  "S01n198:130": "tataḥ saṃbodhitaṃ bhikṣu matvā sa halavāhakaḥ |",
  "S01n198:131": "tau śārdula mṛgendro dvautatraivāntavyardhāpayet ||65 ||",
  "S01n198:132": "halaṃ tu sarvalokānāṃ saṃpravodhana hetunā |",
  "S01n198:133": "tatraivocca sthala kṣetre yūpa vadavaropayat ||66 ||",
  "S01n198:134": "adyāpi tatmahīsthānaṃ mañjuśrībhūḥ prasidhyate |",
  "S01n198:135": "sāvāceti prasiddhā ca yatrāvaropitaṃ halaṃ ||67 ||",
  "S01n198:136": "tatastaṃ yatimāhuya sāyaṃ sa halavāhakaḥ |",
  "S01n198:137": "tatra praviśya dharmaśrīmitra saṃprati vismitaḥ ||68 ||",
  "S01n198:138": "tato mūlaphala skandha patrādi bhogamādarāt |",
  "S01n198:139": "datvā tasmai svayaṃ bhuktvā tasthau sa halavāhakaḥ ||69 ||",
  "S01n198:140": "tataḥ sa vividhāṃ dharmmaśrīmitrorajanī kathāṃ |",
  "S01n198:141": "bhāṣitvā taṃ mahābhijñaṃ kṛṣikaraṃ vyanodayan ||70 ||",
  "S01n198:142": "tataḥ sa mañjudevastaṃ yati chātrālaye niśi |",
  "S01n198:143": "preṣayitvā svayaṃ gahvāgāre śayyāṃ samāśrayat ||71 ||",
  "S01n198:144": "tatra praviśya dharmmaśrī mitra saṃprati vismitaḥ |",
  "S01n198:145": "suptvākṣaṇaṃ samutthāya manasaivaṃ vyacintayat ||72 ||",
  "S01n198:146": "nādyātra śayanīyaṃ yadayaṃpumānmaharddhikaḥ |",
  "S01n198:147": "bhāryāyā sahasākathyaṃ kiṃkiṃ kuryād vinodayaṃ ||73 ||",
  "S01n198:148": "iti dhyātvā sadharmmaśrīmitra yatirutthitaḥ |",
  "S01n198:149": "saṃvara nibhṛtaṃ tasya dvāramūlamupāśrayet ||74 ||",
  "S01n198:150": "tatkṣaṇe mañjudevaṃ taṃ keśinī supriyā satī |",
  "S01n198:151": "śayāsanasamāsīnā bharktāramevamavravīt ||75 ||",
  "S01n198:152": "svāminko'yaṃ yati rdhīmānkimarthamasmadāśrame |",
  "S01n198:153": "iha kutaḥ samāyāta statsamādeṣdumarhati ||76 ||",
  "S01n198:154": "iti saṃprārthitaṃ devyā mañjudevo niśamya saḥ |",
  "S01n198:155": "keśinīṃ tāṃ priyāṃ bhāryāṃ sampaśyannevamavravīt ||77 ||",
  "S01n198:156": "sādhu śṛṇu priye devī yadartha yamimihāgataḥ |",
  "S01n198:157": "tadartha hi mahaddhetuṃ vakṣyāmi te vicārayat ||78 ||",
  "S01n198:158": "ayaṃ bhikṣu mahābhijño bodhisattvo mahāmatiḥ |",
  "S01n198:159": "vikhyāto yo mahādharmmaśrīmitrobhidho yati ||79 ||",
  "S01n198:160": "vikramaśīla ākhyāte vihāre sa nivāsakaḥ |",
  "S01n198:161": "nāmasaṃgīti vyākhyānaṃ śikṣebhyo vistaraṃ vyadhāt ||80 ||",
  "S01n198:162": "dvādaśākṣara guhyārtha viśuddhi jñāna vistaraṃ |",
  "S01n198:163": "nāma samyagupākhyātuṃ śaknoti na sudhīrapi ||81 ||",
  "S01n198:164": "tadāyaṃ ca viṣaṇṇātmāḥ dhyānāgāre samāśritaḥ |",
  "S01n198:165": "dhyātvā lokeṣu sarvatra vilokyaivaṃ vyacintayan ||82 ||",
  "S01n198:166": "mañjuśrī reva jānīyātsarva guhya viśuddhivit |",
  "S01n198:167": "dvādaśākṣara guhyārtha viśuddhiṃ samupādiśat ||83 ||",
  "S01n198:168": "iti dhyātvā samutthāya sarvān śiṣyānsa sāṃghikān |",
  "S01n198:169": "bodhayitvā mahotsāhaḥ vīryeṇa pracāraktataḥ ||84 ||",
  "S01n198:170": "uktarasyāṃ mahācīne pañcaśīrṣesmadāśrame |",
  "S01n198:171": "gantumanena mārggeṇa carannīha samāgataḥ ||85 ||",
  "S01n198:172": "tamiha samayāyātaṃ dṛṣṭvā samṛddhibhāvataḥ |",
  "S01n198:173": "bodhayitvaivamāhuyoḥ nayāmi svāśrame'dhunā ||86 ||",
  "S01n198:174": "iti bhaktā samādiṣṭaṃ śrutvā sā keśinī priyā |",
  "S01n198:175": "svāminaṃ taṃ samālokya papracchaivaṃ samādarāt ||87 ||",
  "S01n198:176": "svāminahaṃ na jānāmi śṛṇomi na kadācana |",
  "S01n198:177": "kathametadviśuddhyarthaṃ samupādiśa me'dhunā ||88 ||",
  "S01n198:178": "iti saṃprāthitaṃ devyā mañjudevo niśamya saḥ |",
  "S01n198:179": "keśinīṃ tāṃ priyāṃ bhāryā sampaśyannevamavravīt ||89 ||",
  "S01n198:180": "sādhu devī tava prītyā sāmpratamupadiśyate |",
  "S01n198:181": "etadartha mahāguhyaṃ gopanīyaṃ prayatnataḥ ||90 ||",
  "S01n198:182": "ityuktvā mañjudevo'sau tasyai devyai yathāvidhiḥ |",
  "S01n198:183": "dvādaśākṣara guhyārthaṃ viśuddhi samupādiśat ||91 ||",
  "S01n198:184": "etatsarva samākhyātaṃ vistaraṃ sa mahāmatiḥ |",
  "S01n198:185": "dharmaśrīmitra ākarṇya prātyananda pravodhitaḥ ||92 ||",
  "S01n198:186": "tata samudito dharmmaśrī mitra utthite mudā |",
  "S01n198:187": "mañjuśrīrayameveti niścayaṃ samupāyayau ||93 ||",
  "S01n198:188": "tataḥ sasuprasannātmā dvāramūle kṛtāñjaliḥ |",
  "S01n198:189": "aṣṭāṃga praṇatiṃ kṛtvā tasthau tadgata mānasaḥ ||94 ||",
  "S01n198:190": "tataḥ prātaḥ samutthāya keśinī mokṣadāyanī |",
  "S01n198:191": "dvārakapāramudadhāṭayaḥ vahirgantumupākramat ||95 ||",
  "S01n198:192": "tatra taṃ yatimālokya dvāramūle vyavasthitaṃ |",
  "S01n198:193": "bhītā sā keśinī devī drutamupācaratprabhoḥ ||96 ||",
  "S01n198:194": "tāṃ pratyāgatāṃ dṛṣṭvā mañjudevaḥ sa sarvavit |",
  "S01n198:195": "vibhinnāsyāṃ samālokya papracchaivaṃ adhīravat ||97 ||",
  "S01n198:196": "devī kiṃdvāramudhyāṭya sattvaraṃ tvamupāgatāḥ |",
  "S01n198:197": "dṛṣṭvā kiṃ tatra bhītāsi tatsatyaṃ vada me puraḥ ||98 ||",
  "S01n198:198": "iti pṛṣṭe jagacchāstā bharktā sā keśinī virāt |",
  "S01n198:199": "svāminaṃ taṃ samālokya śanairevaṃnyavedayet ||99 ||",
  "S01n198:200": "svāminyati namaskṛtvā dvāramūle nipātitaḥ |",
  "S01n198:201": "jīvito vā mṛtau vāsau mayā na jñāyate khalu ||100 ||",
  "S01n198:202": "ityuktaṃ bhāryayā śrutvā mañjudevaḥ sa utthitaḥ |",
  "S01n198:203": "upetya dvāramūle taṃ saṃdadarśa nipātitaṃ ||101 ||",
  "S01n198:204": "dṛṣṭvā sa mañjudevastaṃ yatiṃ dhyātvā jitendriyaṃ |",
  "S01n198:205": "hastaṃ dhṛtvā samutthāya saṃpaśyannevavravīt ||102 ||",
  "S01n198:206": "yate kimarthamatraivaṃ dvāraṃ dhyātvāvatiṣṭhasi |",
  "S01n198:207": "tatmamapurataḥ sabhyaṃ vadaya te samāhitaṃ ||103 ||",
  "S01n198:208": "ityuktvā mañjudeveṃna dharmaśrīmitra unmanāḥ |",
  "S01n198:209": "mañjuśriyantamaṣṭāṃgainatvaivaṃ prārthayanmudā ||104 ||",
  "S01n198:210": "bhagavannātha sarvajña sarvavidyādhipa prabho |",
  "S01n198:211": "bhavatpādāmbuje bhaktyā śaraṇe samupāśraye ||105 ||",
  "S01n198:212": "bhavāneva jagacchāstā mañjuśrīrbhagavānapi |",
  "S01n198:213": "jñāyate dṛśyate hyatra jñānaratnanidhi rmayā ||106 ||",
  "S01n198:214": "tad bhavāhni vijānīte yadarthehamihā vraja |",
  "S01n198:215": "tatmebhivāṃcchitaṃ śāstāḥ saṃpūrayitumarhati ||107 ||",
  "S01n198:216": "iti saṃprārthitaṃ tena mañjudeva niśamya sa |",
  "S01n198:217": "vijñāya taṃ mahābhijñaṃ saṃpaśyannevamavravīt ||108 ||",
  "S01n198:218": "kathaṃ vinā abhiṣekaṃ te mantrārthamupadeśyate ||109 ||",
  "S01n198:219": "tāvadatrabhiṣeka tvaṃ gṛhvāṇhedaṃ yadīcchasi |",
  "S01n198:220": "ityuktaṃ mañjudevena niśamya sa yatiḥ sudhīḥ ||110 ||",
  "S01n198:221": "mañjudevaṃ namostasya sāñjalirevamavravīt |",
  "S01n198:222": "sarvajña bhagavāñchāstā nirdhano'hamakiṃcanaḥ ||111 ||",
  "S01n198:223": "kiṃ dāsye bhavataṃ śāstre dakṣiṇāṃ guru bhaktimān |",
  "S01n198:224": "iti tenoditaṃ śrutvāḥ mañjudevaḥ sasanmatiḥ ||112 ||",
  "S01n198:225": "saṃpaśyansteyatī dharmaśrīmitramevamavravīt |",
  "S01n198:226": "yataḥ kiṃ dhanasaṃpatyā śraddhā te yadi vidyate ||113 ||",
  "S01n198:227": "tuṣyante guruvo bhaktimātreṇātra dhanenatu |",
  "S01n198:228": "ityuktvā mañjudevena dharmaśrīmitra unmatāḥ ||114 ||",
  "S01n198:229": "aṣṭāṃgestaṃ guruṃ natvā prārthayadevamādarāt |",
  "S01n198:230": "bhagavanyadi bhaktyaiva tuṣyate'tra bhavān mama ||115 ||",
  "S01n198:231": "bhavatāṃ suśrūṣāmeṣa karomi bhaktimānahaṃ |",
  "S01n198:232": "iti me kṛpayā śāsta abhiṣeka yathāvidhiḥ ||116 ||",
  "S01n198:233": "datvā dvādaśa mantrārthaṃ viśuddhi dātumarhasi |",
  "S01n198:234": "iti saṃprārthitaṃ tena mañjudevaṃ sa sarvavit ||117 ||",
  "S01n198:235": "bhaktimanta tamālokya paṇyamevamabhāṣata |",
  "S01n198:236": "dāsyāmi te mahābhāga bhakti śraddhāsti te yadi ||118 ||",
  "S01n198:237": "abhiṣeka prasannātmā samādatsva samāhitaḥ |",
  "S01n198:238": "tataḥsa mañjudevaḥ śrī vajrācārya yathāvidhi ||119 ||",
  "S01n198:239": "saṃsthāpya maṇḍalaṃ dharmadhātuvāgīśvarābhidhaṃ |",
  "S01n198:240": "tanmaṇḍalaṃ samārādhya samabhyarcya yathāvidhiṃ ||120 ||",
  "S01n198:241": "abhiṣekaṃ prasannāya tasmai dadau sa vajradhṛk |",
  "S01n198:242": "tatastān maṇḍale devān saṃdarśayaṃ yathākramāt ||121 ||",
  "S01n198:243": "pūjayitvā yathāśakti śaraṇe samayojayet |",
  "S01n198:244": "tatastasmai prasannāya mañjudevo yathāvidhi ||122 ||",
  "S01n198:245": "dvādaśākṣara guhyārtha viśuddhisamupādiśat |",
  "S01n198:246": "tato labdhābhiṣeko'sau dharmaśrīmitra utmanā ||123 ||",
  "S01n198:247": "dvādaśabhūmi guhyārtha viśuddhijñānamāptavān |",
  "S01n198:248": "tasmai śāstre sabhāryāya svamātmānaṃ sa dakṣiṇāṃ ||124 ||",
  "S01n198:249": "saṃkalpya śraddhayā bhaktyā natvaivaṃ prārthayan mudā |",
  "S01n198:250": "bhagavan nātha sarvajña bhavat kṛpā prasādataḥ ||125 ||",
  "S01n198:251": "saṃprāptapūrṇa saṃkalpo bhavāmi śrīguṇārthabhṛt |",
  "S01n198:252": "tat sadāhaṃ bhavatpādaśaraṇe samupāśritaḥ ||126 ||",
  "S01n198:253": "yathātra bhavādiṣṭaṃ tathaiva saṃcare bhave |",
  "S01n198:254": "tat me'nujñādi datvātra saṃbodhijñānasādhanaṃ ||127 ||",
  "S01n198:255": "sarvasattva hitārthena careyaṃ bodhisaṃvaraṃ |",
  "S01n198:256": "iti saṃprārthya dharmaśrī mitra sa samupāśritaḥ ||128 ||",
  "S01n198:257": "śraddhābhakti prasannātmā gurusevā paro'bhavat |",
  "S01n198:258": "tataḥ sa mañjudevastaṃ mahāsattvaṃ vicakṣaṇaṃ ||129 ||",
  "S01n198:259": "matvā saṃbodhi caryāyāṃ niyoktuṃ saṃvyanodayan |",
  "S01n198:260": "sādhu sādhu mahābhāgaḥ saṃcaratvaṃ jagaddhite ||130 ||",
  "S01n198:261": "saṃbodhi sādhanaṃ bodhicaryā vrata sadā bhava |",
  "S01n198:262": "etatpuṇyābhi liptātmā pariśuddha trimaṇḍalāḥ ||131 ||",
  "S01n198:263": "bodhisattvā mahābhijñā bhaveḥ śrī sadguṇāśrayāḥ |",
  "S01n198:264": "tatastvaṃ bodhisaṃbhāraṃ pūrayitvā yathākramaṃ ||132 ||",
  "S01n198:265": "niḥkleśo bodhiprāpto'haṃ sambuddhapadamāpnuyāḥ |",
  "S01n198:266": "iti me śāsanaṃ dhṛtvā smṛtvā dhyātvā samāhitaḥ ||133 ||",
  "S01n198:267": "triratnaṃ samupāśritya saṃcarasva jagaddhite |",
  "S01n198:268": "yadi jagaddhitaṃ kartuṃ saṃbodhiṃ prāpnumicchasi ||134 ||",
  "S01n198:269": "saddharmaṃ samupādiśya sarvān lokān pravodhaya ||",
  "S01n198:270": "tatastān bodhitān sarvān kamena bodhisādhanaṃ ||135 ||",
  "S01n198:271": "bodhimārge pratiṣṭhāpya cārayasva jagaddhite |",
  "S01n198:272": "tatasteṣāṃ samālokya cittaṃ saṃbodhi niścitaṃ ||136 ||",
  "S01n198:273": "triyānaṃ samupādiśya paramārthe niyojaye |",
  "S01n198:274": "evaṃ kṛtvā mahaddharmamāśu sambodhisādhanaṃ ||137 ||",
  "S01n198:275": "bhadraśrī sadguṇāpannāṃ samāpnuyā jagacchubhe |",
  "S01n198:276": "tenāśuḥ pariśuddhātmā sambuddhapadamāptavān ||138 ||",
  "S01n198:277": "jagaddharmmamayaṃ kṛtvā jinālayaṃ samāpnuyāḥ |",
  "S01n198:278": "iti bhadravrataṃ dhṛtvā gatvā tvaṃ svāśrame punaḥ ||139 ||",
  "S01n198:279": "vyākhyāya nāma saṃgītiṃ saddharmmaṃ saṃpracāraye |",
  "S01n198:280": "ahamapi mahāsattva śrotuṃ tvad dharmmadeśanāṃ ||140 ||",
  "S01n198:281": "sāṃghikāṃścāpi tāndruṣṭumāyāsyāmi tavāśrame |",
  "S01n198:282": "iti śāstā samādiṣṭaṃ niśaṃmya sa mahāmatiḥ ||141 ||",
  "S01n198:283": "dharmaśrī mitra ālokyaḥ taṃ gurumevamavravīt |",
  "S01n198:284": "maharddhiko bhagavāñchāsta vijñāsya te kathaṃ mayā ||142 ||",
  "S01n198:285": "iti cihnaṃ samādhāya tatrāgantuṃ samarhati |",
  "S01n198:286": "iti tenoditaṃ śrutvā mañjudevaḥ sa sanmati ||143 ||",
  "S01n198:287": "dharmaśrī mitramālokyaḥ punarevamabhāṣata |",
  "S01n198:288": "vatsāhamutpalaṃ dhṛtvā samāyāsyāmi te sabhāṃ ||144 ||",
  "S01n198:289": "tena cihnena māṃ yāta saṃjānīṣva samāgataṃ |",
  "S01n198:290": "iti satyaṃ samādhāya dhṛtvānuśāsanaṃ mama ||145 ||",
  "S01n198:291": "saddharmma samupādeṣṭuṃ pravāhi testu maṃgalaṃ |",
  "S01n198:292": "iti śāstā samādiṣṭaṃ śrutvā sa yatirutsukaḥ ||146 ||",
  "S01n198:293": "śāstāraṃ taṃ samālokya praṇatvaivamabhāṣataḥ |",
  "S01n198:294": "prasīdatu bhagavāñchāstāḥ kṣantumarhati cāgasaṃ ||147 ||",
  "S01n198:295": "bhavatprasādataḥ sarve sidhyate me samīhitaṃ |",
  "S01n198:296": "tadanuśāsanaṃ dhṛtvā bhavatāṃ tatra jagaddhite ||148 ||",
  "S01n198:297": "vyākhyātuṃ nāmasaṃgīti saṃcare sāmprataṃ guroḥ |",
  "S01n198:298": "iti saṃprārthya dharmmaśrī mitra saḥ saṃprāsāditaḥ ||149 ||",
  "S01n198:299": "śāstustasya padāmbhojaṃ natvā saṃprasthito tataḥ |",
  "S01n198:300": "mātrorācārya yāścāpi mokṣadā varadākhyayoḥ ||150 ||",
  "S01n198:301": "pādāmvujeṣu saṃnatvā saṃprasthitaḥ pramoditaḥ |",
  "S01n198:302": "tataḥ sa sanmati dharmmaśrīmitraḥ sahasāvrajan ||151 ||",
  "S01n198:303": "āśu svāśramamāsādya vihāraṃ samupāviśat |",
  "S01n198:304": "tatra taṃ yatimāyātaṃ dṛṣṭvā sarve'pi sāṃghikāḥ ||152 ||",
  "S01n198:305": "praṇatvā kuśalaṃ pṛṣṭavā praveśayan nijālaye |",
  "S01n198:306": "tataḥ paredyurāmantraya sarvānsaṃghānsa sanmatiḥ ||153 ||",
  "S01n198:307": "vyākhyātuṃ nāmasaṃgīti sabhāsanaṃ samāśrayat |",
  "S01n198:308": "taṃ sabhāsanamāsīnaṃ dṛṣṭvā sarve'pi sāṃdhikāḥ ||154 ||",
  "S01n198:309": "divja bhūpādayaścāpi sarve lokāḥ samāgatāḥ |",
  "S01n198:310": "tatra sarve'pi te lokāḥ praṇatvā taṃ yati kramāt ||155 ||",
  "S01n198:311": "parivṛtya puraskṛtya samantata upāśrayat |",
  "S01n198:312": "tān sarvānsamupāsīnān dṛṣṭvā sa yatirātmavit ||156 ||",
  "S01n198:313": "vyākhyāya nāmasaṃgītiṃ sa viśuddhi samādiśat |",
  "S01n198:314": "tadā tatra manastasya jijñāsituṃ sa mañjuvāk ||157 ||",
  "S01n198:315": "dhṛtvotpalaṃ vinidyāṃgaḥ kucīvaramupācarat |",
  "S01n198:316": "tatra sa makṣikān kāye utpalena nivārayan ||158 ||",
  "S01n198:317": "samāgatya sabhaikānte paśyallokānupāśrayet |",
  "S01n198:318": "samāśritaṃ sa dharmmaśrīmitro dṛṣṭvātmanā guruṃ ||159 ||",
  "S01n198:319": "utpalena parijñāya manasaivaṃ vyacintayat |",
  "S01n198:320": "aho nūnamayaṃ śāstā mano jijñāsituṃ mama ||160 ||",
  "S01n198:321": "kucarā durbhagākāro dhṛtvotpalamihāgataḥ |",
  "S01n198:322": "tatkathamahamutthāya pratyuṅgamya na meya hi ||161 ||",
  "S01n198:323": "atha paśyannamaskāraṃ nakuryāḥ gurave kathaṃ |",
  "S01n198:324": "yadyatrāhaṃ samutthāya na meyamenamādarāt ||162 ||",
  "S01n198:325": "dṛṣṭvā lokā ime māṃ dhikkuryuḥ sarve vicārataḥ |",
  "S01n198:326": "ete na jñāyate yaṃ hi mañjuśrī ṛddhimānapi ||163 ||",
  "S01n198:327": "īdṛgevāsya śāstā yaṃ miti me syād vihāsyatāṃ |",
  "S01n198:328": "iti dhyātvā sa dharmmaśrīmitro lajjābhimohitaḥ ||164 ||",
  "S01n198:329": "manasaivaṃ namaskṛtvā śāstārantamamānayet |",
  "S01n198:330": "tataḥ sa vimukhī bhūya paśyannapya vibhāvitaḥ ||165 ||",
  "S01n198:331": "ajñāta vānnivāpaśyan padamātramupādiśat |",
  "S01n198:332": "tataḥ sarve'pi te lokāḥ śrutvā tatsaddharmmadeśanāṃ ||166 ||",
  "S01n198:333": "utthāya taṃ yatiṃ natvā svasvālayamupācaran |",
  "S01n198:334": "tata loke gate dharmmaśrī mitraḥ sa samutthitaḥ ||167 ||",
  "S01n198:335": "śāstāraṃ taṃ samālokya vandituṃ samupācarat |",
  "S01n198:336": "taṃ dṛṣṭvā mañjudevo'sau vandituṃ samupāgataṃ ||168 ||",
  "S01n198:337": "apaśyan vimukhī bhūya tataḥ saṃprasthito'carat |",
  "S01n198:338": "taṃ dṛṣṭvā vimukhī bhūta dharmmaśrī mitra ātmanaḥ ||169 ||",
  "S01n198:339": "aparādha mahatpāpamanusmṛtvāpatadbhuvi |",
  "S01n198:340": "nipatantaṃ tamālokya mañjuśrīḥ sa kṛpānidhiḥ ||170 ||",
  "S01n198:341": "sahasā pāṇinā dhṛtvā samutthāya tathācarat |",
  "S01n198:342": "tatra sa utthito dharmmaśrī mitrastaṃ mahāmatiṃ ||171 ||",
  "S01n198:343": "pracarantaṃ samālokya natvāhaivaṃ mṛṣā punaḥ |",
  "S01n198:344": "bhagavanna mayā dṛṣṭo bhavānatra samāgataḥ ||172",
  "S01n198:345": "paścādutpalacihnena jñāyate'tra samāśritaḥ |",
  "S01n198:346": "ityuktvā sa mṛṣāvādaṃ sāñjalistasya saṅguroḥ ||173 ||",
  "S01n198:347": "mañjudevasya pādābje praṇanāma rudan punaḥ |",
  "S01n198:348": "tatra tasya mṛṣā vaktuṃ rubhe'pi nayane mukhāt ||174 ||",
  "S01n198:349": "śāstuḥ pādābjayo ragre nipetaṃtu mahītale |",
  "S01n198:350": "tatpatita sa dharmmaśrīmitro vihatamānasaḥ ||175 ||",
  "S01n198:351": "cirādrudaṃ samutthāyaḥ śāstāramevamavravīt |",
  "S01n198:352": "bhagavan yatmayājñānādaparādhaṃ kṛtaṃ gurau ||176 ||",
  "S01n198:353": "bhavati tad bhavāñchāstā kṣantuṃmarhati durmateḥ |",
  "S01n198:354": "iti saṃprārthitaṃ tena mañjuśrīḥ sa kṛpānidhiḥ ||177 ||",
  "S01n198:355": "vicakṣuṣkaṃ tamālokyaḥ kṛpādṛśaivamavravīt |",
  "S01n198:356": "yadabhilajjayā karmma jñātvāpi duṣkṛtaṃ tvayā ||178 ||",
  "S01n198:357": "tasyedaṃ phalamāsādya bhokta anyaṃmeva bhujyate |",
  "S01n198:358": "tathāpi jñāna dṛṣṭvā tvaṃ sampaśya ddṛṣṭimān yathā ||179 ||",
  "S01n198:359": "jñānaṃ hi te'sti yattena jñānaśrī mitra ucyase |",
  "S01n198:360": "ityuktyaiva sa mañjuśrīḥ kṣaṇādantarhita stataḥ ||180 ||",
  "S01n198:361": "ākāśāt pakṣivad gatvā svāśrame samupāyayau |",
  "S01n198:362": "atraitatsarvavṛttāntaṃ bhāryayoḥ puratormudā ||181 ||",
  "S01n198:363": "samākhyāya sa mañjuśrī stasthau lokahitārthabhṛt |",
  "S01n198:364": "tataḥ prabhṛtisa jñānaśrīmitro jñānacakṣuṣā ||182 ||",
  "S01n198:365": "paśyan saddharmmamākhyāya prācaracca jagaddhite |",
  "S01n198:366": "tadā maitreya tenāsya dharmadhātoḥ svayaṃbhuvaḥ ||183 ||",
  "S01n198:367": "abhutprasiddhitaṃ dharmadhātuṃ vāgīśvarābhidhaṃ |",
  "S01n198:368": "iti matvātra ye dharmadhātu vāgīśvara narāḥ ||184 ||",
  "S01n198:369": "śraddhayā vidhinābhyarcya bhajanti śaraṇāśritāḥ |",
  "S01n198:370": "abhiṣekaṃ ca saṃprāpya bodhicittā samāhitāḥ ||185 ||",
  "S01n198:371": "saddharmma dhāraṇī vidyāmantrāṇi dhārayanti ye |",
  "S01n198:372": "te sarve vimalātmānaḥ pariśuddha trimaṇḍalāḥ ||186 ||",
  "S01n198:373": "bodhisattvā mahāsattvāścaturbrahma vihāriṇaḥ |",
  "S01n198:374": "bhadraśrī sadguṇādhārāḥ sarva vidyā vicakṣaṇāḥ ||187 ||",
  "S01n198:375": "ṛddhi siddhi mahābhijñā bhaveyurbhadracāriṇaḥ |",
  "S01n198:376": "āśuḥ sambodhi saṃbhāraṃ pūrayitvā yathākramaṃ ||188 ||",
  "S01n198:377": "arhantastrividhāṃ bodhiṃ prāpya yāyu jiṃnālayaṃ ||189 ||",
  "S01n198:378": "iti matvā'bhivāchanti prāptuṃ ye saugataṃ padaṃ |",
  "S01n198:379": "te'tra bauddhālaye dharmmadhātu vāgīśvare sadā ||190 ||",
  "S01n198:380": "śraddhayā bhajanaṃ kṛtvā prāpyābhiṣekamādarāt |",
  "S01n198:381": "sadharmmadhāraṇī vidyāmantra sādhāratatparāḥ ||191 ||",
  "S01n198:382": "yathāvidhi samabhyarcya saṃbodhi nihitāśrayāḥ |",
  "S01n198:383": "bodhicaryā vrataṃ dhṛtvā saṃcarate jagaddhite ||192 ||",
  "S01n198:384": "āśu te vimalātmānaḥ pariśuddha trimaṇḍalāḥ |",
  "S01n198:385": "bodhisattva mahāsattvaścaturbrahma vihāriṇaḥ ||193 ||",
  "S01n198:386": "bhadraśrī sadguṇādhārāḥ sarvavidyā vicakṣaṇāḥ |",
  "S01n198:387": "ṛddhisiddhi mahābhijñā bhaveyu bhardracāriṇaḥ ||194 ||",
  "S01n198:388": "tataḥ saṃbodhisaṃbhāraṃ pūrayitvā drutaṃ kramāt |",
  "S01n198:389": "arhantamtrividhāṃ bodhiṃ prāpya yāsyatha nivṛtiṃ ||195 ||",
  "S01n198:390": "ityādiṣṭaṃ munīndreṇa niśamya te sabhāśritāḥ |",
  "S01n198:391": "sarve tatheti vijñāya prābhyanandan pravodhitāḥ ||196 ||",
  "S01n198:392": "itiśrī svayaṃbhū dharmmadhātu vāgīśvarābhidhāna prasiddha pravartano nāma ṣaṣṭho'dhyāyaḥ |"
}