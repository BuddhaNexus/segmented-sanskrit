{
  "S08n678:0": "atha catuścatvāriṃśaḥ paṭalavisaraḥ |",
  "S08n678:1": "atha khalu bhagavāṃ śākyamuniḥ punarapi śuddhāvāsabhavanamavalokya sarvatathāgatadharmavarotvacintyaguṇavyūhālaṅkārabhūtakoṭiniṣṭhāsaṅkhyeyajinamudrāmudritaṃ sarvasattvacihnabhūtaṃ mudrāpaṭalaparamaguhyatamaṃ sarvalaukikalokottaraśreyasamantratantrakalpavikalpitaṃ sarvasattvaiḥ paramārthadarśanapathapravṛttibhūtaṃ sarvamantrasarvasaṃjñāsādhāraṇabhūtamihaiva janmani sarvasattvānāṃ sarvāśāpāripūrakaṃ sarvabuddhabodhisattvānāmārādhanaparasukhahetukabodhisambhāraparipūraṇanimittam āhvānanavisarjanagandhapuṣpadhūpasarvamālyopahārāvidyāvidyā-",
  "S08n678:2": "veśanadarśanasarvakāryārthasādhanasarvadevanāgayakṣagandharvāsuragaruḍakinnara-mahoragayakṣarākṣasapiśācakūṣmāṇḍaraudrasaumyabhāvadamakādhyakṣabhūtādhi-patisarvakāryasandarśanajvalanākāśagamanāntarddhānavaśīkaraṇabodhisambhāranimittāścaryādbhutaṃ sarvamantratantrārtthānunītaṃ sarvavidyārājanamaskṛtaṃ sarvavidyāsādhakaṃ sarvabuddhamātrāmantritaṃ yathepsitārtthasattvamanorathāparipūrakaṃ sarvāsāṃ sarvamantrāṇāṃ dṛṣṭadhārmikahetuniṣpādakaṃ saṃkṣepato yathā yathā yujyate,",
  "S08n678:3": "yathā yathā sādhyate tathā tathā sādhayate |",
  "S08n678:4": "eṣā mañjuśrīḥ ! paramārtthapaṭalasarvabuddhānāṃ paramārtthaguhyatamaṃ bhāṣiṣye |",
  "S08n678:5": "pūrvaṃ bhāṣitavāṃ sarvabuddhaiḥ bhāṣiṣyante'nāgatā buddhā bhagavantaḥ |",
  "S08n678:6": "etarhyahaṃ bhāṣiṣye,",
  "S08n678:7": "tacchrūyatāṃ mahāsattva ! bhāṣiṣye |",
  "S08n678:8": "tacchrūyatāṃ mahāsattva ! bhāṣiṣye |",
  "S08n678:9": "sādhu ca suṣṭhu ca manasi kuru mañjurava ! manojñapratibhānavāṃ vakṣye'haṃ vakṣye'hamiti ||",
  "S08n678:10": "śākyasiṃha naraśreṣṭho sambuddho ṛṣisattamaḥ |",
  "S08n678:11": "sattvamartthamabhijñāya paramārtthārtthadarśanam ||",
  "S08n678:12": "guhyamātrārtthamudrā vai bhāṣase munipuṅgava ! |",
  "S08n678:13": "śuddhāvāsapure ramye śuddhasattvasamāśrite ||",
  "S08n678:14": "samāparṣadvare śreṣṭhe vītarāgālaye tadā |",
  "S08n678:15": "bhāṣite kalparāje tu mañjubhāgītatattvite ||",
  "S08n678:16": "buddhaputraistadāmātyaiḥ paramārtthavidairvidaiḥ |",
  "S08n678:17": "śākyasiṃhastadā āha śṛṇudhvaṃ parṣat kathe ||",
  "S08n678:18": "buddhaputrastathā jyeṣṭha mahāyānāgradharmiṇaḥ |",
  "S08n678:19": "nāmnā samantabhadro vai ityuvāca girāṃ varām ||",
  "S08n678:20": "bālarūpī mahārūpī kumārastvaṃ varṇyase jinaiḥ |",
  "S08n678:21": "śākyasya kulajo dakṣaḥ śrīmāṃ buddho nirīkṣyate ||",
  "S08n678:22": "tvaṃ hi viśvamahāprājño lokānugrahakāmyayā |",
  "S08n678:23": "tvadīyaṃ kalpavisaraṃ mudrāmudritaṃ tvidam ||",
  "S08n678:24": "adhyeṣaya mahāvīraṃ ! buddhaputra ! maharddhika |",
  "S08n678:25": "sārabhūtaṃ kalpasyāsya maharddhikam ||",
  "S08n678:26": "evamuktastu vīreṇa buddhaputreṇa dhīmatā |",
  "S08n678:27": "mañjumāṃ tvarito jāta bālakrīḍābhinirmita ||",
  "S08n678:28": "praṇamya sugataṃ nāthaṃ jagadekāntacakṣuṣam |",
  "S08n678:29": "uvāca madhurāṃ vāṇīṃ karuṇārdramreḍitena tu ||",
  "S08n678:30": "kathayeyu bhagavāṃ buddhaḥ prajñābalatattvavit |",
  "S08n678:31": "kathaṃ tu sarvamantrā vai siddhyanti japināṃ dhruvam ||",
  "S08n678:32": "kathaṃ vai hyavikalpena amoghān gacchanti prāṇinām |",
  "S08n678:33": "siddhyeyuḥ kṣiptajaptābhiḥ sarvārttheṣu na yojitā ||",
  "S08n678:34": "ā bhavāgrācca saṃsārādā vīcyāntāśca nārakāḥ |",
  "S08n678:35": "eteṣvāśritā ye ca prāṇinordhatridhātukā ||",
  "S08n678:36": "āhūyante nigṛhyante āveśyante ca paśyatām |",
  "S08n678:37": "sarvakarmārtthayukte ca tuṣṭipuṣṭyarthakāraṇaiḥ ||",
  "S08n678:38": "daśabhūmyāśritā ye ca saugate vartmani sthitā |",
  "S08n678:39": "bodhisattvā vibuddhāśca pratyekāṃ vā bodhimāśritāḥ ||",
  "S08n678:40": "vītarāga mahātmana āhūyante supūjitā |",
  "S08n678:41": "samayairmantribhiryuktā imairmudraiḥ samudritā ||",
  "S08n678:42": "kathayanti yathābhūtaṃ svatantrā cāpi darśinam |",
  "S08n678:43": "pūrvavṛttamavṛttaṃ vā vartamāne ca yoginaḥ ||",
  "S08n678:44": "svargalokakathācintyā paradehāśritāpi vā |",
  "S08n678:45": "anāgataṃ ca yathātatthyaṃ nidarśanaṃ cāpi varṇitam ||",
  "S08n678:46": "kathayanti yathānyāyaṃ mantramudrasamīritā |",
  "S08n678:47": "siddhiṃ cāpi tathā kṣipraṃ dadyānmudraiśca pūjitāḥ ||",
  "S08n678:48": "mantrijñaiḥ mantribhiryuktaḥ balihomasupūjitāḥ |",
  "S08n678:49": "kuryāt kṣiprataraṃ siddhiṃ buddhā buddhasutāstathā ||",
  "S08n678:50": "arhanto'pi mahātmānaḥ khaḍgiṇaḥ siddhidā sadā |",
  "S08n678:51": "laukikā ye ca mantrā vai tathā lokottarā pare ||",
  "S08n678:52": "ye ca siddhāstathā yakṣā gandharvā matha kinnarā |",
  "S08n678:53": "asurā surā sadā sattvā sarvasattvā tridhā sthitā ||",
  "S08n678:54": "aparyanteṣu dikṣveṣu lokadhātvantareṣu ca |",
  "S08n678:55": "gatipañcasu ye sattvā yuktāyuktāśca sarvadā ||",
  "S08n678:56": "siddhiṃ gaccheyu tat kṣipraṃ imairmudraiḥ sumudritā |",
  "S08n678:57": "eṣa vikhyātaḥ sugatairmantrajñaistu munibhiḥ vimalam ||",
  "S08n678:58": "viṭakaṃ vidhivad jñeyaṃ visaraṃ paṭalottamam |",
  "S08n678:59": "sarvabuddhaistathā loke śreyasārthamudāhṛtā ||",
  "S08n678:60": "mudrā pañcaśikhetyāhuḥ sarvabuddhaiḥ prakāśitā |",
  "S08n678:61": "śreyasārthaṃ hi bhūtānāṃ mañjughoṣasya dhīmate ||",
  "S08n678:62": "sarvataḥ śirajā jñeyā mūrdhnajāstu tathāgatām |",
  "S08n678:63": "sā tu sarvārthadā jñeyā dharmakośaprapūraṇī ||",
  "S08n678:64": "pūraṇārthaṃ tu mantrāṇāṃ mudrāṇāṃ ca maharddhikam |",
  "S08n678:65": "sarveṣāṃ lokottarāṃ śreṣṭhāṃ laukikānāṃ ca sarvadā ||",
  "S08n678:66": "mañjughoṣasya tantre tu agrā hyagratamā matā |",
  "S08n678:67": "prabhāvataḥ sarvakarmāṇi kṣipraṃ kuryārthanāmataḥ ||",
  "S08n678:68": "śucirbhūtvā śucau deśe badhnīyānmudravaraṃ prabhum |",
  "S08n678:69": "ādau hastau tha kṛtvā vai suṣirākārasampuṭau ||",
  "S08n678:70": "ākośaviralāṅguṣṭhau nyastāṅguṣṭhau tha sūcitau |",
  "S08n678:71": "pañcasūcikavinyastau mudrā pañcaśikhā bhavet ||",
  "S08n678:72": "śiraḥsthāne sadā nyastā ekasūcyātha aṅgulaiḥ |",
  "S08n678:73": "mudrā evacīrā tu mūrdhni sthāneṣu yojitā ||",
  "S08n678:74": "kanyasāṅgulivinyastā suśliṣṭā madhyamau tathā |",
  "S08n678:75": "aṅguṣṭhau sūcitau ubhau ||",
  "S08n678:76": "trisūcyākārasamāyogāt tṛśikhā mudramudāhṛtā |",
  "S08n678:77": "sarvairaṅgulibhiryuktaiḥ ākośā suṣirasambhavaiḥ ||",
  "S08n678:78": "śiraḥsthāne sadā nyastā mudrā śiravarā bhavet |",
  "S08n678:79": "sa eva ucchritāṅgulyau īṣit saṅkucitāgrakau ||",
  "S08n678:80": "mahāvīrā tu sā jñeyā mahāmudrā maharddhikā |",
  "S08n678:81": "ete pañca mahāmudrā pūrvaṃ jinavaraistadā ||",
  "S08n678:82": "nirdiṣṭā sarvamudrāṇāṃ kathayanti manīṣiṇau |",
  "S08n678:83": "jyeṣṭhā mudramukhyanāṃ + + + + + + mudritām ||",
  "S08n678:84": "lokottarāṃ tu sarvā vai laukikānāṃ ca sarvataḥ |",
  "S08n678:85": "etā pañca mahāmudrāḥ prayogā siddhihetavaḥ ||",
  "S08n678:86": "susiddhā siddhatamā hyetā agrā jyeṣṭhāśca bhāṣitā |",
  "S08n678:87": "mañjughoṣasya mūrdhajā prabhāvātyadbhutaceṣṭitā ||",
  "S08n678:88": "yāvanti saugatā mudrā sarveṣāṃ siddhihetavaḥ |",
  "S08n678:89": "mudrā mudreti vikhyātā śrīmantaṃ kisalayodbhavam ||",
  "S08n678:90": "mañjughoṣasya mūrdhajaṃ mahāpuṇyatamaṃ śivam |",
  "S08n678:91": "yaṃ badhvā mahāsattvā niyataṃ bodhimavāpnuyāt ||",
  "S08n678:92": "mahāmukhyāvataṃsaṃ taṃ śrāddham avikalendriyam |",
  "S08n678:93": "sadā yajñaṃ prājñayuktaṃ ca vidhivat karmamācaret ||",
  "S08n678:94": "tādṛśena tu yuktena sattvenaiva suyojitā |",
  "S08n678:95": "mudreyaṃ kurute hyarthāṃ yatheṣṭā cāpi puṣkalām ||",
  "S08n678:96": "upadeśāttu vidvāṃsaḥ matimanto'rthasādhakāḥ |",
  "S08n678:97": "ācāryasammatā loke śiṣyā grāhyāstu sarvadā ||",
  "S08n678:98": "vidhivat karmadṛṣṭena puruṣeṇeha bhaktitaḥ |",
  "S08n678:99": "mahāyānagatairnityaṃ mudreyaṃ samprayujyate ||",
  "S08n678:100": "sarveṣāṃ tu mudrāṇāṃ tridhā mantreṣu yojitām |",
  "S08n678:101": "agrā hyagratamā loke ete mudrā prabhāvataḥ ||",
  "S08n678:102": "siddhyartthaṃ siddhikāmānāṃ tathā mantraiḥ suyojitām |",
  "S08n678:103": "kṣipramarthakarā hyete sarvasaukhyaphalapradāḥ ||",
  "S08n678:104": "mañjughoṣaḥ svayaṃ tiṣṭhenmudrairetaiḥ samāhita |",
  "S08n678:105": "yasmiṃ sthāne tu vaścaitāḥ svayaṃ mañjuravaḥ sadā ||",
  "S08n678:106": "rakṣā hyagrāṃ prakalpīta jinaputro maharddhikaḥ |",
  "S08n678:107": "bālarūpī mahātmā vai viścarūpī maharddhikaḥ ||",
  "S08n678:108": "bahurūpī ca sattvānāṃ mudrārūpī tha dehinām |",
  "S08n678:109": "bāliśānāṃ tu sattvānāṃ saṃsārārṇavacāriṇām ||",
  "S08n678:110": "teṣāmarthakaraḥ kṣipraṃ mudrārūpeṇa tiṣṭhate |",
  "S08n678:111": "mañjughoṣasya śirajāḥ sarvamūrdhni pratiṣṭhitā ||",
  "S08n678:112": "sarvārthasampadā hyete japtamātraistu yojitā |",
  "S08n678:113": "mūlamantreṇa saṃyuktā hṛdayasyānugatena vā ||",
  "S08n678:114": "sarve saugatibhiśca mantraibhiśca suyojitā |",
  "S08n678:115": "ye tu abjakule mantrā vajriṇe cāpi kapardine ||",
  "S08n678:116": "sarvaiśca laukikaiścāpi mudrairyuktārthaphalapradā |",
  "S08n678:117": "ete pañca mahāmudrā mantrayuktārthaphalapradā ||",
  "S08n678:118": "vikalpyā mantragatāṃ tyajya mudrairvātha phalapradā |",
  "S08n678:119": "mahārakṣā mahāpuṇyā baddhamātreṇa dehinām ||",
  "S08n678:120": "smaritaihyebhirmahāmudrairmahārakṣā vidhīyate |",
  "S08n678:121": "kaḥ punarjaptamātraistu mantramudrāsamāśritaiḥ ||",
  "S08n678:122": "yāvad vā jāpinaḥ sarve niyataṃ bodhimāpnuyāt |",
  "S08n678:123": "apare tu mahāmudrāḥ śūlapaṭṭiśasambhavāḥ ||",
  "S08n678:124": "mahāśūlo'tha mudrāṇāṃ ghoradāruṇamucyate |",
  "S08n678:125": "krodharājena mukhyena yamānteneha yojitā ||",
  "S08n678:126": "karoti vividhāṃ karmāṃ dāruṇāṃ prāṇarodhinām |",
  "S08n678:127": "mahābhayapradāṃ mudrāṃ vipasyasyāpi mahātmane ||",
  "S08n678:128": "duṣṭasattvāṃ vināśāya sṛṣṭāstṛbhavālaye |",
  "S08n678:129": "taireva yojitā mantrā vividhāṃ mudramāśṛtā ||",
  "S08n678:130": "teṣāṃ vināśanāyaiva sṛṣṭā jinavaraiḥ sadā |",
  "S08n678:131": "mantracaryārtthayuktāyāḥ śāsanārthāya kalpitā ||",
  "S08n678:132": "vihitā lokanāthaistu mudrā tantrārtthadarśanā |",
  "S08n678:133": "duṣṭasattvaprayuktānāṃ garakilbiṣarogadām ||",
  "S08n678:134": "teṣāṃ nirnāśanārthaiva uktāṃ sarvāthakarmikām |",
  "S08n678:135": "yamaśāsananāśāya mṛtyupāśāya mokṣaṇāḥ ||",
  "S08n678:136": "nityaṃ prāṇaharā mudrā prayuktā mantrayojitā |",
  "S08n678:137": "yamadūtaharā puṇyā mṛtyurnāśanī smṛtā ||",
  "S08n678:138": "yamaśāsananītāmānetā prāṇadā smṛtā |",
  "S08n678:139": "sarvaroganivāśārthaṃ yamasyāpi bhayapradā ||",
  "S08n678:140": "munimukhyaistathā yuktā prāṇasandhāraṇī hitā |",
  "S08n678:141": "śāsane'smin prasannānāṃ hitā rakṣā vidhīyate ||",
  "S08n678:142": "saphalā nāśanī duṣṭāṃ gītā mañjurave hitā |",
  "S08n678:143": "sarvārthaprāpaṇī devī mahāmudrā pragīyate ||",
  "S08n678:144": "mahāpraharaṇe tvāhuḥ aparā mudraparāvarā |",
  "S08n678:145": "tathaiva hastau saṃnyasya tarjanyau pāśasambhavau ||",
  "S08n678:146": "kanyasau sūcayennityaṃ muṣṭiyogena yojitau |",
  "S08n678:147": "hastau sampuṭitau nityau aṅguṣṭhābucchritāvubhau ||",
  "S08n678:148": "eṣa mudrā mahāpuṇyā mahāśūle samāgatā |",
  "S08n678:149": "vividhā lokanāthaistu vicitrapraharaṇodbhavā ||",
  "S08n678:150": "yo yasya cintayejjāpī śatroḥ praharaṇāni vai |",
  "S08n678:151": "tenaiva cchindayed gātraṃ cittotpādācca tad bhavet ||",
  "S08n678:152": "niyataṃ nāśayecchatruṃ mudrā mantrāśca yojitā |",
  "S08n678:153": "nihanyācchatrugaṇāṃ sarvāṃmantrāścāpi maharddhikām ||",
  "S08n678:154": "yamadūtagaṇāṃ vighnāṃ grahāṃścāpi samātarām |",
  "S08n678:155": "pūtanāskandarudraśca pretāṃścāpi maharddhikām ||",
  "S08n678:156": "japtā vaivasvatāṃ lokāṃ kṛtsnāṃ caiva savāsavām |",
  "S08n678:157": "yamāntakakrodharājena nānyaṃ mantraṃ prayojayet ||",
  "S08n678:158": "mudrairetaiḥ prayuñjīta mahāśūlasamaistadā |",
  "S08n678:159": "sadyaṃ vaivasvataṃ hanyāt kaḥ punarbhuvi mānuṣām ||",
  "S08n678:160": "sarvapraharaṇī mudrāṃ sarvaduṣṭāṃ vināśinīm |",
  "S08n678:161": "vihitā lokamukhyaistu sambuddhairdvipadottamaiḥ ||",
  "S08n678:162": "tathaiva hastau saṃnyasta madhyamāṃ śṛtya kārayet |",
  "S08n678:163": "tathaiva hastau kṛtveha muṣṭiyogena kārayet ||",
  "S08n678:164": "aṅguṣṭhāgrau tu pīḍitau |",
  "S08n678:165": "suṣirāvāṅgulisaṃyuktau madhyāṅgulyasamucchritau ||",
  "S08n678:166": "sūcikāgrau tathā nityau tarjanyāṅgulimāśritau |",
  "S08n678:167": "eṣā mudrā varā ghorā śūletyāhurmunivarāḥ ||",
  "S08n678:168": "mahāśūlā bhavet sādhuḥ tarjanyākuñcitāvubhau |",
  "S08n678:169": "visṛtaiḥ paṭṭiśā jñeyā mahāmudravarā parā ||",
  "S08n678:170": "tadeva saṅkucāgrau tu aṅgulyāstribhirucchritā |",
  "S08n678:171": "eṣa sā triśūlamudreti pravadanti manīṣiṇaḥ ||",
  "S08n678:172": "vicitrapraharaṇā jñeyā aṅguṣṭhāvubhayocchritau |",
  "S08n678:173": "mahāśūlasamā hyete mahāvīryā bhayānakāḥ ||",
  "S08n678:174": "pāpasattvavināśāya tantre'smiṃ mañjurave vare |",
  "S08n678:175": "durdāntadamitā hyetā mahāmudrādbhutaceṣṭitā ||",
  "S08n678:176": "raudraprāṇaharā te vikṛtākārasambhavā |",
  "S08n678:177": "mahāghoratamā raudrā mahākrūratamāhitā ||",
  "S08n678:178": "mahāghoravarā jyeṣṭhā bahurūpiṇyaḥ prakāśitā |",
  "S08n678:179": "sarvatra jāpino buddhā jarāvyādhivivarjitā ||",
  "S08n678:180": "vicaranti imāṃ lokāṃ saṃsiddhā jāpinaḥ sadā |",
  "S08n678:181": "vihitā mṛtyunāśāya sambuddhairmunipuṅgavaiḥ ||",
  "S08n678:182": "jarāvyādhivināśinyaḥ mṛtyunāśāya saṃsṛjet |",
  "S08n678:183": "yojitā mantribhiḥ kṣipraṃ kṛtāntasyāpi bhayānakā ||",
  "S08n678:184": "sṛjet prabhuvaraḥ śrīmāṃ śuddhāvāsapure vare |",
  "S08n678:185": "munisattamaje mudrā śākyasiṃhe narottame ||",
  "S08n678:186": "na buddhā mantra bhāṣante na mudrā krūrakarmiṇām |",
  "S08n678:187": "sattvakāraṇavātsalyāt sarvajñārthaprapūraṇā ||",
  "S08n678:188": "ṛddhivikrīḍanārtthā vā bodhisambhārakāraṇā |",
  "S08n678:189": "upāyasattvavaineyā mahāyānāgraniyojanā ||",
  "S08n678:190": "mahāsaṃsārapūraṇā |",
  "S08n678:191": "adhimukti vasāṃ sattvāṃ mantramudrāmudāhṛtām ||",
  "S08n678:192": "ākāśa ceti yā buddhā na buddhā vācāya kalpitā |",
  "S08n678:193": "niḥprapañcārthayuktānāṃ kutaḥ saṅkalpagocaram ||",
  "S08n678:194": "dharmadhātusamā niṣṭhā bhūtakoṭisamā ca yā |",
  "S08n678:195": "mantrayuktānāṃ niṣṭhā mudrā samudritā ||",
  "S08n678:196": "kathayanti bhavāṅgānāṃ muktyarthaṃ hetavāṃ sadā |",
  "S08n678:197": "sarvajñamudramākhyātā sarvajñānārthaprapūraṇā ||",
  "S08n678:198": "yuktiyuktārthapūjārthaṃ mudrāmudramudāhṛtā |",
  "S08n678:199": "buddhaiśca buddhaputraiśca acintyācintyagocaraiḥ ||",
  "S08n678:200": "sarvajñadarśino mudrā uṣṇīṣādyāḥ prabhāvitāḥ |",
  "S08n678:201": "avalokitamudrā tu vajrapāṇe tha laukikāḥ ||",
  "S08n678:202": "kathitāḥ kathayiṣyanti śreyasārthaṃ hi dehinām |",
  "S08n678:203": "yāvad buddhasutairmudrā muniśreṣṭhaiśca bhāṣitāḥ ||",
  "S08n678:204": "sarvārthapūraṇā mudrā prabhāvācintacintitā |",
  "S08n678:205": "vikalpārthaṃ hi bhūtānāṃ tridhā mantrāstu bhāṣitā ||",
  "S08n678:206": "eka eva bhavenmantraḥ yo buddhaistu bhāṣitaḥ |",
  "S08n678:207": "saugatārthaṃ tu mantrāṇāṃ mantro hyekaḥ pragīyate ||",
  "S08n678:208": "uṣṇīṣādhipatiḥ śrīmāṃ ekavarṇautha vi sadā |",
  "S08n678:209": "cakravartī bhavennityaṃ takāro rephasaṃyuta ||",
  "S08n678:210": "ūkārasahito nityaṃ yukto'tha pragīyate |",
  "S08n678:211": "sa bhaveccakriṇaḥ śrīmāṃ buddhānāṃ mūrddhajo varaḥ ||",
  "S08n678:212": "bhāparaṃ mantramityāhurbuddhaputrasya dhīmataḥ |",
  "S08n678:213": "prabhāvāt tatsamo jñeyaḥ makāro'ntyārttha gīyate ||",
  "S08n678:214": "mañjughoṣasya vikhyātaḥ hṛdayo'yaṃ buddhamūrdhnajaḥ |",
  "S08n678:215": "prabhāvātiśayo jñeyaḥ mahāpuṇya maharddhikaḥ ||",
  "S08n678:216": "sarvārthapūraṇo mantraḥ |",
  "S08n678:217": "mudrā pañcaśikhopetau ubhayārthārthapūraṇau ||",
  "S08n678:218": "mudrā pañcaśikhā vāpi makāre cāpi yojitau |",
  "S08n678:219": "paramārthaṃ bodhayeccārthaṃ ihaivārthaṃ tu bhogadau ||",
  "S08n678:220": "aparaṃ mantramityāhuḥ |",
  "S08n678:221": "jakāraṃ rephasaṃyuktaṃ avoṣmārthapūjitam ||",
  "S08n678:222": "eṣa mantravaro hyagraḥ abjaketo'tha mūrdhnajaḥ |",
  "S08n678:223": "mudre padmavare yukto āryā puṣṭyārthajanminām ||",
  "S08n678:224": "jāpināṃ karmasiddhiṃ tu kuryāt sarvārthasampadām |",
  "S08n678:225": "aparaṃ vajriṇe mantrāṃ hraṃṅkāraṃ bāhumūrdhajam ||",
  "S08n678:226": "eṣa mantravaro hyagraḥ caṇḍo'tha gīyate |",
  "S08n678:227": "prayukto vajrālaye mudre kuryāt prāyārthakarmiṇām ||",
  "S08n678:228": "durdāntadamako ghoro mantro'yaṃ nāśahetavaḥ |",
  "S08n678:229": "uktārthaṃ śāsanārthaṃ ca yathoktaṃ vidhimācaret ||",
  "S08n678:230": "na kuryāt pāpakarmāṇi sattvanigrahamādarāt |",
  "S08n678:231": "na yojayenmantravaraṃ nityaṃ saumyasattveṣu nityaśa ||",
  "S08n678:232": "nāparādhye'lpadoṣeṇa sattvanāśayatotsṛjet |",
  "S08n678:233": "na kuryādādarānmohādalpadoṣeṣu jantuṣu ||",
  "S08n678:234": "śāsane duṣṭacittānāṃ aprasannāṃ prasadanām |",
  "S08n678:235": "vinayārthaṃ tu sattvānāṃ damanārthaṃ piśitāśinām ||",
  "S08n678:236": "nigrahārthaṃ tu duṣṭānāṃ saumyasattvaprasādanām |",
  "S08n678:237": "ukto mantravaro hyagraḥ na kuryāt prāṇāntikaṃ kadā ||",
  "S08n678:238": "sarvalaukikamantrāṇāṃ vajriṇe ca maharddhikām |",
  "S08n678:239": "agro mantravaro hyuktaḥ sarvalaukikadevatām ||",
  "S08n678:240": "aparo mantravaro hyeṣa sarvalaukikadevatām |",
  "S08n678:241": "mantrāṇāṃ mūrdhnajo jñeyaḥ śiva ekākṣaro hyataḥ ||",
  "S08n678:242": "īśvaraḥ sarvalokānāṃ mantrāṇāṃ tu laukikāṃ prabhuḥ |",
  "S08n678:243": "parameśvaramityāhuḥ svakāro tā vidurbudhāḥ ||",
  "S08n678:244": "sarvamantrāstu gīyante yāvantyo laukikāḥ smṛtāḥ |",
  "S08n678:245": "sarve te yatra vai mantre nibaddhā sarvatra pūjitā ||",
  "S08n678:246": "vihitā munivarai hyetā mudrā sarvatra yojitā |",
  "S08n678:247": "matā śivatamā śreṣṭhā laukikāgrā samāhitā ||",
  "S08n678:248": "īśvarādyāntarbhūtā vai vipaśyagrahamātarām |",
  "S08n678:249": "kaṭapūtanayakṣādyāṃ rākṣasāṃ piśitāśinām ||",
  "S08n678:250": "garuḍadhvajaviṣṇośca brahmaṇaścāpi kīrtitā |",
  "S08n678:251": "mudrā hyetāḥ samādiṣṭā durdāntadamane hitā ||",
  "S08n678:252": "praśastā maṅgalā hyetā mudrā hyuktā manīṣibhiḥ |",
  "S08n678:253": "vaśyāveṣaṇabhūtānāṃ ākṛṣṭā hetavohitām ||",
  "S08n678:254": "vivikte tu sadā deśe śuklapuṣpaiḥ suśobhite |",
  "S08n678:255": "sumṛṣṭe siddhagandhaistu śvetacandanakuṅkumaiḥ ||",
  "S08n678:256": "jātīkusumamālābhiḥ abhyarcya sugataṃ prabhum |",
  "S08n678:257": "śākyasiṃhaṃ mahāpuṇyaṃ sarvamantreśvaraṃ vibhum ||",
  "S08n678:258": "sarvajñaṃ sarvadā bhaktyā praṇipatya tathāgatam |",
  "S08n678:259": "mantranāthaṃ ca lokeśaṃ vajriṇaṃ cāpi śaktitaḥ ||",
  "S08n678:260": "mañjuśriyaṃ mahātmānaṃ dharmadhātveśvaraṃ gurum |",
  "S08n678:261": "sarvaṃ buddhasutāṃ buddhāṃ anupūrvyā samāhitaḥ ||",
  "S08n678:262": "kuśaviṇḍe pallave caiva sakṣīare sārdre suśobhane |",
  "S08n678:263": "upaviṣṭaḥ prāṅmukhaḥ śuciḥ ||",
  "S08n678:264": "udaṅmukhaḥ śāntikarme tu paścādāhvānane na mukhe |",
  "S08n678:265": "na kuryuḥ sarvakarmāṇi yathādaivatamandirām ||",
  "S08n678:266": "pravṛttaḥ sarvabhūteṣu dayāvāṃ mudrakarmaṇi |",
  "S08n678:267": "sarvatra yojitā mudrā kuryāt sarvasādhanam ||",
  "S08n678:268": "pūrvābhimukhe pauṣṭikaṃ karma mantrāṇāmānayane dhruvam |",
  "S08n678:269": "paścānmukhe tu kurvīta vaśyārthaṃ sarvabhautikam ||",
  "S08n678:270": "udaṅmukhe śāntikaṃ vindyāt sarvavyādhipraṇāśane |",
  "S08n678:271": "dakṣiṇe pāpakarmaṃ tu na kuryāt prāṇāntikaṃ sadā ||",
  "S08n678:272": "ūrdhvaṃ vighnanāśaṃ tu uttiṣṭhottamasiddhidaḥ |",
  "S08n678:273": "asurapure karma pātālādhipate tadā ||",
  "S08n678:274": "aghomukhaśca kurvīta sarvatrāpratipūjitā |",
  "S08n678:275": "vidikṣu ca sarvatra yathā yathā ca samāsṛtā ||",
  "S08n678:276": "teṣu teṣu kurvīta sidhyante sarvadehinām |",
  "S08n678:277": "kuryāt sarvatra mudrāṇāṃ vidhihomasamā japī ||",
  "S08n678:278": "tatrasthāṃ siddhimāyānti tanmukhāścāpi mudritā |",
  "S08n678:279": "vidhiḥ śreṣṭhaḥ kathyatāṃ tāṃ nibodhatām ||",
  "S08n678:280": "śucirvastraśucirbhūtvā sukhaśaucasamāhitaḥ |",
  "S08n678:281": "imāṃ mudrāṃ prayuñjīta sarvārthāṃ ca susamādhikām ||",
  "S08n678:282": "hastāvuddhṛtya gandhaiśca śvetacandanakuṅkumaiḥ |",
  "S08n678:283": "sudhūpaiḥ prāṇyaṅgarahitaiḥ karpūrāgarucandanaiḥ ||",
  "S08n678:284": "yuktikuṅkumamukhyaiśca kuryāddhūmavaraṃ vidā |",
  "S08n678:285": "nivedya vividhā karmāṃ ācared vidhivat sadā ||",
  "S08n678:286": "ācaret pūrvanirdiṣṭaṃ karmaṃ sarvatra kalpabhāṣitam |",
  "S08n678:287": "prāṅmukho'tha tato bhūtvā ubhau hastau susampuṭau ||",
  "S08n678:288": "miśrīkṛtāṃ tato'nyonyāṃ aṅgulyā veṇitaḥ sthitau |",
  "S08n678:289": "madhyamau kanyasau jyaṣṭhau anāmikāgrau ca yojitau ||",
  "S08n678:290": "aṅguṣṭhau niścalau jñeyau samau cāpi pratiṣṭhitau |",
  "S08n678:291": "śirasthāne tadā kuryā lalāṭadeśe tu bhaktitaḥ ||",
  "S08n678:292": "namaskāraṃ tathā mantraṃ ṣaḍvarṇotha yojitām |",
  "S08n678:293": "om vākyeda namaḥ |",
  "S08n678:294": "vākyaṃ svāhākāravarjitam ||",
  "S08n678:295": "huṅkārāpagataṃ śreṣṭhaṃ phaṭkārāpagataṃ sadā |",
  "S08n678:296": "pavitraṃ maṅgalaṃ jyeṣṭhaṃ hṛdayaṃ tu sadā japet ||",
  "S08n678:297": "eṣa mañjuvara ! śreṣṭhaṃ bālarūpisurūpiṇe |",
  "S08n678:298": "paścānme viśvarūpe tu hṛdayo'yaṃ prakīrtyate ||",
  "S08n678:299": "ṣaḍete ṣaḍakṣarā jñeyā mantrā śreṣṭhā hṛdayottamā |",
  "S08n678:300": "teṣāmagratarā hyeṣā pravṛttaḥ sarvakarmasu ||",
  "S08n678:301": "idaṃ mudrottamaṃ mantraṃ kuryāt sarvakarmasu |",
  "S08n678:302": "mūrdhni sthāne dattvā lalāṭoddeśe tu yuktitaḥ ||",
  "S08n678:303": "madhyamāṅgulyaṃ tu cāled vaśyārthaṃ sārvabhautikam |",
  "S08n678:304": "aṅguṣṭhāgrāvubhau nāmyau ākṛṣṭārthaṃ ca devatām ||",
  "S08n678:305": "taireva visṛtau nityaṃ visarjyaṃ mantradevatām |",
  "S08n678:306": "madhyajyeṣṭhau tathā śrāvakāṃśca munivaram ||",
  "S08n678:307": "tarjanyau kuñcitau nityau bodhisattvāṃ kuliśodbhavām |",
  "S08n678:308": "daśabhūmyeśvarā ye ca āhvayante na saṃśayam ||",
  "S08n678:309": "kanyasāṅgulisaṃyuktā ākuñcyāt sarāhvaye |",
  "S08n678:310": "yakṣarākṣasapretāṃśca kūṣmāṇḍā kaṭapūtanām ||",
  "S08n678:311": "daityadānavasaṅghāṃśca yakṣiṇyāśca dhanadapriyā |",
  "S08n678:312": "mātṛvat kurute hyetāṃ mudreyaṃ samprapūjitā ||",
  "S08n678:313": "arthānarthāṃ tathā nityamiṣṭāniṣṭā phalapradām |",
  "S08n678:314": "mahāmudreti vikhyātā gīyate tṛbhavālaye ||",
  "S08n678:315": "eṣa mudramahāmudrā baddhā mūrdhasu paṇḍitaḥ |",
  "S08n678:316": "adhṛṣyaḥ sarvabhūtānāṃ bhavate nātra saṃśayaḥ ||",
  "S08n678:317": "dūrād dūraṃ namasyanti sarvavighnavināyakā |",
  "S08n678:318": "mahābrahmasamaṃ puṇyaṃ niyataṃ bodhimavāpnuyāditi ||",
  "S08n678:319": "bodhisattvapiṭakāvataṃsakānmahāyānavaipulyasūtrāt",
  "S08n678:320": "āryamañjuśriyamūlakalpāt dvicatvāriṃśa-",
  "S08n678:321": "timaḥ mahāmudrāpaṭalavisaraḥ",
  "S08n678:322": "parisamāpta iti ||"
}