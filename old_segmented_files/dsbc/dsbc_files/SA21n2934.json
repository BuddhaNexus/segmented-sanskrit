{
  "SA21n2934:0": "abhayapaddhati 9 caryāpaṭala 1 ubhayakramāmukhībhave'pi nāntareṇa caryāṃ mahāmudrāsiddhir iti caryāpaṭalam āha- athetyādi |",
  "SA21n2934:1": "2 kāyāvāṅmanasāṃ viśiṣṭo vyāpāraś caryā |",
  "SA21n2934:2": "atikrāntaśāśvato- cchedādyantatvena caryāntarotkṛṣṭavād atyantavarā,",
  "SA21n2934:3": "lokāti- krāntatvena gatā |",
  "SA21n2934:4": "kvacid atyantavarāṅganām iti pāṭhaḥ,",
  "SA21n2934:5": "tadā tām ādāyeti śeṣaḥ |",
  "SA21n2934:6": "3 na ceyam auddhatyāt sahasaiva kartavyety āha- aṣṭasiddhītyādi |",
  "SA21n2934:7": "pātālāñjanapādalepaguḍikāntardhā- nakhaḍgarasarasāyanasiddhayaḥ,",
  "SA21n2934:8": "aṣṭaśvaryaguṇā vā |",
  "SA21n2934:9": "anena labdhasāmarthyasya satyām icchāyāṃ caryānujñātā |",
  "SA21n2934:10": "yato'yaṃ yogarucir apramatto bhavati,",
  "SA21n2934:11": "pratyarthikāś cainaṃ na prasa- (1)",
  "SA21n2934:12": "hante, nigrahānugrahasamarthaś caiṣāṃ bhavati,",
  "SA21n2934:13": "śītātapādi- bhiś ca nābhibhūyate |",
  "SA21n2934:14": "4 āṣṭalokadharmādibhir abādhitatvāt sarvāvaraṇavinir- muktaḥ,",
  "SA21n2934:15": "yasmād ākāśatulyatāṃ gataḥ ,",
  "SA21n2934:16": "sar- vadharmasamataikarasaḥ |",
  "SA21n2934:17": "5 śūnyatābhāvam iti,",
  "SA21n2934:18": "bhikṣāprārthanasamaye dātṛbhir neti pratiṣedhe kṛte sarvadharmaparamārthaśūnyatābhāvanāṃ kuryāt |",
  "SA21n2934:19": "bhāvanety upāyabhāvanā |",
  "SA21n2934:20": "6 anuttaraṃ prajñopāyābhinnam |",
  "SA21n2934:21": "dharmaparāyaṇaṃ tasminn advayadharme nirantarābhiyuktaḥ |",
  "SA21n2934:22": "7 dravyetyādi |",
  "SA21n2934:23": "yathāmilitāhāraparituṣṭyā yathāru- cideśakālāvasthāviśeṣeṣv abhyāsaviśeṣato yogasya nirantarapravāhitayā pradīpakalikayā cirasaṃcitaguhātimiram iva cirarātrasaṃcitam api mahāntaṃ vikalpadoṣasaṃghātam apahṛtya mahāmudrāṃ sākṣātkuryād iti samudāyārthaḥ |",
  "SA21n2934:24": "8 caryāyogayuktasyeti prathamārthe ṣaṣṭhī |",
  "SA21n2934:25": "9 tantre dvādaśasāhasrike buddhakapālatantre |",
  "SA21n2934:26": "(2) 10 sahāveṃ śuddheti |",
  "SA21n2934:27": "yadi svarūpeṇa śuddhaṃ jagat tadā sarva evāyatnato mahāmudrāṃ prāpnuyuḥ kiṃ yogābhyāsena |",
  "SA21n2934:28": "nanūktaṃ viyappeṃ ṇāsiā iti |",
  "SA21n2934:29": "ata evoktaṃ jñānapādaiḥ- prākṛtavikalpavṛtter aparaṃ na hi kiṃcid asti bhavaduḥkham |",
  "SA21n2934:30": "tasya viruddhaṃ caitat sākṣād avagamyate cetaḥ ||",
  "SA21n2934:31": "iti |",
  "SA21n2934:32": "abhayapaddhatyāṃ navamaḥ paṭalaḥ ||",
  "SA21n2934:33": "(3) 10 divyamahauṣadhivandhyāsnānavidhipaṭala 1 parānugrahaparasya tadupāyaṃ vaktum āha- athetyādi |",
  "SA21n2934:34": "sattvārthaikasuniścayam iti sattvānām artha ekaḥ suṣṭhu niścīyate yasmin |",
  "SA21n2934:35": "hema kāyati prakāśayatīti hemakam |",
  "SA21n2934:36": "2 pravālasya, pravālam |",
  "SA21n2934:37": "yeneti hemnā |",
  "SA21n2934:38": "muktādibhir dhanair dhanavanto yānti bhavanti |",
  "SA21n2934:39": "na te, tasya hemno na bāhyā oṣadhyas tantrāntaroktā ity uddeśaṃ nirdiśati na cāpītyādi |",
  "SA21n2934:40": "aparalohasyety aparaloham |",
  "SA21n2934:41": "kiṃtu siddhyauṣadhir āntarī |",
  "SA21n2934:42": "3 rajasya, rajaḥ |",
  "SA21n2934:43": "4 ke te, kā sā |",
  "SA21n2934:44": "(4) 5 paṭhitasiddheti paṭhito'ntarjalpena siddho mantro yasyāḥ sā tathā |",
  "SA21n2934:45": "6 sa ceti sā ca sidhyati |",
  "SA21n2934:46": "bhājane, prajñāpadme divyam auṣadham |",
  "SA21n2934:47": "7 rasam iti bodhicittam,",
  "SA21n2934:48": "madhye padmasya,",
  "SA21n2934:49": "rasaṃ nayaty ūr- dhvasthānād adha iti rasanīr avadhūtī,",
  "SA21n2934:50": "tasyāṃ tiṣṭhati |",
  "SA21n2934:51": "8 tāruṇyeti taruṇī ṣoḍaśavarṣā |",
  "SA21n2934:52": "sa ceti sā ca |",
  "SA21n2934:53": "tathāgato, buddhakapālayoginaḥ |",
  "SA21n2934:54": "nirghṛṇasya,",
  "SA21n2934:55": "nirghṛṇāḥ,",
  "SA21n2934:56": "ghṛṇāsambhavas tu rajoyogāt |",
  "SA21n2934:57": "9 na sidhyatīti prajñopāyaśukrayoḥ samasamaye cyutiḥ siddhinibandhanam iti bhāvaḥ |",
  "SA21n2934:58": "10 buddhānām, nāyakapadam iti saṃbandhaḥ |",
  "SA21n2934:59": "ka- tipayakṣaṇadhāraṇena samaṃ cyutyāpi mahauṣadhī hema sādhayati,",
  "SA21n2934:60": "niravadhidhṛtā tu mahāsukhamayaṃ buddhatvam iti tātparyārthaḥ |",
  "SA21n2934:61": "dhīraś codayet,",
  "SA21n2934:62": "tataḥ sā mahauṣadhī kāryaṃ kāryā |",
  "SA21n2934:63": "11 candram, śukram |",
  "SA21n2934:64": "ālepitam, raktenāpi |",
  "SA21n2934:65": "tatra, candre |",
  "SA21n2934:66": "meruḥ, suṃkāraḥ |",
  "SA21n2934:67": "(5) 12 kāryām, samāpattim |",
  "SA21n2934:68": "nikṣepayet,",
  "SA21n2934:69": "nikṣepaṃ kuryāt |",
  "SA21n2934:70": "vastu, bodhicittam |",
  "SA21n2934:71": "vāmadakṣiṇam,",
  "SA21n2934:72": "nāḍīdvayam |",
  "SA21n2934:73": "ākuñ- citam, kriyāviśeṣaṇam |",
  "SA21n2934:74": "ākuñcanaṃ ca śīghracyutivāraṇopā- ya uktaḥ,",
  "SA21n2934:75": "kiṃtūpadeśataḥ sphuṭaṃ jñātavyaḥ |",
  "SA21n2934:76": "tathā hi nābhāv ākuñcya prāṇāpānau yathopadeśaṃ cittasthairyād vaśīkṛta- cittavṛtter bodhicittasya svasthānacyutibahirakṣaratāvṛddhayaḥ kramaśo bhavanti |",
  "SA21n2934:77": "tad eveha vājīkaraṇam |",
  "SA21n2934:78": "hemādiruces tu kṣa- rati,",
  "SA21n2934:79": "ata evāha- saheti yugapat prajñā copāyaś ca nikṣepayet |",
  "SA21n2934:80": "saha tāmrapalaṃ vastv iti kaścit |",
  "SA21n2934:81": "pāśe, prajñāyā vāmapārśve |",
  "SA21n2934:82": "padmāntar iti kaścid nirdiśati |",
  "SA21n2934:83": "13 paścāt karmeti samāpattim |",
  "SA21n2934:84": "sumerv ityādi,",
  "SA21n2934:85": "prathamārthe ṣaṣṭhi,",
  "SA21n2934:86": "bījarājo hrīḥkāraḥ |",
  "SA21n2934:87": "14 guḍā, tāmraguḍakam,",
  "SA21n2934:88": "prājño devatāyogavān,",
  "SA21n2934:89": "hṛdayādi- mantrai rakṣāṃ kuryāt |",
  "SA21n2934:90": "ayam arthaḥ-svayaṃ bhagavad- rūpo bhagavatīrūpayuvatīsamāliṅgitaḥ svahṛdaye bodhicittaṃ candramaṇḍalākāraṃ nikhilasiddharasena raktena ca miśritaṃ tadupari suṃbījaṃ tadupari hrīḥkāraṃ vicintyedaṃ trayaṃ mahārāgeṇa drāvitasamaratotpannabodhicittena saha drutaṃ miśrībhūya padme patitaṃ prajñābodhicittarajobhyāṃ (6)",
  "SA21n2934:91": "miśritaṃ tenoṣṇena tāmraṃ lohaṃ vā śīghraṃ lepayitvāgnau nikṣiped iti |",
  "SA21n2934:92": "15 na ca buddho'pramāṇaṃ,",
  "SA21n2934:93": "tasmād idam ityādi |",
  "SA21n2934:94": "yad yad vastv iti,",
  "SA21n2934:95": "uktaṃ vakṣyamāṇaṃ ca |",
  "SA21n2934:96": "16 apramāṇam, apramāṇādhyāropam |",
  "SA21n2934:97": "na hīyante, na tyājyan- te narakāt |",
  "SA21n2934:98": "17 catur ityādi |",
  "SA21n2934:99": "caturaśīter dharmaskandhasahasrāṇāṃ ra- hasyaṃ niruttaram idaṃ yoginītantram |",
  "SA21n2934:100": "18 hema tāro'pīti tāmraṃ hema bhavati,",
  "SA21n2934:101": "kāntalohaṃ tāram,",
  "SA21n2934:102": "idam evoṣṇaṃ śuddharasaraktikayā saha pratyahaṃ ṣaṇmāsaṃ nasyaṃ kuryāt |",
  "SA21n2934:103": "asyānuśaṃsaḥ,",
  "SA21n2934:104": "jīvatītyādi |",
  "SA21n2934:105": "19 saṃyoge, vajrapadmayoḥ |",
  "SA21n2934:106": "20 catvāra iti vijayakalaśasya prādhānyenānuktasiddhatvāt ||",
  "SA21n2934:107": "21 atra kalaśādhivāsanaṃ yathoktaṃ caturthapaṭale viśeṣam āha- ātmana iti ātmānāmikāraktena vandhyāyāḥ pradhāna- dhātumiśreṇa |",
  "SA21n2934:108": "22 kṛṣṇaraktamahāghoram iti kṛṣṇaś ca varṇo raktaś ca tābhyāṃ mahāghoraḥ |",
  "SA21n2934:109": "kṛṣṇo bhagavān raktacit- rasenāliṅgita ihāṣṭadevīprarikarita ity arthaḥ |",
  "SA21n2934:110": "kecid guravas (7)",
  "SA21n2934:111": "tv āhuḥ- kṛṣṇaś ceṣadraktaś ceti niṣprajña eveti |",
  "SA21n2934:112": "ayam arthaḥ- ihācāryaḥ saparikaraherukātmā yathāvidhivartita- maṇḍalasya paṭamaṇḍalasya vā pañcopacārapūjitasya prāg- dvāre dattadaśadigbaliḥ pañca kalaśān raktapradhānadhā- tumrakṣitāntarmukhān adhivāsya vandhyāṃ maṇḍalābhi- mukhīṃ rajo'nantaram ṛtusnānakāle svayam utthāya pra- thamaṃ vijayakalaśena hṛdayamantraṃ hūṃkāraṃ ca sāṭo- paṃ paṭhan snāpayet |",
  "SA21n2934:113": "tadaiva hṛdbījakiraṇākṛṣṭāparim- itavīravīraṇyaḥ karakisalayāvarjitabodhicittapūrṇakalaśaiḥ snapayanti |",
  "SA21n2934:114": "tadaiva ca caturbhiś caṇḍapuruṣair niṣprajñai- kātmaherukarūpaiḥ khaḍgadharair yugapad ākāśaṃ khaḍ- gena hanyate grahādimārāṇāṃ māraṇāśayena |",
  "SA21n2934:115": "evaṃ krameṇā- parakalaśaiḥ snapayet,",
  "SA21n2934:116": "tadanu kāmayet,",
  "SA21n2934:117": "tataḥ sā sutagarbhavatī bhavet |",
  "SA21n2934:118": "evaṃ mṛtaputrā jīvatputreti |",
  "SA21n2934:119": "abhayapaddhatyāṃ daśamaḥ paṭalaḥ ||",
  "SA21n2934:120": "(8) 11 vidyādharakaraṇopadeśaniścayapaṭala 1 vidyādharakaraṇaṃ nirdeṣṭum āha- athetyādi |",
  "SA21n2934:121": "2 caturthapaṭale śālikākaraṇavidheḥ pūrvaṃ sarvam atra boddhavyam |",
  "SA21n2934:122": "viśeṣam āha- anenaiveti vakṣyamāṇena |",
  "SA21n2934:123": "3 daṣṭaketyādi |",
  "SA21n2934:124": "kālena daṣṭako bhūtaḥ sarvagāruḍibhir aśaktyā kāladaṣṭa iti tyakto yadā tadā karmārabhet ||",
  "SA21n2934:125": "4 śukladehā tv iti bhagavān digdevyaś ca śuklāḥ,",
  "SA21n2934:126": "vidigdevyo raktāḥ |",
  "SA21n2934:127": "vidhivad iti samādhitrayaniṣpādenena ||",
  "SA21n2934:128": "5 khaḍgaṃ piṣṭaśālimayam |",
  "SA21n2934:129": "6 tasya vidyādharadvayasya |",
  "SA21n2934:130": "likhet kṣipet |",
  "SA21n2934:131": "patre bhūrjādau |",
  "SA21n2934:132": "7 pallavena śvetakaravīrasya |",
  "SA21n2934:133": "(9) 8 ekasminn ity eko vidyādharaḥ |",
  "SA21n2934:134": "patati daṣṭopari |",
  "SA21n2934:135": "tadaiva daṣṭa uttiṣṭhati |",
  "SA21n2934:136": "9 evaṃ śālikīkaraṇam udakakaraṇaṃ vidyādharakaraṇaṃ ca nirdiṣṭam |",
  "SA21n2934:137": "aparapañcadaśakaraṇāni dvādaśasāhasrike buddhakapālatantre nirdiṣṭāni jñeyānīti |",
  "SA21n2934:138": "abhayapaddhatyām ekādaśaḥ paṭalaḥ ||",
  "SA21n2934:139": "(10) 12 nānāmantraprayogapaṭala 1 añjanasiddhim uddeṣṭum āha- athetyādi |",
  "SA21n2934:140": "2 pradhānabhūtā caturviṃśatiyoginīnām |",
  "SA21n2934:141": "3 dṛṣṭā dṛṣṭāni |",
  "SA21n2934:142": "ya iti yeṣu |",
  "SA21n2934:143": "na bhāṣitaṃ tantrāntareṣu |",
  "SA21n2934:144": "4 mahābhāgā praśasyā nirāvaraṇabalavaiśāradyādimahāgu- ṇabhajanāt |",
  "SA21n2934:145": "sattvārthatātparyāt parārthasampad uktā |",
  "SA21n2934:146": "hetvavasthāsvarūpatvāt sarvabuddhajananī |",
  "SA21n2934:147": "phalarūpatvān mahāmudrā |",
  "SA21n2934:148": "yogī yoginaḥ |",
  "SA21n2934:149": "5 sarve sarvair āścaryaṃ prāptam |",
  "SA21n2934:150": "hāsasya śaktiniścayaṃ prāpyeti śeṣaḥ |",
  "SA21n2934:151": "6 dhvajaṃ dhvajam iva manuṣyam |",
  "SA21n2934:152": "kuṇḍaṃ trikoṇam |",
  "SA21n2934:153": "7 tatraiva kuṇḍe |",
  "SA21n2934:154": "śirasā śirasi kapāle |",
  "SA21n2934:155": "tasya māṃsasya |",
  "SA21n2934:156": "8 aparo'parasmin kapāle |",
  "SA21n2934:157": "(11) 9 vighnasyeti vighnāḥ |",
  "SA21n2934:158": "kajjalam iti niḥśeṣam |",
  "SA21n2934:159": "10 pivayed iti svayam |",
  "SA21n2934:160": "11 pivāpayed iti prajñām |",
  "SA21n2934:161": "12 iha buddhakapālayogī śmaśāne'valambitamānuṣasya ka- ṭyasthikṛtatrikoṇakuṇḍopari tatkapāle tatkaṭimāṃsatailapūrite śmaśānakarpaṭavartīṃ śmaśānavahnijvalitāṃ saṃsthāpyopary aparāvalambitanṛkapāle kajjalaṃ mantraṃ japan pātayet,",
  "SA21n2934:162": "tatka- jjalam aspṛṣṭabhūmikaṃ prathamaṃ karadvayenādāya tadanu vāmakare saṃsthāpya pītakelimālinīṃ kanyām akṣatayoniṃ rajaḥpravāhavatīm adhimuktacitrasenārūpāṃ śaniaḥ kāmayi- tvā rajomiśrobhayabodhicittasya kiṃcid ubhābhyām āsvādya bhūyasāparāṃśena saha mardayed dakṣiṇānāmāṅguṣṭhābhyām |",
  "SA21n2934:163": "tatas tasyā eva rajasāṣṭottaraśatāni viṭikāḥ kṛtvā prativaṭikam aṣṭottaraśatenābhimantrya mantraṃ paṭhaṃs tenākṣiṇī añjayed iti samudāyārthaḥ |",
  "SA21n2934:164": "13 anenaivety asyāñjitetyādinā saṃbandhaḥ |",
  "SA21n2934:165": "mahābāho vajrapāṇe nikhilasattvasaṃtarpaṇapravaṇabhujatvāt |",
  "SA21n2934:166": "yoginī paraṃ yoginītantre'tra paraṃ sulabham |",
  "SA21n2934:167": "(12) 14 anāmāṅguṣṭheneti dakṣiṇena |",
  "SA21n2934:168": "evam uttaratrāñjane dakṣiṇavyāpāraḥ |",
  "SA21n2934:169": "15 bhadra iti cakṣurmalanād anañjitanetrāvastha iva bhavet |",
  "SA21n2934:170": "16 saptatālapramāṇo bhavaty ativṛṣṭinivāraṇārthaḥ |",
  "SA21n2934:171": "17 mahātmana iti prabhāvād iti śeṣaḥ |",
  "SA21n2934:172": "18 svarūpaparivartanasyeti prathamārthe ṣaṣṭhī |",
  "SA21n2934:173": "19 prayogeti prayogā vidyādharatvādiniṣpattaye laghutantre noktā vistare tūktā jñātavyā guruvaktrāt |",
  "SA21n2934:174": "20 mantrajāpaviśeṣe'kṣasūtraviśeṣaṃ vaktum āha- athetyādi |",
  "SA21n2934:175": "21 hastyasthikena hastyasthnābhicārārthaṃ japet |",
  "SA21n2934:176": "22 mahāsthi nrasthi |",
  "SA21n2934:177": "23 śakunāsthi gṛdhrāsthi |",
  "SA21n2934:178": "24 lohakena lohākṣasūtreṇa |",
  "SA21n2934:179": "25 sarvo'yam utpattikramapakṣe'pi prapañcas tathā tathā vineyajanānurodhād uktaḥ,",
  "SA21n2934:180": "utpannakrame tu kim anenety āha - citte ekkv ityādi |",
  "SA21n2934:181": "cittam evaikaṃ nirmalādarśas traidhātu- kasya,",
  "SA21n2934:182": "tena hi yac cintyate tat pratibimbam ivābhāti,",
  "SA21n2934:183": "sarvaṃ cedaṃ cittasamāropitam,",
  "SA21n2934:184": "tac ca cittaṃ paramārthataḥ svapna- (13)",
  "SA21n2934:185": "rūpaṃ sarvaprapañcavarjitam,",
  "SA21n2934:186": "ye na jānanti mūḍhās te santv avikalavikalpamahimānaḥ,",
  "SA21n2934:187": "ye'pi ca śrutādinā jānanti tathāpi ta evaṃvidhavikalpena gṛhyanta iti niṣprapañcatattvabhāva- nāyām udyojanākūtena karuṇāyitam iti |",
  "SA21n2934:188": "abhayapaddhatyāṃ dvādaśaḥ paṭalaḥ ||",
  "SA21n2934:189": "(14) 13 cittaviśuddhipaṭala 1 kramadvaye'pi tattvam eva sarvāvaraṇamalaviśuddhir ity āha - athetyādi |",
  "SA21n2934:190": "2 viśuddhipaṭalam iti viśuddhaṃ tattvaṃ viśuddhiḥ,",
  "SA21n2934:191": "na tu tattvamātraṃ viśuddhiḥ,",
  "SA21n2934:192": "tattvasya sarvatra sarvadā ca bhāvāt sarveṣāṃ sarvadā ca viśuddhiprasaṅgāt |",
  "SA21n2934:193": "3 tat punar asukaram upāyatattvam antareṇa sākṣātkartum iti yathā tad upāyopetaṃ vajrayānāśrayeṇa sākṣātkartavyaṃ tad darśayitum āha- bhaginītyādi |",
  "SA21n2934:194": "4 yathārutam adhimātrasya |",
  "SA21n2934:195": "athavā bhaginī vajrayānasamāruḍhā |",
  "SA21n2934:196": "tattanayā bhāgineyī |",
  "SA21n2934:197": "abhiṣekadāyikā jananī |",
  "SA21n2934:198": "duhitā vatsalā tatsthānīyā vā |",
  "SA21n2934:199": "5 prājño viśuddhijñānāt |",
  "SA21n2934:200": "6 mahāmudrām iti sākṣātkartum |",
  "SA21n2934:201": "anenopeyatattvam uktam |",
  "SA21n2934:202": "(15) 7 ḍombinī dhyānapriyā |",
  "SA21n2934:203": "nartakī paṭupracārā |",
  "SA21n2934:204": "dhov- viṇī śukladharmaratā |",
  "SA21n2934:205": "caṇḍālinī nihatamānatvāt kṣamāśīlā |",
  "SA21n2934:206": "trivajraśarīraśubhasaṃskāraratā carmakāriṇī |",
  "SA21n2934:207": "8 adhyātmaṃ tu prajñā bhaginī lalanā |",
  "SA21n2934:208": "bhāgineyī rasanā |",
  "SA21n2934:209": "jananī avadhūtī |",
  "SA21n2934:210": "pūrvayor uttarayā gurūpadeśāt saṃyogo duhitā,",
  "SA21n2934:211": "tāsām eva prajñopāyādvayasvabhāvānāṃ tisṛṇāṃ nāḍīnāṃ saṃyogād utpadyamānaṃ mahāsukhaṃ bhāryā,",
  "SA21n2934:212": "tad uktam- tatsukhaṃ kāminī smṛtam iti |",
  "SA21n2934:213": "9 śabdavijñānaṃ ḍombinī |",
  "SA21n2934:214": "rasavijñānaṃ nartakī |",
  "SA21n2934:215": "sparśavijñānaṃ dhovviṇī |",
  "SA21n2934:216": "ghrāṇavijñānaṃ caṇḍālinī |",
  "SA21n2934:217": "cakṣurvijñānaṃ carmakāriṇī |",
  "SA21n2934:218": "10 nītārthas tu niruttarā prajñā bhaginyādikā prathama- paṭale vyākhyātā |",
  "SA21n2934:219": "puṇyajñānasaṃbhārābhyāṃ bhriyata iti bhāryā |",
  "SA21n2934:220": "śūnyataikarasatvād āgantubhiḥ sarvaprapañcair aspṛśyatvena ḍombinī |",
  "SA21n2934:221": "bhavanirvāṇāpratiṣṭhitatvena kutracid apratiṣṭhitatayā cañcalatvāt,",
  "SA21n2934:222": "vicitramāyārūpanirmā- (16)",
  "SA21n2934:223": "ṇair vineyeṣu nartanāc ca nartakī |",
  "SA21n2934:224": "mṛdumṛdvādyadhiga- makrameṇādhimātrādhimātrādisavāsanāvaraṇamaladhāvanād dhovviṇī |",
  "SA21n2934:225": "caṇḍā prajñā utpannasvarūpanirūpaṇam,",
  "SA21n2934:226": "ālir mahākaruṇā,",
  "SA21n2934:227": "te niratiśayapadaṃ nayatīti caṇḍālinī |",
  "SA21n2934:228": "dvāda- śabhavāṅgānugatāvidyācarmapāṭanāc carmakāriṇīti nirutta- rā prajñā |",
  "SA21n2934:229": "11 bāhyānām ādhyātmikānāṃ ca prajñānām eteṣām eva nirut- taraprajñāguṇānām anukaraṇāt prajñātvam anugantavyam |",
  "SA21n2934:230": "ata eva vakṣyaty aśuddhacittaśodhanād iti |",
  "SA21n2934:231": "12 etenotpannakrame bāhyaprajñā karmamudrā |",
  "SA21n2934:232": "adhyātma- prajñā dharmamudrā |",
  "SA21n2934:233": "niruttaraprajñā mahāmudrā,",
  "SA21n2934:234": "anayaiva śuddhiniṣṭhādhiṣṭhitatvāt |",
  "SA21n2934:235": "dharmamudrā dharmakāyaḥ,",
  "SA21n2934:236": "mahāsukhacittasvabhāvatvāt tasya |",
  "SA21n2934:237": "karmamudrāsaṃpuṭitaṃ tu lakṣaṇavyañjanavirājitaṃ vapuḥ saṃbhogakāyaḥ |",
  "SA21n2934:238": "niravadhivicitrānantamaṇḍalacakrādyākāranirmāṇaṃ bhavyavineyajanānugrahavelānatikramaṇāt samayamudrā,",
  "SA21n2934:239": "nirmāṇakāyaś ca |",
  "SA21n2934:240": "mahāmudrā tu vyāpinī svābhāvikaḥ kāyaś caturthaḥ |",
  "SA21n2934:241": "(17) 13 athavā mahāmudrā lakṣaṇavyañjano- jjvalabhujamukhacihnādyupetarūpaḥ saṃbhogakāyaḥ |",
  "SA21n2934:242": "samayamudrā cittasvabhāvaḥ pratyātmavedyo dharmakāyaḥ,",
  "SA21n2934:243": "samayo hi saṃbodha iti kṛtvā |",
  "SA21n2934:244": "dharmamudrā dharmasaṃ- bhogakāyādhiṣṭhānān nānākārā dharmatattvaprakāśanavāgāt- mikā |",
  "SA21n2934:245": "karmamudrā kṛtyānuṣṭhānarūpatvān nānānirmāṇaiḥ kṛtyasaṃpādanān nirmāṇakāyaḥ |",
  "SA21n2934:246": "14 utpattikrame tu bāhyaprajñaiva bhāvitābhimatadevīrūpā karmamudrā,",
  "SA21n2934:247": "svābhāṅganā jñānamudrety aparanāmā |",
  "SA21n2934:248": "śarīre bhāvitahūṃkārādiś ca dharmamudrā |",
  "SA21n2934:249": "samayamudrā tu bījādiniṣpannamaṇḍalacakre militadevatāḥ spharaṇasaṃ- haraṇādikāriṇyaś cihnam api |",
  "SA21n2934:250": "svayaṃ nāyakadevatāmūrtir mahāmudreti sūcitam |",
  "SA21n2934:251": "15 ādhyātmikaprajñām evendriyakleśaviṣayarūpāṃ vaktum āha - athetyādi |",
  "SA21n2934:252": "16 rasam iti rasanā |",
  "SA21n2934:253": "17 manam iti manasopalakṣitam iha kāyendriyam |",
  "SA21n2934:254": "18 bhaginī kathaṃ bhaved rūpam ityādivakṣyamāṇa- vacanāc cakṣurādīnām upalakṣaṇatvena rūpādiviṣayā api bhaginyādirūpā jñeyāḥ |",
  "SA21n2934:255": "19 yeneti yad rūpaṃ tan mohahetutvān mohaḥ |",
  "SA21n2934:256": "apeḥ (18) saṃbandhād dveṣādir api |",
  "SA21n2934:257": "rāgaṃ rāgo'pi |",
  "SA21n2934:258": "mānaṃ māno 'pi |",
  "SA21n2934:259": "īrṣyāpi |",
  "SA21n2934:260": "rūpādayo viṣayā mohādijanakatvān mohā- divyapadeśyāḥ,",
  "SA21n2934:261": "na tu tattvata ity arthaḥ |",
  "SA21n2934:262": "20 cittasyeti cittasyaivāmy avasthāviśeṣāś cakṣurmo- harūpādayaḥ,",
  "SA21n2934:263": "cittaṃ cāśuddham eva mohādimalaiḥ,",
  "SA21n2934:264": "tataś cakṣurādayo'py aśuddhā ity abhiprāyaḥ |",
  "SA21n2934:265": "21 kathaṃ tarhy eṣāṃ bhaginyādiprajñātvam uktam ity āha- tasmād iti |",
  "SA21n2934:266": "yasmād ete viśuddhā eva prajñāḥ,",
  "SA21n2934:267": "cittaviśuddhir evaiṣāṃ viśuddhis,",
  "SA21n2934:268": "tasmāc cittaṃ viśodhayet |",
  "SA21n2934:269": "22 ka ity āha- mahāprājña iti |",
  "SA21n2934:270": "mahatī prajñā mahāmudrā tadbhāvakaḥ,",
  "SA21n2934:271": "tayaiva nikhilamalakṣālanāt |",
  "SA21n2934:272": "ata evāhātyantayogacetasa ity atikrāntabhāvābhāvādyantapra- jñopāyādvayaikarasaḥ |",
  "SA21n2934:273": "23 yady evaṃ na bhāvayet tadā siddhir mahāmudrāsiddhir na bhavet |",
  "SA21n2934:274": "yadā tv ādareṇa nirantarabhāvanayā svasaṃviditama- hāsukhamayī śuddhir eva bhavet siddhir ihaiva manuṣyajan- mani |",
  "SA21n2934:275": "kṣaṇam apy anyacetāḥ san na tiṣṭhet siddhikāṅkṣakaḥ |",
  "SA21n2934:276": "(19) iti bhagavadvacanād ādareṇa nirantarabhāvanāmayapuṇyajñā- nasaṃbhāraparipūrau tv ekasmin |",
  "SA21n2934:277": "24 evaṃvidhabhāvanāvaidhurye punar bhavāntare aniyata- saṃkhye janmāṣṭākṣaṇavinirmuktam abhyāsānukūlaṃ labhate tato'bhyāsād viśudhyati |",
  "SA21n2934:278": "25 pāramitānaye tu kriyāmayapuṇyasaṃbhārād upāyaviśeṣā- bhāvāc ca tribhiḥ kalpāsaṃkhyeyair viśuddhir ukteti na viro- dhaḥ |",
  "SA21n2934:279": "26 nanv iha na kiṃcid bhāvyam upadiṣṭam utpannarūpāṇām eva mudrāṇāṃ nirdeśāt,",
  "SA21n2934:280": "yogināṃ ca taddvāreṇaiva tathāsūcanāt |",
  "SA21n2934:281": "satyam |",
  "SA21n2934:282": "tattvato bhāvyabhāvakabhāvanānām anupapatter ādiśāntatvāt sarvadharmāṇām |",
  "SA21n2934:283": "27 tad darśayati- abhāva ityādi |",
  "SA21n2934:284": "abhāve bhāvādhyāro- paniṣedhe'nutpāde paramārthasatye kathaṃ naiva bhāvo bhāvanā,",
  "SA21n2934:285": "ādhiśuddhatvāt |",
  "SA21n2934:286": "28 nanv anutpādas tattvaṃ,",
  "SA21n2934:287": "asti bhāvyam ity āha - kīdṛśam abhāva iti |",
  "SA21n2934:288": "nāsty anutpādaḥ,",
  "SA21n2934:289": "paramārthādhigamānukūlatvāt tu paramārthas tattvam ucyate |",
  "SA21n2934:290": "yo'pi saṃvṛtisatyātmā bhāvaḥ so 'py abhāvo na bhāvyaḥ satyatvāt |",
  "SA21n2934:291": "(20) satyadvayādvaidhīkāradarśanamātreṇa mokṣād bhāvyaṃ bhāvako bhāvanety abhiniveśo yuganaddhakramādhigatānāṃ nāstīti bhāvaḥ |",
  "SA21n2934:292": "tad uktaṃ śrīsamāje- abhāve bhāvanābhāvo bhāvanā naiva bhāvanā |",
  "SA21n2934:293": "iti bhāvo na bhāvaḥ syād bhāvanā nopalabhyate ||",
  "SA21n2934:294": "iti |",
  "SA21n2934:295": "30 ata evopasaṃharati- kathaṃ bhaved iti bhāvanā,",
  "SA21n2934:296": "ato nopalabhyata iti bhāvaḥ |",
  "SA21n2934:297": "31 tat kim utpannakrame bhāvanāyā uccheda eva?",
  "SA21n2934:298": "nocchedhaḥ |",
  "SA21n2934:299": "32 tarhi kīdṛśī sā?",
  "SA21n2934:300": "vakṣyate yādṛśī sā |",
  "SA21n2934:301": "33 evaṃ paramārthato bhāvyādyabhiniveśaṃ nirākṛtya rūpā- dyabhiniveśaṃ nirācikīrṣur āha- bhaginītyādi |",
  "SA21n2934:302": "34 katham? yato gaurādibhedabhinnaṃ rūpam,",
  "SA21n2934:303": "saṃyuktam indriyeṇa parasparopakāryopakārakabhāvāt saṃbaddham,",
  "SA21n2934:304": "drakṣyaty aśuddhacittaḥ,",
  "SA21n2934:305": "na tu śuddhacittaḥ,",
  "SA21n2934:306": "paramārthata indriyaviṣayatajjñānānāṃ naiḥsvābhāvyāt |",
  "SA21n2934:307": "evam uttaratra |",
  "SA21n2934:308": "(21) 35 trividham iti manojñāmanojñodāsīnabhedāt |",
  "SA21n2934:309": "36 īdṛśayogayuktasyeti mahāmudrāyogayuktaḥ |",
  "SA21n2934:310": "37 ghrāyata iti ghrāṇaṃ gandhaḥ |",
  "SA21n2934:311": "38 adṛṣṭamānety adṛśyamānam ajñāyamānam,",
  "SA21n2934:312": "ata eva rāgo dveṣādir api na jāyate gandhādibhyaḥ |",
  "SA21n2934:313": "39 svādarūpasyeti svādasvarūpaṃ nāsti,",
  "SA21n2934:314": "rasanārasayor abhā- vāt |",
  "SA21n2934:315": "40 manena manasopalakṣitena kāyendriyeṇa,",
  "SA21n2934:316": "sukhaṃ sparśaviṣayajam,",
  "SA21n2934:317": "upalakṣaṇād duḥkham upekṣāṃ ca bhuṅkte |",
  "SA21n2934:318": "tad api kīdṛśam |",
  "SA21n2934:319": "41 mana-indriyaṃ mānasam,",
  "SA21n2934:320": "sukham upalakṣaṇatvād duḥkhaṃ harṣaṃ viṣādam upekṣāṃ ca bhuṅkte |",
  "SA21n2934:321": "tad api kīdṛśam iti saṃbandhaḥ |",
  "SA21n2934:322": "42 nanu kathaṃ rūpādayaḥ pañca viṣayās,",
  "SA21n2934:323": "tadviṣayāṇi pañca cakṣurādīndriyāṇi,",
  "SA21n2934:324": "tadvijñānāni ca pañca prajñāsvarūpāṇi vyavasthāpitāni,",
  "SA21n2934:325": "na ṣaṣṭhaviṣayendriyajñānāni?",
  "SA21n2934:326": "43 ucyate- mana-indriyaṃ cakṣurādīndriyavat pṛthaṅ nāsti,",
  "SA21n2934:327": "anantarātītam eva tu vijñānam uttaraṣaḍvijñānaviśeṣotpattyā- dhipatyān mana-indriyam ucyate,",
  "SA21n2934:328": "tasya viśeṣaś cittacaittās tad- viṣayaṃ ca manovijñānam |",
  "SA21n2934:329": "(22) 44 tatrāvikalpakau mana-indriyatadviṣayau pañ- cendriyajñānasvabhāvau,",
  "SA21n2934:330": "caittāś ca cittebhyo nānye,",
  "SA21n2934:331": "tad uktam- cittebhyaś caitasā nānye |",
  "SA21n2934:332": "iti |",
  "SA21n2934:333": "45 vikalpakau tu manovijñānasvabhāvau,",
  "SA21n2934:334": "manovijñānaṃ tu- cedasandhānavairāgyahānicyutyupapattayaḥ |",
  "SA21n2934:335": "manovijñāna eveṣṭāḥ |",
  "SA21n2934:336": "iti nyāyāt pradhānatvād upabhoktr iti nopakaraṇopabhogyaṃ prajñārūpaṃ vyavasthāpitam |",
  "SA21n2934:337": "niruttaraprajñātvaṃ tu prāg vya- sthāpitaṃ manovijñānasyāsty eva |",
  "SA21n2934:338": "yat tūktaṃ mana iti tad iha niḥśeṣabhāvagrāmavicāraprakramārtham |",
  "SA21n2934:339": "46 tathā hy anena prabandhenāṣṭādaśa dhātava uktāḥ |",
  "SA21n2934:340": "ta eva samāsād dvādaśāyatanāni,",
  "SA21n2934:341": "atisaṃkṣepāt pañca skandhāḥ,",
  "SA21n2934:342": "trai- dhātukaṃ ca ta eva,",
  "SA21n2934:343": "tac ca cittamātram |",
  "SA21n2934:344": "tad uktaṃ laṅkāvatāre - (23)",
  "SA21n2934:345": "cittamātraṃ bho jinaputrā yad uta traidhātu- kam |",
  "SA21n2934:346": "iti |",
  "SA21n2934:347": "47 āryanāgārjunapādaiś coktaṃ bodhicittavivaraṇe- ātmagrahanivṛttyarthaṃ skandhadhātvādide- śanā |",
  "SA21n2934:348": "sāpi dhvastā mahābhāgaiś cittamātravyava- sthayā ||",
  "SA21n2934:349": "iti |",
  "SA21n2934:350": "48 tac ca cittaṃ sāṃvṛtam |",
  "SA21n2934:351": "tad uktaṃ tatraiva- cittamātram idaṃ sarvam iti yā deśanā muneḥ |",
  "SA21n2934:352": "uttrāsaparihārārthaṃ bālānāṃ sā na tattvataḥ ||",
  "SA21n2934:353": "iti |",
  "SA21n2934:354": "49 katham atāttvikaṃ cittam ity āha- ubhayavicāraṇād iti bhāvābhāvasvarūpanirūpaṇāt |",
  "SA21n2934:355": "(24) 50 tarhi vicārakaṃ cittaṃ pāramārthikam astīty āha- vicāram iti vicārayatīty acā vicāraṃ vicārakaṃ vijñānaṃ tatrobhayavicāraṇe sati na vidyate,",
  "SA21n2934:356": "tad uktam ācāryaśān- tidevapādaiḥ- vicārite vicārye tu vicārasyāsti nāśrayaḥ |",
  "SA21n2934:357": "nirāśrayatvān nodeti tac ca nirvāṇam ucyate ||",
  "SA21n2934:358": "51 tathā- yadā na bhāvo nābhāvo mateḥ saṃtiṣṭhate puraḥ |",
  "SA21n2934:359": "tadānyagatyabhāvena nirālambā praśāmyati ||",
  "SA21n2934:360": "iti |",
  "SA21n2934:361": "52 rājaratnāvalyāṃ coktam- vijñānāgner jagaddharmāḥ sarva evendhanaṃ matāḥ |",
  "SA21n2934:362": "(25) tān yathāvatpravicayajvālair dagdhvopaśāmyati ||",
  "SA21n2934:363": "iti |",
  "SA21n2934:364": "53 katham ubhayavicāraṇam?",
  "SA21n2934:365": "ity āha- bhāva ityādi |",
  "SA21n2934:366": "bhāvābhāvayoḥ parasparaṃ tādātmyaṃ nāsti, virodhāt |",
  "SA21n2934:367": "54 bhedo'stīty āha- bhāvābhāva ubhayaśūnyam iti |",
  "SA21n2934:368": "bhāvābhāvasvabhāvau śūnyau |",
  "SA21n2934:369": "cittasyaikānekasvabhāvarahitatvena niḥsvabhāvatvāt |",
  "SA21n2934:370": "55 tathā hi na tad ekam,",
  "SA21n2934:371": "ekatve hi nīlapītarūpatayā citrāvabhā- sinī saṃvittir na syāt,",
  "SA21n2934:372": "sakalasya pītāder nīlāntargatatvena pratī- tiprasaṅgāt |",
  "SA21n2934:373": "nīlasyāpi pūrvāparamadhyabhedena sthūlāvabhā- sitayā ca pratītir na syāt |",
  "SA21n2934:374": "digbhāgabhedo yasyāsti tasyaikatvaṃ na yujyate |",
  "SA21n2934:375": "(26) iti nyāyāt paramāṇumātra eva pratibhāsaḥ syāt |",
  "SA21n2934:376": "56 nāpy anekam,",
  "SA21n2934:377": "anekatve hi cittasya paramāṇuśo bhedāt tadanyasamvedanābhāve ca pratiparamāṇusvasaṃvidrūpatayā sa eva pratiparamāṇu pratibhāsaprasaṅgaḥ |",
  "SA21n2934:378": "57 ubhayarūpatāpi na yujyate tathāvidhasaṃvedanābhāvāt |",
  "SA21n2934:379": "sarvatra hy asmākaṃ darśanaṃ pramāṇam |",
  "SA21n2934:380": "na cānugatavyāvṛt- tirūpāṃ saha pṛthag vā pratyakṣāṃ saṃvittim upalabhāmahe,",
  "SA21n2934:381": "anumānātmikāṃ vā,",
  "SA21n2934:382": "tasyās tatpūrvakatvāt |",
  "SA21n2934:383": "58 anupalabhamānāś ca katham apramāṇām anugatavyāvṛt- tirūpatāṃ parikalpayāmaḥ |",
  "SA21n2934:384": "59 atha citratayā sthūlākārā svasaṃvidrūpā saṃvittir aśakyāpahnutis tāvad asti |",
  "SA21n2934:385": "sā cānugatavyāvṛttirūpatāṃ vinā na syād iti sā tadbhāvānyathānupapattyā parikalpyate |",
  "SA21n2934:386": "60 tan na |",
  "SA21n2934:387": "anubhayarūpatayaiva niṣprapañcatayā sphuṭataram upapatter arthāpattikṣayāt |",
  "SA21n2934:388": "61 ata evotpādo'pi na yujyate |",
  "SA21n2934:389": "kāryakāraṇabhāve pramā- ṇābhāvāt |",
  "SA21n2934:390": "paurvāparyeṇa hi pramāṇapravṛttau kāryakāraṇa- bhāvavyavasthā |",
  "SA21n2934:391": "na cākāradvayaviviktam advayasaṃvedanaṃ (27)",
  "SA21n2934:392": "paurvāparyapravṛttimat |",
  "SA21n2934:393": "na tadaparam api samvedanam asti pramāṇābhāvād iti pratipāditam |",
  "SA21n2934:394": "62 yadā caivam kāryakāraṇabhāve pramāṇābhāvād utpāda eva nāsti tadā kutaḥ svataḥ parata ubhayato'hetuto veti |",
  "SA21n2934:395": "tad evam utpādābhāvāc cittasya bhāvarūpatāpi nāsti |",
  "SA21n2934:396": "63 bhavatīti hi bhāvo'sattāpūrvake prādurbhāva eva vyavasthā- pyate |",
  "SA21n2934:397": "ata eva tatpracyutirūpābhāvarūpatāpi nāsti |",
  "SA21n2934:398": "bhāvābhā- vasvabhāvābhāvāc ca sarvaprapañcābhāvas teṣāṃ bhāvābhāvā- dhiṣṭhānatayā tābhyāṃ vyāptatvāt,",
  "SA21n2934:399": "vyāpakābhāve ca vyāpya- syāpy abhāvāt |",
  "SA21n2934:400": "tato'nena vicāreṇa nisprapañcatā śūnyatāva- gamyate |",
  "SA21n2934:401": "64 idam eva ca tattvadarśanam |",
  "SA21n2934:402": "yat prajñācakṣuṣā nirūpayataḥ samyagjñānāloke sati sarvadharmāṇām adarśanam iti |",
  "SA21n2934:403": "yatho- ktaṃ bhagavatyām- katamad buddhānāṃ bhagavatāṃ jñāna- cakṣuḥ?",
  "SA21n2934:404": "yena na kiṃcit paśyanti |",
  "SA21n2934:405": "tathā katamat paramārthadarśanaṃ?",
  "SA21n2934:406": "yat sar- vadharmāṇām adarśanam |",
  "SA21n2934:407": "(28) iti |",
  "SA21n2934:408": "65 tatas tattvayogino'pi sarveryāpathavyavasthitāḥ sar- vadharmān paśyanto'pi na paśyanti |",
  "SA21n2934:409": "īdṛg evādarśanam abhi- pretam,",
  "SA21n2934:410": "na tu suptanimīlitalocanayor iva yad amanasikāra- taḥ |",
  "SA21n2934:411": "evaṃ hi vāsanāyā aprahāṇād asaṃjñisamāpattyādivyut- thitasyeva punar api rūpādyabhiniveśamūlānāṃ rāgādīnām ut- patter amukta eva yogī bhavet |",
  "SA21n2934:412": "66 na cānādikāliko rūpādyabhiniveśo manasikāra- parivarjanamātrāt prahīyate asaṃjñisamāpannāder api prahāṇaprasaṅgāt |",
  "SA21n2934:413": "na ca rūpādiviṣayasaṃśayaprahāṇaṃ vinā tanmanasikāraparivarjanam api śakyam,",
  "SA21n2934:414": "dahanāparivar- jane dāhāparivarjanavat |",
  "SA21n2934:415": "tasmāt saṃśayabījāpagamād eva rū- pādyabhiniveśo'panetavyo na tu kaṇṭakavad utkīlyeti niś- cayaḥ |",
  "SA21n2934:416": "67 tad evaṃ bhāvābhāvasvabhāvaparabhāvādimanaskārati- raskāreṇa sarvato manaḥ saṃhṛtya na kiṃcid api cintayet |",
  "SA21n2934:417": "tasyaivam acintayataḥ pūrvam eva cirakālaparyupāsitagu- (29)",
  "SA21n2934:418": "ror yogino yā guruprasādādhigataiva bhagavatī prajñotpadya- te samuparatapramāṇaprameyaphalavibhāgatayā svaprakāśa- svabhāvāniṣprapañcatayā ca prapañcātmakasaṃsārasvabhāva- duḥkhaughavigamāt paramānandasvarūpatām adarśanayogena sākṣād avetya,",
  "SA21n2934:419": "tatprabhāvād aho bata mohasya sāmarthyam! yenaite sattvā nirvāṇasvabhāvam apy ātmānaṃ nāvabudhyante,",
  "SA21n2934:420": "kathaṃ nāmaitān avabodhayeyam iti vicintya tadātmakam eva sakalaṃ jagad ālambyānālambanarūpā mahākaruṇotpadyate |",
  "SA21n2934:421": "68 tadātmakam evotpannamaṇḍalarūpam ātmānaṃ sarva- bhāvasvabhāvaṃ mahākaruṇātmakaṃ bhagavatyā prajñayā mahāmudrāparanāmikayā tadātmakatvād abhinnasvabhāvaṃ paśyet |",
  "SA21n2934:422": "tadā śūnyatākaruṇayos tādātmyam |",
  "SA21n2934:423": "sa ca nirvikalpo yogaḥ |",
  "SA21n2934:424": "69 sa eva- pratyāhāras tathā dhyānaṃ prāṇāyāmaś ca dhāraṇā |",
  "SA21n2934:425": "anusmṛtiḥ samādhiś ca ṣaḍaṅgo yoga iṣyate ||",
  "SA21n2934:426": "iti samājottaroktah ṣaḍaṅgo yogaḥ |",
  "SA21n2934:427": "(30) 70 tathā hi kumāryāḥ pratisenādarśanam ivendriyāṇāṃ śūnyataikarasasvaviṣayagrahaṇaṃ pratyāhāraḥ |",
  "SA21n2934:428": "71 tato dhyānam |",
  "SA21n2934:429": "tac ca vitarko bhāvanirūpaṇam |",
  "SA21n2934:430": "vicāro bhāvasya śūnyatāsvarūpatvavicāraṇam |",
  "SA21n2934:431": "evaṃ vicārayatas tattvapraveśābhimukhyena yat saumanasyaṃ sā prītiḥ |",
  "SA21n2934:432": "tataḥ kāyapraśrabdhyādi mahāsukham |",
  "SA21n2934:433": "evam abhyasyataḥ sarvadharmaśūnyataikaniṣṭhā prajñātmikā cittaikāgrateti pañcavidham |",
  "SA21n2934:434": "72 tato lalanārasanayor niruddhasyāvadhūtīmārgeṇaiva praveśasthitivyutthānātmikā prāṇavāyoḥ pravṛttiḥ prāṇāyāmaḥ |",
  "SA21n2934:435": "73 tato'vadhūtyā bahiranirgamo bodhicittabindau cit- tavāhanaprāṇavāyor niveśanaṃ śūnyataikarasaṃ dhāraṇā |",
  "SA21n2934:436": "tadā ca caṇḍālī nisargato jvalati |",
  "SA21n2934:437": "śaśī ca taduddīpitaḥ sutarāṃ sravati |",
  "SA21n2934:438": "tadā vajramaṇyantargatam acyutaṃ bodhicittaṃ krameṇa niṣyandādisukhāpūrṇaṃ vaimalyaṃ yāved eṣyati |",
  "SA21n2934:439": "74 tato dhāraṇāpraviṣṭe citte nimittapratibhāsapūrvakam utpa- nnamaṇḍaladevatādarśanaṃ pratibimbākāraṃ nirvikalpakaṃ tato'nekaraśmispharaṇaṃ tatas traidhātukaspharaṇam ity anusmṛtiḥ |",
  "SA21n2934:440": "(31) 75 tataḥ sa eva nirvikalpo yogo'kṣaramahāsukhamayayugana- ddhātmakajñānadehamahāvajradharasvabhāvaḥ samādhir iti |",
  "SA21n2934:441": "76 evaṃ ca yogī yadā niṣprapañcaprajñopāyayogātmā tadā sar- vapuṇyamayaḥ sarvajñānamayaḥ samastamāṇḍaleyadevatāt- makaḥ sakalapāramitāmayaś ca nāthair vyavasthāpyate |",
  "SA21n2934:442": "77 tad uktam- ayaṃ sa paramo yogaḥ sarvasaṃkalpavarjitaḥ |",
  "SA21n2934:443": "yogī yatra sthitaḥ sākṣāt sarvajño bhagavān bhavet ||",
  "SA21n2934:444": "idaṃ tat paramaṃ tattvaṃ prajñopāyamayaṃ śivam |",
  "SA21n2934:445": "idam evādvayaṃ jñānaṃ bodhicittam idaṃ param ||",
  "SA21n2934:446": "iti |",
  "SA21n2934:447": "78 uktaṃ cāryanāgārjunapādaiḥ- yaḥ pumān kṣaṇam apy ekaṃ bodhicittaṃ prabhāvayet |",
  "SA21n2934:448": "aśakyo gaṇituṃ tasya puṇyarāśir iyān iti ||",
  "SA21n2934:449": "cittaratnam asaṃkliṣṭam idam ekāntam ucyate |",
  "SA21n2934:450": "(32) asaṃhāryam anāhāryaṃ kleśamārāditaskaraiḥ ||",
  "SA21n2934:451": "iti |",
  "SA21n2934:452": "79 sarvam etad abhipretyāha- ete cittasya śuddhateti |",
  "SA21n2934:453": "eta eṣā |",
  "SA21n2934:454": "80 ata eva mahāsukharūpāyā vajradharabhūmer atraiva pra- tipādanāt pāramitānayād asya viśeṣaḥ |",
  "SA21n2934:455": "81 nanv asāv advayajñānarūpaiva tat ko'sya viśeṣaḥ?",
  "SA21n2934:456": "82 asti viśeṣas tādrūpyapratipādanam eva |",
  "SA21n2934:457": "yathā vas- tutaḥ śūnyataikarasānāṃ balavaiśāradyādīnāṃ śrāvakanaye pratipāditānām api śūnyatāyā apratipādanāt,",
  "SA21n2934:458": "pāramitānaye ca pratipādanān mahān viśeṣo gīyate |",
  "SA21n2934:459": "83 nanu ca prathamadhyānalābhino'pi cakravartina iva sukham upadiśyate,",
  "SA21n2934:460": "kiṃ punar ubhayanairātmyaprativedhe?",
  "SA21n2934:461": "tathāhi pramododrekād eva prathamā bhūmiḥ pramuditocyate |",
  "SA21n2934:462": "84 satyam |",
  "SA21n2934:463": "na tv etat sahajaṃ sukham |",
  "SA21n2934:464": "ata eva na mahāsukham,",
  "SA21n2934:465": "na copāyabhūtam ādikarmikāvasthāyām |",
  "SA21n2934:466": "na hi sūcichidraṃ chidram ity evākāśenāpi sāmyam anubhavati |",
  "SA21n2934:467": "85 nanūktaṃ prajñāpāramitāyām- (33)",
  "SA21n2934:468": "yac cānuttaraṃ samyaksambodhisukham iti? 86 uktam etat |",
  "SA21n2934:469": "na tv asyopāyo darśitaḥ |",
  "SA21n2934:470": "upāyabhūtasa- hajamahāsukhānupadeśāt |",
  "SA21n2934:471": "tasmāt tad apy anenaiva krameṇa boddhavyam |",
  "SA21n2934:472": "87 tat kiṃ pāramitānaye na bodhiḥ? 88 naivam |",
  "SA21n2934:473": "prajñāpāramitayā vinā kuto'nuttarāyāḥ samyak- sambodher gandho'pi |",
  "SA21n2934:474": "paraṃ paryante'py avaśyam etam upāyam apekṣata ity ucyata ity alam ativistareṇa |",
  "SA21n2934:475": "viditopadeśair evaiṣa viśeṣaḥ parisphuṭaṃ vijñāsyate |",
  "SA21n2934:476": "89 mahāsukhasādhanatvena pradhānaṃ sparśaviṣayaṃ tadindriyaṃ tajjñānaṃ ca karuṇādirūpaṃ pañcaprajñārūpaṃ ca pratipādayitum āha- ata ityādi |",
  "SA21n2934:477": "90 bāhyaprajñāyāḥ kāyasya viṣayasya tadyogād ādhyātmi- kakāyajñānayoś ca śodhanād yad bhavati tad vakṣyāmi dṛṣṭi- yuktam iti |",
  "SA21n2934:478": "91 dṛṣṭā varāṅganā karuṇā duḥkhaviyogaḥ |",
  "SA21n2934:479": "āliṅgitā maitrī sukhasaṃyogaḥ |",
  "SA21n2934:480": "dvīndriyasaṃgharṣaṇān muditā (34)",
  "SA21n2934:481": "sukhāviyogaḥ |",
  "SA21n2934:482": "bodhicittakṣaraṇād upekṣā sarvavikalpavira- haḥ |",
  "SA21n2934:483": "92 evam ādhyātmikakāyajñāne karuṇādirūpe,",
  "SA21n2934:484": "evaṃbhāvayo- gayuktasyeti,",
  "SA21n2934:485": "karuṇādirūpamahāmudrāyukto na rāgādibhir badhyate |",
  "SA21n2934:486": "vinā tu mahāmudrāyogaṃ badhyate jagad ity āha - darśanād ityādi |",
  "SA21n2934:487": "kiṃcid adhikaṃ tatphalam |",
  "SA21n2934:488": "sarvaśeṣataḥ kṣaraṇāt |",
  "SA21n2934:489": "93 evaṃ harṣaviṣādaphalayuktaṃ,",
  "SA21n2934:490": "utpannaṃ traidhātu- kam |",
  "SA21n2934:491": "śūnyatayā vinā karuṇādayo'pi na muktihetava iti bhāvaḥ |",
  "SA21n2934:492": "94 upasaṃharati- saṃśuddhetyādi |",
  "SA21n2934:493": "trayavastv iti viṣayen- driyavijñānaiḥ |",
  "SA21n2934:494": "95 evam abhyāsaparasya yathāmilitāhārasaṃskāram āha- yad ityādi |",
  "SA21n2934:495": "viṇmūtrādipañcāmṛtapradīpamayam amṛtaṃ parikalpayet |",
  "SA21n2934:496": "96 na kevalaṃ tad ratikrīḍādikaṃ ca mahāmudrāpi mahāmudrārūpaṃ draṣṭavyam,",
  "SA21n2934:497": "īdṛgbhāvanāyuktaḥ sidhyate |",
  "SA21n2934:498": "97 katham? ity āha- pañceti |",
  "SA21n2934:499": "bhaginyādiyoginyaḥ |",
  "SA21n2934:500": "lakṣmīmahāmudrāpradāyiketi (35) |",
  "SA21n2934:501": "svaparārthasampallakṣanā lakṣmīr mahāmudraiva |",
  "SA21n2934:502": "tāṃ pra- dadati pūjitāḥ,",
  "SA21n2934:503": "ata āha- pūjayed iti |",
  "SA21n2934:504": "98 katham? ity āha- kāmate |",
  "SA21n2934:505": "99 nanv āsāṃ paramā pūjā kamanam eva, sa ca doṣaḥ |",
  "SA21n2934:506": "na doṣaḥ |",
  "SA21n2934:507": "yato na lipyate |",
  "SA21n2934:508": "100 nanu kamanam eva lepaḥ |",
  "SA21n2934:509": "na, yasmāl lepa ucyate,",
  "SA21n2934:510": "īrṣyādibhir yogas tasya yoginaḥ,",
  "SA21n2934:511": "taiś cerṣyādidoṣair asau na bādhyate |",
  "SA21n2934:512": "101 nanu katham īdṛśī pūjā śreyo'nubandhinī?",
  "SA21n2934:513": "samāropaviśeṣāt |",
  "SA21n2934:514": "dvividho hi samāropas tattvarūpo'tattvarūpaś ca |",
  "SA21n2934:515": "tatra tattvarūpātmasamāropasya mātrādisamāropavat pāraṃparyeṇa bodhisādhanatvād adoṣaḥ |",
  "SA21n2934:516": "102 nanu keṣāṃcid anubhavasyāpi niṣiddhatvād virodhaḥ syāt |",
  "SA21n2934:517": "na, dvividhaṃ hi karma samutthāpyotthāpakabhedena |",
  "SA21n2934:518": "tatra sarvaṃ kāyavākkarma samutthāpyam |",
  "SA21n2934:519": "mānasaṃ tu samut- thāpakam |",
  "SA21n2934:520": "tac ca dvividham |",
  "SA21n2934:521": "alobhādirūpaṃ taditaraṃ ca |",
  "SA21n2934:522": "tatra lobhādisamutthitaṃ sarvakāyavākkarmākuśalam,",
  "SA21n2934:523": "tac ca pratiṣiddham |",
  "SA21n2934:524": "alobhādisamutthaṃ tu sarvaṃ kuśalam eva |",
  "SA21n2934:525": "(36) 103 mahāmudrādvayayogayuktaś ca yogī sakalam alobhādyāt- makaṃ jagad avalokayati |",
  "SA21n2934:526": "tato'sau sarveryāpathasaṃyuto'py akuśalānupalambharūpatvāt kuśalātmaivety āha- sa yogītyādi |",
  "SA21n2934:527": "104 tattvaṃ mahāmudrāsvabhāvaḥ |",
  "SA21n2934:528": "ataḥ saṃsāradoṣair na cchupyate |",
  "SA21n2934:529": "tasmāt prajñopāyasvabhāvādvayabodhicittabhāva- naiva sarvapāpaviśodhanī sarvaśreyaskarī ca |",
  "SA21n2934:530": "105 tad uktam āryanāgārjunapādaiḥ- mahāyānam idaṃ śreṣṭhaṃ bodhicittam idaṃ param |",
  "SA21n2934:531": "utpādayantu yatnena bodhicittaṃ samāhitāḥ ||",
  "SA21n2934:532": "nānyopāyo'sti saṃsāre sva- parārthaprasiddhaye |",
  "SA21n2934:533": "bodhicittād ṛte buddhair dṛṣṭapūrvaḥ kadācana ||",
  "SA21n2934:534": "iti |",
  "SA21n2934:535": "106 evaṃ ca vijñātavyam- ayaṃ sa paramo yogas tasmād vandyas tathāgataiḥ |",
  "SA21n2934:536": "(37) tataḥ prasūtir yogānām anantānāṃ prakīrtitā ||",
  "SA21n2934:537": "tasmād eva samādhīnām anantānāṃ samudbhavaḥ |",
  "SA21n2934:538": "mudrāmaṇḍalamantrāṇāṃ tato yogād viśuddhatā ||",
  "SA21n2934:539": "śāntikaṃ pauṣṭikaṃ karma yad anyad api mantrajam |",
  "SA21n2934:540": "jāhnavīvālukāsaṃkhyā yāvatyaḥ kṣudrasiddhayaḥ ||",
  "SA21n2934:541": "mudrāsiddhaya evānyā yāvatyo bhuvi viśrutāḥ |",
  "SA21n2934:542": "kathitāś cittavajreṇa etadyogasamutthitāḥ ||",
  "SA21n2934:543": "yac ca nirvedhabhāgīyaṃ caturdhā bhūmayo daśa |",
  "SA21n2934:544": "phalāvasthā ca sarvaṃ tad yogād asmāt samut- thitam ||",
  "SA21n2934:545": "bhūtā ye ca bhaviṣyanti bhavanti jinasūnavaḥ |",
  "SA21n2934:546": "lokeśādyā mahāsattvās te'py atraiva vyavasthi- tāḥ ||",
  "SA21n2934:547": "atītānāgatā buddhā vartamānā matāś ca ye |",
  "SA21n2934:548": "khaḍgaśrāvakasaṃghāś ca te'py asmāt prabhaviṣṇavaḥ ||",
  "SA21n2934:549": "(38) yogacaryākriyābhedād yāvannirmāṇasaṃbha- vaḥ |",
  "SA21n2934:550": "tāvantaḥ sarva etasmād yogād eva vinirgatāḥ ||",
  "SA21n2934:551": "parikalpitarūpaś ca vāsanābalabhāvinaḥ |",
  "SA21n2934:552": "yāvantaḥ sthiracalā bhāvās tāvantas tad- apāśrayāḥ ||",
  "SA21n2934:553": "iti ||",
  "SA21n2934:554": "107 pañcakāmān vinā nīrasaiva śūnyatā syād ity āha- yāvetyādi |",
  "SA21n2934:555": "yāvan na viṣayarasaiḥ paripālyate bodhicittāṅkuras tāvan na buddhakāyakalpataruḥ prādurbhavati,",
  "SA21n2934:556": "jalasekarahitāṅkurāt tarusaṃpattir iva |",
  "SA21n2934:557": "108 tad uktaṃ sarahapādaiḥ- tanutaracittāṅkurako viṣayarasair yadi na sicy- ate śuddhaiḥ |",
  "SA21n2934:558": "gaganavyāpī phaladaḥ kalpatarutvaṃ kathaṃ labhate ||",
  "SA21n2934:559": "(39) iti paṇḍitābhayākaraguptakṛtāyām abhayapaddhatyāṃ śrībuddhakāpalamahātantraṭīkāyāṃ trayodaśaḥ paṭalaḥ ||",
  "SA21n2934:560": "(40) 14 jāpamudrādhyeṣaṇāsarvatantranidānapaṭala 1 abhimataniruttarārthadeśanayā saṃjātaprasādātiśayā yathā stuvanti tad darśayitum āha- athetyādi |",
  "SA21n2934:561": "2 mahāsukhavikrīḍanād devī |",
  "SA21n2934:562": "3 jananī mārgarūpā |",
  "SA21n2934:563": "4 lakṣmīr adhigamaprahāṇasaṃpatphalarūpā |",
  "SA21n2934:564": "5 agotrakāṇām uttrāsasthānatvād ghorā |",
  "SA21n2934:565": "6 mahāyaśā vighuṣṭakīrtiḥ |",
  "SA21n2934:566": "7 maitrīmayatvād vatsalā |",
  "SA21n2934:567": "8 maṇḍalacakrādyanantarddhivikurvaṇād devī |",
  "SA21n2934:568": "9 mahākṛpāmahāprajñābhyām abhinnatvān mahāmudrā (41)",
  "SA21n2934:569": "svārthasampat |",
  "SA21n2934:570": "10 mahārthaphaladeśikā,",
  "SA21n2934:571": "mahārtho vajradharatvam,",
  "SA21n2934:572": "tad eva paramaṃ phalaṃ mārgābhyāsasya,",
  "SA21n2934:573": "tad vineyebhyo deśayatīti parārthasampattyā stuvanti |",
  "SA21n2934:574": "11 deśanāviṣayadvāreṇaiva stuvanti- buddhetyādi |",
  "SA21n2934:575": "12 buddhair vairocanādibhiḥ |",
  "SA21n2934:576": "13 yeṣām iti yā siddhiḥ,",
  "SA21n2934:577": "bodhisattvānāṃ cāgocaraḥ |",
  "SA21n2934:578": "14 devīti devyā |",
  "SA21n2934:579": "15 ekaruteneti na tu prathamaṃ durbodham abhidhāya va- canāntaraiḥ prakaṭitā |",
  "SA21n2934:580": "16 mahābhājanā,",
  "SA21n2934:581": "mahatīnāṃ laukikalokottarasiddhīnāṃ bhā- janam |",
  "SA21n2934:582": "17 sarveti caturviṃśatiyoginīsvarūpā |",
  "SA21n2934:583": "18 ye te, yā sā siddhiḥ |",
  "SA21n2934:584": "19 āha citrasenā |",
  "SA21n2934:585": "20 ayam ity asya |",
  "SA21n2934:586": "21 buddhaguṇā balavaiśāradyādayaḥ |",
  "SA21n2934:587": "22 te'pi māṃ kṣāmyantu,",
  "SA21n2934:588": "yatas teṣāṃ hetuphalātmako ji- navarair vineyeṣu gopitaḥ sudurlabho'rthaḥ sugūḍhago- care'smiṃs tantre mayā prakaṭīkṛtaḥ |",
  "SA21n2934:589": "sa ca mayi jinavaraiḥ (42)",
  "SA21n2934:590": "prakaṭīkṛtaḥ,",
  "SA21n2934:591": "ato manmukhena tair eva kṛtā deśaneyam iti bhāvaḥ |",
  "SA21n2934:592": "23 mayi ca viparītadeśanāparādhādhyāropād akṣamā na kartavyety āha- kṣamaṃtu,",
  "SA21n2934:593": "kṣāmyantu jinavarā iti vibhaktivipariṇāmaḥ |",
  "SA21n2934:594": "24 sarvatantram uktvābhiṣiktānām evātrādhikāra iti darśayituṃ paryante'bhiṣekavidhim āha-athetyādi |",
  "SA21n2934:595": "25 adhyeṣyate,",
  "SA21n2934:596": "guhyaprajñājñānābhiṣekārtham |",
  "SA21n2934:597": "26 mahādevīti mahādevīm |",
  "SA21n2934:598": "27 cchinneti tvayā,",
  "SA21n2934:599": "cchanneti pāṭhe vyāpikā mayi |",
  "SA21n2934:600": "28 tasyeti tasyāḥ |",
  "SA21n2934:601": "29 kim evam prajñātoṣaṇe yatna ity āha- sarvabuddhaiḥ pūjitā |",
  "SA21n2934:602": "hetuphalāvasthayoḥ karmamudrāyogenaiva hi mahāmudrāsiddhir ity āmnāyaḥ |",
  "SA21n2934:603": "30 katham evam ity āha- atraiva prajñāyāṃ sthitā buddhādayaḥ |",
  "SA21n2934:604": "te hi mahāsukhasva- bhāvāḥ,",
  "SA21n2934:605": "tadāśrayaś ca prajñā,",
  "SA21n2934:606": "tasyāṃ yathāvidhi prajñājñānā- bhiṣekaṃ gṛhṇīyāt |",
  "SA21n2934:607": "31 ata eva prajñājñānasya svarūpaṃ pratipādayati- (43) indītyādi |",
  "SA21n2934:608": "32 indriyam, upalakṣaṇād viṣayādiś ca |",
  "SA21n2934:609": "33 appety ātmā cittam,",
  "SA21n2934:610": "cittam ātmeti kalpitam iti vacanāt |",
  "SA21n2934:611": "atha vātmaprajñaptiviṣayāḥ pañcopādānaskandhā ātmā |",
  "SA21n2934:612": "34 sarvam idam asvabhāvaṃ yatra nopalabhyate sā paramā- nandagatiḥ |",
  "SA21n2934:613": "paramānando'tra sahajānanda eva prajñājñānā- paranāmā,",
  "SA21n2934:614": "indriyādyadhyāropavigamāt |",
  "SA21n2934:615": "35 tad uktaṃ dvikalpatantre- paramānande tu saṃprāpte nānātvavarjite kṣaṇe |",
  "SA21n2934:616": "iti |",
  "SA21n2934:617": "36 udayakrameṇaivāsya saṃprāptiḥ pratipattavyā |",
  "SA21n2934:618": "sa ca pratha- mapaṭale nirūpitaḥ |",
  "SA21n2934:619": "37 paramānandam eva hetutvena namasyati- tasmā ityādi |",
  "SA21n2934:620": "38 yadudayena,",
  "SA21n2934:621": "yasya sahajānandasyodayena |",
  "SA21n2934:622": "(44) 39 phalatayā namati |",
  "SA21n2934:623": "yaś cābhyāsān nirvedhabhāgīyā- dyadhigamakrameṇābhinandā samantato'bhijñābala- vaiśāradyādibhir atiśayaguṇaratnaiḥ samṛddhā jinānāṃ nikhilakleśakalaṅkāpagamāt sundarī samantabhadrā paramaprītivasatir mūrtiś caturthaḥ kāyo vajradharaḥ,",
  "SA21n2934:624": "paṇḍitānāṃ samyaksambuddhānāṃ hṛdi tādātmyena saka- lavikalpavikṣepapratikṣepān nibhṛtaṃ ko'py avāgbuddhigo- caraḥ- ata evainam adhigamya citrasenādīnāṃ tūṣṇīṃbhāve- na vyavasthānaṃ vakṣyati- eko'dvayaḥ paramānandaḥ sar- vāvaraṇavāsanāvaśeṣanidrāvirahāj jāgarti,",
  "SA21n2934:625": "tasmai namaḥ |",
  "SA21n2934:626": "40 tad anena ślokena tad eva prajñājñānaṃ rūpaviśeṣeṇa jalam iva taraṅgarūpeṇotpannaṃ caturtho'bhiṣeka ity uktam |",
  "SA21n2934:627": "sa punar ayaṃ mahāsukhamayo vajradharaḥ sarvatantranidā- nam |",
  "SA21n2934:628": "iti paṇḍitābhayākaraguptakṛtāyām abhayapaddhatyāṃ śrībuddhakapālamahātantraṭīkāyāṃ caturdaśaḥ paṭalaḥ samāptaḥ |",
  "SA21n2934:629": "(45) śrīmaddherukavīravartmavivṛter uccairud- añcacchubhāc chittvā saṃsṛtinirvṛtibhramam asau tan- maṇḍale mīlatu |",
  "SA21n2934:630": "loko'haṃ tu muner amuṣya bibhṛyāṃ mūrtīr anantāḥ prati- prāṇiprahvam adabhraśarma vidadhad dhvas- taprapañcaṃ ciram || 1 ||",
  "SA21n2934:632": "sūrir vikramaśīlasyā- bhayo marmaspṛśaṃ girām |",
  "SA21n2934:633": "rājyābde rāmapālasya pañcaviṃśe'karod imām || 2 ||",
  "SA21n2934:635": "(46) tribhavavijayalakṣmīkṣmābhir akṣīṇamūrtyā jagadatanuhitāyādvaitadharmorjitasya |",
  "SA21n2934:636": "magadhapatisutaśrīyakṣapālasya dhāmnāṃ dhṛtipariṇataye tatprārthanād granthiteyam || 3 ||",
  "SA21n2934:638": "jīyād ānandakandādvayaparamarasollāsaviśrā- mabhūmī- vikrīḍadvajrakanyākalilamunighanavyūhaso- pānapaṅktyām |",
  "SA21n2934:639": "prajñāśrīr yadvihāryām iyam akṛ- takṛtārthārthisatkalpavallyām asyāś cāsmākavṛttyāstv asamaśubhasudhāpū- rapātheyatṛptiḥ || 4 ||",
  "SA21n2934:641": "sapādaṣoḍaśaślokaśatī saṃpiṇḍitā pramā paṇḍitair maṇḍanāyāsyāḥ prameva hṛdi vāstavī || || (47)"
}