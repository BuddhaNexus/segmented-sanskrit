{
  "S04n371:0": "8. rūpamayī bhūmi catuṣpāda puruṣoddhāraṇa prakaraṇam",
  "S04n371:1": "athāsau bhagavāṃśchāstā śākyamunirīśvaraḥ |",
  "S04n371:2": "viṣkambhinaṃ tamālokya punarevaṃ tamādiśat ||",
  "S04n371:3": "śṛṇu ca kulaputrāsya lokeścarasya sadguroḥ |",
  "S04n371:4": "saddharmaguṇamāhātmyaṃ śrutaṃ mayā tadcyate ||",
  "S04n371:5": "tadā gaganagaṃjo'sau bhagavantaṃ munīśvaram |",
  "S04n371:6": "viśvabhuvaṃ tamānamya punarevamapṛcchata ||",
  "S04n371:7": "bhagavan sa mahābhijño lokeśvaro jinātmajaḥ |",
  "S04n371:8": "punaḥ sattvān samuddhartuṃ kutrānyatrābhigatchati || 79",
  "S04n371:10": "punastacchromicchāmi yadanyatra sa saṃsaran ||",
  "S04n371:11": "sattvān paśyan samuddhṛtya dharme yunakti tadādiśa ||",
  "S04n371:12": "iti tenoditaṃ śrutvā bhagavan sa munīśvaraḥ |",
  "S04n371:13": "gaganagaṃjamālokya taṃ punarevamādiśat ||",
  "S04n371:14": "śṛṇuṣva kulaputrāsya lokeśasya jagatprabhoḥ |",
  "S04n371:15": "vakṣye sadguṇamāhātmyaṃ śrotuṃ tvaṃ ca yadīcchasi ||",
  "S04n371:16": "tadyathāsau mahāsattvo lokeśvaro jinātmajaḥ |",
  "S04n371:17": "tato rupamayīṃ bhūmīṃ gacchati saṃprabhāsayan ||",
  "S04n371:18": "tatra sattvān manuṣyān gāṃścatuṣpādān vilokya saḥ |",
  "S04n371:19": "lokeśvaro divyarupaḥ samupāsṛtya tiṣṭhati ||",
  "S04n371:20": "taṃ divyarupamālokya sarve te vismayānvitāḥ |",
  "S04n371:21": "purataḥ samupāśritya natvaivaṃ prārthayan mudā |||",
  "S04n371:22": "ahobhāgyaṃ tadasmākaṃ yadbhavāniha dṛśyate |",
  "S04n371:23": "tadasmām kṛpayālokya samuddharttumihārhati ||",
  "S04n371:24": "iti taiḥ prārthyamāno'sau lokeśvaraḥ kṛpātmakaḥ |",
  "S04n371:25": "tān sarvān samupāmantrya samālokyaivamādiśat ||",
  "S04n371:26": "bhagavanto'tra samādhāya śṛṇudhvaṃ yūyamādarāt |",
  "S04n371:27": "vakṣyāmi yanmahatsiddhaṃ dharmanirvṛtisādhanam ||",
  "S04n371:28": "tadyathā yajjagacchreṣṭhaṃ triratnaṃ bhadrakārakam |",
  "S04n371:29": "tatsmṛtvā śaraṇaṃ gatvā bhajadhvaṃ sarvadādarāt ||",
  "S04n371:30": "ye teṣāṃ śaraṇaṃ gatvā na te gachanti durgatim |",
  "S04n371:31": "sadā sadgatisaṃjātāścaranti bodhisaṃvare ||",
  "S04n371:32": "etatpuṇyānubhāvena sarve te puruṣottamāḥ |",
  "S04n371:33": "bodhisattvā mahāsattvāḥ saṃcarevaṃ jagaddhite ||",
  "S04n371:34": "tataste bodhisaṃbhāraṃ pūrayitvā yathākramam |",
  "S04n371:35": "sarvasattvahitaṃ kṛtvā saṃyāsyanti sukhāvatīm ||",
  "S04n371:36": "tatra gatvāmitābhasya jitendrasya sabhāśritāḥ |",
  "S04n371:37": "saddharmāmṛtamābhujya saṃrameyuryahotsavaiḥ || 80",
  "S04n371:39": "evaṃ te suciraṃ tatra bhuktvā saukhyaṃ śubhotsavam |",
  "S04n371:40": "tato'nte trividhāṃ bodhiṃ prāpya yāsyanti nirvṛtim ||",
  "S04n371:41": "evaṃ matvā triratnānāṃ śraddhayā śaraṇe sthitāḥ |",
  "S04n371:42": "smṛtvā dhyātvā samuccāryya nāmāpi bhajatādarāt ||",
  "S04n371:43": "tadaitatpuṇyaliptāṃgāḥ śuddhāśayā jitendriyāḥ |",
  "S04n371:44": "niḥkleśā vimalātmāno bodhisattvā bhaviṣyatha ||",
  "S04n371:45": "tataḥ sattvahitārthena bodhicaryāvratodyatāḥ |",
  "S04n371:46": "sarvatra bhadratāṃ kṛtvā gamiṣyatha sukhāvatīm ||",
  "S04n371:47": "tatrāmitābhanāthasya pītvā dharmāmṝtaṃ sadā |",
  "S04n371:48": "saddharmamaṃgalotsāhai ramiṣyatha susaṃvare ||",
  "S04n371:49": "evaṃ tatra ciraṃ bhuktvā saukhyaṃ bhadramahotsavam |",
  "S04n371:50": "prānte saṃbodhimāsādya samāpsyatha sunirvṛtim ||",
  "S04n371:51": "evaṃ matvā sadā buddharatnasya śaraṇaṃ gatāḥ |",
  "S04n371:52": "smṛtvā dhyātvā samuccārya nāmāpi bhagatadarāt ||",
  "S04n371:53": "dharmaratnasya māhātmyaṃ śrutvāpi śaraṇe sthitāḥ |",
  "S04n371:54": "smṛtvā dhyātvā samuccārya nāmāpi bhajatādarāt ||",
  "S04n371:55": "evaṃ ca saṃgharatnānāṃ satkāraiḥ samupasthitāḥ |",
  "S04n371:56": "smṛtvā dhyātvā samuccārya nāmāpi bhavatābhavam ||",
  "S04n371:57": "etatpuṇyaṃ mahatkhyātamasaṃkhyeyaṃ bahūttamam |",
  "S04n371:58": "aprameyaṃ samākhyātaṃ sarvairapi munīśvaraiḥ ||",
  "S04n371:59": "evaṃ matvā triratnānāṃ śaraṇe samupasthitāḥ |",
  "S04n371:60": "smṛtvā dhyātvā samuccārya nāmāpi sevyatābhavam ||",
  "S04n371:61": "etatpuṇyānubhāvena yūyaṃ sarve vikalmaṣāḥ |",
  "S04n371:62": "niḥkleśā nirmalātmānaḥ saṃyāsyatha sukhāvatīm ||",
  "S04n371:63": "tatra gatvāmitābhasya munīndrasyopasaṃśritā |",
  "S04n371:64": "sadā dharmāmṛtaṃ pītvā ramiṣyatha śubhotsavaiḥ ||",
  "S04n371:65": "evaṃ tatra ciraṃ bhuktvā mahānandamayaṃ sukham |",
  "S04n371:66": "prānte sambodhimāsādya saṃyāsyatha sunirvṛtim || 81",
  "S04n371:68": "iti tenoditaṃ śrutvā sarve te puruṣā mudā |",
  "S04n371:69": "tatheti pratisaṃśrutva vadantyevaṃ ca moditāḥ ||",
  "S04n371:70": "mārṣa bhavati no'ndhānāṃ sanmāargamupadarśakaḥ |",
  "S04n371:71": "atrāṇānāmapi trāṇaṃ śaraṇyaṃ śaraṇārthinām ||",
  "S04n371:72": "anāthānāṃ pitā mātā nāthaśceṣṭaḥ suhṛtpatiḥ |",
  "S04n371:73": "agatīnāṃ gatiścāpi mitraśca vyasanāpahṛt ||",
  "S04n371:74": "tamaḥpraṇaṣṭamārgāṇāṃ mahādīpo bhavānapi |",
  "S04n371:75": "mūrkhānāṃ ca pramattānāṃ śāstā saddharmadeśkaḥ ||",
  "S04n371:76": "tadvayaṃ sarvadā sarve bhavatāṃ śaraṇe sthitāḥ |",
  "S04n371:77": "ājñāṃ dhṛtvā śubhe dharme saṃcariṣyāmahe dhruvam ||",
  "S04n371:78": "sukhitāste māhābhāgā ye bhavaccharaṇe sthitāḥ |",
  "S04n371:79": "triratnabhajanaṃ kṛtvā saṃcarante śubhe sadā ||",
  "S04n371:80": "na teṣāmidṛśaṃ duḥkhaṃ bhaviṣyati kadācana |",
  "S04n371:81": "yādṛgidaṃ mahaṭkaṣṭamanubhāvamahe bhave ||",
  "S04n371:82": "tadbhavān kṛpayāsmākaṃ nirvṛtisukhasādhanam |",
  "S04n371:83": "saddharmaṃ samupādiśya sadeha sthātumarhati ||",
  "S04n371:84": "iti taiḥ prārthitaṃ śrutvā bodhisattvaḥ sa sarvavit |",
  "S04n371:85": "tān prabodhitān sarvān vadatyevaṃ vilokayan ||",
  "S04n371:86": "nāhaṃ sadātra tiṣṭheyaṃ kāryāṇi hi bahūni me |",
  "S04n371:87": "tanmayātra yathākhyātaṃ dhṛtvā carata sarvadā ||",
  "S04n371:88": "ityuktvā sa mahābhijñasteṣāṃ saṃbodhisadhanam |",
  "S04n371:89": "samādiśati kāraṇḍavyūhasūtraṃ subhāṣitam ||",
  "S04n371:90": "tatsarveṣāṃ mahāyānasūtrāṇāṃ pravarottamam |",
  "S04n371:91": "śrutvā te pureṣāḥ sarve prābhinandanti bodhitāḥ ||",
  "S04n371:92": "tataste puruṣāḥ sarve dhṛtvā tatsūtramādarāt |",
  "S04n371:93": "triratnabhajanaṃ kṛtvā saṃcarante śubhe mudā ||",
  "S04n371:94": "etatpuṇyānubhāvena sarve te vimalāśayāḥ |",
  "S04n371:95": "bodhisattvā mahāsattvā bhavanti brahmacāriṇaḥ ||| 82",
  "S04n371:97": "bodhicaryāvrataṃ dhṛtvā pracaranto jagaddhite |",
  "S04n371:98": "saddharmacaraṇe yuktā bhavantyapyanivartinaḥ ||",
  "S04n371:99": "evaṃ te puruṣāḥ sarve pariśuddhatrimaṇḍalāḥ |",
  "S04n371:100": "svaparātmahitotsāhaiḥ saṃcarante mahāsukham ||",
  "S04n371:101": "evaṃ sa trijagannātho lokeśvaro jinātmajaḥ |",
  "S04n371:102": "sarvāṃstān puruṣān dharme niyojayati bodhayan ||",
  "S04n371:103": "tato'nyatra sa lokeśaḥ sattvānuddharttumutsukaḥ |",
  "S04n371:104": "antarhito jvaladagnirivākāśena gacchati ||",
  "S04n371:105": "evaṃ kṛtvā mahatpuṇyaskandhaṃ tasya jagatprabhoḥ |",
  "S04n371:106": "aprameyamasaṃkhyeyaṃ samākhyātaṃ munīśvaraiḥ ||",
  "S04n371:107": "iti matvā sadā tasya śaraṇe samupasthitāḥ |",
  "S04n371:108": "smṛtā nāmāpi coccārya dhyātvāpi bhajatābhavam ||",
  "S04n371:109": "ye tasya śaraṇe sthitvā śraddhayā samupasthitāḥ |",
  "S04n371:110": "smṛtvā dhyātvāpi nāmāpi samuccāarya bhajanti vai ||",
  "S04n371:111": "durgatiṃ te na gacchanti kadācana kvacidbhave |",
  "S04n371:112": "sadā sadgatisaṃjātā bhavanti dharmacāriṇaḥ ||",
  "S04n371:113": "dharmaśrīguṇasatsaukhyaṃ bhuktvā yānti sukhāvatīm |",
  "S04n371:114": "tatra gatvāmitābhasya śaraṇe samupāśritāḥ ||",
  "S04n371:115": "sadā dharmāmṛtaṃ pītvā svaparātmahitodyatāḥ |",
  "S04n371:116": "mahānandasukhotsāhaissaṃramante yathāsukham ||",
  "S04n371:117": "tatraiva suciraṃ bhuktvā pracaranto jagaddhite |",
  "S04n371:118": "prānte bodhiṃ samāsādya nirvṛtipadamāpnuyuḥ ||",
  "S04n371:119": "iti satyaṃ parijñāya yūyaṃ bodhiṃ yadīcchatha |",
  "S04n371:120": "tallokeśaṃ mahābhijñaṃ bhajadhvaṃ sarvadā bhave ||",
  "S04n371:121": "ityādiṣṭaṃ munīndreṇa viśvabhuvā niśamya saḥ |",
  "S04n371:122": "gaganagaṃja autsukyaṃ prābhyanandat samārṣadaḥ ||",
  "S04n371:123": "ityevaṃ samupādiṣṭaṃ viśvabhuvā śrutaṃ mayā |",
  "S04n371:124": "yūyamapi tathā tasya sarvadā bhajatādarāt ||",
  "S04n371:125": "yūyamapi tathā saukhyaṃ bhuktvā sadā śubhāratāḥ |",
  "S04n371:126": "bodhiśrīguṇasaṃpannāḥ gamiṣyatha jinālayam ||",
  "S04n371:127": "ityādiṣṭaṃ munīndreṇa śrīghanena niśamya te |",
  "S04n371:128": "sarvasāṃghikā lokāḥ prābhyanandan prabodhitāḥ ||",
  "S04n371:129": " ||iti rupamayībhūmicatuṣpādaruṣoddhāraṇaprakaraṇam ||"
}