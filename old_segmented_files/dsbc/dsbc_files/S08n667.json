{
  "S08n667:0": "atha trayastriṃśaḥ paṭalavisaraḥ |",
  "S08n667:1": "atha khalu bhagavāṃ śākyamuniḥ sarvāvantaṃ śuddhāvāsabhavanamavalokya,",
  "S08n667:2": "mañjuśriyaṃ kumārabhūtamāmantrayate sma |",
  "S08n667:3": "tvadīye mañjuśrīkalparāje nirdiśasamākhyāte dharmadhātukośatathāgatagarbhadharmadhātuniṣpandānucarite mahāsūtravararatnapaṭalavisare tathāgataguhyavaramanujñāte mantravadhasādhyamāne nimittajñānacihnakālapramāṇāntaritasādhanaupayikāni sarvabhūtarutavitāni asattvasattvasaṃjñānirghoṣāni bhavanti ||",
  "S08n667:4": "śābdikaṃ jñānaṃ ityukta aśābdikaṃ caiva kīrtyate |",
  "S08n667:5": "vyatimiśraṃ tathā yuktimantrāṇāṃ trividhā kriyā ||",
  "S08n667:6": "divyaśabdasamāyuktā anityārtthaprayojitā |",
  "S08n667:7": "apaśabdāpagatā nityaṃ saṃskārārthārthabhūṣitā ||",
  "S08n667:8": "abahiḥ sarvasiddhānte āryāmantrāḥ prakīrttitā |",
  "S08n667:9": "nityaṃ padārthahīnaṃ tu tat tridhā paribhidyate ||",
  "S08n667:10": "gurulaghu tathā madhyaiḥ varṇaiścāpi vibhūṣitā |",
  "S08n667:11": "sā bhavenmantradevī tu svaracchandavibhūṣitā ||",
  "S08n667:12": "saṃskṛtāsaṃskṛtaṃ vākyaṃ arthānartha tathā pare |",
  "S08n667:13": "dhātvartthā tathā yuktiḥ gatimantrārthabhūṣitā ||",
  "S08n667:14": "vikalpabahulā vācā mantrāṇāṃ sarvalaukikā |",
  "S08n667:15": "ekadvikavarṇaṃ tu cchandaiḥ sāśvaritālayaḥ ||",
  "S08n667:16": "tricatuḥpañcaṣaṣṭhaṃ vā saptamaṃ vāṣṭamaṃ tathā |",
  "S08n667:17": "navamaṃ daśamaṃ caiva varṇānāṃ siddhiriṣyate ||",
  "S08n667:18": "daśākṣarasamāyuktā varṇānāṃ hetunām |",
  "S08n667:19": "yāvaddaśaguṇā hyete varṇā dṛśyanti mahītale ||",
  "S08n667:20": "śatākṣaraṃ viṃśatikaṃ yāvadekākṣaraṃ bhavet |",
  "S08n667:21": "etatpramāṇairvarṇaistu grathitā mantrasampadā ||",
  "S08n667:22": "padaiścaturbhiḥ saṃyuktā mantrā sarvārthasādhakāḥ |",
  "S08n667:23": "jyeṣṭhāḥ pravarā hyāryā mantrā ye jinabhāṣitāḥ ||",
  "S08n667:24": "te tu madhyamā adhamā + + tadā |",
  "S08n667:25": "tadātmajairjinaputraistu bhāṣitā te tu madhyamā ||",
  "S08n667:26": "adhamā ye tu mantrā vai bhāṣitā sarvalaukikā |",
  "S08n667:27": "nikṛṣṭā kathitā mantrā bhāṣitā nairṛtaistu ye ||",
  "S08n667:28": "daśāṣṭasaptaviṃśaṃ vā yāvadabhyadhikaṃ śatam |",
  "S08n667:29": "etatpramāṇaṃ tu mantrāṇāṃ āryāṇāṃ jinabhāṣitām ||",
  "S08n667:30": "ekadvikavarṇaṃ tu sahasrārddhaṃ varṇato bhavet |",
  "S08n667:31": "yāvatpramāṇaṃ tu mantrāṇāṃ bodhisattvaiḥ prakāśitā ||",
  "S08n667:32": "tadakṣare padavinyastaṃ mantrayuktimudāhṛtā |",
  "S08n667:33": "chandāṃsi svarayuktānāṃ dhātvārthārthabhūṣitā ||",
  "S08n667:34": "vacanaṃ suprayuktaṃ vai tantrayuktisamanvitam |",
  "S08n667:35": "bhavet kadācikāt siddhiḥ śabdasvaraviyojitā ||",
  "S08n667:36": "mudrāyuktaṃ tu śabdaistu mūrdhnādūṣmāntatālukaiḥ |",
  "S08n667:37": "dantoṣṭhakaṇṭhataḥ śabdaṃ visṛtaṃ sādhanaṃ kriyā ||",
  "S08n667:38": "avyaktavinivṛttaṃ tu suprayuktamudāhṛtam |",
  "S08n667:39": "sampūrṇaṃ vākyataḥ śabdaṃ samprayuktaḥ sādhayiṣyati ||",
  "S08n667:40": "vidhibhraṣṭaṃ kriyāhīnaṃ śabdārthaiśca viyojitam |",
  "S08n667:41": "mantraṃ na siddhyate kṣipraṃ dīrghakālamapekṣate ||",
  "S08n667:42": "avandhyaṃ tasya siddhistu na vṛthā kārayo japī |",
  "S08n667:43": "anyajanme'pi dṛśyante mantrasiddhivarapradā ||",
  "S08n667:44": "tasya mantraprabhāvena cirakālācca jāpinām |",
  "S08n667:45": "avandhyaṃ kurute karma samantrā mantravido janām ||",
  "S08n667:46": "nikṛṣṭā sarvamantrāṇāṃ laukikā ye samānuṣā |",
  "S08n667:47": "sarvabhūtaistu ye proktā mantrā ye ca samatsarā ||",
  "S08n667:48": "teṣāṃ nyakṣarā proktā ekadvikatrisaṅkhyakam |",
  "S08n667:49": "vividhaiḥ mlecchabhāṣaistu devabhāṣaprakīrttitaiḥ ||",
  "S08n667:50": "grathitā paṅktiyuktāśca vyatimiśrā śabdataḥ sadā |",
  "S08n667:51": "sahasraṃ cāṣṭaśataṃ aṣṭa ca yāvadekaṃ tu varṇataḥ ||",
  "S08n667:52": "catuḥpādaṃ pādārddhaṃ tu gadyapadyaṃ nigaditam |",
  "S08n667:53": "ślokaṃ daṇḍakamātraistu gādhaskandhakapañcitam ||",
  "S08n667:54": "pratipaccārthayuktiśca sahasratārthabhūṣitam |",
  "S08n667:55": "apabhraṃśasaṃskṛtaṃ śabdaṃ arthahīnaṃ vikalpate ||",
  "S08n667:56": "avyaktaṃ vyaktahīnaṃ tu mātrāhīnaṃ tu yujyate |",
  "S08n667:57": "gatideśavisaṃyogānmantrasiddhistaducyate ||",
  "S08n667:58": "etat sarvamantrāṇāṃ eṣa lakṣaṇaḥ |",
  "S08n667:59": "śakārabahulā ye mantrā oṅkārārthabhūṣitā ||",
  "S08n667:60": "takāralakṣaṇatantrasthā siddhisteṣu dhruvaṃ bhavet |",
  "S08n667:61": "oṅkārā ye mantrā makārāntavinirgatāḥ ||",
  "S08n667:62": "śakārasahasaṃyuktādavandhyaṃ śobhanaṃ tathā |",
  "S08n667:63": "takāracaturasrākārā pratyāhārāntavarjitā ||",
  "S08n667:64": "takārakṣī rephasaṃyuktā samantraṃ sādhanakriyā |",
  "S08n667:65": "dvirephabahulaṃ ādyaṃ huṅkāraguṇamudbhavam ||",
  "S08n667:66": "vakāracaturasrānte varṇā sādhanakṣamā |",
  "S08n667:67": "kakāraṃ rephasaṃyuktaṃ makārāntaṃ mātramiśritam ||",
  "S08n667:68": "makāraṃ nakāramādyaṃ tu sa mantraḥ śreṣṭha ucyate |",
  "S08n667:69": "takārabahulaṃ yatra sarvatantreṣu dṛṣyate ||",
  "S08n667:70": "sa mantraḥ saumyamityukto yāmyahuṅkārabhūṣitam |",
  "S08n667:71": "aindrāvāyavyamityuktaṃ bhakārabahulaṃ tu yaḥ ||",
  "S08n667:72": "vāruṇaḥ cakāramityāhuḥ hitaṃ loke tu pauṣṭikam |",
  "S08n667:73": "vakārabahulo yo mantraḥ māhendraṃ tat pradṛśyate ||",
  "S08n667:74": "ādyaṃ triratnagamanaṃ yo mantraḥ śaraṇaṃ tathā |",
  "S08n667:75": "namaskāraṃ pravarteṇa śāntihetuṃ sukhāvaham ||",
  "S08n667:76": "tadanyat sarvadevānāṃ namaskārārthaṃ prayujyate |",
  "S08n667:77": "svamantraṃ mantranāthaṃ ca sa mantraḥ sarvakarmikam ||",
  "S08n667:78": "ḍakārabahulo yo mantraḥ phaṭkārārthahuṅkṛtaḥ |",
  "S08n667:79": "ete mantrā mahākrūrā tejavanto mahaujasā ||",
  "S08n667:80": "prāṇoparodhinā sadyaḥ krūrasattvasuyojitā |",
  "S08n667:81": "tasmānna kuryāt karmāṇi pāpakāni viśeṣataḥ ||",
  "S08n667:82": "taṃ jāpī varjayed yasmāt munibhirvarjitā sadā |",
  "S08n667:83": "ubhayārthe'pi siddhyante mantrā śāntikapauṣṭikā ||",
  "S08n667:84": "kṣaṇena kurute sarvaṃ karmāṃ yāvanti bhāṣitā |",
  "S08n667:85": "sujaptā mantrā hyete tejavantā maharddhikā ||",
  "S08n667:86": "śāntikāni ca karmāṇi kuryāttāṃ jinabhāṣitaiḥ |",
  "S08n667:87": "pauṣṭikāni tu sarvāṇi kuryāt kokanade kule ||",
  "S08n667:88": "karmā pāpakā sarve ābhicāre prayujyate |",
  "S08n667:89": "ābhicārukasarvāṇi kuryād vajrakulena tu ||",
  "S08n667:90": "niṣiddhā lokanāthaistu yakṣendreṇa prakāśitā |",
  "S08n667:91": "sattvānāṃ vinayārthāya mantramāhātmyamudbhavam ||",
  "S08n667:92": "kathitaṃ triprakāraṃ tu trikuleṣveva sarvataḥ |",
  "S08n667:93": "ye tu aṣṭa samākhyātā kulāgryā muninā svayam ||",
  "S08n667:94": "teṣu siddhistridhā yātā triprakārāḥ samoditāḥ |",
  "S08n667:95": "uttamā madhyamā nīcā tat tridhā paribhidyate ||",
  "S08n667:96": "śāntikaṃ pauṣṭikaṃ cāpi ābhicārukamiṣyate |",
  "S08n667:97": "kevalaṃ mantrayuktistu tantrayuktirudāhṛtā ||",
  "S08n667:98": "mantrāṇāṃ gatimāhātmyaṃ ābhicāruka yujyate |",
  "S08n667:99": "etat karma nikṛṣṭaṃ tu sarvajñaistu garhitam ||",
  "S08n667:100": "na kuryāt kṛcchragatenāpi karma prāṇoparodhikam |",
  "S08n667:101": "kevalaṃ tu samāsena karmamāhātmyavarṇitaḥ ||",
  "S08n667:102": "tantrayuktavidhirmantraiḥ karmavistaravistaraḥ |",
  "S08n667:103": "karmarāje ihoktaṃ tu anyatantreṣu dṛśyate ||",
  "S08n667:104": "na bheje karmahīnaṃ tu sarvamantreṣu yuktimām |",
  "S08n667:105": "yāvanti laukikā mantrā sakalā niṣkalāstathā ||",
  "S08n667:106": "sarve lokottarāścaiva teṣāmeva guṇaḥ sadā |",
  "S08n667:107": "asaṅkhyaṃ mantrasiddhistvasaṅkhyaṃ tat parikīrtyate ||",
  "S08n667:108": "ekasaṅkhyaprabhṛtyādi viṃśamuktaṃ tathāpi tu |",
  "S08n667:109": "tataḥ triṃśat samāsena catvāriṃśaṃ tu cāparam ||",
  "S08n667:110": "tatastriguṇaṣaṣṭiṃ tu saptabhiḥ sadaśaṃ tathā |",
  "S08n667:111": "daśaṃ cāparamityāhu aśītisaṅkhyā tu cāparam ||",
  "S08n667:112": "sadaśaṃ navatimityāhuḥ śataṃ pūrṇaṃ daśāparam |",
  "S08n667:113": "śatasaṅkhyā tu saṅkhyātā taddaśaṃ sahasrāparam ||",
  "S08n667:114": "daśasahasramayutaṃ tu daśamayutāni lakṣitam |",
  "S08n667:115": "daśalakṣāvilakṣaṃ tu vilakṣaṃ daśa koṭim ||",
  "S08n667:116": "+ + + + + + ṭyo vai daśavikoṭyo'rbudo bhavet |",
  "S08n667:117": "daśārbudā nirbudaḥ uktaḥ taddaśaṃ khaḍgamiṣyate ||",
  "S08n667:118": "daśakhaḍganikhaḍgaṃ tu daśanikhaḥ kharvamiṣyate |",
  "S08n667:119": "daśa nikharvāṃ tathā padmaḥ daśapadmāṃ mahāpadmaḥ ||",
  "S08n667:120": "daśapadmāni vāhastu daśavivāhāṃstathāparām |",
  "S08n667:121": "mahāvivāhastathā dṛṣṭastaddaśaṃ māyamucyate ||",
  "S08n667:122": "taddaśamāyāṃ mahāmāyaḥ mahāmāyāṃ daśāparām |",
  "S08n667:123": "samudraṃ gaṇitajñāne nirddiṣṭaṃ lokanāyakaiḥ ||",
  "S08n667:124": "mahāsamudraṃ tataḥ paścād viṃśārddhaṃ parisādhike |",
  "S08n667:125": "mahāsamudrastathā hyuktaḥ sadaśaṃ sāgaraḥ tataḥ ||",
  "S08n667:126": "mahāsāgaramityāhurviṃśārddhena prayujyate |",
  "S08n667:127": "mahāsāgarā daśa guṇīkṛtya pragharā hyevamucyate ||",
  "S08n667:128": "daśapragharātyuktaḥ ghareti taṃ prakīrttitam |",
  "S08n667:129": "daśaghare nāmato'pyuktā aśeṣaṃ tu taducyate ||",
  "S08n667:130": "aśeṣānmahāśeṣaṃ viṃśārddhena guṇīkṛtam |",
  "S08n667:131": "tadasaṅkhyaṃ pramāṇaṃ tu kathitaṃ lokanāyakaiḥ ||",
  "S08n667:132": "saṅkhyo daśa saṅkhyāmityāhu tadasaṅkhyaṃ guṇīkṛtamiti |",
  "S08n667:133": "tataḥ pareṇāpi tathā + + + + + + + + + + + + ||",
  "S08n667:134": "amitāt sahasraguṇitaṃ taṃ lokaṃ parikīrtyate |",
  "S08n667:135": "lokāt pareṇa mahālokaṃ mahālokād guṇīkṛtam ||",
  "S08n667:136": "tatatsaṃstamasamityuktaṃ tamasā jyotirucyate |",
  "S08n667:137": "jyotiṣo mahājyotsnā guṇīkṛtya mahārāśistaducyate ||",
  "S08n667:138": "mahārāśyā mahārāśirityuktā rāśye gambhīramucyate |",
  "S08n667:139": "gambhīrā sthiramityāhuḥ sthirāt sthirataraṃ vrajet ||",
  "S08n667:140": "tataḥ pareṇa bahumatyā bahumataṃ sthānamucyate |",
  "S08n667:141": "sthānaṃ sthānataraṃ tyāhuḥ gaṇitajñānasūratāḥ ||",
  "S08n667:142": "mahāsthānaṃ tato gacchenmahāsthānamitamiṣyate |",
  "S08n667:143": "mitānmitasamaṃ kṛtvā mahārthaṃ tat parikīrtyate ||",
  "S08n667:144": "mahārthā suśrutasthānaṃ tato gacchenmahārṇavam |",
  "S08n667:145": "mahārṇavāt prathamamityāhuḥ prathamāt prathamataraṃ hi tat ||",
  "S08n667:146": "prathame śreṣṭhamityāhuḥ śreṣṭhājjyeṣṭhāntamucyate |",
  "S08n667:147": "jyeṣṭhānmandiraso nāma tadacintyaṃ parikīrtyate ||",
  "S08n667:148": "acintya acintyārthinyatamaṃ ghoraṃ ghorāt rāṣṭratamiṣyate |",
  "S08n667:149": "rāṣṭrāt pareṇa nidhyasto nidhyastaparataḥ śubham ||",
  "S08n667:150": "śubhāt pareṇa mahācetaḥ mahācetā cetayiṣyate |",
  "S08n667:151": "ceto cittavikṣepa abhilāpya taducyate ||",
  "S08n667:152": "abhilāpyā anabhilāpyāstu viśvaraṃ ca mudāhṛtam |",
  "S08n667:153": "viśvāt pareṇa mahāviśvaḥ asvaraṃ tu taducyate ||",
  "S08n667:154": "asvarānmahāsvarasthānaṃ kharvato'dhigarvitastathā |",
  "S08n667:155": "śreyasaṃ śāntimityuktaṃ sthāna gaṇitapāragaiḥ ||",
  "S08n667:156": "mahādhṛṣṭastato dhṛṣṭaḥ odakaṃ tadihocyate |",
  "S08n667:157": "odakā cittavibhrāntaṃ sthānaṃ cāparamuttamam ||",
  "S08n667:158": "uttamāt parato buddhāṃ viṣayaṃ nādharabhūmikām |",
  "S08n667:159": "aśakyaṃ mānuṣāṇāṃ tu gaṇanā lokakalpanam ||",
  "S08n667:160": "tataḥ pareṇa buddhānāṃ gocaraṃ nāparaṃ matam |",
  "S08n667:161": "buddhakṣetraṃ āsikatā gaṅgānadyāstu mucyate ||",
  "S08n667:162": "sambhidya paramāṇūnāṃ kathayāmāsa nāyakāḥ |",
  "S08n667:163": "dṛṣṭāntaṃ kriyate hyetat tarkajñānaṃ tu gocaram ||",
  "S08n667:164": "hetunā sādhyate dravyaṃ na śakyaṃ gaṇanāparaiḥ |",
  "S08n667:165": "etatpramāṇaṃ sambuddhā paryupāste mayā purā ||",
  "S08n667:166": "teṣāmārādhayitvā me kalpe'smiṃ tadacittake |",
  "S08n667:167": "etāvatkālamaparyantaṃ bodhisattvo'haṃ purā bhavet ||",
  "S08n667:168": "sattvānāmarthasambuddho buddhatvaṃ ca samāviśet |",
  "S08n667:169": "tatra tatra mayā tantrā bhāṣitā kalpavistarā ||",
  "S08n667:170": "etat kalpavaraṃ jyeṣṭhametad buddhaistu bhāṣitam |",
  "S08n667:171": "etad pramāṇaṃ sambuddhaiḥ kathito'haṃ purātanam ||",
  "S08n667:172": "adhunā kumāra ! mayā prokta ante kāle tu janmike |",
  "S08n667:173": "yāvanti laukikā mantrā kalparājāśca śobhanā ||",
  "S08n667:174": "lokottarā tathā divyā mānuṣyā sasurāsurā |",
  "S08n667:175": "sarveṣāṃ tu mantrāṇāṃ tantrayuktirudāhṛtā ||",
  "S08n667:176": "sammato'yaṃ tu sarvatra kalparājo maharddhikaḥ |",
  "S08n667:177": "teṣāṃ kalpavidhānena siddhimāyāti mañjumām ||",
  "S08n667:178": "anenaiva tu kalpena vivinā mañjubhāninā |",
  "S08n667:179": "teṣāṃ siddhimityuktā sarveṣāṃ prabhaviṣṇunā ||",
  "S08n667:180": "kiṃ punarmānuṣe loke ye cānye mantradevatā |",
  "S08n667:181": "sarve lokottarā mantrāḥ laukikā samaharddhikā ||",
  "S08n667:182": "anena vidhiyogena kalparājena siddhitām |",
  "S08n667:183": "vasitā sarvamantrāṇāṃ sarvakalpamudāhṛtam ||",
  "S08n667:184": "sammato'yaṃ tu mañjuśrīḥ kalparāje ihottame |",
  "S08n667:185": "ye kecicchilpavijñānā laukikā lokasammatā ||",
  "S08n667:186": "nimittajñānaśakunāḥ jyotiṣajñānacihnitāḥ |",
  "S08n667:187": "nimittajñānacaritā rutāvaiva śubhāśubhā ||",
  "S08n667:188": "sarvabhūtarutaścaiva caritaṃ cittacihnitam |",
  "S08n667:189": "dhāturāyatamaṃ dravyaṃ + + + + + + + + ||",
  "S08n667:190": "iṅgitaṃ śakunamityāhuḥ khanyadhātukriyā tathā |",
  "S08n667:191": "gaṇitaṃ vyākaraṇaṃ śāstrāṃ śastraṃ caiva kramo vidhiḥ ||",
  "S08n667:192": "adhyātmavidyā caikitsyaṃ sarvasattvahitaṃ sukham |",
  "S08n667:193": "hetunīti tathā cānye śabdaśāstraṃ pravarttitam ||",
  "S08n667:194": "chandabhedo'tha gāndharvaḥ gandhayuktimudāhṛtāḥ |",
  "S08n667:195": "te mayā bodhisattvena sattvānāmarthāya bhāṣitā ||",
  "S08n667:196": "purāhaṃ bodhisattvo'smiṃ sattvānāṃ hitakāraṇā |",
  "S08n667:197": "bhāṣitā te mayā pūrvaṃ saṃsārārṇavavāsinām ||",
  "S08n667:198": "saṃsāragahane kāntāre cirakālaṃ uṣito hyaham |",
  "S08n667:199": "yathā vaineyasattvānāṃ tathā tatra karomyaham ||",
  "S08n667:200": "yathā yathā ca sattvā vai hitaṃ karma samādadheḥ |",
  "S08n667:201": "tathā tathā karomyeṣāṃ hitārthaṃ karma śubhālayam ||",
  "S08n667:202": "vicitrakarmanevasthāḥ sattvānāṃ hitayonayaḥ |",
  "S08n667:203": "vicitraiva kriyate teṣāṃ vicitrārthayonidūṣitā ||",
  "S08n667:204": "vicitrakarmasaṃyuktā vicitrārthāṃ śāstravarṇitām |",
  "S08n667:205": "taṃ tathaiva karomyeṣāṃ vicitrāṃ rūpasampadām ||",
  "S08n667:206": "ahaṃ tathā veṣadhārī syā vicitrāṅgaṃ nijānijām |",
  "S08n667:207": "hitāśayena sattvānāṃ vicitraṃ rūpaṃ nirmiṣe ||",
  "S08n667:208": "maheśvaraḥ śakrabrahmādyāṃ viṣṇurdhanadanairṛtām |",
  "S08n667:209": "vicirāṃ graharūpāṃstu nirmime'haṃ tathā purā ||",
  "S08n667:210": "mahākaruṇāviṣṭamanasaḥ sattvānāmāśayagocarā |",
  "S08n667:211": "anupūrvyā tu teṣāṃ vai sthāpayāmi śive pade ||",
  "S08n667:212": "paryaṭāmi saṃsāre dīrghakālamavekṣitam |",
  "S08n667:213": "sattvānāmarthaniṣpattiṃ mantrarūpeṇa deśitam ||",
  "S08n667:214": "anupūrvaṃ matajñānaṃ mantrakalpaṃ pravartitam |",
  "S08n667:215": "cirā me saṃsaratā janme buddhagotre samāsṛta ||",
  "S08n667:216": "na ca me vidyate kaścit kartā vā svāmino'pi vā |",
  "S08n667:217": "niyataṃ gotramāsṛtya buddho'haṃ bodhimuttamāṃ ||",
  "S08n667:218": "kṣemo'haṃ nirjaraṃ śāntaṃ aśokaṃ vimalaṃ śivam |",
  "S08n667:219": "prāpto'haṃ nirvṛtiṃ śāntiṃ mukto'haṃ janmabandhanā ||",
  "S08n667:220": "adhunā pravartitaścakraḥ bhūtakoṭisamāśrita |",
  "S08n667:221": "darśayāmeṣa kalpaṃ vai mantravādaṃ savistaram ||",
  "S08n667:222": "na vṛthā kārayejjāpī karmakalpa savistaram |",
  "S08n667:223": "yāvanti laukikā mantrāḥ kalpāścaivamudāhṛtāḥ ||",
  "S08n667:224": "pūjyā mānyāśca sarve te avajñā teṣāṃ tu varjitā |",
  "S08n667:225": "nāvamanye tato mantrī teṣāṃ kalpāni vistaram ||",
  "S08n667:226": "nimittaṃ jñānayuktiṃ ca jyotiṣajñānaroditam |",
  "S08n667:227": "na vṛthā kārayedetāṃ maṅgalārthamudāhṛtāḥ ||",
  "S08n667:228": "dṛṣṭadhārmikamevaṃ tu siddhidravyādimoṣadham |",
  "S08n667:229": "sāmiṣaṃ lobhanaṃ siddhistasmānmaṅgalamucyate ||",
  "S08n667:230": "praśastā jinagāthābhiḥ svastigāthābhibhūṣitam |",
  "S08n667:231": "praśastairdivasairmukhyaiḥ sitapakṣe sucihnitaiḥ ||",
  "S08n667:232": "śuklagrahavare yukte mantrasādhanamārabhet |",
  "S08n667:233": "evamādyāḥ śubhā yuktā aśubhāṃścāpi varjayet ||",
  "S08n667:234": "mayaiva kathitaṃ pūrvaṃ tasmād grāhyā tu jāpibhiḥ |",
  "S08n667:235": "yāvanti kecilloke'smiṃ jyotiṣajñānakauśalāḥ ||",
  "S08n667:236": "anye vā tatra kauśalyāḥ nītihetusahetukāḥ |",
  "S08n667:237": "nyāyaśāstrasusambaddhā sattvānāṃ hitakārayā ||",
  "S08n667:238": "mayaiva kathitaṃ tat sarvaṃ grāhyate mantrajāpibhiḥ |",
  "S08n667:239": "siddhiheturayaṃ mārgaḥ darśitaṃ tattvadarśibhiḥ ||",
  "S08n667:240": "sarvaṃ hyaśeṣasiddhāntaṃ yadyoktaṃ mokṣakāraṇam |",
  "S08n667:241": "tenaiva kuryānmantrāṇāṃ mārgaṃ siddhikāraṇāḥ ||",
  "S08n667:242": "na vṛthā kārayejjāpī mantrayuktiṃ hyaśeṣataḥ |",
  "S08n667:243": "sarve laukikā mantrā uttamāśca prakīrtitāḥ ||",
  "S08n667:244": "lokottarāstathā divyā sarveṣveva prayojayet |",
  "S08n667:245": "na mithyaṃ kāraye cittaṃ na dūṣye tatra manaṃ kadā ||",
  "S08n667:246": "sarve pūjyāstu mantrā vai samayajñaḥ prakīrtitāḥ |",
  "S08n667:247": "śāsane'smiṃ tathā sāstuḥ buddhānāṃ samatāhite ||",
  "S08n667:248": "niviṣṭā jinaputrāṇāmākṛṣṭāśca praveśitāḥ |",
  "S08n667:249": "maṇḍale municandrāṇāṃ samayajña ihoditāḥ ||",
  "S08n667:250": "avandhyāste sadā mantrairānītā viśanāśayā |",
  "S08n667:251": "na name paramantrāṇāṃ nāpi sāvajñamācaret ||",
  "S08n667:252": "anāryā ye tu mantrā vai avandhyāste parikīrttitā |",
  "S08n667:253": "yāvanti laukikā mantrā adharā jāpasambhavā ||",
  "S08n667:254": "sakleśā dṛṣṭamārgāntā avandhyāste tu jāpibhiḥ |",
  "S08n667:255": "na vṛthā kāraye cittaṃ kopane roṣasaṃyutam ||",
  "S08n667:256": "rocanaṃ na caiva bhaktiṃ na kuryāt karma vṛthāphalam |",
  "S08n667:257": "tadāyattaṃ hi cittasya na dadyāt sannatiṃ kvacit ||",
  "S08n667:258": "ekamantrastu yuktisthaḥ japaṃ nityaṃ samāhitaḥ |",
  "S08n667:259": "labhate phalamaśeṣaṃ tu yathoktaṃ vidhinā vidheḥ ||",
  "S08n667:260": "niścalaṃ tu manaḥ kṛtvā ekamantraṃ tu taṃ japet |",
  "S08n667:261": "ekacittasya siddhyante mantrāḥ sarvārthasādhakāḥ ||",
  "S08n667:262": "vyastacitto hi mūḍhātmā siddhistasya na dṛśyate |",
  "S08n667:263": "aśeṣaṃ phalaniḥpattiṃ prāpnuyād vipulāṃ gatim ||",
  "S08n667:264": "nityaśuddhaṃ mano yasya sa śrāddhasyaiva śāsane |",
  "S08n667:265": "ratnatraye ca prasannasya siddhiriṣṭā udāhṛtā || iti |",
  "S08n667:266": "āryamañjuśrīmūlakalpāt bodhisattvapiṭakāvataṃsakā-",
  "S08n667:267": "nmahāyānavaipulyasūtrāt ekatriṃśatimaḥ karmakriyā-",
  "S08n667:268": "vidhinimittajñānanirdeśapaṭalabi-",
  "S08n667:269": "saraḥ parisamāptaḥ |"
}