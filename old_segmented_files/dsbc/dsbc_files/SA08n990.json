{
  "SA08n990:0": "atha caturtham udānam",
  "SA08n990:1": "(puṇya-deva-sukhairmitra-rāja-stutibhiranvitāḥ |",
  "SA08n990:2": "saddharmasmṛtivaipulyai gṛhīto'yaṃ samuccayaḥ ||)",
  "SA08n990:3": "(31) puṇyavargaḥ",
  "SA08n990:4": "puṇyapraśaṃsā",
  "SA08n990:5": "ramaṇīyāni puṇyāni phalaṃ teṣāṃ paraṃ śubham |",
  "SA08n990:6": "tasmāt kuruta puṇyāni nāsti puṇyasamaṃ dhanam ||1 ||",
  "SA08n990:7": "puṇyaṃ nidhānamakṣayyaṃ puṇyaṃ ratnamanuttamam |",
  "SA08n990:8": "pradīpasadṛśaṃ puṇyaṃ mātṛvat pitṛvat sadā ||2 ||",
  "SA08n990:9": "puṇyaṃ kṛtvā gatā devāḥ puṇyaṃ nayati sadgatim |",
  "SA08n990:10": "puṇyaṃ kṛtvā narā loke modante tridive hi (te) ||3 ||",
  "SA08n990:11": "puṇyaṃ paraṃ sukham",
  "SA08n990:12": "puṇyādhikā hi puruṣā bhavanti sukhinaḥ sadā |",
  "SA08n990:13": "tasmāt kuruta puṇyāni nāsti puṇyasamaṃ sukham ||4 ||",
  "SA08n990:14": "puṇyaṃ kṛtvā gatā devāḥ puṇyapriyadhanasya ca |",
  "SA08n990:15": "hetubhūtaṃ sadā dṛṣṭaṃ tasmāt puṇyaṃ paraṃ sukham ||5 ||",
  "SA08n990:16": "puṇyādṛte sukhamasaṃbhavam",
  "SA08n990:17": "puṇyaṃ nityottamaṃ dṛṣṭaṃ chāyāvadanugāmikam |",
  "SA08n990:18": "tasmāt sukhaṃ paraṃ puṇyaṃ nāsti puṇyādṛte sukham ||6 ||",
  "SA08n990:19": "puṇyāpuṇyaphalayorantaram",
  "SA08n990:20": "puṇyottīrṇāḥ punardevā patanti sukṛtānugāḥ |",
  "SA08n990:21": "puṇyāpuṇyaphalo lokastasmāt puṇyaṃ samācaret ||7 ||",
  "SA08n990:22": "apuṇyanindā",
  "SA08n990:23": "ye puṇyahīnā durdāntā nityaṃ kugatigāminaḥ |",
  "SA08n990:24": "kutasteṣāṃ sukhaṃ dṛṣṭaṃ sikatāsu yathā ghṛtam ||8 ||",
  "SA08n990:25": "vittena vañcitā mūḍhāḥ puṇyena parivañcitāḥ |",
  "SA08n990:26": "na teṣāṃ vidyate śarma duḥkhaṃ teṣāmanuttaram ||9 ||",
  "SA08n990:27": "puṇyavaśād devalokaṃ gacchati",
  "SA08n990:28": "mānuṣyaṃ sukṛtaṃ hyetat kṛte bhavati dehinaḥ |",
  "SA08n990:29": "tena karmavipākena svargalokeṣu jāyate ||10 ||",
  "SA08n990:30": "priyo bhavati yasyātmā yasya saukhye sthitā matiḥ |",
  "SA08n990:31": "sa karotu mahatpuṇyaṃ devalokopapattaye ||11 ||",
  "SA08n990:32": "dharmacārī puruṣa eva sukhamavāpnute",
  "SA08n990:33": "dharmacārī hi puruṣaḥ sukhāt sukhamavāpnute |",
  "SA08n990:34": "nirmalaśca parāṃ śāntiṃ kṣipramevādhigacchati |",
  "SA08n990:35": "tasmāt kuruta puṇyāni (yannityaṃ)",
  "SA08n990:36": "sāṃpracāyikam ||12 ||",
  "SA08n990:37": "puṇyakarttṛ avyayaṃ sukhamaśnute",
  "SA08n990:38": "puṇyakārī sadā dānto padaṃ gacchati cāvyayam |",
  "SA08n990:39": "ramaṇīyāni puṇyāni karaṇīyānyanekaśaḥ ||13 ||",
  "SA08n990:40": "puṇyasya vaicitryaṃ dharmasya upādeyatā ca",
  "SA08n990:41": "vicitraṃ hi kṛtaṃ puṇyaṃ vicitraṃ paripacyate |",
  "SA08n990:42": "dharmādharmapradhānasya jīvalokasya sarvataḥ |",
  "SA08n990:43": "śamatrāṇo yathā dharmastasmād dharmarato bhavet ||14 ||",
  "SA08n990:44": "adharmī duḥkhaṃ prāpnoti",
  "SA08n990:45": "yo (hi) dharma parityajya ramate kukṛte naraḥ |",
  "SA08n990:46": "tasya duṣkṛtadagdhasya duḥkhaṃ bhavati nityaśaḥ ||15 ||",
  "SA08n990:47": "dharme eva manaḥ kāryam",
  "SA08n990:48": "yāvannābhyeti maraṇaṃ yāvat sakalacintanam |",
  "SA08n990:49": "tāvad dharme manaḥ kāryamupaśāntirbhaviṣyati ||16 ||",
  "SA08n990:50": "paropakartṛ nirvāṇapuraṃ yāti",
  "SA08n990:51": "yo hi deśayate dharma pareṣāṃ hitakāṅkṣayā |",
  "SA08n990:52": "sa mātā sa pitā caiva nirvāṇapuradeśakaḥ ||17 ||",
  "SA08n990:53": "śāstuḥ subhāṣitamamūlyam",
  "SA08n990:54": "śubhādhikaparaścaikaḥ yo deśayati deśikaḥ |",
  "SA08n990:55": "sa gatyantaramārgajño nātho bhavati dehinām |",
  "SA08n990:56": "na mūlyaṃ vidyate śāstuḥ subhāṣitapadasya vai ||18 ||",
  "SA08n990:57": "sādhāraṇadravyād dharmadravyasya vailakṣaṇyam",
  "SA08n990:58": "na padaṃ labhate śāntaṃ yad dhanairupalabhyate |",
  "SA08n990:59": "dravyaṃ sādhāraṇaṃ dṛṣṭaṃ na dharmo buddhibandhanam ||19 ||",
  "SA08n990:60": "dharmadravyamakṣuṇṇamasti",
  "SA08n990:61": "dravyaṃ vinaśyati nṛṇāṃ dharmadravyaṃ na jātu vai |",
  "SA08n990:62": "ābhyantarasahastrāṇi dharma eko'nugacchati ||20 ||",
  "SA08n990:63": "na dhanaṃ padamapyekaṃ gacchantamanugacchati |",
  "SA08n990:64": "hīyate draviṇaṃ teṣāṃ rājacaurokāgnibhiḥ |",
  "SA08n990:65": "dharmavittaṃ na tacchakyamapahartu kathañcana ||21 ||",
  "SA08n990:66": "ato dharmaparo bhavet",
  "SA08n990:67": "acireṇāpi kālena bhuktvā saukhyamanekaśaḥ |",
  "SA08n990:68": "bhavatyavaśyaṃ patanaṃ tasmād dharmaparo bhavet ||22 ||",
  "SA08n990:69": "dharma ekaḥ paraṃ trāṇaṃ dharma ekaḥ parā gatiḥ |",
  "SA08n990:70": "dharmeṇa pūrvavartyeṣa maraṇaṃ cāpyadharmataḥ ||23 ||",
  "SA08n990:71": "dharmacāriṇaḥ praśaṃsā",
  "SA08n990:72": "varaṃ dharmo dharmacārī dharmameva niṣevate |",
  "SA08n990:73": "sa sukhāt sukhamāpnoti na duḥkhamanupaśyati ||24 ||",
  "SA08n990:74": "adharmacāriṇo nindā",
  "SA08n990:75": "adharmacārī puruṣo yadā'dharma niṣevate |",
  "SA08n990:76": "sa tadā duḥkhamāpnoti narakeṣu punaḥ punaḥ ||25 ||",
  "SA08n990:77": "nirvāṇamahattvam",
  "SA08n990:78": "ratnatrayaprasādasya bhāvitasyāpyanekaśaḥ |",
  "SA08n990:79": "phalaṃ bhavati nirvāṇaṃ pūrvasvargopajīvinaḥ ||26 ||",
  "SA08n990:80": "ātmanaiva puṇyamācaraṇīyam",
  "SA08n990:81": "ātmanā kriyate puṇyamātmanā pratipadyate |",
  "SA08n990:82": "sukhaṃ vā yadi vā duḥkhamātmanaivopabhujyate ||27 ||",
  "SA08n990:83": "śīlavataḥ puṇyaprabhāvo vipulaḥ",
  "SA08n990:84": "nadīstrota ivājastraṃ puruṣasya pravartate |",
  "SA08n990:85": "puṇyaprabhāvo vipulo yasya śīle rataṃ manaḥ ||28 ||",
  "SA08n990:86": "bhavajanyaṃ phalaṃ yasya (yasmai)",
  "SA08n990:87": "dharmo na rocate |",
  "SA08n990:88": "dharmo hi nayati svarga dharmacārī sukhānvitaḥ ||29 ||",
  "SA08n990:89": "dharmādṛte puruṣaḥ narakaṃ yāti",
  "SA08n990:90": "etadeva hi paryāptaṃ yad dharmaparipālanam |",
  "SA08n990:91": "dharmādṛte hi puruṣo narakānupadhāvati ||30 ||",
  "SA08n990:92": "dharmavigarhaṇānmaraṇaṃ śreyaḥ",
  "SA08n990:93": "śreyo bhaveddhi maraṇaṃ na tu dharmavigarhaṇam |",
  "SA08n990:94": "dharmeṇa varjito lokaḥ saṃsāre sarvadā bhramet ||31 ||",
  "SA08n990:95": "dharmavirahitasya duḥkhamayaṃ jīvanam",
  "SA08n990:96": "dharmacakṣurvimuktasya mohenākrāntacetasaḥ |",
  "SA08n990:97": "vṛthā saukhyamidaṃ dṛṣṭaṃ dṛṣṭvā yāto yathā'paraḥ ||32 ||",
  "SA08n990:98": "dharmāṅkuro manaḥ kṣetre naiva rohatyacetasaḥ |",
  "SA08n990:99": "yasya śīlapradā buddhiḥ dharmācaraṇatatparā ||33 ||",
  "SA08n990:100": "śubhena saviśuddhena bhāvitena prayatnataḥ |",
  "SA08n990:101": "prayānti tat padaṃ śāntaṃ yatra duḥkhaṃ na vidyate ||34 ||",
  "SA08n990:102": "indriyavaśī māraṃ nātivartate",
  "SA08n990:103": "indriyāṇāṃ vaśe yastu viṣayeṣu tathaiva ca |",
  "SA08n990:104": "sa sarvabandhanairbaddhaḥ sa māraṃ nātivartate ||35 ||",
  "SA08n990:105": "pāpakairdharmairalipta eva svasthaḥ",
  "SA08n990:106": "aliptapāpakairdharmaiḥ nirdhanāt kanakadyutiḥ |",
  "SA08n990:107": "sa muktabhavakāntāraḥ svastho bhavati sarvataḥ ||36 ||",
  "SA08n990:108": "buddhādīnāṃ pūjayā nirvāṇalābhaḥ",
  "SA08n990:109": "buddho yeṣāṃ bahumato nityaṃ dharmaśca gocaraḥ |",
  "SA08n990:110": "śuśrūṣā''cāryapādānāṃ śraddadhānaśca karmaṇām ||37 ||",
  "SA08n990:111": "triratnapūjayā nityaṃ sadbuddhiśca (su) nirmalā |",
  "SA08n990:112": "mātāpitṛṇāṃ pūjātaḥ nirvāṇapuragāminām ||38 ||",
  "SA08n990:113": "pravrajyābhāvadharmāśca sameṣāṃ samprakīrtitāḥ |",
  "SA08n990:114": "brahmacaryāttacaryāṇāṃ sarvasaukhyāgrakārakāḥ ||39 ||",
  "SA08n990:115": "dharmadānaṃ sarvottamam",
  "SA08n990:116": "dānānāmuttamaṃ dānaṃ dharmadānaṃ prakathyate |",
  "SA08n990:117": "udyogānāṃ sadā dhyānaṃ yena gacchati nirvṛtim ||40 ||",
  "SA08n990:118": "agrayastathāgataḥ proktaḥ",
  "SA08n990:119": "ūrdhvādhastiryaguktasya lokasyānekakarmaṇaḥ |",
  "SA08n990:120": "agrayastathāgataḥ prokto dharmāṇāṃ tattvadarśakaḥ ||41 ||",
  "SA08n990:121": "vargāṇāṃ cārthasaṅghore pravaraḥ śānta ucyate |",
  "SA08n990:122": "kṣetrāṇāṃ trividhaṃ puṇyaṃ guṇaduḥkhobhayaṃ tataḥ ||42 ||",
  "SA08n990:123": "mātā pitṛsamaḥ pūjya upādhyāyaḥ sadā bhavet |",
  "SA08n990:124": "sa unmīlayate cakṣurvaśagocaratāṃ prati ||43 ||",
  "SA08n990:125": "niḥsukhā viṣayā matāḥ",
  "SA08n990:126": "agrāhyā vā sadā dṛṣṭā muninā tattvadarśinā |",
  "SA08n990:127": "sukhasya bhūmayo hyetā niḥsukhā viṣayā matāḥ ||44 ||",
  "SA08n990:128": "yadyevaṃ kurute dharma nirmalaṃ mārgadarśinam |",
  "SA08n990:129": "saukhyaṃ tasya bhavennityaṃ na saukhyaṃ devabhūmiṣu ||45 ||",
  "SA08n990:130": "bhavāntareṣu sukṛtaṃ pṛṣṭhato dehināṃ sthitam |",
  "SA08n990:131": "sa āhūya prayatnena sevitavyaḥ sadā naraiḥ ||46 ||",
  "SA08n990:132": "anāgate bhayaṃ yo hi paśyati buddhacakṣuṣā |",
  "SA08n990:133": "sa paṇḍitaḥ sadā dhīro mūrkhatvādatibhīrukaḥ ||47 ||",
  "SA08n990:134": "vipattijaṃ bhayaṃ dṛṣṭvā (mārga)",
  "SA08n990:135": "paśyati buddhimān |",
  "SA08n990:136": "sa hi vighne tu samprāpte na viṣādena bādhyate ||48 ||",
  "SA08n990:137": "atha mūḍhamatirnityaṃ viṣayāneva sevate |",
  "SA08n990:138": "vimohitaḥ sa viṣayaiḥ paścāttāpena dahyate ||49 ||",
  "SA08n990:139": "samagraṃ janma puṇyāni karaṇīyāni",
  "SA08n990:140": "yāvat samagraṃ janmedaṃ jñānaṃ yāti vināvilam |",
  "SA08n990:141": "tāvat kuruta puṇyāni duḥkhaṃ hayakṛtapuṇyatā ||50 ||",
  "SA08n990:142": "kṣayaṃ prayānti puṇyāni tvaritaṃ yāti jīvitam |",
  "SA08n990:143": "dharmasaṅgrahaṇe yatnaḥ karttavyastuṣite suraiḥ ||51 ||",
  "SA08n990:144": "yo hi dharma parityajya pramādopahato naraḥ |",
  "SA08n990:145": "na sañcinoti puṇyāni sa paścādapi tapyate ||52 ||",
  "SA08n990:146": "na yāvadāyāti jarā na vyādhiḥ saha mṛtyunā |",
  "SA08n990:147": "tāvat kāryāṇi puṇyāni mā paścāt paritapyatha ||53 ||",
  "SA08n990:148": "asaṅgṛhītapuṇyasya pramādopahatasya ca |",
  "SA08n990:149": "narake kāraṇaṃ duḥkhaṃ pramādastvāṃ haniṣyati ||54 ||",
  "SA08n990:150": "kiṃ tasya jīvitenārthaḥ kiṃ bhāgyaiḥ kiṃ ca bāndhavaiḥ |",
  "SA08n990:151": "sabalendriyatāṃ prāpya yo na dharmarataḥ sadā ||55 ||",
  "SA08n990:152": "ahanyahani karttavyaṃ dharmasaṅgrahaṇe manaḥ |",
  "SA08n990:153": "viratiścāpi pāpebhyaḥ sādhūnāṃ darśane na ca ||56 ||",
  "SA08n990:154": "śīlena yaḥ suro janma labdhvedaṃ kāmamohitaḥ |",
  "SA08n990:155": "na sañcinoti puṇyāni sa bhavaṃ nātivartate ||57 ||",
  "SA08n990:156": "dharmaratāḥ sadā vandyāḥ",
  "SA08n990:157": "jñānārambhābhiratayaḥ śīlaratnavibhūṣitāḥ |",
  "SA08n990:158": "kāmarāgāddhi ye bhītā devānāṃ devasammatāḥ ||58 ||",
  "SA08n990:159": "devāste hi sadā vandyā ye dharme niratāḥ sadā |",
  "SA08n990:160": "ye tu nityaṃ bhavāsaktāste sarve nidhanaṃ gatāḥ ||59 ||",
  "SA08n990:161": "dharmasetumimaṃ prāpya pārāvāragataṃ mahat |",
  "SA08n990:162": "na sañcarati yastūrṇa bhavānnaiva pramucyate ||60 ||",
  "SA08n990:163": "śubhaṃ naiva praṇaśyati",
  "SA08n990:164": "śubhānucāridharmaiśca śubhaṃ bhavati sarvadā |",
  "SA08n990:165": "kalpakoṭisahastreṇa śubhaṃ naiva praṇaśyati ||61 ||",
  "SA08n990:166": "puṇyaprāptyarthe karaṇīyāni karttavyāni",
  "SA08n990:167": "saṅgṛhītaṃ sadā śīlaṃ jñānaṃ ca parivartitam |",
  "SA08n990:168": "dānaṃ cābhikṣayā dattaṃ bhavati svarasātmakam ||62 ||",
  "SA08n990:169": "sadaiva guṇāḥ sevyāḥ",
  "SA08n990:170": "doṣāstrayaḥ praṇaśyanti tribhirdānādibhirnṛṇām |",
  "SA08n990:171": "tasmād doṣān parityajya guṇāḥ sevyāḥ prayatnataḥ ||63 ||",
  "SA08n990:172": "jñānena laukikaṃ duḥkhaṃ naśyati",
  "SA08n990:173": "saṃsargo dharmaśīlānāṃ jñānārambhaḥ prayatnataḥ |",
  "SA08n990:174": "naśyati bhavajaṃ duḥkhamarkapādairyathā tamaḥ ||64 ||",
  "SA08n990:175": "abhyupeyo devarato devatābhiśca vandyate |",
  "SA08n990:176": "prāpya janmāntara cāpi nirvṛtiṃ cāśu gacchati ||65 ||",
  "SA08n990:177": " ||iti puṇyavarga ekatriṃśaḥ ||"
}