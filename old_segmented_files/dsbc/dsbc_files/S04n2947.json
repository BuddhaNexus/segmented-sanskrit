{
  "S04n2947:0": "vajrasattvaniṣpādana sūtra ( vajrasattvasādhana)",
  "S04n2947:1": "namo vajrasattvāya ||",
  "S04n2947:2": "buddhayānābhisamayagotrāḥ prāvacanikāḥ kalyāṇamitraprasaṅgādvajrayān- māruhya kalpitadevatāyogasamādhisamāpannāḥ ṣaṭkoṭivyākhyābahirmukhā vajrācāryamārādhya yathārutaśabdārthadvāreṇa śrīguhyasamājamahāyogatantraṁ śrutvā bālaprabodhanārthaṁ tantrāduddhṛtya yathāprāptopadeśānusāreṇa kalpitade- vatāyogasya nānāśabdaracanāviśeṣeṇa sādhanāṅgānyapi kurvanti ||",
  "S04n2947:3": "tatra kecidvajrācāryāścandravajrakrameṇa vajrasattvaniṣpattiṁ kalpayanti |",
  "S04n2947:4": "kecidbhavotpattikrameṇa |",
  "S04n2947:5": "kecitpañcākārābhisambodhikrameṇa |",
  "S04n2947:6": "kecijjhaṭitikrameṇa vajrasattvaniṣpattiṁ kalpayanti ||",
  "S04n2947:7": "māṇḍaleyadevatāstu kecittrayodaśecchanti |",
  "S04n2947:8": "kecidūnaviṁśati |",
  "S04n2947:9": "kecitpañcaviṁśatidevatānyāsamicchanti ||",
  "S04n2947:10": "evamasmintantre nānākāraṇamāśritya vajrasattvādidevatāmūrtiṁ niṣpādayanti |",
  "S04n2947:11": "tadanusāreṇāpi ṭikāṁ pañjikāṁ ca kṛtvā vineyajanebhyo deśayanti ||",
  "S04n2947:12": "(3) tatra vajrayānābhiprasannāḥ śraddhānusāreṇa tattatsampradāyaṁ prāpya śrutacintā- bhāvanākrameṇa kalpitadevatāyogamabhyasyanti ||",
  "S04n2947:13": "imamarthavaśaṁ jñātvā mayā śrīnāgārjunapādaparamparayā samājavyākhyā- tantrānusāreṇa ṣaṭkotivyākhyādvāreṇa tantraṁ śrutvā kramadvayamadhigamya nānāprakārotpattikramābhiniviṣṭānāmutpattikramasādhananiḥ sandehārtham ā saptadaśapaṭalādastavyastavajrasattvaniṣpattisūtraṁ krameṇoddhṛtya melāpakaḥ kriyate ||",
  "S04n2947:14": "tatra tāvatsādhanaśravaṇānupūrvīkramaḥ pradarśayate- mantrāvadhāraṇaṁ pūrvaṁ dvitīyaṁ nyāsadeśanā |",
  "S04n2947:15": "vyavastholistṛtīyā tu caturthaṁ tattvadarśanam ||",
  "S04n2947:16": "ityanenānukrameṇa sādhanopayikāṁ śrutvā vajragurorājñāṁ prāpya sveṣṭadevatāyāḥ purato'rdhaṁ dadyāt |",
  "S04n2947:17": "tataḥ sādhako mahāṭavyādimano'nukūlapradeśe pūrvobhimukhaḥ sattvaparyaṅkeṇopaviśya sarvasattveṣu ma- (4)",
  "S04n2947:18": "hākaruṇācittamutpādya svaparahitahetorvakṣyamāṇakrameṇa vajrasattvapadaṁ sādhayet |",
  "S04n2947:19": "asya sūtraṁ dvādaśapaṭale- mahāṭavīpradeśeṣu phalapuṣpādyalaṅkṛte |",
  "S04n2947:20": "parvate vijane sādhyaṁ sarvasiddhisamuccayam ||",
  "S04n2947:21": "iti ||",
  "S04n2947:22": "tadanantaraṁ sādhakaḥ śūnyatādhimokṣeṇa prākṛtāhaṅkāramapanīya jhaṭityātmānaṁ mahāvajradhararūpaṁ śuklavarṇamadhimuñcet |",
  "S04n2947:23": "asya sūtraṁ tṛtīyapaṭale- ākāśadhātumadhyasthaṁ bhāvayedbuddhamaṇḍalam |",
  "S04n2947:24": "raśmimeghamahāvyūhaṁ buddhajvālāsamaprabham ||",
  "S04n2947:25": "iti ||",
  "S04n2947:26": "tataḥ prathamapaṭaloktajñānapradīpavajrasamādhinyāyena vajradhṛgiti mantramuccārya tenokṣobhyarūpaṁ kṛṣṇavarṇaṁ trimukhaṁ ṣaḍbhujamātmapuraḥsthaṁ dṛṣṭvā punastaṁ svakāye kṣīrodakanyāyenānupraveśyendranīlavarṇamātmānaṁ dve- (5)",
  "S04n2947:27": "ṣavajrarūpaṁ dhyāyāt |",
  "S04n2947:28": "asya sūtraṁ prathamapaṭale- sarvatathāgata- kāyavākcittavidyāpuruṣo'kṣobhyamahāmudrāsaṁyogaparamapadena kṛṣṇasita- raktākāreṇa sarvatathāgatakāyavākcittavajrasya sarvatathāgatakāyavākcitta- vajre niṣīdayāmāseti ||",
  "S04n2947:29": "evaṁ dveṣavajrasamādhistho mantrī dīrghahūṁkāramuccārtha tajjanita- yamāntakādidaśakrodhān trimukhaṣaḍbhujān nānāpraharaṇavyagrahastān daśadigvyavasthitān duṣṭatarjanatatparān vicintayet |",
  "S04n2947:30": "asya sūtraṁ trayodaśapaṭale- krodhā dveṣālaye jātā nityaṁ māraṇatatparāḥ |",
  "S04n2947:31": "sidhyanti māraṇārthena sādhakasyāgradharmiṇaḥ ||",
  "S04n2947:32": "iti ||",
  "S04n2947:33": "tato nisumbharājamadhaḥsthāne dvitīyaṁ nisumbharājaṁ nirmāyāgatya svapuraḥ sthaṁ kiṅkararūpeṇājñāṁ mārgayantaṁ vicintya caturdaśapaṭa- (6)",
  "S04n2947:34": "loktacaturhūṁkāramantreṇājñāṁ dadyāt |",
  "S04n2947:35": "tatrāyaṁ mantraḥ - oṁ sumbha nisumbha hūṁ gṛhṇa gṛhṇa hūṁ gṛhṇāpaya gṛhṇāpaya hūṁ ānaya ho bhagavanvidyārāja hūṁ phaṭ ||",
  "S04n2947:36": "tato nisumbharājaṁ daśadiśo gatvā devādivighnādhipatī- naṅkuśonākṛṣya pāśena galake baddhānīya daśakrodhānāṁ patipādayantaṁ vicintayet |",
  "S04n2947:37": "tato'mṛtakuṇḍalimuttaradvāre dvitīyanirmāṇaṁ saṁsthāpyātmānaṁ daśakīlarūpākāramabhinirmāya daśavighnādhipatīnāṁ śirasi nipatitaṁ vicintayet |",
  "S04n2947:38": "tato nisumbharājaṁ vyutthāya vajramudgareṇa mantramāvartyākoṭayantaṁ dhyāyāt |",
  "S04n2947:39": "tatrāyaṁ mantraḥ- oṁ gha gha gha gha ghātaya ghātaya sarvaduṣṭān phaṭ phaṭ kīlaya kīlaya sarvapāpān phaṭ phaṭ hūṁ hūṁ hūṁ vajrakīla vajradharo ājñāpayati |",
  "S04n2947:40": "sarvavighnānāṁ kāya- (7)",
  "S04n2947:41": "vākcittavajraṁ kīlaya hūṁ hūṁ phaṭ phaṭ |",
  "S04n2947:42": "asya sūtraṁ trayodaśapaṭale- vajrāmṛtamahākrodhaṁ vajrakīlaṁ vibhāvayet |",
  "S04n2947:43": "nikhaneddaśadiśāgre tu sphuliṅgajvālasuprabham ||",
  "S04n2947:44": "iti ||",
  "S04n2947:45": "tataṣṭakkirājamantreṇa lohajalāgnivāyuprākāracatuṣṭayaṁ yathākramaṁ bāhyato vicintayet |",
  "S04n2947:46": "tatrāyaṁ mantraḥ- ṭakki hūṁ jaḥ |",
  "S04n2947:47": "tato bhrūṁkāreṇopari vajrapañjaraṁ caityamiva lohaprākāropari vyavasthitam tryakṣareṇa ca kavacam hūṁkāreṇa viśvavajramayaṁ bhūbhāgaṁ vicintayet ||",
  "S04n2947:48": "evaṁ diksīmābandhavajraprākārapañjarādividhipūrvakaṁ rakṣācakraṁ dhyāyāt |",
  "S04n2947:49": "asyānuśaṁsāsūtraṁ trayodaśapaṭale- (8)",
  "S04n2947:50": "dhyānajena samādānaṁ yatra sthāne samācaret |",
  "S04n2947:51": "anena dhyānayogena tiṣṭhanbuddhairadhiṣṭhyate ||",
  "S04n2947:52": "iti ||",
  "S04n2947:53": "tato dvitīyapaṭaloktayā bodhicittagāthayā rakṣācakraṁ traidhātukaṁ ca tathatāyāṁ praveśayet |",
  "S04n2947:54": "tatreyaṁ gāthā- abhāve bhāvanā'bhāvo bhāvanā naiva bhāvanā |",
  "S04n2947:55": "iti bhāvo na bhāvaḥ syādbhāvanā nopalabhyate ||",
  "S04n2947:56": "iti |",
  "S04n2947:57": "iyamapi paramā rakṣā ||",
  "S04n2947:58": "tata ākāśadhātumadhye yaṁkāreṇa dhanvākṛti vāyumaṇḍalaṁ hūṁkāradvayena pārśvayorvajradvayāṅkitaṁ vicintya tadupari raṁkāreṇa trikoṇāgnimaṇḍalaṁ vajradvayāṅkitam punastadupari vaṁkāreṇa vartulaṁ vāruṇamaṇḍalaṁ vajradvayāṅkitaṁ vibhāvya tadupari laṁkāreṇa caturasraṁ māhe- (9)",
  "S04n2947:59": "ndramaṇḍalaṁ vajradvayāṅkitaṁ vibhāvya maṇḍalacatuṣṭayaṁ saṁhṛtya pṛthivīmaṇḍalamātraṁ dhyāyāt |",
  "S04n2947:60": "asya sūtramekādaśapaṭale- khavajramadhyagataṁ cintenmaṇḍalaṁ sarvavajrajam |",
  "S04n2947:61": "bhrūṁkāraṁ bhāvayettatra vajrameghasamāvaham ||",
  "S04n2947:62": "iti ||",
  "S04n2947:63": "evamādhāramaṇḍalaṁ niṣpādya bhrūṁkāreṇa kūṭāgāram caturasraṁ caturdvāraṁ catustoraṇaśobhitam |",
  "S04n2947:64": "catuḥsūtrasamāyuktamaṣṭastambhopaśobhitam ||",
  "S04n2947:65": "hārārdhahāraracitaṁ maṇivajrārdhacandrakam |",
  "S04n2947:66": "khacitaṁ vajraratnaistu dvāraniryūhasandhiṣu ||",
  "S04n2947:67": "kumbhastambhamahāvajraṁ kramaśīrṣastu pakṣiṇī |",
  "S04n2947:68": "ghaṇṭāpatākasaṁśobhaṁ cāmarādivibhūṣitam ||",
  "S04n2947:69": "iti |",
  "S04n2947:70": "asya sūtramaṣṭamapaṭale- (10)",
  "S04n2947:71": "yojanaśatavistāraṁ caturasraṁ suśobhanam |",
  "S04n2947:72": "catūratnamayaṁ caityaṁ svacchaṁ prakṛtinirmalam ||",
  "S04n2947:73": "iti ||",
  "S04n2947:74": "evaṅguṇaviśiṣṭaṁ devamanuṣyātikrāntaṁ prāsādavaraṁ pṛthivīmaṇḍalo- pari vicintya candrasūryādyāsanaṁ saṁsthāpya svayaṁ prākṛtāhaṅkāramapanīya jhaṭiti mahāvajradhararūpamātmānamindranīlavarṇaṁ trimukhaṁ ṣaḍbhujaṁ dakṣiṇe vajraṁ cakraṁ padmaṁ vāme ghaṇṭāṁ cintāmaṇiṁ khadgaṁ sampuṭayogena madhyamaṇḍale padmacandrāsane sattvaparyaṅkeṇopaviṣṭaṁ vicintayet ||",
  "S04n2947:75": "tataḥ pūrve vairocanam dakṣiṇe ratnasambhavam paścime'mitābham uttare'moghasiddhim agnikoṇe locanām nairṛtyāṁ māmakīm vāyavyāṁ pāṇḍaravāsinīm aiśānyāṁ tārāṁ garbhamaṇḍale pravicintya dvitīyapuṭe'gnikoṇe rūpavajrām nairṛtyāṁ śabdavajrām vāyavyāṁ gandhavajrām aiśānyāṁ rasavajrām madhye sparśavajrāṁ va- (11)",
  "S04n2947:76": "jrasattvaṁ samāliṅgya sthitāṁ cintayet |",
  "S04n2947:77": "tathā tṛtīye puṭe pūrvapa- ṭṭikāyāṁ maitreyaṁ kṣitigarbham dakṣiṇapaṭṭikāyāṁ vajrapāṇiṁ khagarbham paścimapaṭṭikāyāṁ lokeśvaraṁ mañjughoṣam uttarapaṭṭikāyāṁ sarvanivara- ṇaviṣkambhiṇaṁ samantabhadram pūrvadvāre yamāntakam dakṣiṇadvāre'parājitam paścimadvāre hayagrīvam uttaradvāre'mṛtakuṇḍalim agnikoṇe'calam nairṛtyāṁ ṭakkirājam vāyavyāṁ nīladaṇḍam aiśānyāṁ mahābalam ūrdhvamuṣṇīṣacakravartinam adho nisumbharājaṁ dhyāyāt |",
  "S04n2947:78": "asya sūtram prathamapaṭale- svacchaṁ ca tatsvabhāvaṁ ca nānārūpaṁ samantataḥ |",
  "S04n2947:79": "buddhameghasamākīrṇaṁ sphuliṅgagahanākulam |",
  "S04n2947:80": "svacchādimaṇḍalairyuktaṁ sarvatāthāgataṁ puram ||",
  "S04n2947:81": "iti ||",
  "S04n2947:82": "evaṁ bāhyamaṇḍale dvātriṁśaddevatānirmāṇamadhimucya punareṣāṁ sva- (12)",
  "S04n2947:83": "kāyamaṇḍale skandhasvabhāvena pañcabuddhāndhātusvabhāvena vidyādevatā rūpādiviṣayasvabhāvena rūpavajrādikā āyatanasvabhāvena bodhisattvāna- vayavasvabhāvena krodharājānvinyaset |",
  "S04n2947:84": "asya sūtraṁ saptadaśapaṭale- pañca skandhāḥ samāsena pañca buddhāḥ prakīrtitāḥ |",
  "S04n2947:85": "vajrāyatanānyeva bodhisattvāgramaṇḍalam ||",
  "S04n2947:86": "pṛthivī locanākhyātā abdhāturmāmakī smṛtā |",
  "S04n2947:87": "tejaśca pāṇḍarākhyātā vāyustārā prakīrtitā ||",
  "S04n2947:88": "rūpaśabdādibhirmantrī devatā bhāvayetsadā ||",
  "S04n2947:89": "iti |",
  "S04n2947:90": "imamarthavaśaṁ jñātvāha bhagavān sarvabuddhasamāyogaḍākinījāla- saṁvaramahāyogatantre- (13)",
  "S04n2947:91": "atattvāśayayogānāṁ devatālambanaṁ prati |",
  "S04n2947:92": "pratibimbamayo yogo niṣiktādiṣu jāyate ||",
  "S04n2947:93": "sutattvāśayayogānāṁ devatālambanena kim |",
  "S04n2947:94": "ātmayogasvasamayātsidhyate paramākṣaram ||",
  "S04n2947:95": "ātmā vai sarvabuddhatvaṁ sarvasauritvameva ca |",
  "S04n2947:96": "tasmātsarvaprayatnena hyātmānaṁ pūjayetsadā ||",
  "S04n2947:97": "iti ||",
  "S04n2947:98": "evaṁ bāhyamaṇḍalaṁ kāyamaṇḍale'nupraveśya sarvatathāgataparamāṇu- parighaṭitaṁ svakāyamaṇḍalamadhimucya punaḥ kāyamaṇḍaladevatānskandha- dhātvāyatanasvabhāvān yathānukrameṇa linānparamārthamaṇḍale praveśya tṛtīyapaṭalokta-oṁ śunyatājñānavajrasvabhāvātmako'hamitimantreṇa dharmakāyaṁ dṛḍhīkuryāt |",
  "S04n2947:99": "asya sūtraṁ saptamapaṭale- (14)",
  "S04n2947:100": "samayātkṣaredretaṁ vidhinā pibetphalakāṅkṣayā |",
  "S04n2947:101": "mārayettāthāgataṁ vyūhaṁ sutarāṁ siddhimāpnuyāt ||",
  "S04n2947:102": "evaṁ śūnyatālambanena sakalakleśamalaṁ prakṣālya tasmādātmānaṁ vajrasattvamahāmudrārūpaṁ niṣpādayedanena krameṇa |",
  "S04n2947:103": "tatrāyaṁ kramaḥ - paramārthasatyātsūryamaṇḍalam tadupari candramaṇḍalaṁ punastadupari raktāṣṭadalapadmaṁ padmopari oṁ āḥ hūṁ ityakṣaratrayamuparyupari vinyasya sarvaṁ saṁhṛtya paripūrṇacadramaṇḍalākārapariṇataṁ cittamātraṁ dhyātvā tasmiñjagatsthāvarajaṅgamamantarbhāvya tṛtīyapaṭalokta-oṁ dharma- dhātusvabhāvātmako'hamitimantreṇa svacittaratnaṁ dṛḍhīkuryāt |",
  "S04n2947:104": "ityayaṁ prathamo yogaḥ ||",
  "S04n2947:105": "imamarthaṁ dyotayannāha saṁvare- jñānamātrasamāpattiryoga ityabhidhīyate ||",
  "S04n2947:106": "iti ||",
  "S04n2947:107": "tataścandramaṇḍalopari tryakṣaram tasmādvajram vajrānmahāvajradhara- (15)",
  "S04n2947:108": "rūpamātmānaṁ śuklavarṇaṁ dhyāyāt |",
  "S04n2947:109": "vajrasattvo mahārājā vairocanasamaprabhaḥ ||",
  "S04n2947:110": "iti pañcadaśapaṭale vacanāt |",
  "S04n2947:111": "dvitīyo'nuyogaḥ ||",
  "S04n2947:112": "asya sūtramekādaśapaṭale- trivajrākṣaramantrāgrairmahāmudrāvibhāvanam |",
  "S04n2947:113": "kartavyaṁ jñānavajreṇa sarvabodhisamāvaham ||",
  "S04n2947:114": "iti ||",
  "S04n2947:115": "evaṁ yogānuyogakrameṇātmānaṁ sambhogakāyaṁ sampādya carama- bhavikavatsattvārthaṁ prati skandhadhātvāyatanānupraveśena nirmāṇakāyamātmānaṁ niṣpādayedenena krameṇa |",
  "S04n2947:116": "tatrāyaṁ kramaḥ - oṁkāraṁ śuklavarṇaṁ vairocanātmakaṁ mastake vinyasya rūpaskandhaṁ praveśayet |",
  "S04n2947:117": "evamāḥkāraṁ raktavarṇamamitābhātmakaṁ mukhe vinyasya sañjñāskandhaṁ praveśayet |",
  "S04n2947:118": "hūṁkāraṁ kṛṣṇavarṇamakṣobhyātmakaṁ hṛdaye vinyasya vijñānaskandhaṁ prave- (16) śayet |",
  "S04n2947:119": "svākāraṁ pītavarṇaṁ ratnasambhavātmakaṁ nābhau vinyasya vedanā- skandhaṁ praveśayet |",
  "S04n2947:120": "hākāraṁ haritavarṇamamoghasiddhyātmakaṁ pādayorvinyasya saṁskāraskandhaṁ praveśayet ||",
  "S04n2947:121": "moharatīti locanāṁ pṛthivīdhātusvabhāvena dveṣaratīti māmakī- mabdhātusvabhāvena rāgaratīti pāṇḍarāṁ tejodhātusvabhāvena vajraratīti tārāṁ vāyudhātusvabhāvena vinyasya kharatvaṁ dravatāmauṣṇyaṁ preraṇatvaṁ prakalpayet ||",
  "S04n2947:122": "thlīṁ kṣitigarbhaṁ cakṣurāyatanasvabhāvena oṁ vajrapāṇiṁ śrotrā- yatanasvarūpeṇa oṁ ākāśagarbhaṁ ghrāṇāyatanarūpeṇa oṁ lokeśvaraṁ jihvāyatanasvarūpeṇa hūṁ mañjuśriyaṁ mana āyatanasvarūpeṇa oṁ sarva- nivaraṇaviṣkambhiṇaṁ kāyāyatanasvarūpeṇa vinyasya divyalocanādīnpra- kalpayet |",
  "S04n2947:123": "maiṁbījaṁ maitreyaṁ snāyusvabhāvena nyaset |",
  "S04n2947:124": "saṁbījaṁ samantabhadraṁ sarvaśarīrasandhisvabhāvena nyasediti ||",
  "S04n2947:125": "evaṁ mantrādhiṣṭhāne skandhadhātvāyatanamāpūrya dīrghahūṁkārāndaśa- (17)",
  "S04n2947:126": "krodhānbhujādyavayave vinyasedanena krameṇa- tatra dakṣiṇabhuje yamā- ntakam vāmabhuje'parājitam mukhe hayagrīvam guhye'mṛ- takuṇḍalim dakṣiṇabāhāvacalam vāmabāhau ṭakkirājam dakṣiṇajānau nīladaṇḍam vāmajānau mahābalam mūrdhnyuṣṇīṣacakra- vartinam pādayorni sumbharājaṁ vinyasya daśadiśo'nupraveśayediti |",
  "S04n2947:127": "asya sūtraṁ prathamapaṭale - mahāvidyāpuruṣamūrtiṁ sarvatathāgata- mantrādhiṣṭhānamadhiṣṭhāpayāmāsa |",
  "S04n2947:128": "samanantarādhiṣṭhitamātre sa eva bhagavānbo- dhicittavajrastathāgatastrimukhākāreṇa sarvatathāgataiḥ sandṛśyate smeti |",
  "S04n2947:129": "tṛtīyo'tiyogaḥ ||",
  "S04n2947:130": "evaṁ sādhako yogatrayeṇātmanaḥ prākṛtāhaṅkāramapanīya śrīvajra- sattvarūpaṁ niṣpādya punarghaṭamānaniṣpannadevatāvikalpāpanayanārthaṁ caturthaṁ mahāyogaṁ kuryāt |",
  "S04n2947:131": "tatra oṁkāraṁ śuklavarṇaṁ mastake dhyātvā ta- jjanitalocanāvyūhamādhipatyaprayogeṇa gaganakuhare vicintayet |",
  "S04n2947:132": "tato jhaṭiti vairocanavyūhamādhipatyaprayogeṇāntarīkṣe dṛṣṭvā dvādaśapaṭa- (18)",
  "S04n2947:133": "loktagāthādvayenādhyeṣayet |",
  "S04n2947:134": "tatreyaṁ gāthā- buddhakāyadharaḥ śrīmāṁstrivajrābhedyabhāvitaḥ |",
  "S04n2947:135": "adhiṣṭhānapadaṁ me'dya karotu kāyavajriṇaḥ ||",
  "S04n2947:136": "daśadiksaṁsthitā buddhāstrivajrābhedyabhāvitāḥ |",
  "S04n2947:137": "adhiṣṭhānapadaṁ me'dya kurvantu kāyavajriṇaḥ ||",
  "S04n2947:138": "adhyeṣaṇānantaraṁ devatāvyūhamanyonyānurāgaṇapūrvakaṁ paramānandasukhama- nubhūya śvetaśmisvabhāvena jñānasattvavadvairocanadvāreṇa praviśya jñānabhūmiṁ prāpya samastakāyamāpūrya prīṇayantaṁ vicintya saptamapaṭaloktagāthayā dṛ- ḍhīkuryāt |",
  "S04n2947:139": "tatreyaṁ gāthā- yatkāyaṁ sarvabuddhānāṁ pañcaskandhaprapūrītam |",
  "S04n2947:140": "buddhakāyasvabhāvena mamāpi tādṛśaṁ bhavet ||",
  "S04n2947:141": "iti |",
  "S04n2947:142": "tataḥ ṣaṣṭhapaṭaloktamantreṇādvayāhaṅkāraṁ kuryāt- oṁ sarvatathā- gatakāyavajrasvabhāvātmako'hamiti ||",
  "S04n2947:143": "(19) vākcittayorapyanenaiva krameṇādhiṣṭhānaṁ kuryāt |",
  "S04n2947:144": "tatrāyaṁ kramaḥ- āḥkāraṁ raktavarṇaṁ mukhapadmopari vinyasya tajjanitapāṇḍaravāsinī- vyūhairgaganamāpūrya pūrvavadamitābhavyūhaṁ dṛṣṭvādhyeṣayedanayā gāthayā- dharmo vai vākpathaḥ śrīmāṁstrivajrābhedyabhāvitaḥ |",
  "S04n2947:145": "adhiṣṭhānapadaṁ me'dya karotu vāgvajriṇaḥ ||",
  "S04n2947:146": "daśadiksaṁsthitā buddhāstrivajrābhedyabhāvitāḥ |",
  "S04n2947:147": "adhiṣṭhānapadaṁ me'dya kurvantu vāgvajriṇaḥ ||",
  "S04n2947:148": "evamadhyeṣite pūrvavaddvayendriyasamāpattyā mahārāgānalena vyūhadvayaṁ dravībhūya raktaraśmirūpeṇa mukhe praviśyāśeṣavāgaiśvaryamāpādayantaṁ vicintya dṛḍhīkuryādanayā gāthayā- yadeva vajradharmasya vācā niruktisampadaḥ |",
  "S04n2947:149": "mamāpi tādṛśī vācā bhaveddharmadharopamā ||",
  "S04n2947:150": "(20) iti |",
  "S04n2947:151": "tato'nena mantreṇādvaidhīkārāhaṅkāraṁ kuryāt |",
  "S04n2947:152": "tatrāyaṁ mantraḥ- oṁ sarvatathāgatavāgvajrasvabhāvātmako'hamiti ||",
  "S04n2947:153": "tataḥ svahṛdi vajravaraṭake kṛṣṇavarṇaṁ hūṁkāraṁ vicintya tajjanita- māmakīvyūhaṁ gaganakuhare vicintya pūrvavajjhaṭityakṣobhyavyūhaṁ cāntarīkṣe dṛṣṭvā prārthayedanayā gāthayā- vajracittadharaḥ śrīmāṁstrivajrābhedyabhāvitaḥ |",
  "S04n2947:154": "adhiṣṭhānapadaṁ me'dya karotu cittavajriṇaḥ ||",
  "S04n2947:155": "daśadiksaṁsthitā buddhāstrivajrābhedyabhāvitāḥ |",
  "S04n2947:156": "adhiṣṭhānapadaṁ me'dya kurvantu cittavajriṇaḥ ||",
  "S04n2947:157": "prārthanānantaraṁ pūrvavadvyūhadvayaṁ mahārāgānalena dravībhūya kṛṣṇaraśmirūpeṇa hṛdaye praviśya cittaiśvaryaṁ sampādayantaṁ vicintya dṛḍhīkuryādanayā gāthayā yaccittaṁ samantabhadrasya guhyakendrasya dhīmataḥ |",
  "S04n2947:158": "mamāpi tādṛśaṁ cittaṁ bhavedvajradharopamam ||",
  "S04n2947:159": "(21) iti |",
  "S04n2947:160": "tato'nenādvaidhīkārāhaṅkāraṁ kuryāt- oṁ sarvatathāgatacittava- jrasvabhāvātmako'hamiti ||",
  "S04n2947:161": "evaṁ kulatrayapraveśena kāyavākcittaṁ pṛthagadhiṣṭhāya punastrivajrā- bhedyasvabhāvena mahāvajradharādhiṣṭhānaṁ kuryādanena krameṇa- oṁ sarva- tathāgatakāyavākcittavajrasvabhāvātmako'hamiti |",
  "S04n2947:162": "asya sūtraṁ dvitīya- paṭale- utpādayantu bhavantaścittaṁ kāyākāreṇa kāyaṁ cittākāreṇa cittaṁ vākpravyāhāreṇeti |",
  "S04n2947:163": "prathamapaṭaloktasamayodbhavavajrasamādhinyāyena niṣpannatvātsamayasattva ityucyate ||",
  "S04n2947:164": "evaṁ trimukhaṁ ṣaḍbhujaṁ samayasattvaṁ niṣpādya tasya hṛdaye jñānasattvaṁ dvibhujaṁ raktavarṇaṁ sampuṭayogena sarvaśarīraṁ prīṇayantaṁ vicintya svamukuṭe'dhipati dhyāyāt |",
  "S04n2947:165": "asya sūtraṁ dvādaśapaṭale- sarvākāravaropetaṁ svakāyavākcittavajriṇam |",
  "S04n2947:166": "hṛdaye jñānasamayaṁ mukuṭe vajrāgradhāriṇam ||",
  "S04n2947:167": "(22) prīṇanaṁ sarvabuddhānāmidaṁ samayamuttamam |",
  "S04n2947:168": "kartavyaṁ samayāgreṇa sarvasiddhikaraṁ param ||",
  "S04n2947:169": "evaṁ samayasattvahṛdaye jñānasattvaṁ vicintya jñānasattvasyāpi hṛdaye hūṁkāraṁ samādhisattvākhyaṁ satatodayaṁ bṛhatpradīpasadṛśamajñānāndhakāra- vidhamanārthamālokapuñjākāraṁ dhyāyāditi |",
  "S04n2947:170": "asya sūtramekādaśapaṭale- buddhamaṇḍalamadhyasthaṁ vajrākṣobhyaṁ prabhāvayet |",
  "S04n2947:171": "hūṁkāraṁ hṛdaye dhyātvā cittaṁ bindugataṁ nyaset ||",
  "S04n2947:172": "iti |",
  "S04n2947:173": "mahāyogaḥ ||",
  "S04n2947:174": "evaṁ yogacatuṣṭayenātmānaṁ trisattvātmakaṁ svārthasampatsvabhāvaṁ samādhirājāgrīṁ niṣpādyedānīṁ parārthasampattaye maṇḍalarājāgrīsamādhipra- darśanāya pīṭhikāvatāryate |",
  "S04n2947:175": "bhagavāñchākyamuniḥ sarvaṁ kṛtvā tuṣitava- rabhuvanādavatīrya vītarāgarūpamabhinirmāya śrāvakagotrāñchāvakamārge pratiṣṭhāpya punarmahāyānikabodhisattvānāṁ pāramitāmārgaṁ prakāśya (23)",
  "S04n2947:176": "gambhīrādhimuktikānāṁ rāgajabodhipradarśanārthametat |",
  "S04n2947:177": "tatra prathamapaṭalo- ktamahārāganayaṁ nāma samādhiṁ samāpannastathā ghaṭamānayogināpyā- diyogaṁ kṛtvā rāgacaritasattvānāṁ kāmamokṣapradarśanāya saptadaśapaṭaloktasarvakāmopabhogasamādhinā vihartavyamanena krameṇa |",
  "S04n2947:178": "tatrāyaṁ kramaḥ -- sarvalakṣaṇopetāṁ bāhyāṅganāṁ mantratantrasuśikṣitāmādāya purato'va- sthāpya pañcakulakalāpinīṁ kuryāt |",
  "S04n2947:179": "tato vajrapadmasaṁskārapūrvakaṁ dvaye- ndriyasamāpattiṁ kṛtvā bodhicittādakṣobhyādimaṇḍalacakramabhinirmāya ta- ttatsamādhinā sattvānāṁ dveṣādikleśānviśodhya punarānīya svakāyama- ṇḍale praveśayet |",
  "S04n2947:180": "atha vā svahṛdayājjñānamudrāmabhinirmāya tayā saha samāpattiṁ kṛtvā mantraikanirmāṇātsattvārthaṁ kuryāt |",
  "S04n2947:181": "hṛdayasthā mahādevī yogināṁ yogavāhinī |",
  "S04n2947:182": "(24) jananī sarvabuddhānāṁ vajradhātvīśvarī smṛtā ||",
  "S04n2947:183": "iti sarvarahasyatantre vacanāt |",
  "S04n2947:184": "asya sūtraṁ saptamapaṭale- tāṁ ṣoḍaśābdikāṁ prāpya yoṣitaṁ kāntisuprabhām |",
  "S04n2947:185": "pracchanne prārabhetpūjāmadhiṣṭhānapadaistribhiḥ ||",
  "S04n2947:186": "tāthāgatīṁ mahābhāryā locanāṁ vā vibhāvayet |",
  "S04n2947:187": "dvayendriyasamāpattyā buddhasiddhimavāpnuyāt ||",
  "S04n2947:188": "iti ||",
  "S04n2947:189": "evaṁ bāhyādhyātmikamudrāṁ niścityedānīṁ pañcakulakalāpinīkramaḥ pradarśyate |",
  "S04n2947:190": "oṁkāraṁ śirasyāḥkāraṁ mukhe hūṁ hṛdaye svā nābhau hā pāda- yornyaset |",
  "S04n2947:191": "caturdhātusvabhāvena locanādīrnyaset |",
  "S04n2947:192": "rūpādiviṣaya- svabhāvena rūpavajrādīrnyaset |",
  "S04n2947:193": "punastasyā bhujādyavayaveṣu krodharājñī- rnyaset |",
  "S04n2947:194": "tatra dakṣiṇabhuje vajravetālīṁ vāmabhuje'parājitāṁ mukhe bhṛ- (25)",
  "S04n2947:195": "kuṭiṁ guhya ekajaṭāṁ punardakṣiṇabāhau viśvavajrīṁ vāmabāhau viśvaratnīṁ dakṣiṇajānau viśvapadmīṁ vāmajānau viśvakarmīṁ mūrghni gaganavajriṇīṁ pādayo- rdharaṇīndharīṁ nyasediti |",
  "S04n2947:196": "asya sūtramaṣṭamapaṭale- stanāntaraṁ yāvacchikhāntamadhye caraṇāntare cāpi nyasedvidhijñaḥ |",
  "S04n2947:197": "nābhikaṭīguhya jinātmajānāṁ nyāsaṁ prakuryātkulapañcakānām ||",
  "S04n2947:198": "iti ||",
  "S04n2947:199": "evamabhisaṁskṛtya prākṛtastrībhāvamapanīya vajrapadmasaṁskāraṁ kuryādanena krameṇa |",
  "S04n2947:200": "hūṁkāreṇa svaliṅgaṁ pañcasūcikaṁ vajraṁ vicintya madhyasūcau praṇavaṁ nyasediti vajrasaṁskāraḥ |",
  "S04n2947:201": "āḥkāraṁ tasyā dharmodaye vinyasya tajjanita- raktāṣṭadalapadmaṁ dhyāyāditi padmasaṁskāraḥ |",
  "S04n2947:202": "asya sūtraṁ saptamapaṭale- hūṁkāraṁ ca oṁkāraṁ ca phaṭkāraṁ ca vikalpayet |",
  "S04n2947:203": "pañcaraśmisamākīrṇaṁ vajraṁ padmaṁ ca bhāvayet ||",
  "S04n2947:204": "(26) iti ||",
  "S04n2947:205": "tato ratnasambhavāhaṅkāravānanyonyānurāgaṇapūrvakamāliṅganacumbanā- dikaṁ kṛtvā ṣaṣṭhapaṭaloktamantreṇādvayāhaṅkāraṁ kuryāt |",
  "S04n2947:206": "tatrāyaṁ mantraḥ - oṁ sarvatathāgatānurāgaṇavajrasvabhāvātmako'hamiti ratnasambha- vādhiṣṭhānam |",
  "S04n2947:207": "tato hūṁkāragītamudāharan yoṣitkarmastho bhavet |",
  "S04n2947:208": "kṣaraṇāvasthāyāṁ phaṭkāramantramuccārayet |",
  "S04n2947:209": "tataḥ kāyamāṇḍaleyadevatāḥ para- mānandasukhamanubhūya nāḍīvivarādbindurūpeṇa padmamadhye nipatanti |",
  "S04n2947:210": "asya sūtraṁ prathamapaṭale - sarvatathāgatakāyavākcittahṛdayavajrayoṣidbhageṣu vijahāreti |",
  "S04n2947:211": "evaṁ bodhicittāvasthāyāmamoghasiddhyadhiṣṭhānamadhimucya ṣaṣṭhapa- ṭaloktapūjāmantreṇādvayāhaṅkāraṁ kuryāt |",
  "S04n2947:212": "tatrāyaṁ mantraḥ- oṁ sarvata- thāgatapūjāvajrasvabhāvātmako'hamiti ||",
  "S04n2947:213": "evaṁ pañcatathāgatānupraveśenātmānamadhiṣṭhāya samādhyabhiṣekapūjā- paryantaṁ sarvakulātmakāhaṅkāraṁ kṛtvā parārthasampattaye bhavotpattikrameṇa (27)",
  "S04n2947:214": "maṇḍalacakramutsṛjet |",
  "S04n2947:215": "tatrākṣobhyasamādhinā sattvānāṁ dveṣakleśa- viśuddhiṁ karoti |",
  "S04n2947:216": "evaṁ vairocanasamādhinā mohaviśuddhim |",
  "S04n2947:217": "ratna- sambhavasamādhinā mānaviśuddhim |",
  "S04n2947:218": "amitābhasamādhinā rāgaviśu- ddhim |",
  "S04n2947:219": "amoghasiddhisamādhinerṣyāviśuddhim |",
  "S04n2947:220": "sa eva bhagavānlo- canāsamādhinā sattvānāṁ śāntiṁ karoti |",
  "S04n2947:221": "māmakīsamādhinā puṣṭim |",
  "S04n2947:222": "pāṇḍaravāsinīsamādhinā rakṣām |",
  "S04n2947:223": "tārāsamādhinā vaśyaṁ karoti |",
  "S04n2947:224": "sa eva bhagavāntrūpavajrādikā bhūtvā sattvānāṁ sukhasaumanasya- māpādayati |",
  "S04n2947:225": "sa eva bhagavānkṣitigarbhādibodhisattvasamādhibhiḥ sattvānāmāyatanaviśuddhiṁ karoti |",
  "S04n2947:226": "sa eva bhagavān yamāntakādikrodha- samādhibhirdaśadigvighnagaṇāṁstarjayati |",
  "S04n2947:227": "sarvayogo hi bhagavānvajrasattvastathāgataḥ |",
  "S04n2947:228": "tasyopabhogaṁ sarvaṁ vai traidhātukamaśeṣataḥ ||",
  "S04n2947:229": "iti vacanāt |",
  "S04n2947:230": "maṇḍalarājāgrī nāma dvitīyaḥ samādhiḥ ||",
  "S04n2947:231": "evaṁ dvātriṁśaddevatācakramabhinirmāya sūkṣmayogaṁ bāhyādhyātmikajāpaṁ (28)",
  "S04n2947:232": "ca kṛtvā punarātmānameva tathatāyāṁ praveśayet |",
  "S04n2947:233": "tato locanādica- turdevyo maṇḍalamadhye mahāsukhamapaśyantyo virahakhedavaśāt tvaṁ vajra- cittetyādigītikābhirmahāsukhaṁ prabodhayanti |",
  "S04n2947:234": "tatreyaṁ gītikā- tvaṁ vajracitta bhuvaneśvara sattvadhāto trāyāhi māṁ ratimanojña mahārthakāmaiḥ |",
  "S04n2947:235": "kāmāhi māṁ janaka sattvamahāgrabandho yadīcchase jīvitu mhya nātha ||",
  "S04n2947:236": "tvaṁ vajrakāya bahusattvapriyāṅkacakra buddhārtha bodhiparamārtha hitānudarśī |",
  "S04n2947:237": "rāgeṇa rāgasamayāṁ mama kāmayasva yadīcchase jīvitu mahya nātha ||",
  "S04n2947:238": "tvaṁ vajravāca sakalasya hitānukampī lokārthakāryakaraṇe sada sampravṛtta |",
  "S04n2947:239": "(29) kāmāhi māṁ suratacarya samantabhadra yadīcchase jīvitu mahya nātha ||",
  "S04n2947:240": "tvaṁ vajrakāma samayāgra mahāhitārtha sambuddhavaṁśatilakaḥ samatānukampī |",
  "S04n2947:241": "kāmāhi māṁ guṇanidhiṁ bahuratnabhūtāṁ yadīcchase jīvitu mahya nātha ||",
  "S04n2947:242": "evaṁ sadbhūtaguṇena sañcodite sati pūrvapraṇidhānasāmarthyādvyutthitasya tathāgatāścākṣobhyetyādistotrarājaiḥ stuvanti |",
  "S04n2947:243": "tatreyaṁ stutiḥ- akṣobhyavajra mahājñāna vajradhātu mahābudha |",
  "S04n2947:244": "trimaṇḍala trivajrāgra bhāṣa guhyaṁ namo'stu te ||",
  "S04n2947:245": "vairocana mahāśuddha vajraśānta mahārate |",
  "S04n2947:246": "(30) prakṛtiprabhāsvarāndharmān deśa vajra namo'stu te ||",
  "S04n2947:247": "ratnarāja sugāmbhīrya khavajrākāśanirmala |",
  "S04n2947:248": "svabhāvaśuddha nirlopa bhāṣa guhyaṁ namo'stu te ||",
  "S04n2947:249": "vajrāmitamahārāja nirvikalpa khavajradhṛk |",
  "S04n2947:250": "rāgapāramitāprāpta bhāṣa vajra namo'stu te ||",
  "S04n2947:251": "amoghavajra sambuddha sarvāśāparipūraka |",
  "S04n2947:252": "śuddhasvabhāvasambhūta vajrasattva namo'stu te ||",
  "S04n2947:253": "tadanantaraṁ buddhajñānaṁ prakāśya maṇḍalacakramanurāgya pūrvavatsvakā- yamaṇḍale praveśyopasaṁhāraṁ kuryādanena krameṇa |",
  "S04n2947:254": "svahṛdayasthaṁ hūṁkāramu- ccārya tena sakalasattvadhātūnmahāvajradhararūpapariṇatānvicintya tanmana- sikāreṇa viharediti |",
  "S04n2947:255": "asya sūtraṁ daśamapaṭale- ākāśadhātumadhyasthaṁ bhāvayedvyūhamaṇḍalam |",
  "S04n2947:256": "(31) hūṁkāraṁ tatra madhyasthaṁ svabimbena prakalpayet ||",
  "S04n2947:257": "iti ||",
  "S04n2947:258": "evamādikarmikeṇa pratiṣṭhāpitasamayasaṁvareṇābhiṣekaprāptena prākṛtā- haṅkārāpagatena catuḥsandhyādevatāyogābhyāsena svaparārthasampādano- tsukena śāntikarmādiviśiṣṭataramapi kartavyam |",
  "S04n2947:259": "sādhanoktakrameṇā- hāraśodhanaṁ kaṇṭhaśodhanaṁ hṛdayaśodhanaṁ ca kṛtvāhārakṛtyaṁ kuryāt sukhena pariṇamati |",
  "S04n2947:260": "bāhyādhyātmikahomena tryakṣareṇa mālāmantreṇa vā mantrauṣadhiyogenenāpi padmavajrasamāyogena ca sarvakarma prasādhayet |",
  "S04n2947:261": "iti karmarājāgrī nāma tṛtīyaḥ samādhiḥ ||",
  "S04n2947:262": "śrīguhyasamājamahāyogatantre bhavotpattikrameṇa vajrasattvaniṣpādanasūtraṁ samāptam || ||",
  "S04n2947:264": "kṛtiriyamācāryacandrakīrtipādānām || || (32)"
}