{
  "SA10n1006:0": "caturthaḥ paricchedaḥ",
  "SA10n1006:1": "śrāvakatattvaviniścayāvatāraḥ",
  "SA10n1006:2": "durvigāhāmimāṃ nītiṃ boddhuṃ durbalaśaktayaḥ |",
  "SA10n1006:3": "asthānatrāsasaṃrabdhāḥ prāhurhīnādhimuktayaḥ ||1 ||",
  "SA10n1006:4": "nirvikalpadhiyaḥ śāstuḥ śarīraṃ nāśrayaḥ kila |",
  "SA10n1006:5": "śarīratvāccharīraṃ hi yathā gopasya neṣyate ||2 ||",
  "SA10n1006:6": "samyagdṛṣṭyādimārgeṇa pratītena pratīyate |",
  "SA10n1006:7": "saṃbuddhānāṃ mahābodhirbodhitvācchiṣyabodhivat ||3 ||",
  "SA10n1006:8": "indriyātiśayācchāstuḥ sarvajñajñānasaṃbhavaḥ |",
  "SA10n1006:9": "mārgābhede yathābhīṣṭāḥ kasyacit pratisaṃvidaḥ ||4 ||",
  "SA10n1006:10": "etenaiva ca mārgeṇa jñeyāvaraṇasaṃkṣayaḥ |",
  "SA10n1006:11": "caitasatve sati vṛteḥ kleśāvṛtivadiṣyate ||5 ||",
  "SA10n1006:12": "mahāyāne'pyayaṃ mārgaḥ sarvavittvāptaye muneḥ |",
  "SA10n1006:13": "yānāntaratvāt pratyekabuddhayāne yatheṣyate ||6 ||",
  "SA10n1006:14": "na buddhoktirmahāyānaṃ sūtrāntādāvasaṃgrahāt |",
  "SA10n1006:15": "mārgāntaropadeśād vā yathā vedāntadarśanam ||7 ||",
  "SA10n1006:16": "phalahetvapavādād vā yathā nāstikadarśanam |",
  "SA10n1006:17": "aṣṭādaśanikāyāntarbhāvābhāvānna niścitam ||8 ||",
  "SA10n1006:18": "rūpādyālambanā buddhiḥ svasaṃvedyāpi vidyate |",
  "SA10n1006:19": "yataḥ pratyakṣabādhāpi jāyate'",
  "SA10n1006:20": "jātivādinaḥ ||9 ||",
  "SA10n1006:21": "tattvato hi na bhāvānāṃ janmetyevaṃ viśeṣaṇāt |",
  "SA10n1006:22": "na pratyakṣapratītibhyāṃ bādhā saṃbhavatīti cet ||10 ||",
  "SA10n1006:23": "agamyā paramārthena gamyāstrītvād yathetarā |",
  "SA10n1006:24": "ityevamapi vastuḥ syānnirdoṣaṃ doṣavad vacaḥ ||11 ||",
  "SA10n1006:25": "satyadṛṣṭirna cet tattvaṃ tattvābhāvaḥ prasajyate |",
  "SA10n1006:26": "yonākadevadeśyaṃ vā tattvaṃ tacca na hīṣyate ||12 ||",
  "SA10n1006:27": "bāhyāyatanasadbhāvastannirbhāsodayād dhiyaḥ |",
  "SA10n1006:28": "pratīyate pratītaṃ vaścittāstitvaṃ yathāpriyam ||13 ||",
  "SA10n1006:29": "atha ceto'stitā neṣṭā cittamātraṃ na vo jagat |",
  "SA10n1006:30": "jagatpakṣīkriyāyāṃ ca hetūdāharaṇe na vaḥ ||14 ||",
  "SA10n1006:31": "tatra prāguktanītyā tu svanītivipadaṃ paraḥ |",
  "SA10n1006:32": "yadamṛṣyannupādikṣat tanna yuktamitīṣyate ||15 ||",
  "SA10n1006:33": "nirvikalpā matiḥ śāsturnairātmyālambanā matā |",
  "SA10n1006:34": "yathā pudgalanairātmyaviṣayā buddhirityataḥ ||16 ||",
  "SA10n1006:35": "sādhanaṃ bādhyate tasya viruddhāvyabhicāriṇā |",
  "SA10n1006:36": "prāyogikādibuddhīnāmutpādo yanniṣidhyate ||17 ||",
  "SA10n1006:37": "jñeyasya sarvathāsiddheryastatrānudayo dhiyaḥ |",
  "SA10n1006:38": "so'yaṃ bodhyo'",
  "SA10n1006:39": "bhisaṃbodhau jñeyatattvāviparyayāt ||18 ||",
  "SA10n1006:40": "sā svabhāvavikalpādirahitābhimatā matiḥ |",
  "SA10n1006:41": "tadāśrayaniṣedhaścet sādhyameva prasādhyate ||19 ||",
  "SA10n1006:42": "kalpanāṃ ca samāropya tacchāntatvādideśanā |",
  "SA10n1006:43": "samyagdṛṣṭyādimārgaṃ ca bhavatyabhyasato yadā ||20 ||",
  "SA10n1006:44": "adarśanamasaṃkalpo vāgavyākṛtirakriyā |",
  "SA10n1006:45": "anājīvo'samārambho'",
  "SA10n1006:46": "saṃpramoṣo'",
  "SA10n1006:47": "sthitistathā ||21 ||",
  "SA10n1006:48": "tadānenaiva mārgeṇa buddhabodhirmatā hi naḥ |",
  "SA10n1006:49": "siddhasādhanadoṣo'",
  "SA10n1006:50": "to bhāvanā vā parīkṣyatām ||22 ||",
  "SA10n1006:51": "yadāgamenāvidhuramanumānānusāriṇām |",
  "SA10n1006:52": "tat tattvaṃ bhāvanā cāsya tathaivābhimatā satām ||23 ||",
  "SA10n1006:53": "sa buddho yena tad buddhamanyathā mātṛmodakam |",
  "SA10n1006:54": "na buddhoktirmahāyānamityatrāpyeṣa nirṇayaḥ ||24 ||",
  "SA10n1006:55": "buddhabodhyāptaye cāyaṃ nālaṃ mārgaḥ puroditaḥ |",
  "SA10n1006:56": "duḥkhādyākārato bodhāt pratyekajinamārgavat ||25 ||",
  "SA10n1006:57": "anumānena bādhaivaṃ parapakṣasya jāyate |",
  "SA10n1006:58": "dṛṣṭāntāsaṃbhavo vāpi tadvadvṛtternirākṛtiḥ ||26 ||",
  "SA10n1006:59": "nānutpādakṣayajñāne yathārthe paramārthataḥ |",
  "SA10n1006:60": "bhrāntivat savikalpatvāt tadbodhaḥ kasya tattvataḥ ||27 ||",
  "SA10n1006:61": "heturyānāntaratvākhya etenaiva gatottaraḥ |",
  "SA10n1006:62": "kathaṃ cāvṛtisadbhāvādarhannarhati nirvṛtim ||28 ||",
  "SA10n1006:63": "kliṣṭāvidyāprahāṇāccet tanmuktirbuddhavanmatā |",
  "SA10n1006:64": "tadasat tadasadbhāvānmukhyanirmāṇabuddhayoḥ ||29 ||",
  "SA10n1006:65": "na tattvato mahāyāne mārgaḥ saṃbuddhabodhaye |",
  "SA10n1006:66": "savikalpanimittatvāt sākṣāllaukikamārgavat ||30 ||",
  "SA10n1006:67": "atha syād yadyabhūto'",
  "SA10n1006:68": "yaṃ mārgaḥ kleśakṣayo'pyasan |",
  "SA10n1006:69": "abhūtatvād yathā sthāṇau narajñānānna tatkṣayaḥ ||31 ||",
  "SA10n1006:70": "rajjvāṃ sarpa iti bhrānteryathā trastasya kasyacit |",
  "SA10n1006:71": "latākularajjujñānaṃ pratipakṣo'pi jāyate ||32 ||",
  "SA10n1006:72": "hetuḥ savyabhicāro'",
  "SA10n1006:73": "to vādatyāgaśca vādinaḥ |",
  "SA10n1006:74": "saṃkleśapratipakṣatvametena vihitottaram ||33 ||",
  "SA10n1006:75": "mahāyānaṃ ca no bauddhaṃ nairātmyādiprakāśanāt |",
  "SA10n1006:76": "ratnatritayamāhātmyaprathanācchiṣyayānavat ||34 ||",
  "SA10n1006:77": "pratitarkeṇa bādhāto hetośca syādasiddhatā |",
  "SA10n1006:78": "mahāyānoktasatyādisaṃgrahād vinayādiṣu ||35 ||",
  "SA10n1006:79": "sarvajñatāptaye mārgaḥ samyagdṛṣṭipuraḥsaraḥ |",
  "SA10n1006:80": "yasmādukto mahāyāne tasmāddhetorasiddhatā ||36 ||",
  "SA10n1006:81": "duḥkhotpattinirodhokternājātaṃ duḥkhamiṣyate |",
  "SA10n1006:82": "jātaṃ duḥkhasvabhāvena śūnyaṃ tat kiṃ na gṛhyate ||37 ||",
  "SA10n1006:83": "saṃskṛtatvād yathā māyā skandhā vānāsravā yathā |",
  "SA10n1006:84": "duḥkhasatyamatiḥ kiṃ te samyagdarśamatirmatā ||38 ||",
  "SA10n1006:85": "duḥkhā ca vedanā duḥkhaṃ jātyāderduḥkhatā katham |",
  "SA10n1006:86": "vināśastasya duḥkhaṃ ca duḥkhatvaṃ hetumārgayoḥ ||39 ||",
  "SA10n1006:87": "hetutvataścet syād duḥkhaṃ duḥkhaṃ samudayo bhavet |",
  "SA10n1006:88": "bhāktatvāccāpi duḥkhasya tajjñānaṃ duḥkhadhīḥ katham ||40 ||",
  "SA10n1006:89": "na duḥkhaviṣayaṃ jñānaṃ tattvataḥ satyamiṣyate |",
  "SA10n1006:90": "duḥkhatastatparijñānād yathā vedhādiduḥkhadhīḥ ||41 ||",
  "SA10n1006:91": "heturna duḥkhahetutvād yuktaḥ samudayātmakaḥ |",
  "SA10n1006:92": "yathā khaḍgābhighātādi caittatvād vāpi mārgavat ||42 ||",
  "SA10n1006:93": "na duḥkhahetuviṣayā duḥkhādyākārabodhataḥ |",
  "SA10n1006:94": "matistathyā matā yadvat tadanyā duḥkhahetudhīḥ ||43 ||",
  "SA10n1006:95": "ajāte na nirodho'",
  "SA10n1006:96": "sti prāguktapratiṣedhataḥ |",
  "SA10n1006:97": "jāterniṣedhānnājāteḥ khapuṣpasyeva yujyate ||44 ||",
  "SA10n1006:98": "niruddhaśca nirodhaḥ syāt so'",
  "SA10n1006:99": "jāto janmanā yadā |",
  "SA10n1006:100": "neṣyate kiṃ tadā vidvān tvamanyaṃ satyato vada ||45 ||",
  "SA10n1006:101": "naivājātanirodho'",
  "SA10n1006:102": "pi nirodhaḥ paramārthataḥ |",
  "SA10n1006:103": "anutpannanirodhatvādaprasaṃkhyānirodhavat ||46 ||",
  "SA10n1006:104": "nirodhāsaṃbhavādeva kiṃ mārgo mārgate tava |",
  "SA10n1006:105": "ajātaśca kathaṃ mārgastasya kiṃ prāpayiṣyati ||47 ||",
  "SA10n1006:106": "nāpavargāptaye mārgaḥ saṃskṛtatvāt tadanyavat |",
  "SA10n1006:107": "nirodhālambanatvād vā yathetaranirodhadhīḥ ||48 ||",
  "SA10n1006:108": "sāmānyālambanatvād vā saṃskṛtatvādathāpi vā |",
  "SA10n1006:109": "duḥkhādidarśanaṃ mithyā mithyājñānavadiṣyatām ||49 ||",
  "SA10n1006:110": "etena samyaksaṃkalpavyāyāmādimṛṣātvataḥ |",
  "SA10n1006:111": "mārgasatyaṃ na satyaṃ te yujyate paramārthataḥ ||50 ||",
  "SA10n1006:112": "bhāvanātastathāyuktā yuktā duḥkhādyadarśanāt |",
  "SA10n1006:113": "dṛśyasyādṛśyarūpeṇa sarvadā hi tathāsthiteḥ ||51 ||",
  "SA10n1006:114": "athāpi drugdhabuddheḥ syāt kasyacinnanu bālavat |",
  "SA10n1006:115": "na satyādarśanādiṣṭo mokṣo'",
  "SA10n1006:116": "pi bhavatāmiti ||52 ||",
  "SA10n1006:117": "duḥkhatadduḥkhyanutpāde kasya ko mokṣamicchati |",
  "SA10n1006:118": "muktirmāyākṛtatvāt sā bhrāntyāvedhānnigadyate ||53 ||",
  "SA10n1006:119": "sarvathādarśanānmuktirduḥkhādīnāṃ yato matā |",
  "SA10n1006:120": "dṛṣṭāntāsaṃbhavastasmāt tathā hetorasiddhatā ||54 ||",
  "SA10n1006:121": "ayameva yato mārgaḥ samyagdṛṣṭipuraḥsaraḥ |",
  "SA10n1006:122": "mahāyāne'pi nirdiṣṭastasmāddhetorasiddhatā ||55 ||",
  "SA10n1006:123": "vedānte ca hi yat sūktaṃ tat sarvaṃ buddhabhāṣitam ||",
  "SA10n1006:124": "dṛṣṭāntanyūnatā tasmāt sandigdhaṃ vā parīkṣyatām ||56 ||",
  "SA10n1006:125": "sadasatkalpanāpoḍhaprajñācāravihāriṇām |",
  "SA10n1006:126": "dṛṣṭiḥ kasya kutaśceṣṭā phalahetvapavādikā ||57 ||",
  "SA10n1006:127": "hetoḥ phalena saṃbandho yathā loke pratīyate |",
  "SA10n1006:128": "tathā niṣidhyate nāsāvato hetorasiddhatā ||58 ||",
  "SA10n1006:129": "sāṃvṛtaṃ bāladhīgrāhyaṃ vastu pratyakṣagocaram |",
  "SA10n1006:130": "prāgvadatra samādhānāt tadbādhāpi na bādhikā ||59 ||",
  "SA10n1006:131": "vidvannītivicāre hi na pratītiḥ prabādhate |",
  "SA10n1006:132": "yathā nirātmakā dharmāḥ kṣaṇikāśceti jalpataḥ ||60 ||",
  "SA10n1006:133": "na rūpatattvaṃ bālānāṃ viṣayatvamupārcchati |",
  "SA10n1006:134": "adhyātmavidyāsaṃskārāt tadyathātmādiśūnyatā ||61 ||",
  "SA10n1006:135": "na rūpatattve bālānāṃ dhīryuktā pāramārthikī |",
  "SA10n1006:136": "avidyāpaṭalāndhatvād yathā nirvāṇagocarā ||62 ||",
  "SA10n1006:137": "tattvato hi na bhāvānāṃ janmetyevaṃ viśeṣaṇāt |",
  "SA10n1006:138": "na pratyakṣapratītibhyāṃ bādhā kutrāpi bādhikā ||63 ||",
  "SA10n1006:139": "śānteṣvākāśakalpeṣu dharmeṣu paramārthataḥ |",
  "SA10n1006:140": "strītvādyasiddherdṛṣṭānte bādhā kasya kuto matā ||64 ||",
  "SA10n1006:141": "gamyā tadgamanaṃ gantā yathaidad vidyate trayam |",
  "SA10n1006:142": "agamyāgamanaṃ sādhyaṃ tathā ced doṣaditsayā ||65 ||",
  "SA10n1006:143": "satyaṃ pratītibādhaivamasiddhaṃ tu viśeṣaṇam |",
  "SA10n1006:144": "nāto'smadvidhibādhārtha samarthaṃ pratirūpakam ||66 ||",
  "SA10n1006:145": "niṣprapañcaṃ svasaṃvedyaṃ vikalpamalavarjitam |",
  "SA10n1006:146": "nānātvaikatvarahitaṃ śāntaṃ tattvaṃ vidhurbudhāḥ ||67 ||",
  "SA10n1006:147": "yonākadevadeśyatvaṃ nātastattvasya yujyate |",
  "SA10n1006:148": "brahmādidevaprabhavaṃ devamāhuryataśca te ||68 ||",
  "SA10n1006:149": "rūpādyāyatanāstitvaṃ buddhiviṣaya iṣyate |",
  "SA10n1006:150": "sāmānyena tadastitvaṃ sādhyaṃ tadiṣṭameva naḥ ||69 ||",
  "SA10n1006:151": "bhautikādisvabhāvā hi rūpādyāyatanāstitā |",
  "SA10n1006:152": "sādhyate cenna dṛṣṭāntaḥ pratitarkaśca bādhakaḥ ||70 ||",
  "SA10n1006:153": "rūpādyāyatanaṃ neṣṭaṃ bhūtabhautikalakṣaṇam |",
  "SA10n1006:154": "svātmanirbhāsadhījanmakāraṇatvād yathā manaḥ ||71 ||",
  "SA10n1006:155": "cittacaittasvabhāvaṃ hi pradiddhaṃ caittacetasām |",
  "SA10n1006:156": "hetūdāharaṇe nāto naṣṭaḥ pakṣo'pi yoginām ||72 ||",
  "SA10n1006:157": "vijñaptimātramityatra bāhyārthasya nirākriyā |",
  "SA10n1006:158": "vākyārtha iti tattyāgāt pakṣahāniḥ kutaḥ satī ||73 ||",
  "SA10n1006:159": "vāgnirvacanataḥ kaścit kriyate na praśāntadhīḥ |",
  "SA10n1006:160": "vidvāṃsastatra bhotsyante vacasaḥ sāraphalgutām ||74 ||",
  "SA10n1006:161": "śrāvakatattvaviniścayāvatāro nāma caturthaḥ paricchedaḥatitarkaśca bādhakaḥ ||70 ||",
  "SA10n1006:162": "rūpādyāyatanaṃ neṣṭaṃ bhūtabhautikalakṣaṇam |",
  "SA10n1006:163": "svātmanirbhāsadhījanmakāraṇatvād yathā manaḥ ||71 ||",
  "SA10n1006:164": "cittacaittasvabhāvaṃ hi pradiddhaṃ caittacetasām |",
  "SA10n1006:165": "hetūdāharaṇe nāto naṣṭaḥ pakṣo'pi yoginām ||72 ||",
  "SA10n1006:166": "vijñaptimātramityatra bāhyārthasya nirākriyā |",
  "SA10n1006:167": "vākyārtha iti tattyāgāt pakṣahāniḥ kutaḥ satī ||73 ||"
}