{
  "S06n556:0": "ārya advayaśatikā prajñāpāramitā sūtra",
  "S06n556:1": "namo bhagavatyai āryaprajñāpāramitāyai ||",
  "S06n556:2": "evaṃ mayā śrutam |",
  "S06n556:3": "ekasmin samaye bhagavān rājagṛhe viharatisma gṛdhrakūṭe parvate mahatā bhikṣusaṃghena sārdhamardhatrayodaśabhirbhikṣuśatairanekairbrahmaśakralokapālairdevanāgayakṣagandharvāsuragarūḍa-",
  "S06n556:4": "kinnaramahoragairūpāsakopāsikābhiḥ sārdham |",
  "S06n556:5": "tatra khalu bhagavān āyuṣmantaṃ subhūtiṃmāmantrayate sma |",
  "S06n556:6": "ye kecit subhūte śrāvakamārgaḥ śikṣitukāmena prajñāpāramitā śrotavyā udgṛhītavyā dhārayitavyā vācayitavyā [deśayitavyā] paryavāptavyā |",
  "S06n556:7": "ihaiva prajñāpāramitāyāmupāyakauśalya samanvāgatena bodhisattvena mahāsattvena sarvabuddhadharmasamudāgamāya yogaḥ karaṇīyaḥ |",
  "S06n556:8": "tatkasya hetoḥ ?",
  "S06n556:9": "iha prajñāpāramitāyāṃ vistareṇa sarvabuddhadharmā nirdiṣṭāḥ |",
  "S06n556:10": "yatra bodhisattvena śikṣitavyam,",
  "S06n556:11": "ye kecit subhūte kuśaladharmā bodhipakṣāḥ śrāvakadharmā vā pratyeka buddhadharmā vā bodhisatvadharmā vā buddhadharmā vā |",
  "S06n556:12": "bodhipakṣāḥ śrāvakadharmāḥ pratyekabuddhadharmā bodhisatvadharmāstvaṃ te prajñāpāramitāyāmantargatāmanupraviṣṭāḥ saṃgrahasamavasaraṇaṃ gacchanti |",
  "S06n556:13": "bhagavānāha- tadyathā subhūte dānapāramiutā śīlapāramitā kṣāntipāramitā vīryapāramitā dhyānapāramitā prajñāpāramitā |",
  "S06n556:14": "adhyātmaśūnyatā vahirdhāśūnyatā adhyātmavahirdhāśūnyatā śūnyatā śūnyatā mahāśūnyatā paramārthaśūnyatā saṃskṛtaśūnyatā asaṃskṛtaśūnyatā atyanta śūnyatā anavarāgraśūnyatā anavakāraśūnyatā prakṛtiśūnyatā sarvadharmaśūnyatā svalakṣaṇaśūnyatā anupalambhaśūnyatā abhāvaśūnyatā svabhāvaśūnyatā abhāvasvabhāvaśūnyatā |",
  "S06n556:15": "catvāri smṛutyupasthānāni |",
  "S06n556:16": "catvāri samyakprahāṇāni |",
  "S06n556:17": "catvāri ṛddhipādāni |",
  "S06n556:18": "pañcendriyāṇi |",
  "S06n556:19": "pañcabalāni |",
  "S06n556:20": "saptabodhyaṅgāni |",
  "S06n556:21": "āryāṣṭāṅgikamārgāḥ ||",
  "S06n556:22": "catvāri dhyānāni |",
  "S06n556:23": "catvāri pramāṇāni |",
  "S06n556:24": "catasra ārūpyasamāpattayaḥ |",
  "S06n556:25": "aṣṭau vimokṣāḥ |",
  "S06n556:26": "navānupūrvavihārasamāpattayaḥ |",
  "S06n556:27": "sarvadhāraṇīmukhāni |",
  "S06n556:28": "daśatathāgatabalāni |",
  "S06n556:29": "catvāri vaiśāradyāni |",
  "S06n556:30": "catasraḥ pratisaṃvidaḥ |",
  "S06n556:31": "mahamaitrī mahākarūṇā |",
  "S06n556:32": "aṣṭādaśāveṇikabuddhadharmāḥ śrotāpattiphalaṃ sakṛdāgāmiphalaṃ anāgāmiphalaṃ sarvajñatā ca ||",
  "S06n556:33": "iyameva subhūte kuśaladharmā bodhipakṣāḥ śrāvakadharmāḥ pratyekabuddhadharmāḥ |",
  "S06n556:34": "yatra prajñāpāramitāyāmantargatā anupraviṣṭāḥ sagrahasamavasaraṇaṃ gacchanti |",
  "S06n556:35": "subhūtirāha-aho ! aho ! duravagāhā vateyaṃ prajñāpāramitā |",
  "S06n556:36": "yatra hi nāma kuśaladharmā bodhipakṣāḥ śrāvakadharmāḥ pratyekabuddhadharmā bodhisatvadharmā buddhadharmā iti |",
  "S06n556:37": "yato prajñāpāramitāyāmantargatā anupraviṣṭāḥ saṃgrahasamavasaraṇaṃ gacchanti |",
  "S06n556:38": "bhagavānāha - atyantamuktatvāt subhūte prajñāpāramitā |",
  "S06n556:39": "subhūtirāha - aho ! aho ! duravagāhā vateyaṃ prajñāpāramitā |",
  "S06n556:40": "bhagavānāha - atyantaviśuddhatvāt subhūte prajñāpāramitā |",
  "S06n556:41": "subhūtirāha - aho ! aho ! duravagāhā vateyaṃ bhagavan prajñāpāramitā |",
  "S06n556:42": "bhagavānāha - atyantaśuddhatvāt subhūte prajñāpāramitā,",
  "S06n556:43": "tasmāttarhi subhūte ākāśopamā prajñāpāramitā |",
  "S06n556:44": "subhūtirāha - aho ! aho ! duravagāhā vateya prajñāpāramitā bhagavan abhiyuktena |",
  "S06n556:45": "bhagavānāha - evameva tadyathā vadasi |",
  "S06n556:46": "duradhimocā prajñāpāramitā anabhiyuktena parītakuśalamūlena durmedhasa anāvilena subhūtinā |",
  "S06n556:47": "nahi na yadyena pāpamitrasahitena pāpamitrasavargeṇa bahulena pāpamitrasamādāyena saddharmāntaka samanvāgatena ādikarmikeṇa atyantarūpeṇa aparipṛcchakajātīyena duṣprajñasaṃvarttanīyena kusīdena hīnasatvena nādhimuktena kuśaleṣu dharmeṣu anabhiyuktena tasyaiva hi subhūte duradhimocāṃ prajñāpāramitāmucyate |",
  "S06n556:48": "punaraparaṃ subhūte yaḥ kaścit kulaputro vā kuladuhitā vā imāṃ prajñāpāramitāṃ gambhīrāṃ bhāṣanti dhārayi vācayi deśayi paryavāpsyanti so'tītānāgatapratyutpannānāṃ bhagavatāṃ buddhabodhiṃ bodhisattvā dhārayiṣyanti |",
  "S06n556:49": "tasmāttarhi subhūte adhyāśayena bhikṣavo'nuttarāyāṃ samyaksambodhikāmenābhijñyaprajñāpāramitā udgṛhītavyā |",
  "S06n556:50": "idamavocad bhagavānnāttamanā sā ca sarvāvatī parvadīyaṃ bhagavato bhāṣitamabhinandanniti ||",
  "S06n556:51": "advayaśatikā prajñāpāramitā dhāraṇī sūtra samāptā ||0 ||"
}