{
  "S04n365:0": "2. avīci saṃśoṣaṇa śrīdharmarājābhibodhana prakaraṇam",
  "S04n365:1": "atha dhīmān mahāsattvo jinaśrīrāja ātmavit |",
  "S04n365:2": "jayaśriyaṃ yatiṃ natvā sāṃjalirevamabravīt |",
  "S04n365:3": "bhadanta śrotumichāmi saṃgharatnasya sanmateḥ |",
  "S04n365:4": "śrīmato lokanāthasya māhātmyaguṇamuttamam ||",
  "S04n365:5": "tacchrīmadbodhisattvasya trailokyādhiteḥ prabhoḥ |",
  "S04n365:6": "guṇamāhātmyamākhyātumarhasi tvaṃ jagaddhite ||",
  "S04n365:7": "iti saṃprārthyamāno'sau jayaśrīrmatimān yatiḥ |",
  "S04n365:8": "jinaśrīrājamālokya taṃ yadimevamabravīt ||",
  "S04n365:9": "sādhu śṛṇu mahābhāga yathā me guruṇoditam |",
  "S04n365:10": "tathāhaṃ te samāsena pravakṣyāmi jagaddhite ||",
  "S04n365:11": "tadyathāsau mahārājā bhūyo'śoko narādhipaḥ |",
  "S04n365:12": "vihāre kukkuṭārāme dharmaṃ śrotudācarat ||",
  "S04n365:13": "tatra sa samupāviśya samantrinapaurikāḥ |",
  "S04n365:14": "upaguptaṃ tamarhantaṃ praṇatvā samupāśrayat ||",
  "S04n365:15": "tatra sa samupāgamya tamarhantaṃ yatiṃ mudā |",
  "S04n365:16": "abhyarcya sāṃjalirnatvā prārthayadevamādarāt ||",
  "S04n365:17": "bhadanta śrotumicchāmi lokeśasya jagatprabhoḥ |",
  "S04n365:18": "saddharmaguṇamāhātmyaṃ tatsamādeṣtumarhasi ||",
  "S04n365:19": "evaṃ tena mahīndreṇa prārthyamānaḥ sa sanmatiḥ |",
  "S04n365:20": "upagupto mahīpālaṃ tamālokyaivamādiśat ||",
  "S04n365:21": "sādhu śṛṇu mahārāja yathā śṛtaṃ mayā guroḥ |",
  "S04n365:22": "tathāhaṃ te pravakṣyāmi māhātmyaṃ trijagaprabhoḥ || 15",
  "S04n365:24": "tadyathāsau mahābuddhaḥ śākyamunirjagadguruḥ |",
  "S04n365:25": "dharmarājo mahābhijñaḥ sarvajño'rhan munīśvaraḥ ||",
  "S04n365:26": "bhagavāṃchrīghanaḥ śāstā tathāgato vināyakaḥ |",
  "S04n365:27": "mārajitsugato nāthayaidhātukādhipo jinaḥ ||",
  "S04n365:28": "śrīmato'nāthanāthasya gṛhasthasya mahāmateḥ |",
  "S04n365:29": "vihāre jetakodhyāne vijahāra sasāṃghikaḥ ||",
  "S04n365:30": "tadā tatra mahāsattvā bodhiosattvā jinātmajāḥ |",
  "S04n365:31": "maitreyapramukhāssarve saddharmaṃ śrotumāgatāḥ ||",
  "S04n365:32": "tatra taṃ śrīghanaṃ dṛṣṭvā suprasannāśayā mudā |",
  "S04n365:33": "tatpādābjaṃ praṇatvā tatsabhāyāṃ samupāśrayan ||",
  "S04n365:34": "sarve pratyekabuddhāśca arhantaḥ samupāgatāḥ |",
  "S04n365:35": "bhagavantaṃ tamānamya tatraikānte samāśrayan ||",
  "S04n365:36": "śrāvakā bhikṣavaścāpi yatayo brahmacāriṇaḥ |",
  "S04n365:37": "śāstāraṃ taṃ praṇatvā tatsabhāyāṃ samupāśrayan ||",
  "S04n365:38": "ṛṣayo'pi mahāsattvāḥ sarve saddharmavāṃchinaḥ |",
  "S04n365:39": "durāttaṃ śrīghanaṃ dṛṣṭvā praṇamya samupāgatāḥ ||",
  "S04n365:40": "brahmādayo mahābhijñā bhāsayantaḥ samantataḥ |",
  "S04n365:41": "dūrāttaṃ sugataṃ dṛṭvā praṇamantaḥ samāgatāḥ ||",
  "S04n365:42": "indrādayaḥ surāḥ sarve dharmāmṛtalālasāḥ |",
  "S04n365:43": "paśyanto dūrato natvā śāstāraṃ taṃ samāgatāḥ ||",
  "S04n365:44": "tathāgnipramukhāḥ sarve lokapālāḥ pramoditāḥ |",
  "S04n365:45": "bhagavantaṃ samālokya dūrannatvā samāgatāḥ ||",
  "S04n365:46": "tathā sarve ca gandharvā dhṛtarāṣṭrādayo'pi te |",
  "S04n365:47": "sudūrāt sanirīkṣāntā namantaḥ sahasāgatāḥ ||",
  "S04n365:48": "viruḍhakādayaḥ sarve kumbhāṇḍāśca pramoditāḥ |",
  "S04n365:49": "te'pi sudūrato dṛṣṭvā namantaḥ sahasāgatāḥ ||",
  "S04n365:50": "virupākṣādayaścāpi sarvanāgādhipāstathā |",
  "S04n365:51": "te'pi dṛṣṭvā sudūrāttaṃ jinaṇ samāgatāḥ || 16",
  "S04n365:53": "vaiśravaṇādayaścāpi yakṣāḥ sarvapramoditāḥ |",
  "S04n365:54": "paśyanto dūrato natvā taṃ muniṃ samupāgatāḥ ||",
  "S04n365:55": "etaṃ sūryādayaḥ sarve grahādhipāḥ samāgatāḥ |",
  "S04n365:56": "sarvāstārāgaṇāścāpi sarve vidhādharā api ||",
  "S04n365:57": "siddhāḥ sādhyāśca rudrāśca vāyavaśca maheśvarāḥ |",
  "S04n365:58": "kāmadhātvīśvarāḥ sarve śrīpatipramukhā api ||",
  "S04n365:59": "garuḍendrāśca sarve'pi kionnarendrā drumādayaḥ |",
  "S04n365:60": "vemacitrādayaḥ sarve daityendrā rākṣasā api ||",
  "S04n365:61": "mahoragāśca nāgāśca sarve'pi jalacāriṇaḥ |",
  "S04n365:62": "sarve'pi devaputrāśca sarve ṣoṣapsarogaṇāḥ ||",
  "S04n365:63": "sarvā gandharvakanyāśca sarvāḥ kinnarakanyakāḥ |",
  "S04n365:64": "nājakanyāśca divyāṃgā rakṣokanyāśca bhadrikāḥ ||",
  "S04n365:65": "yakṣakanyā asaṃkhyeyā tathā ca daityakanyakāḥ |",
  "S04n365:66": "asaṃkhyeyāstathā vidhādharakanyā manoharāḥ ||",
  "S04n365:67": "siddhakanyāstathā sādhyakanyāścātimanoharāḥ |",
  "S04n365:68": "devakanyādayaścānyakanyāḥ sarvāḥ pramoditāḥ ||",
  "S04n365:69": "samīkṣya saṃprabhāsantamupatasthuḥ sabhāntike ||",
  "S04n365:70": "tathā ca brahmacāriṇo bhikṣuṇyaścailakā api |",
  "S04n365:71": "vratina upāsakāścāpi tathā copāsikā api ||",
  "S04n365:72": "ṛṣikanyāstathā cānyāḥ saddharmaṃ śrotumāgatāḥ |",
  "S04n365:73": "tathā ca brāhmaṇā vijñāstīrthikāśca tapasvinaḥ ||",
  "S04n365:74": "rājānaḥ kṣatriyāścāpi sarve rājakumārakāḥ |",
  "S04n365:75": "amātyā mantriṇaścāpi śreṣṭhinaśca mahājanāḥ ||",
  "S04n365:76": "sainyā yodhṛgaṇāścāpi bhṛtyāḥ parijanā api |",
  "S04n365:77": "gṛhasthā dhaninaḥ sārthavāhādayo vaṇiggaṇāḥ ||",
  "S04n365:78": "śilpinaṃ kṝṣiṇaścāpi sarve kuṭumbino'pi ca |",
  "S04n365:79": "sarve vaiśyāśca śūdrāśca tathānye sarvajātikāḥ || 17",
  "S04n365:81": "nāgarāḥ paurikāścāpi jānapadāśca naigamāḥ |",
  "S04n365:82": "grāmyāḥ pratyantadeśasthāḥ kārpaṭikāśca pārvatāḥ ||",
  "S04n365:83": "evaṃ sarve'pi lokāśca saṃbuddhabhattimānasāḥ |",
  "S04n365:84": "triratnaguṇamāhātyaṃ pīyuṣaṃ pātumāgatāḥ ||",
  "S04n365:85": "tatra sarve'pi te lokā brahmāadaya upāgatāḥ |",
  "S04n365:86": "taṃ munīndraṃ samālokya praṇamantaḥ purogatāḥ ||",
  "S04n365:87": "yathāvidhi samabhyarcya praṇatvā ca yathākramam |",
  "S04n365:88": "tistraḥ pradakṣiṇīkṛtya kṛtāṃjalipuṭā mudā ||",
  "S04n365:89": "tatsaddharmāmṛtaṃ pātuṃ parivṛtya samantataḥ |",
  "S04n365:90": "puraskṛtya samādhāya paśyantaḥ samupāśrayan ||",
  "S04n365:91": "tatra sa bhagavāṃstān dṛṣṭvā sarvān samāśritān |",
  "S04n365:92": "sarvasaṃśodhanaṃ nāma samādhiṃ vidadhe tadā ||",
  "S04n365:93": "tasminnavasare tatra raśmayaḥ saṃprabhāsvarāḥ |",
  "S04n365:94": "avabhāsya diśaḥ sarvā bhāsayantaḥ samāgatāḥ ||",
  "S04n365:95": "tadā tadraśmisaṃspṛṣṭe vihāre tatra sarvataḥ |",
  "S04n365:96": "hemaratnamayā āsan stambhāḥ sarve praśobhitāḥ ||",
  "S04n365:97": "kūṭāgārāśca sarve'pi suvarṇaratnaśobhitāḥ |",
  "S04n365:98": "dvārāṇi tatra sarvāṇi hemarupyamayāni ca ||",
  "S04n365:99": "sopānānyapi sarvāṇi svarṇarupyamayāni ca |",
  "S04n365:100": "vātāyanāni sarvāṇi hemaratnamayāni ca ||",
  "S04n365:101": "kapāṭāani ca sarvāṇi rupyaratnamayāṇyapi |",
  "S04n365:102": "bhittayo'pi tathā sarvāḥ svarṇaratnamayā babhuḥ ||",
  "S04n365:103": "paṭalāni suvarṇāni ratnābhimaṇḍitāni ca |",
  "S04n365:104": "vedikāstatra sarvāśca suvarṇaratnamaṇḍitāḥ ||",
  "S04n365:105": "toraṇānyapi sarvāṇi svarṇaratnamayāni ca |",
  "S04n365:106": "evaṃ sarve'pi prāsādāḥ suvarṇaratnamaṇḍitāḥ ||",
  "S04n365:107": "bhūtalānyapi sarvāṇi vaiḍūryasaṃnibhāni ca |",
  "S04n365:108": "samatalāni śuddhāni komalāni virejire || 18",
  "S04n365:110": "evaṃ tajjātakārāme vihāraṃ pariśobhitam |",
  "S04n365:111": "divyasuvarṇaratnaśrīmaṇḍitaṃ samarocata ||",
  "S04n365:112": "bahiśca jetakārāme vihārasya samantataḥ |",
  "S04n365:113": "kalpavṛkṣāḥ samudbhūtāḥ sarvārthisukhadāyinaḥ ||",
  "S04n365:114": "suvarṇaskandhaśākhāḍhyā rupyapatrābhicchāditāḥ |",
  "S04n365:115": "divyacīvarakyādilambitā pariśobhitāḥ ||",
  "S04n365:116": "samujjvaladudāraśrīratnamālāpralambitāḥ |",
  "S04n365:117": "sarvālaṃkāramuktādiratnahārapralambitāḥ ||",
  "S04n365:118": "anekā puṣpavṛkṣāśva samudbhūtāḥ samantataḥ |",
  "S04n365:119": "divyasaurabhyāgandhādyapracchannapuṣpabhāriṇaḥ ||",
  "S04n365:120": "anekaphalavṛkṣāśca samudbhūtāḥ samantataḥ |",
  "S04n365:121": "divyamṛtarasasvādasupathyafalabhāriṇaḥ ||",
  "S04n365:122": "sarvā auṣadhayaścāpi rasavīryaguṇānvitāḥ |",
  "S04n365:123": "sarvā roganihantāraḥ prādurāsan samantataḥ ||",
  "S04n365:124": "anekāḥ puṣkariṇyaśca śuddhāmbuparipūritāḥ |",
  "S04n365:125": "padmotpalādipuṣpāḍhyāḥ prādurāsan manoramāḥ ||",
  "S04n365:126": "evaṃ sarvāṇi vastūni bhadrābhiśobhitāni ca |",
  "S04n365:127": "śrīsamṛddhaprasannāni babhūvustatra sarvataḥ ||",
  "S04n365:128": "evaṃ tadā mahānandasukhadharmaguṇānvitam |",
  "S04n365:129": "sarvasattvamanohlādi mahotsāhaṃ pravartate ||",
  "S04n365:130": "etanmahādbhūtaṃ dṝṣṭvā sarve lokāḥ surādayaḥ |",
  "S04n365:131": "vismayākrāntacittāste paśyan tastasthurunmukhāḥ ||",
  "S04n365:132": "atha sarvanīvaraṇaviṣkambhī nāma sanmatiḥ |",
  "S04n365:133": "bodhisattvo mahāsattvastān paśyan vismayānvitaḥ ||",
  "S04n365:134": "dṛṣṭvā sarvān sabhāsīnān vismayoddhatamānasān |",
  "S04n365:135": "taṃ munīndraṃ samālokya tasthau taddhetuṃ cintayan ||",
  "S04n365:136": "tadā sa bhagavāṃcchāstā lokān sarvāsurānapi |",
  "S04n365:137": "tadadbhutaṃ mahaddhetuṃ parijñātuṃ samāhitaḥ || 19",
  "S04n365:139": "gatvā paśyan samādhāya tatsamādheḥ samutthitaḥ |",
  "S04n365:140": "tadadbhutamahāhetuṃ samupādeṣṭumaicchata ||",
  "S04n365:141": "tadālokya sudhīmān sa bodhisattvo jinātmajaḥ |",
  "S04n365:142": "kṛtī sarvanīvaraṇaviṣkambhī saṃvilokayan ||",
  "S04n365:143": "samutthāyopasaṃgacchan jānubhūmitalāśritaḥ |",
  "S04n365:144": "udvahannuttarāsaṃgaṃ kṛtāṃjalipuṭo mudā ||",
  "S04n365:145": "saṃpaśyaṃstaṃ jagannāthaṃ śāstāraṃ trijagadgurum |",
  "S04n365:146": "sarvajñaṃ śrīghanaṃ natvā prārthayadevamādarāt ||",
  "S04n365:147": "bhagavan paramāścaryaprāpto'smīdaṃ vilokayan |",
  "S04n365:148": "kuta ite supuṇyābhā raśmayo'tra samāgatāḥ ||",
  "S04n365:149": "kasya puṇyātmanaścāyaṃ saddharmaviṣayo mahān |",
  "S04n365:150": "prabhāva idṛśo'smābhirdṛśyati na kadācana ||",
  "S04n365:151": "tadbhavāṃstrigajacchāstā sarvajño bhagavān jinaḥ |",
  "S04n365:152": "tadetannaḥ samādiśya prabodhayitumarhati ||",
  "S04n365:153": "iti saṃprārthyamāno'sau bhagavān dharmādhipo jinaḥ |",
  "S04n365:154": "dṛoṣṭvāā sarvanīvaraṇaviṣkambhinaṃ tamabravīt ||",
  "S04n365:155": "yaḥ śrīmānmahābhijña āryāvalokiteśvaraḥ |",
  "S04n365:156": "bodhisattvo mahāsattvaḥ sarvalokādhipeśvaraḥ ||",
  "S04n365:157": "sa jinasyāmitābhasya dhṛtājñaḥ karuṇāmayaḥ |",
  "S04n365:158": "lokadhātoḥ sukhāvatyāḥ sattvānuddhartumāgataḥ ||",
  "S04n365:159": "sāṃprataṃ narake'vīcau sattvān tenābhipācitān |",
  "S04n365:160": "prasamīkṣya samuddhartuṃ prasārayan karānāgataḥ ||",
  "S04n365:161": "tatprabhā narake tatra spṛṣṭvā sarvān sukhānvitān |",
  "S04n365:162": "kṛtvā tataḥ samuddhatya samavabhāsya sarvataḥ ||",
  "S04n365:163": "ihāgatā imāstasya lokeśasyātmajāḥ prabhāḥ ||",
  "S04n365:164": "evamasau mahāsattvo mahatpuṇyasamṛddhimān |",
  "S04n365:165": "ihāpi pāpinaḥ sattvān samuddhartuṃ samāgataḥ ||",
  "S04n365:166": "ityādiṣṭaṃ munīndreṇa śrutvā sa sugatātmajaḥ |",
  "S04n365:167": "dhimān sarvanīvaraṇaviṣkambhī vismayānvitaḥ || 20",
  "S04n365:169": "bhagavantaṃ munīndraṃ taṃ samālokya sakautukaḥ |",
  "S04n365:170": "lokeśapuṇyamāhātmyaṃ praṣṭumevamabhāṣata ||",
  "S04n365:171": "bhagavannake'vīcau mahānagniḥ sadojvalaḥ |",
  "S04n365:172": "vīcirna jñāyate tasya jvālā yā mahadarcciṣaḥ ||",
  "S04n365:173": "tatkathaṃ sa mahāsattvo lokeśvaraḥ kṛpānvitaḥ |",
  "S04n365:174": "tatra sattvān samuddhartuṃ praviśati jagadguruḥ ||",
  "S04n365:175": "yatra prākāraparyantamayomayaṃ mahītalam |",
  "S04n365:176": "mahadagnikhadā tatra projvalāgniśikhākulā ||",
  "S04n365:177": "tasyāṃ saṃsthāpitā kumbhī mahatī tailapūritā |",
  "S04n365:178": "tasyāṃ sattvā durātmānaḥ pāpiṣṭhā duritāratāḥ |",
  "S04n365:179": "aprameyā asaṃkhyeyāḥ kvāthamānā divāniśam |",
  "S04n365:180": "khidyatyahne viśīrṇāṃgāstiṣṭhinte prāṇinaḥ kharāḥ ||",
  "S04n365:181": "evaṃ te prāṇino duṣṭā asahyavedanāturāḥ |",
  "S04n365:182": "svaduṣkṛtān abhibhuṃjantastiṣṭhinti pāritāpitāḥ ||",
  "S04n365:183": "tatrāpyasau mahāsattvo lokenātho jinātmajaḥ |",
  "S04n365:184": "praviṣṭaḥ kathamuddhatya saṃpreṣayecca tān kuha ||",
  "S04n365:185": "bhagavan sarvavicchāstaretatsarvaṃ suvistaram |",
  "S04n365:186": "samādiśya bhavānasmān prabodhayitumarhasi ||",
  "S04n365:187": "iti saṃprārthite tena bodhisattvena dhīmatā |",
  "S04n365:188": "bhagavānstaṃ mahāsattvaṃ samālokyaivamādiśat ||",
  "S04n365:189": "sādhu śṛṇu mahāsattva samādhāya yadīcchasi |",
  "S04n365:190": "lokeśvararddhimāhātmyaṃ pravakṣyāmi jagaddhite ||",
  "S04n365:191": "tadyathā bhūpatī rājā cakravartī nṛpādhipaḥ |",
  "S04n365:192": "mahadrājyarddhisaṃpannamahotsāhaiḥ samanvitaḥ ||",
  "S04n365:193": "vasantasamaye rantuṃ sarvatra puṣpamaṇḍite |",
  "S04n365:194": "mahodyāne manoramye praviśati pramoditaḥ ||",
  "S04n365:195": "tathā sa trijagannātha puṇyarddhiśrīsamanvitaḥ |",
  "S04n365:196": "tatrāvīcau samālokya praviśati prabhāsayan || 21",
  "S04n365:198": "tasya kāye'nyathābhāvaṃ bhavati naiva kiṃcana |",
  "S04n365:199": "sukhameva mahānandamahotsāpramodanam ||",
  "S04n365:200": "yadā sa trijagannāthaḥ svadeharaśmimutsṛjan |",
  "S04n365:201": "tadavīcimukrāntaścarate saṃprabhāsayan ||",
  "S04n365:202": "tadādau nirayo'vīcirmahadagniśikhākulaḥ |",
  "S04n365:203": "śītībhūto mahānandaṃ sukhāṃgo bhavati kṣaṇāt ||",
  "S04n365:204": "yamapālāstadāalokya saṃvegodvignamānasāḥ |",
  "S04n365:205": "kimatrāśubhanaimittaṃ jātamiti viṣāditāḥ ||",
  "S04n365:206": "ko devo'tra mahāvīro daityo vā samupāgataḥ |",
  "S04n365:207": "ityuktvā te ca taddraṣṭuṃ pracarante samantataḥ ||",
  "S04n365:208": "tatra taṃ samupāsīnaṃ divyarupaṃ mahatprabham |",
  "S04n365:209": "saumyarupaṃ subhadrāṃgaṃ divyālaṃkāramaṇḍitam ||",
  "S04n365:210": "mahacchrīmaṇisaṃyuktaṃ jaṭāmakuṭaśobhitam |",
  "S04n365:211": "paśyante te samālokya tiṣṭhante vismayānvitāḥ ||",
  "S04n365:212": "tato'sau sarvapālendro lokeśvaro jinātmajaḥ |",
  "S04n365:213": "saṃbhāsayan viśuddhābhaiḥ praviśate vilokayan ||",
  "S04n365:214": "yadā tatra praviṣṭo'sau bodhisattvajagatprabhuḥ |",
  "S04n365:215": "tadā tatra mahāpadmaṃ prādurbhūtaṃ prabhāsvaram ||",
  "S04n365:216": "saptaratnamayaṃ tatra samāśritya sa tiṣṭhati |",
  "S04n365:217": "tadā visphoṭitā kumbhī sā so'pi praśamito'nalaḥ ||",
  "S04n365:218": "tatrānalakhadāmadhye prādurbhūtaṃ sarovaram |",
  "S04n365:219": "tadā te pāpinaḥ sattvāstadraśmisparśatāśrayāḥ ||",
  "S04n365:220": "nirgatavedanāduḥkhā mahatsaukhyasamanvitāḥ |",
  "S04n365:221": "vismitāḥ suprasannātmāḥ saṃpaśyante tamīśvaram ||",
  "S04n365:222": "samīkṣya sahasopetya kṛtāṃjalipuṭā mudā |",
  "S04n365:223": "tatpādābje praṇatvā te stutvā bhajanta ādarāt ||",
  "S04n365:224": "tataḥ sarve'pi te sattvā niḥśeṣatyaktapātakāḥ |",
  "S04n365:225": "śuddhāṃgā vimalātmānaḥ saṃprayānti sukhāvatīm || 22",
  "S04n365:227": "sukhāvatyāṃ ca te sarve saṃgatāḥ saṃpramoditāḥ |",
  "S04n365:228": "munīndrasyāmitābhasya sarvadā śaraṇaṃ gatāḥ |",
  "S04n365:229": "bodhicaryāvrataṃ dhṛtvā saṃcarante jagaddhite ||",
  "S04n365:230": "tadā narakapārāste sarva udvignamānasāḥ |",
  "S04n365:231": "vilokya taṃ mahāścaryaṃ savismayabhayākulāḥ |",
  "S04n365:232": "pragṛhya svasvaśayāṇi palāyante tato drutam ||",
  "S04n365:233": "tataste sahasā gatvā yamarājasya sannidhau |",
  "S04n365:234": "praṇatvetatpravṛtāntaṃ nivedayanti vistaram ||",
  "S04n365:235": "tairniveditamākarṇya yamarājo'tivismitaḥ |",
  "S04n365:236": "purataḥ samupāmantrya pṛcchate tān samādarāt ||",
  "S04n365:237": "kimevaṃ yūyamāyātāḥ sarve'pyudvignamānasā |",
  "S04n365:238": "kuto bhayaṃ samāyātaṃ keta yuyaṃ prakheṭitāḥ ||",
  "S04n365:239": "sarvametatpravṛttāntaṃ yuyaṃ me yadi bhaktikāḥ |",
  "S04n365:240": "vistareṇa samāakhyātumarhatha me punaḥ punaḥ ||",
  "S04n365:241": "ityukte yamarājena sarve te yamakiṃkarāḥ |",
  "S04n365:242": "praṇatvā yamarājaṃ ca nivedayanti vistarāt ||",
  "S04n365:243": "yatkhalu deva jānīyādbhavāneva jagatprabhuḥ |",
  "S04n365:244": "tatrāvīcau mahotpātaṃ jāyete tannigadyate ||",
  "S04n365:245": "prathamaṃ tasmin sugandhaścarate śītalo'nilaḥ |",
  "S04n365:246": "tataḥ prahlādinī kāntirbhāsayanti samāgatāḥ ||",
  "S04n365:247": "tatprabhāsparśitaḥ so'gniravīcirapi śāmyate |",
  "S04n365:248": "tato visphoṭitā kumbhī khaṇḍībhūtā vicūrṇitā ||",
  "S04n365:249": "tatrāpyagnikhadāmadhye prādurbhūtaṃ sarovaram |",
  "S04n365:250": "tatastatra mahāsattvaḥ kāmarupo'tisundaraḥ ||",
  "S04n365:251": "bhadramūrttirviśuddhātmā jaṭāmakuṭaśobhitaḥ |",
  "S04n365:252": "śrīmān maharddhiko dhīro divyālaṃkāramaṇḍitaḥ ||",
  "S04n365:253": "dayākāruṇyabhadrāṃśaḥ śītaraśmiprabhāsvaraḥ |",
  "S04n365:254": "samīkṣan pāpinassattvān praviśate prabhāsayan || 23",
  "S04n365:256": "tadā tatra mahāpadmaṃ saptaratnasamujjvalam |",
  "S04n365:257": "prādurbhūtaṃ tadāśritya tiṣṭhate sa prabhāsayan ||",
  "S04n365:258": "tamāsīnaṃ samālokya pāpinaste savismayāḥ |",
  "S04n365:259": "upetya śaraṇaṃ gatvā sambhajante samādarāt ||",
  "S04n365:260": "tataste prāṇinaḥ sarve śudhakāyāḥ pramoditāḥ |",
  "S04n365:261": "tatpādābje praṇatiṃ kṛtvā sarve yānti tataścyutāḥ ||",
  "S04n365:262": "ityasau narako'vīcirniḥśeṣaṃ pralayaṃ gataḥ |",
  "S04n365:263": "tadatra deva saṃvīkṣya vicārayitumarhati ||",
  "S04n365:264": "iti tairniveditaṃ śrūtvā yamarājaḥ sa vismitaḥ |",
  "S04n365:265": "kimetadadbhutaṃ jātamityuktvaivaṃ vicintate ||",
  "S04n365:266": "ko'sau devaḥ samāyāta īdṛgrūpo maharddhikaḥ |",
  "S04n365:267": "maheśvaro'thavā viṣṇurbrahmātha tridaśādhipaḥ ||",
  "S04n365:268": "vāḍavo vā mahānagnirutthitaḥ pralaye yathā |",
  "S04n365:269": "gandharvo vā surendro vā kinnaro vātha rākṣasaḥ ||",
  "S04n365:270": "kimutthito mahāvāyurativīryaparākramaḥ |",
  "S04n365:271": "yakṣo vātha mahāsattvo vajrapāṇiḥ sa guhyarāṭ ||",
  "S04n365:272": "rākṣasendro mahāvīro rāvaṇo mama spardhī ca |",
  "S04n365:273": "yakṣādhipo mahāvīro rājarājo'thavānyataḥ ||",
  "S04n365:274": "kiṃ vā bhūteśvaro rudra īśānaḥ pramathādhipaḥ |",
  "S04n365:275": "ko'sti lokādhipa vīra īdṛgbalasamṛddhimān ||",
  "S04n365:276": "eteṣāmapi sarveṣāṃ mahadvīryānubhāvinī ||",
  "S04n365:277": "īdṛgviryaprāabhāvo hi kasyacinnaiva dṛśyate ||",
  "S04n365:278": "athavā tāpasaḥ kaścidṛṣirvāpi narādhipa |",
  "S04n365:279": "tapaḥsiddhibalādhānamahadvīryamṛddhimān ||",
  "S04n365:280": "kasya devasya devyā vā kasyā vā bhaktimān kṛtī |",
  "S04n365:281": "sādhako varamāsādya māmapi jetumāgataḥ ||",
  "S04n365:282": "kastadanyo mahāvīryaḥ puruṣo vidyate kuha |",
  "S04n365:283": "yo'vīciṃ vahinamujjvālaṃ śamayituṃ praśaknuyāt || 24",
  "S04n365:285": "īdṛksattvo maheśākhyo mahatpuṇyasamṛddhimān |",
  "S04n365:286": "naivātra dṛśyate kvāpi traidhātubhuvaneṣvapi ||",
  "S04n365:287": "evaṃ vicintya santrasto yamarāṭ so'tivismitaḥ |",
  "S04n365:288": "avīcau narake tatra paścate divyacakṣuṣā ||",
  "S04n365:289": "tatra ratnayodārapadmāsanasamāśritam |",
  "S04n365:290": "divyātisundaraṃ kāntaṃ divyālaṃkārabhūṣitam ||",
  "S04n365:291": "samantabhadrarupāṃgaṃ jaṭāmaṇikirīṭinam |",
  "S04n365:292": "saumyakāntiprabhāsantaṃ saumyaṃ puṇyaguṇāśrayam ||",
  "S04n365:293": "taṃ śrīmantaṃ samālokya lokeśvaraṃ jinātmajam |",
  "S04n365:294": "bodhisattvaṃ mahāsattvaṃ viditvā sa pramoditaḥ ||",
  "S04n365:295": "yamarāṭ sahasotthāya tvaraṃstatra samāgataḥ |",
  "S04n365:296": "umetya sāṃjalirnatvā stautyevaṃ taṃ jinātmajam ||",
  "S04n365:297": "namaste bodhisattvāya mahāsattvāya tāyine |",
  "S04n365:298": "āryāavalokiteśāya maheśvarāya suśrīye ||",
  "S04n365:299": "padmaśrībhūṣitāṃgāya saddharmavaradāya te |",
  "S04n365:300": "namo vaṃśakarāya bhuvaradṛṣṭikarāya te ||",
  "S04n365:301": "sarvadā jagadāśvāsavaradānapradāya ca |",
  "S04n365:302": "śatasahastrahastāya koṭīlakṣaṇāya ca ||",
  "S04n365:303": "asaṃkhyānantarupāya viśvarupāya te namaḥ |",
  "S04n365:304": "sarvabhūtātmarupāya ādināthāya te namaḥ ||",
  "S04n365:305": "vaḍavāmukhaparyantaśaśidigānanāya ca |",
  "S04n365:306": "sarvadharmānurupāya dharmapriyāya siddhaye ||",
  "S04n365:307": "sarvasattvamahaduḥkhasaṃmokṣaṇakarāya ca |",
  "S04n365:308": "matsyādyambujajantūnāmāśvāsanakarāya ca |",
  "S04n365:309": "jñānarāśyuttamāṃgāya dharmārthapriyadāyene |",
  "S04n365:310": "ratnaśrībhūṣitāṃgāya sadguṇaśrīpradāya ca ||",
  "S04n365:311": "sarvanarakabhūmīnāṃ saṃśoṣaṇakarāya ca |",
  "S04n365:312": "jñānaśrīsaṃprabhāsāya jñānalakṣmīpradāya ca || 25",
  "S04n365:314": "sāmaraiḥ sāsurendraiśca lokaiḥ saṃpūjitāya ca |",
  "S04n365:315": "namaskṛtāya sabhaktyā vanditāya namassadā ||",
  "S04n365:316": "abhayadānadattāya pāramitopadeśine ||",
  "S04n365:317": "sūryarocanadīptāya dharmadīpaṃkarāya ca ||",
  "S04n365:318": "kāmarupāya gandharvasurupāya surupiṇe |",
  "S04n365:319": "hemanagādhiruḍhāya paramārthayogaṃ bibhrate ||",
  "S04n365:320": "abdhigambhīradharmāya saṃmukhadarśanāya ca |",
  "S04n365:321": "sarvasamādhiprāptāya svabhiratikarāya ca ||",
  "S04n365:322": "saṃvicchuritagātrāya munipuṃgavarupiṇe |",
  "S04n365:323": "vadhyabandhanabaddhānāṃ saṃmokṣaṇakarāya ca ||",
  "S04n365:324": "sarvabhāvasnurupāya samupacitakāraṇe |",
  "S04n365:325": "bahuparijanāḍhyāya cintāmaṇisarupiṇe ||",
  "S04n365:326": "nirvāṇamārgasaṃcārasaṃdarśanapradāya ca |",
  "S04n365:327": "bhūtapretapiśācādinilayocchoṣakāriṇe ||",
  "S04n365:328": "chatrībhūtāya lokānāṃ traidhātukanivāsinām |",
  "S04n365:329": "sarvādhivyādhiyuktānāṃ parimocanakāriṇe ||",
  "S04n365:330": "nandopanandanāgendranāgeyajñopavītabibhrate ||",
  "S04n365:331": "śrīmato'moghapāśasya rupasandarśanāya ca |",
  "S04n365:332": "sarvamantraguṇābhijñaprāptāya sadguṇāya ca ||",
  "S04n365:333": "vajrapāṇimahāyakṣavidrāpaṇakarāya ca |",
  "S04n365:334": "trailokyaduṣṭasattvānāṃ bhīṣaṇamūrtidhāriṇe ||",
  "S04n365:335": "bhūtavetāḍakumbhāṇḍarakṣoyakṣādibhīdade |",
  "S04n365:336": "nīlotpalasunetrāya gambhīradhīrabuddhaye ||",
  "S04n365:337": "sarvavidyādhināthāya sarvakleśāpahāriṇe |",
  "S04n365:338": "vividhadharmasaṃbodhimārgopacitāya ca ||",
  "S04n365:339": "mokṣamārgābhiruḍhāya prabaladharmabibhrate |",
  "S04n365:340": "prāptasaṃbodhisaccittasanmārgopacitāya ca ||",
  "S04n365:341": "pretādidurgatikleśaparimokṣaṇakarāya ca |",
  "S04n365:342": "paramāṇurajosaṃkhyaṃ samādhiṃ dadhate namaḥ || 26",
  "S04n365:344": "namaste lokanāthāya bodhisatvāya te sadā |",
  "S04n365:345": "mahāsattvāya saddharmaguṇasaṃpattidāyine ||",
  "S04n365:346": "namāmi te jagacchāstaḥ sadāhaṃ śaraṇaṃ vrajan |",
  "S04n365:347": "bhajāni satataṃ bhaktyā tatprasīda jagatprabho ||",
  "S04n365:348": "kṣantavyaṃ me'parādhatvaṃ yanmayāpakṛtaṃ bhavet |",
  "S04n365:349": "adyārabhya sadā śāstarbhave tvaccharaṇāśrītaḥ ||",
  "S04n365:350": "bhavadājñāṃ śiro dhṛtvā cariṣyāmi jagaddhite |",
  "S04n365:351": "tathātrāhaṃ kariṣyāmi bhavatā diśyate yathā ||",
  "S04n365:352": "tad bhavān me sadālokya prasīdatu jagatprabho |",
  "S04n365:353": "bhavadabhimataṃ kāryaṃ taskariṣyāmyahaṃ bhave ||",
  "S04n365:354": "ityevaṃ dharmarājo'sau stutvā saṃprārthayan mudā |",
  "S04n365:355": "taṃ punaḥ sāṃjalirnatvā samupatiṣṭhate punaḥ ||",
  "S04n365:356": "tato lokeśvaro'sau taṃ dharmarājaṃ vilokayan |",
  "S04n365:357": "samādiśati saṃbodhimārge niyoktumādarat ||",
  "S04n365:358": "yama tvaṃ dharmarājo'si sarvalokānuśāsakaḥ |",
  "S04n365:359": "tatsampadbhirgayitvaiva sattvān dharme'nuśāsaya ||",
  "S04n365:360": "ye cāpi prāṇino duṣṭāḥ pāpiṣṭhā api durdhiyaḥ |",
  "S04n365:361": "te'pi dharme pratiṣṭhāpya bodhayitvā prayatnataḥ ||",
  "S04n365:362": "ye cāpi śraddhayā bhaktyā triratnaṃ śaraṇaṃ gatāḥ |",
  "S04n365:363": "bhajanti sarvadā nityaṃ saṃbodhidharmavāṃchinaḥ ||",
  "S04n365:364": "te sarve'pi samālokya pālanīyāstvayā sadā ||",
  "S04n365:365": "bodhayitvā samālokya pālanīyāstvāyra sadā ||",
  "S04n365:366": "bodhayitvā ca te sarve cārayitvā śubhe vrate |",
  "S04n365:367": "bodhimārge pratiṣṭhāpya preṣaṇīyāḥ sukhāvatīm ||",
  "S04n365:368": "ye cāpi pāpino duṣṭāstānapi tvaṃ prayatnataḥ |",
  "S04n365:369": "prabodhaya samālokya cārayasva śubhe sadā ||",
  "S04n365:370": "ityevaṃ me vacanaṃ śrutvā saṃbodhiṃ yadi vāṃchasi |",
  "S04n365:371": "bodhicaryāvrataṃ dhṛtvā saṃcarasva jagaddhite ||",
  "S04n365:372": "yadyevaṃ kuruṣe loke dayādharmaṃ samācaran |",
  "S04n365:373": "dharmarājābhidhānaṃ te yathārthyasaphalaṃ vrajet ||",
  "S04n365:374": "ityevaṃ samupādiṣṭaṃ tena lokeśvareṇa saḥ |",
  "S04n365:375": "dharmarājaḥ samākarṇya tatheti paribudhyate ||",
  "S04n365:376": "tataḥ sa dharmarājastaṃ lokeśvara jinātmajam |",
  "S04n365:377": "samīkṣya sāṃjalirnatvā saṃprayāti svamālayam ||",
  "S04n365:378": "tato'sau lokanātho'pi saṃprasthiti kṛpākulaḥ |",
  "S04n365:379": "anyatrāpi samuddhartuṃ sattvān saṃcarate punaḥ ||",
  "S04n365:380": " ||ityavīcisaṃśoṣaṇadharmarājābhibodhanaprakaraṇam ||"
}