{
  "SA14n1166:0": "ekaviṃśatitamaparivartaḥ |",
  "SA14n1166:1": "mārādhiṣṭānenāpakramaṇe sati nedamaṣṭamaṃ liṅgamityāha |",
  "SA14n1166:2": "tatra khalu punarityādi |",
  "SA14n1166:3": "tathaiva tatkasya hetorityāśaṅkyāha |",
  "SA14n1166:4": "māro hītyādi |",
  "SA14n1166:5": "acirayānasamprasthitasyeti |",
  "SA14n1166:6": "mūrdhābhisamaye'",
  "SA14n1166:7": "dhunā pravṛtasya svarūpamahattvādbalavattaraṃ,",
  "SA14n1166:8": "kāryanivartakatvātejovataraṃ,",
  "SA14n1166:9": "gauravākaraṇādavamaṃsyate,",
  "SA14n1166:10": "hāsyasthānīyatvāduccagdhayiṣyati |",
  "SA14n1166:11": "atiśayoktyabhidhānādullāpayiṣyati |",
  "SA14n1166:12": "nindākaraṇātkutsayiṣyati |",
  "SA14n1166:13": "vairūpyaniścāraṇātpaṃśayiṣyati |",
  "SA14n1166:14": "mānasyotpādanaviśeṣādhānānmānaṃ janayiṣyati |",
  "SA14n1166:15": "mānaṃ sañjanayiṣyati |",
  "SA14n1166:16": "tathaivātimānamānātimānābhimānabhedena padaṣaṭkaṃ mānaṃ vardhayiṣyati |",
  "SA14n1166:17": "mānaṃ saṃvardhayiṣyati |",
  "SA14n1166:18": "mānaṃ stambhayiṣyati |",
  "SA14n1166:19": "māna mupastambhayiṣyati |",
  "SA14n1166:20": "mānaṃ vṛṃhayiṣyati |",
  "SA14n1166:21": "mānamupavṛṃhayiṣyatīti yathākramaṃ yojyam |",
  "SA14n1166:22": "mithyāmānakaraṇānmānamutpādayiṣyati |",
  "SA14n1166:23": "sa tena mānenetyādi |",
  "SA14n1166:24": "hīnādahaṃ śreyān sadṛśena vāsadṛśa iti cittonnatirmānaḥ |",
  "SA14n1166:25": "sadṛśādahaṃ śreyān śreyasā vā sadṛśa ityatimānaḥ |",
  "SA14n1166:26": "śreyasaḥ śreyānahamiti mānātimānaḥ |",
  "SA14n1166:27": "aprāptādhigame prāptyabhiprāyādabhimānaḥ |",
  "SA14n1166:28": "aguṇavato'pi guṇavānahamiti mithyāmānaḥ |",
  "SA14n1166:29": "dūrīkariṣyati sarvajñatāmityādi |",
  "SA14n1166:30": "etaduktam |",
  "SA14n1166:31": "mānena dūrīkariṣyati sarvajñatāṃ trisarvajñatāatmikām |",
  "SA14n1166:32": "atimānamānātimānābhimānairyathākramaṃ dūrīkariṣyatyanuttaraṃ buddhajñānaṃ sarvākārābhisambodham |",
  "SA14n1166:33": "svayambhūjñānaṃ mūrdhābhisamayam |",
  "SA14n1166:34": "sarvajñajñānamanupūrvābhisamayam |",
  "SA14n1166:35": "mithyāmānena ca dūrīkariṣyatyanuttarāṃ samyaksambodhimekakṣaṇābhisambodhapūrvakaṃ dharmakāyābhisamayamiti |",
  "SA14n1166:36": "na seviṣyata ityādi |",
  "SA14n1166:37": "padatrayaṃ śrutādijñānotpādanārtham |",
  "SA14n1166:38": "kalpitaparatantrapariniṣpannasvarūpaparijñānārthaṃ vā yathāsaṃkhyaṃ yojyam |",
  "SA14n1166:39": "prasaṅgānmārakarmaprabhedaṃ nirdiśan mṛdumārakarmārthamāha |",
  "SA14n1166:40": "punaraparamityādi |",
  "SA14n1166:41": "nāmāpadeśeneti tannāmakathanena |",
  "SA14n1166:42": "nāmādhiṣṭhāneneti mātrādināmavyapadeśena tathaiva tatkasya hetorityāśaṅkyāha |",
  "SA14n1166:43": "tava hīdaṃ nāmadheyamityādi |",
  "SA14n1166:44": "tatra grāmaṃ parityajya krośamātreṇāvasthānādāraṇyakaḥ |",
  "SA14n1166:45": "gṛhītapiṇḍapātasamādānatvātpaiṇḍapātikaḥ |",
  "SA14n1166:46": "rathyākarpaṭacīvaratvena pāṃśukūlikaḥ |",
  "SA14n1166:47": "samastaṃ bhaktādikamādāya bhojanātpaścātkhalubhaktikaḥ |",
  "SA14n1166:48": "ekāśanopaveśena yatheṣṭaṃ paribhogādekāśanikaḥ |",
  "SA14n1166:49": "yathā saṃstīrṇakarpaṭādau śayanādyāthāsaṃstarikaḥ |",
  "SA14n1166:50": "saṃghāṭayāditricīvaramātratvātraicīvarakaḥ |",
  "SA14n1166:51": "śmaśāne sthitatvena śmāśānikaḥ |",
  "SA14n1166:52": "tathā vṛkṣamūlikaḥ |",
  "SA14n1166:53": "niṣadyathā rātrau sthānānnaiṣadyikaḥ |",
  "SA14n1166:54": "uparyāvaraṇābhāvenābhyavakāśikaḥ |",
  "SA14n1166:55": "dhṛtorṇācīvarāditvena nāmatikaḥ |",
  "SA14n1166:56": "adhikābhilāṣābhāvādalpecchaḥ |",
  "SA14n1166:57": "tāvanmātreṇa santoṣātsantuṣṭaḥ |",
  "SA14n1166:58": "āpattirahitatvena praviviktaḥ |",
  "SA14n1166:59": "alpecchatvādapagatapādabhrakṣaṇaḥ |",
  "SA14n1166:60": "pūrvavattatkasya hetorityāśaṅkyāha tathā hītyādi |",
  "SA14n1166:61": "madhyaṃ mārakarmārthamāha |",
  "SA14n1166:62": "taṃ ca māra ityādi |",
  "SA14n1166:63": "tathaiva tatkasya hetorityāśaṅkyāha |",
  "SA14n1166:64": "tathā hi tavetyādi |",
  "SA14n1166:65": "adhimātrakarmāthamāha |",
  "SA14n1166:66": "tasya khalu punarityādi |",
  "SA14n1166:67": "pūrvavattatkasya hetorityāśaṅkyāha |",
  "SA14n1166:68": "tathā hītyādi |",
  "SA14n1166:69": "sadbhūtatve kathaṃ punaridaṃ mārakarmetyāśaṅkyāha |",
  "SA14n1166:70": "ye khalu punarityādi |",
  "SA14n1166:71": "tathaiva tatkasya hetorityāśaṅkyāha |",
  "SA14n1166:72": "ye hītyādi |",
  "SA14n1166:73": "pradhānabuddhatvāvasthānāmavyākaraṇena mārakarmārthamāha |",
  "SA14n1166:74": "punaraparamityādi |",
  "SA14n1166:75": "tatra prayogādyavasthāsu yathākramamanuvartitamanuvitarkitamanuvicāritam |",
  "SA14n1166:76": "śrutamayādijñānena veti kecit |",
  "SA14n1166:77": "tadubhayaṃ tulayitveti |",
  "SA14n1166:78": "yattena vicintitaṃ,",
  "SA14n1166:79": "yacca māreṇa nirdiṣṭaṃ nāmadheyaṃ tadetadubhayaṃ sameti saṅgacchata iti nirūpya maṃsyata iti sambandhaḥ |",
  "SA14n1166:80": "tathaiva satyatve kathaṃ mārakarmetyāśaṅkyāha |",
  "SA14n1166:81": "yāni ca mayetyādi |",
  "SA14n1166:82": "evaṃ nāmāpadeśena bodhisattvānāṃ tiraskāriṇo durlabhā bodhirityādi |",
  "SA14n1166:83": "sacetpunarityādi |",
  "SA14n1166:84": "saṃdhāvya saṃsṛtyeti |",
  "SA14n1166:85": "pāpadeśanayātmānaṃ nirmalīkṛtya nirabhimānatāṃ prāpyetyarthaḥ |",
  "SA14n1166:86": "etadeva spaṣṭayannāha |",
  "SA14n1166:87": "yadi cāsāvityādi |",
  "SA14n1166:88": "tatra vidūṣaṇāpratipakṣeṇa vigarhiṣyati |",
  "SA14n1166:89": "samudācārapratipakṣeṇa vāntīkariṣyati |",
  "SA14n1166:90": "svaparopekṣalajjayā jugupsiṣyati |",
  "SA14n1166:91": "āśrayabalāt pratiniḥsrasyati |",
  "SA14n1166:92": "pratyāpattibalāt pratideśayiṣyati |",
  "SA14n1166:93": "dīrghakālalabhyatvena durlabhā tathaiva tatkasya hetorityāśaṅkyāha |",
  "SA14n1166:94": "tāvadgurutaraṃ hītyādi |",
  "SA14n1166:95": "parāpamānasamutthatvena yasmānmananāpattisthānaṃ tāvadgurutaraṃ ,",
  "SA14n1166:96": "yena bodhidurlabhā bhavati,",
  "SA14n1166:97": "na tvasambhavinītyarthaḥ |",
  "SA14n1166:98": "tathā hi ye pratipakṣasannidhāvapacayadharmāṇaste sambhavadatyantonmūlanadakṣapratipakṣāstadyathā kanakamalādayaḥ |",
  "SA14n1166:99": "yathoktadharmāṇaśca sarva eva saddharmāvaraṇādaya ti nyāyānniḥśeṣaṃ kṣayaṃ yātyeva mananāpattisthānam |",
  "SA14n1166:100": "yatpunaḥ praṇaśyantītyādi vacanaṃ tadasatyāṃ pratipakṣabhāvanāyāmiti jñeyam |",
  "SA14n1166:101": "anyathā yuktivirodho bahutarasūtrāntavirodhaśca syāt |",
  "SA14n1166:102": "niyatavacanamapyetenaiva vyākhyātam |",
  "SA14n1166:103": "aniyatavacanaṃ punarasatyāmapi pratipakṣabhāvanāyāṃ kādācitkaphalatvādityavasātavyam |",
  "SA14n1166:104": "mananāpattisthānasya gurutvamevaṃ dṛṣṭāntena spaṣṭayannāha |",
  "SA14n1166:105": "tadyathāpi nāmetyādi |",
  "SA14n1166:106": "catasro mūlāpattaya iti |",
  "SA14n1166:107": "vadhasteyamaithunānṛtasaṃjñitāḥ pradhānāpattayaḥ |",
  "SA14n1166:108": "bhikṣusaṃvarabhraṃśādabhikṣuḥ śrāmaṇeratvābhāvādaśramaṇaḥ |",
  "SA14n1166:109": "upāsakabhāvaviyogādaśākyaputrīyaḥ |",
  "SA14n1166:110": "janmāntare'",
  "SA14n1166:111": "pyadhigamābhavyatvādgurutarāpattiriyaṃ mananāpattiḥ |",
  "SA14n1166:112": "atigurutvamāvedayannāha |",
  "SA14n1166:113": "tiṣṭhantvityādi |",
  "SA14n1166:114": "pañcebhya iti tathāgataduṣṭacittarudhirotpādādibhyaḥ |",
  "SA14n1166:115": "gurutara iti |",
  "SA14n1166:116": "mānasahagatacittotpādasaṃkhyāvacchinnanarakavāsānubhavanāt |",
  "SA14n1166:117": "nāmāpadeśenaivaṃ mārakarma nirdiśya vivekaguṇenāpi mṛdu mārakarmārthamāha |",
  "SA14n1166:118": "punaraparamityādi |",
  "SA14n1166:119": "tatra vanaprastho vanaviśeṣaḥ |",
  "SA14n1166:120": "paścādvipratisāritvena yāvatsamādheranadhigamādapariśuddhakāyavāṅmanaskarmāntastadviparyayātpariśuddhakāyavāṅmanaskarmāntaḥ |",
  "SA14n1166:121": "tathaiva tatkasya hetorityāśaṅkyāha |",
  "SA14n1166:122": "tathā hītyādi |",
  "SA14n1166:123": "madhyamārakarmārthamāha |",
  "SA14n1166:124": "kiñcāpītyādi |",
  "SA14n1166:125": "imaṃ vivekamiti |",
  "SA14n1166:126": "prajñāpāramitopāyakauśalyātmakaṃ niḥśrita ityādi |",
  "SA14n1166:127": "mṛdumadhyādhimātrāvagrahabhedāttatra viveke'",
  "SA14n1166:128": "raṇyavāsādau yathākramaṃ niḥśritaālīno'",
  "SA14n1166:129": "dhyavasitastenaivātmotkarṣādadhyavasāyamāpannaḥ |",
  "SA14n1166:130": "pūrvavattatkasya hetorityāśaṅkyāha |",
  "SA14n1166:131": "yaḥ subhūta ityādi |",
  "SA14n1166:132": "tena vivekeneti |",
  "SA14n1166:133": "tenāraṇyavāsādinā vivekena viharannasmin bodhisattvaviveke mahopāyakauśalādau na saṃdṛśyate |",
  "SA14n1166:134": "adhimātramārakarmārthamāha |",
  "SA14n1166:135": "tamenamityādi |",
  "SA14n1166:136": "saṃkīrṇavihāreṇeti |",
  "SA14n1166:137": "śrāvakādimanaskāropetatvāt |",
  "SA14n1166:138": "ākīrṇavihāreṇeti |",
  "SA14n1166:139": "mahāyānādvahirgatavihāratvāt |",
  "SA14n1166:140": "anyairbodhisattvairaspṛśyatvādbodhisattvacaṇḍālaḥ |",
  "SA14n1166:141": "svaparabodhisattvavidūṣaṇādbodhisattvadūṣī |",
  "SA14n1166:142": "bāṅmātreṇa bodhisattvacaryābhyupagamādbodhisattvapratirūpakaḥ |",
  "SA14n1166:143": "bodhisattvadharmaviyogādbodhisattvaprativarṇikaḥ |",
  "SA14n1166:144": "bodhisattvasaṅghopaghātādbodhisattvakāraṇḍavakaḥ |",
  "SA14n1166:145": "akalpikaparibhogāccauraḥ |",
  "SA14n1166:146": "tathaiva tatkasya hetorityāśaṅkyāha |",
  "SA14n1166:147": "abhimānapatitā hītyādi |",
  "SA14n1166:148": "pāpadharmayogādaviśuddhadharmāṇaḥ |",
  "SA14n1166:149": "kalyāṇamitravirahādanācāryaḥ |",
  "SA14n1166:150": "anyathāvāditvādanāryadharmāṇaḥ |",
  "SA14n1166:151": "navamasvayamabhijñāparākramakalyāṇamitrasevanaliṅgārthamāha |",
  "SA14n1166:152": "yasya khalu punarityādi ||",
  "SA14n1166:153": "abhisamayālaṅkārālokāyāṃ prajñāpāramitāvyākhyāyāṃ mārakarmaparivarto nāmaikaviṃśatitamaḥ ||60 ||"
}