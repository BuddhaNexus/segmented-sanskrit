{
  "S08n720:0": "CHAPTER 7",
  "S08n720:1": "KRODHA-GUHYA-MUDRA-MANDALA-VIDHI-VISTARA",
  "S08n720:2": "Emanation of deities form samadhi",
  "S08n720:3": "atha bhagavān punarapi vajradhāraṇīsamayasaṃbhavavajrādhiṣṭhānaṃ nāma samādhiṃ samāpadyemāṃ svavidyottamāmabhāṣat oṃ sarvavajriṇi vajramāte ānaya sarva vajrasatyena hūṃ jjaḥ ||",
  "S08n720:4": "athāsyāṃ bhāṣitamātrāyāṃ vajrapāṇihṛdayātsa eva bhagavān vajrāpāṇiḥ vajrapāṇisadṛśasarvātmabhāvāḥ samantajvālāgarbhā vajrakrodhasamayamudrā devatā bhūtvā viniḥsṛtya,",
  "S08n720:5": "sarvalokadhātuṣu sarvatathāgatārthān niṣpādya,",
  "S08n720:6": "bhagavato vajrasatvasya guhyabhāryatāpracchādanārtha kāyavākcittavajramudrābimbāni bhūtvā,",
  "S08n720:7": "bhagavato vairocanasya trilokavijayamahāmaṇḍalayogena candramaṇḍalāśritā bhūtvedamudānamudānayiṃsuḥ |",
  "S08n720:8": "aho hi sarvabuddhānāṃ guhyajñānamanuttaraṃ |",
  "S08n720:9": "yat tathāgatasaukhyārthaṃ bhāryātvamapi kurvate ||ti ||",
  "S08n720:10": "hīḥ ||",
  "S08n720:11": "Delineation of the mandala",
  "S08n720:12": "atha vajrāpāṇiḥ punarapi svakulasamayamudrāmaṇḍalavajrasamayaguhyannāmamabhāṣat |",
  "S08n720:13": "athātaḥ saṃpravakṣyāmi vajramaṇḍalamuttamaṃ |",
  "S08n720:14": "vajradhātupratīkāśaṃ krodhaguhyamiti smṛtaṃ ||1 ||",
  "S08n720:15": "mahāmaṇḍalayogena sūtrayetsarvamaṇḍalaṃ |",
  "S08n720:16": "pañcamaṇḍalasaṃstheṣu guhyamudrānniveśayet ||2 ||",
  "S08n720:17": "vajramaṇḍalamadhye'smiṃ buddhabimbanniveśayet |",
  "S08n720:18": "buddhasya krodhasamayān yathāvattu likhedbudhaḥ ||3 ||",
  "S08n720:19": "vajravegena niḥkramya vajrapāṇestu maṇḍalaṃ |",
  "S08n720:20": "tatra madhye likhet tiryak śūlavajraṃ pratiṣṭhitaṃ ||4 ||",
  "S08n720:21": "jvālāmadhye likhet tasya yathāvadanupūrvaśaḥ |",
  "S08n720:22": "vajraṃ vajrāṅkuśaṃ caiva vāṇaṃ tuṣṭistathaiva ca ||5 ||",
  "S08n720:23": "vajra[vege]na cākramya dvitīyaṃ maṇḍalottamaṃ |",
  "S08n720:24": "vajraratnaṃ likhet caiva cakramadhye pratiṣṭhitaṃ ||6 ||",
  "S08n720:25": "vajrabhṛkuṭimadhye [vajrasūryaṃ ta]thā dhvajaṃ |",
  "S08n720:26": "dantapaṃktī tathā vajraitasya pārśveṣu saṃlikhet ||7 ||",
  "S08n720:27": "vajravegena cākramya tṛtīyaṃ maṇḍa[lottamaṃ |",
  "S08n720:28": "vajrapadmaṃ likhed divyaṃ padmamadhye prati]ṣṭhitaṃ ||8 ||",
  "S08n720:29": "jvālāmadhye likhetpadmaṃ khaṅgaṃ cakrantathaiva ca |",
  "S08n720:30": "vajrajivhāṃ yathāvat tu tasyāḥ pārśveṣu sa[rveṣu ||9 ||",
  "S08n720:31": "vajravegena cākramya caturtha maṇḍalotta]maṃ |",
  "S08n720:32": "tiryagvajre likhed vajraṃ vṛtaṃ vajrairmahāprabhaiḥ ||10 ||",
  "S08n720:33": "tasyāḥ pārśveṣu sarveṣu sarvajvālākulaprabhāḥ |",
  "S08n720:34": "[viśvavajraṃ sukavacaṃ vajradaṃṣṭramuṣṭiṃ likhet ||]11 ||",
  "S08n720:35": "koṇeṣu bāhyasaṃstheṣu yathāvattu likhennayaṃ |",
  "S08n720:36": "ataḥ paraṃ pravakṣyāmi mudrāvidyāḥ samāsataḥ ||12 ||",
  "S08n720:37": "[siḥ ||",
  "S08n720:38": "oṃ vajrakrodhasamaye siḥ ||",
  "S08n720:39": "oṃ vajra]roṣāṅkuśyānaya sarva siḥ ||",
  "S08n720:40": "oṃ vajraroṣe kāmavajriṇi vaśaṃ me ānaya hi siḥ ||",
  "S08n720:41": "oṃ vajratuṣṭi[krodhe toṣya sarvāṇi siḥ ||",
  "S08n720:42": "vajrasiṃkārama]ṇḍale ||]",
  "S08n720:43": "jiḥ ||",
  "S08n720:44": "oṃ vajrabhṛkuṭikrodhe hara sarvārtha jiḥ ||",
  "S08n720:45": "oṃ vajrajvālāmālaprabhe mahākrodhā[gni jvālaya sarva viroṣe jiḥ ||",
  "S08n720:46": "oṃ vajra]dhvajāgrakeyūramahākrodhe dehi me sarvaṃ jiḥ ||",
  "S08n720:47": "oṃ vajrāṭṭahāsani hasa hasāṭṭāṭṭahāsena [māraya jiḥ ||",
  "S08n720:48": "vajrajiṃkāramaṇḍale ||]",
  "S08n720:49": "diḥ ||",
  "S08n720:50": "oṃ vajraśuddhakrodhe hana māraya duṣṭān diḥ ||",
  "S08n720:51": "oṃ vajratīkṣṇakrodhecchinda vajrakośena sarvān diḥ ||",
  "S08n720:52": "oṃ [vajrahetumahā krodhe praveśa cakra praveśaya sarvān] diḥ ||",
  "S08n720:53": "oṃ vajrajivhe mahākrodhabhāṣe vācaṃ muñca diḥ ||",
  "S08n720:54": "vajradiṃkāramaṇḍale ||]",
  "S08n720:55": "nhiḥ ||",
  "S08n720:56": "oṃ sarva mukhe [karmavajriṇi mahākrodhe kuru sarvān nhiḥ ||",
  "S08n720:57": "oṃ vajra] kavacakrodhe rakṣa māṃ nhiḥ ||",
  "S08n720:58": "oṃ vajracaṇḍakrodhe mahāyakṣiṇi vajradaṃṣṭrākarālabhīṣaṇi bhīṣā[paya nhiḥ ||",
  "S08n720:59": "oṃ vajrakrodhe muṣṭibandha nhiḥ ||",
  "S08n720:60": "vajranhiṃ]kāramaṇḍale ||]",
  "S08n720:61": "tataḥ koṇamaṇḍaleṣu vajranṛtyaguhyapūjāvidyāhṛdayāni bhavanti |",
  "S08n720:62": "vajra hūṃ rkhne ||",
  "S08n720:63": "vajra hūṃ ghūṃ ||",
  "S08n720:64": "vajra hūṃ rte ||",
  "S08n720:65": "vajra hūṃ steṃ ||",
  "S08n720:66": "bahiḥkoṇeṣu tūryapūjāhṛdayāni bhavanti |",
  "S08n720:67": "vajra tī te ||",
  "S08n720:68": "vajra ṭaṃ ṭaḥ ||",
  "S08n720:69": "vajra dhā dhū ||",
  "S08n720:70": "vajra dhau dhaḥ ||",
  "S08n720:71": "dvārapālānāṃ pūjāhṛdayāni bhavanti |",
  "S08n720:72": "vajra jaḥ jjaḥ ||",
  "S08n720:73": "vajra hūṃ hūṃ ||",
  "S08n720:74": "vajra vaṃ vaṃ ||",
  "S08n720:75": "vajra aḥ aḥ ||",
  "S08n720:76": "Initiation into the mandala",
  "S08n720:77": "athāsmin vajrakulaguhyamaṇḍale praveśavidhivistaro bhavati |",
  "S08n720:78": "tatrādita eva tāvat trilokavijayamahāmaṇḍalapraveśavidhinā praviśya,",
  "S08n720:79": "vajraguhyavajrakulasamayamudrāpratimudropamudrājñānamudrābhiḥ vajradharapūjārtha nṛtyopahāraḥ kartavya iti |",
  "S08n720:80": "tatredaṃ nṛtyapratinṛtyopanṛtyajñānanṛtyopahāramudrājñānaṃ bhavati |",
  "S08n720:81": "[tatrādita eva vajradhātusaṃgrahahṛdayaṃ vajragītena gāyan sarvatathāgatānāṃ stotropahāraṅkṛtvā,",
  "S08n720:82": "vajrācāryeṇa satvavajrimudrā sphoṭayitavyā,",
  "S08n720:83": "tato yathā pra[viṣṭa]mudrābhiḥ samāviśanti |",
  "S08n720:84": "vajranṛtyaprayogeṇa vajrakrodhāṅgulidvayaṃ |",
  "S08n720:85": "vajrahuṃkāramudrāṃ tu hṛdaye tu nibandhayet ||1 ||",
  "S08n720:86": "tatastu nṛtyavidhi[nā vajra]krodhāṅkuśena tu |",
  "S08n720:87": "ākarṣayat sarvabuddhān vajravāṇāṃ parikṣipet ||2 ||",
  "S08n720:88": "vajravāṇaparikṣepād vajratuṣṭyā tu sādhayet |",
  "S08n720:89": "muktvā mudrāṃ yathā[vidhi]tālayā caiva bandhayet ||3 ||",
  "S08n720:90": "anena pūjāvidhinā vajrapāṇintu toṣayet |",
  "S08n720:91": "tuṣṭaḥ sat sarvakāryāṇi sādhayed rucitaḥ kṣaṇāt ||4 ||",
  "S08n720:92": "tatraitāni nṛtyahṛdayāni bhavanti |",
  "S08n720:93": "siddh ya vajra ||",
  "S08n720:94": "ānaya vajra ||",
  "S08n720:95": "rāgaya vajra ||",
  "S08n720:96": "sādhu vajra ||",
  "S08n720:97": "tataḥ pratinṛtyopahāraḥ kartavyaḥ |",
  "S08n720:98": "tathaiva nṛtyan vāmāṃ tu gṛhya dakṣiṇamuṣṭinā |",
  "S08n720:99": "parivartya lalāṭo tu niveśyāgryā mukhena tu ||1 ||",
  "S08n720:100": "tathaiva nṛtyaṃ sūryāntu parivarta samāvhayet |",
  "S08n720:101": "vajraketuṃ samutkṣipya hased vajrāṭṭahāsayā ||2 ||",
  "S08n720:102": "anena pūjāvidhinā rājādīn sarvamānuṣān |",
  "S08n720:103": "vaśitvācca sutejastvād dānāccāśācca toṣayet ||3 ||",
  "S08n720:104": "tatraitāni pratimudrāhṛdayāni bhavanti |",
  "S08n720:105": "āhi vajra ||",
  "S08n720:106": "jvālaya vajra ||",
  "S08n720:107": "dehi vajra ||",
  "S08n720:108": "hasa hasa vajra ||",
  "S08n720:109": "tathaiva nṛtyaṃ muktvā tu samakuḍmalasandhite |",
  "S08n720:110": "agrāṅgulī hṛdi sthāpya namedāśayakaṃpitaiḥ ||1 ||",
  "S08n720:111": "tathaiva nṛtyaṃ chinded vai vajrakośena nāśakān |",
  "S08n720:112": "alātacakrabhramayā bhrāmayeccakramaṇḍalan ||2 ||",
  "S08n720:113": "gāyan vai vajravācā tu pūjayed vajrapāṇinaṃ |",
  "S08n720:114": "anena pūjāvidhinā sarva bhavati śāśvataṃ ||3 ||",
  "S08n720:115": "tatraitānyupamudrāhṛdayāni bhavanti ||",
  "S08n720:116": "kāmaya vajra ||",
  "S08n720:117": "cchindaya vajra ||",
  "S08n720:118": "bhrāmaya vajra ||",
  "S08n720:119": "brūhi vajra ||",
  "S08n720:120": "vajrakrodhāṅgulī samyaguttānamukhasandhitā |",
  "S08n720:121": "parivartya tathoṣṇīṣe tarjanī mukhasaṃsthitā ||1 ||",
  "S08n720:122": "vajrakarmaprayogeṇa sarvakāryāgramaṇḍalaṃ |",
  "S08n720:123": "darśayan nṛtyavidhinā hṛdaye pratiśāmayet ||2 ||",
  "S08n720:124": "tathaiva nṛtyavidhinā vajrarakṣāṃ tu bandhayet |",
  "S08n720:125": "vajradaṃṣṭre samādhāya vajramuṣṭyā tu pīḍayet ||3 ||",
  "S08n720:126": "anena pūjāvidhinā sarvakarmakṣamo bhavet |",
  "S08n720:127": "kṛtvā caturvidhāṃ pūjāṃ mudrāṃ muñced yathāvidhir || iti ||4 ||",
  "S08n720:128": "tatraitāni hṛdayāni bhavanti |",
  "S08n720:129": "nṛtya vajra ||",
  "S08n720:130": "rakṣa vajra ||",
  "S08n720:131": "khāda vajra ||",
  "S08n720:132": "bandha vajra ||",
  "S08n720:133": "tataḥ krodhaguhyamudrājñānaṃ śikṣayet |",
  "S08n720:134": "vajraṃ gṛhya tu pāṇibhyāṃ sphoṭayet kruddhamānasaḥ |",
  "S08n720:135": "yasya nāmnā tu hṛdayaṃ sphuṭet tasya janasya hi ||1 ||",
  "S08n720:136": "adhoṣṭhaṃ daśanairgṛhya yasya nāmnā tu pīḍayet |",
  "S08n720:137": "śirastasya sphuṭecchīghraṃ yadyājñāṃ samatikramet ||2 ||",
  "S08n720:138": "vajrakrodhamahādṛṣṭyā cakṣuṣī tu nimīlayet |",
  "S08n720:139": "nirīkṣat yasya nāmnā tu sphuṭet etasya cākṣiṇī ||3 ||",
  "S08n720:140": "vajrakrodhasamāpattyā hṛdayaṃ svayamātmanā |",
  "S08n720:141": "pīḍayed vajrabandhena tasya cittaṃ parisphuṭed || iti ||4 ||",
  "S08n720:142": "tatraitāni hṛdayāni bhavanti |",
  "S08n720:143": "hu vajrasphoṭa ṭhaḥ ||",
  "S08n720:144": "hu mukhavajra ṭhaḥ ||",
  "S08n720:145": "hu vajranetra ṭhaḥ ||",
  "S08n720:146": "hu manovajra ṭhaḥ ||",
  "S08n720:147": "tato mahāvajrakulaguhyamudrājñānaṃ śikṣayet |",
  "S08n720:148": "tatra prathamaṃ tāvanmahāmudrābandho bhavati |",
  "S08n720:149": "kaniṣṭhāṅkuśabandhena vajrakrodhānniveśayet |",
  "S08n720:150": "vāmatriśūlapṛṣṭhe tu trilokavijayā smṛtā ||1 ||",
  "S08n720:151": "suprasāritavāmāgryā tathaivottānavārijā |",
  "S08n720:152": "parivartya tathā caiva vāmavajrā pratiṣṭhite ||ti ||2 ||",
  "S08n720:153": "vajrabandhantale kṛtvā cchādayetkruddhamānasaḥ |",
  "S08n720:154": "gāḍhamaṅguṣṭhavajreṇa krodhaterintiriḥ smṛtā ||3 ||",
  "S08n720:155": "kuñcitāgryāṅkuśī caiva tarjanīmukhavajriṇī |",
  "S08n720:156": "sādhukārā tathāgryābhyāṃ agravajrā mukhasthitā ||4 ||",
  "S08n720:157": "hṛdaye sūryasaṃdarśā samāgryā mūrdhni saṃsthitā |",
  "S08n720:158": "parivartya smitasthā tu samāgryā kuḍmalā tathā ||5 ||",
  "S08n720:159": "khaṅgamuṣṭigrahadvābhyāmagryā cakrā nibandhanaḥ |",
  "S08n720:160": "samāgryā mukhatoddhāntā tarjanī saṃprasāritā ||6 ||",
  "S08n720:161": "tarjanī gale bandhā tu tābhyāṃ daṃṣṭrā mukhasthitā |",
  "S08n720:162": "gāḍhamuṣṭinibandhāśca mahāmudrāḥ prakalpitā ||7 || iti ||",
  "S08n720:163": "atha vajrakulaguhyasamayamudrābandho bhavati |",
  "S08n720:164": "guhyamuṣṭisamudbhūtāḥ samayāgryaḥ prakīrtitāḥ |",
  "S08n720:165": "tāsāṃ bandhaṃ pravakṣyāmi vajra[bandha]manuttaraṃ ||1 ||",
  "S08n720:166": "hṛdisthā valitā pārśve vāṇākarṣā tu vāmataḥ |",
  "S08n720:167": "hṛdayācca samuddhāntā bhṛkuṭiḥ parivartya vai ||2 ||",
  "S08n720:168": "sūryamaṇḍalasaṃdarśā mūrdhni bāhuprasāritā |",
  "S08n720:169": "parivartya smitasthā tu mukhamadhyasusaṃsthitā ||3 ||",
  "S08n720:170": "kośagrapraharākārā cakranikṣepadarśikā |",
  "S08n720:171": "mukhataśca samuddhāntā mūrdhni kāyāgramaṇḍalā ||4 ||",
  "S08n720:172": "skandhayorhṛdi pārśvābhyāṃ vajrarakṣākṛtistathā |",
  "S08n720:173": "daṃṣṭrāsaṃsthānayogācca gāḍhamuṣṭinipīḍitā ||5 ||",
  "S08n720:174": "bāhyamaṇḍalamudrāstu bandheccihnānusārataḥ |",
  "S08n720:175": "samayā vajrabandhena tathāsyā vajramuṣṭinā ||6 || iti ||",
  "S08n720:176": "atha vajrakulaguhyadharmamudrā bhavanti |",
  "S08n720:177": "pha ṭṭaḥ | śa ṭṭaḥ |",
  "S08n720:178": "ma ṭṭaḥ | sa ṭṭaḥ |",
  "S08n720:179": "ra ṭṭaḥ | ta ṭṭaḥ |",
  "S08n720:180": "ghṛ ṭṭaḥ | ha ṭṭaḥ |",
  "S08n720:181": "pa ṭṭaḥ | tra ṭṭaḥ |",
  "S08n720:182": "ka ṭṭaḥ | dha ṭṭaḥ |",
  "S08n720:183": "ku ṭṭaḥ | ri ṭṭaḥ |",
  "S08n720:184": "kha ṭṭaḥ | va ṭṭaḥ ||",
  "S08n720:185": "atha vajrakulaguhyakarmamudrābandho bhavati |",
  "S08n720:186": "karmamudrāḥ samāsena vajramuṣṭirdvidhīkṛtā |",
  "S08n720:187": "yathā sthāneṣu saṃstheyā krodhaduṣṭyā suroṣavān || iti ||",
  "S08n720:188": "sarvatathāgatavajrasamayānmahākalparājāt krodhaguhyamudrāmaṇḍalavidhivistaraḥ parisamāptaḥ ||"
}