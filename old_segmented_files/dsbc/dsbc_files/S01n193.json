{
  "S01n193:0": "svayambhu purāṇa",
  "S01n193:1": "prathama adhyāyaḥ",
  "S01n193:2": "svayambhūdharmadhātusamutpatti nidānakathā",
  "S01n193:3": "om namaḥ śrī dharmadhātuvāgīśvarāya sarva buddhadharmabodhisattvebhyaḥ |",
  "S01n193:4": "śrīmatā yena saddharmastrailoke saṃprakāśitaḥ |",
  "S01n193:5": "śrīghanaṃ taṃ mahābuddhaṃ vandeka'haṃ śaraṇāśritaḥ ||1 ||",
  "S01n193:6": "natvā trijagadīśānaṃ dharmadhātujinālayaṃ |",
  "S01n193:7": "tatsvayambhūsamuddeśaṃ vakṣāmi śṛṇutādarāt ||2 ||",
  "S01n193:8": "śraddhayā yaḥ śṛṇotīmāṃ svayambhūtpattisatkathāṃ |",
  "S01n193:9": "pariśuddhatrikāyāḥ sa bodhisattvo bhaved dhruvaṃ ||3 ||",
  "S01n193:10": "tadyathā bhūtpurābhijñaḥ jayaśrī sugatātmajaḥ |",
  "S01n193:11": "bodhimaṇḍavihāre sa bijahāra sasāṃdhikaḥ ||4 ||",
  "S01n193:12": "tatra jineśvaro nāma bodhisattva mahāmatiḥ |",
  "S01n193:13": "śraddhayā śaraṇaṃ gatvā jayaśrīyaṃ upāśrayet ||5 ||",
  "S01n193:14": "tadā dhīmānjayaśrīḥ sa sarvasattva hitārthavit |",
  "S01n193:15": "saddharmasamupādeṣṭuṃ sabhāsane samāśrayet ||6 ||",
  "S01n193:16": "tatra sarve mahāsattvā bodhisattvā jinātmajāḥ |",
  "S01n193:17": "arhanto bhikṣavaścāpi brahmacāriṇaḥ śrāvakāḥ ||7 ||",
  "S01n193:18": "bhikṣuṇyo brahmacāriṇyo bratinaścāpyupāsakāḥ |",
  "S01n193:19": "upāsikāstathānye'pi gṛhasthaśca mahājanāḥ ||8 ||",
  "S01n193:20": "brāhmaṇāstirthīkāścāpi yatayaśca tapasvinaḥ |",
  "S01n193:21": "rājāno mantriṇomātyāḥ sainyādhipatiśca paurikāḥ ||9 ||",
  "S01n193:22": "grāmyā janapadāścāpi tathānyavāsino janāḥ |",
  "S01n193:23": "tatsaddharmāmṛtaṃ pātuṃ śraddhayā samupāgatāḥ ||10 ||",
  "S01n193:24": "tatra sabhāsanāsīnaṃ tamarhataṃ jayaśrīyaṃ |",
  "S01n193:25": "abhyarcya sādaraṃ natvā tatsabhāyāṃ yathākramaṃ ||11 ||",
  "S01n193:26": "kṛtāṃjalipuṭāḥ sarve parivṛtya samantataḥ |",
  "S01n193:27": "puraskṛtya samudvikṣya samāśrayan samāhitāḥ ||12 ||",
  "S01n193:28": "tān sarvān samupāsīnān saddharma śravaṇotsukān |",
  "S01n193:29": "dṛṣṭvā jinaśrī bodhisattvaḥ samutthitaḥ ||13 ||",
  "S01n193:30": "udvahannuttarāsaṃgaṃ sāṃjali samupāśritaḥ |",
  "S01n193:31": "jānubhyāṃ bhūtale dhṛtvā sampaśyannevamavravīt ||14 ||",
  "S01n193:32": "bhadantoharṣamicchāmi carituṃ bodhisaṃvaraṃ |",
  "S01n193:33": "tadādau kiṃ vrataṃ dhṛtvā saṃcareya samāhitaḥ ||15 ||",
  "S01n193:34": "tad bhavān samupādisya sarvānasmān prabodhayan |",
  "S01n193:35": "bodhimārge samāyujya cārayituṃ śubherhati ||16 ||",
  "S01n193:36": "iti saṃprārthitaṃ tena śrutvā ca sugatātmajaḥ |",
  "S01n193:37": "jayaśrīstaṃ mahāsattvaṃ sabhāmantraivamādiśat ||17 ||",
  "S01n193:38": "śrṛṇu vatsāsti te vāṃchā sambodhisaṃvare yadi |",
  "S01n193:39": "yathākramaṃ pravakṣāmi saṃbodhivratasādhanaṃ ||18 ||",
  "S01n193:40": "yo vāṃchā tatra saṃsāre carituṃ bodhisaṃvaraṃ |",
  "S01n193:41": "sa ādau śaraṇaṃ gatvā sadguruṃ samupāśrayeta ||19 ||",
  "S01n193:42": "tadupadeśamāsādya yathāvidyi samāhitaḥ ||20 ||",
  "S01n193:43": "tīrthe snātvā viśuddhātmā triratnaśaraṇaṃ gatāḥ |",
  "S01n193:44": "yathāvidhi samabhyarcya saṃbodhi nihitāśayaḥ ||21 ||",
  "S01n193:45": "upoṣadhaṃvratamādhāya samācarejjagaddhite |",
  "S01n193:46": "evaṃ yaścarate nityaṃ saṃbodhimānasaḥ sudhīḥ ||22 ||",
  "S01n193:47": "pariśuddha trikāyaḥ sa bodhisattve bhaved |",
  "S01n193:48": "bodhisattvo mahāsattvaḥ sarvvasattva hitārthabhṛt ||23 ||",
  "S01n193:49": "kramātsaṃbodhi saṃbhāraṃ saṃpūrayet samāhitaḥ |",
  "S01n193:50": "etatpuṇyābhiyuktātmācaturbrahma vihāradhṛk ||24 ||",
  "S01n193:51": "niḥkleśo nirjjayanmārona saṃbodhiḥ samavāpnuyāt ||25 ||",
  "S01n193:52": "evaṃ sarvatra lokeṣu saddharma saṃprakāśayan |",
  "S01n193:53": "samāpya saugataṃkārya sunirvṛtimavāpnuyāt ||26 ||",
  "S01n193:54": "tato'rhaṃ sugato bhūtvā sarvvānsattvānpravodhayan |",
  "S01n193:55": "bodhimārge pratiṣṭhāpya saṃvṛttau saṃpracārayet ||27 ||",
  "S01n193:56": "evaṃ sarve'pi saṃbuddhāḥ yetītā apyanāgatāḥ |",
  "S01n193:57": "varttamānāśca te hayetad vratapuṇya vipākataḥ ||28 ||",
  "S01n193:58": "bodhiprāpya jinā āsanbhaviṣyanti bhavantyapi |",
  "S01n193:59": "evaṃ sarve mahāsattvā bodhisattvā jinātmajāḥ || 29 ||",
  "S01n193:60": "arhanto'pi thā sarve pariśuddhatrimaṇḍalāḥ |",
  "S01n193:61": "bodhiṃ prāpya sunirvāṇaṃ yātā yāsyanti yāntyataḥ ||30 ||",
  "S01n193:62": "evaṃ yūyaṃ parijñāya yadecchatha sunivṛtiṃ |",
  "S01n193:63": "triratnaśaraṇaṃ gatvā saṃcaradhvamidaṃ vrataṃ ||31 ||",
  "S01n193:64": "iti tena samādiṣṭaṃ śrutvā sa sugatātmajaḥ |",
  "S01n193:65": "jineśvaraṃ tamarhantaṃ sampaśyannevamavravīt ||32 ||",
  "S01n193:66": "bhadanta śrotumichāmi tad vratasthānamuttamaṃ |",
  "S01n193:67": "etad vrataṃ caretkutra taddeśaṃ samupādiśat ||33 ||",
  "S01n193:68": "iti saṃprārthite tena jayaśrīḥ sa mahāmatiḥ |",
  "S01n193:69": "jineśvaraṃ mahāsattvaṃ taṃ paśyannevamādiśat ||34 ||",
  "S01n193:70": "śṛṇu vatsa samādhāyaṃ vratasthānasamuttamaṃ |",
  "S01n193:71": "munīśvarairyathākhyātaṃ tathā vakṣāmi te'dhunā ||35 ||",
  "S01n193:72": "puṇyakṣetreṣu tīrtheṣu vihāre sugatāśrame ||",
  "S01n193:73": "buddhānāṃ nivṛtānāṃca caityeṣu pratimāsu ca ||36 ||",
  "S01n193:74": "buddhakṣetreṣu sarvatra vratasthānaṃ samuttamaṃ |",
  "S01n193:75": "eteṣvami samākhyātaṃ svayambhūcaityaṃ uttamaṃ ||37 ||",
  "S01n193:76": "evaṃ vijñāya yo dhīmānvrataṃ caritumicchati |",
  "S01n193:77": "sa svayambhū jinakṣetraṃ āśritya caratāṃ vrataṃ ||38 ||",
  "S01n193:78": "svayambhūkṣetramāśritya yaścarati vrataṃ mudā |",
  "S01n193:79": "sa labhet tanmahat puṇyamakṣayaṃ bodhisādhanaṃ ||39 ||",
  "S01n193:80": "etat puṇyaṃ viśuddhātmā bhadraśrī sadguṇāśrayaḥ |",
  "S01n193:81": "bodhisattvo mahābhijñā bhavajjinātmajo dhruvaṃ ||40 ||",
  "S01n193:82": "durgatiṃ na brajet kvāpi saṃsāre sa kadācana |",
  "S01n193:83": "sadā sadgatisaṃjāto bodhicaryāvrataṃ caret ||41 ||",
  "S01n193:84": "evaṃ sa saṃsaralloke kṛtvā sarvatra bhadratā",
  "S01n193:85": "saṃbodhi praṇidhiṃ dhṛtvā saṃcare tadjagaddhite ||42 ||",
  "S01n193:86": "evaṃ ca bodhi saṃbhāraṃ pūrayitvā yathākramaṃ |",
  "S01n193:87": "trividhāṃ bodhimāsādyaḥ nirvṛtipadamāpnuyāt ||43 ||",
  "S01n193:88": "evaṃ yūyaṃ parijñātvāḥ svayambhūsthāna āśritā |",
  "S01n193:89": "triratnaśaraṇaṃ gatvā saṃcaratha vratottamaṃ ||44 ||",
  "S01n193:90": "etattenārhatādiṣṭaṃ śrutvā sa sugatātmajaḥ |",
  "S01n193:91": "jayaśriyaṃ tamarhantaṃ sampaśyannevamabravīt ||45 ||",
  "S01n193:92": "bhadanta bhavatā diṣṭaṃ śrutvā me rocate manaḥ |",
  "S01n193:93": "svayambhūcaityamārādhya carituṃ vratamābhavaṃ ||46 ||",
  "S01n193:94": "svayambhū caityarājaḥ śrīdharmadhātu jinālayaḥ |",
  "S01n193:95": "kutrāstyatra mahīloke tat samādeṣṭumarhati ||47 ||",
  "S01n193:96": "iti saprārthitaṃ tena śrutvāṃ so'rhan yatiḥ sudhīḥ |",
  "S01n193:97": "jayaśrī staṃ mahāsattva samālokyaivamādiśata ||48 ||",
  "S01n193:98": "vidyate'tra mahīloke uttarasyāṃ himālaye |",
  "S01n193:99": "nepāla iti vikhyāteḥ gopucchākhyernagottamaḥ ||49 ||",
  "S01n193:100": "tadgirernāma cāturdhya caturyugeṣu vartate |",
  "S01n193:101": "tadyathābhūdyuge satye padmagiririti smṛtaḥ ||50 ||",
  "S01n193:102": "tretāyāṃ vajrakūṭākhyo gośṛṃgo dvāpare smṛtaḥ |",
  "S01n193:103": "idānīṃ tu kalau'sau gopuccha iti viśrutaḥ ||51 ||",
  "S01n193:104": "so'piśailo idānītu lokai nepāla deśakaiḥ |",
  "S01n193:105": "sāmheguriti vikhyāta stathāsaṃprasthito bhuvi ||52 ||",
  "S01n193:106": "sa sarvadhāturalādi sarvadravyamayoktamaḥ |",
  "S01n193:107": "aśvattha pramukhairsavairpādapaiḥ saṃpraśobhitaḥ ||53 ||",
  "S01n193:108": "sarvatra kusumairkāntaḥ saṃrvoṣadhiphaladrumaiḥ |",
  "S01n193:109": "sarvapakṣivirāvaiścaḥ bhramadbhramaranisvanaiḥ ||54 ||",
  "S01n193:110": "jantubhiḥ sakalaḥ sneha nivaddhamaitramānasaiḥ |",
  "S01n193:111": "tapasvivaddhayā bhadracāribhiḥ saniṣevitaḥ ||55 ||",
  "S01n193:112": "aṣṭāṃga guṇasaṃpanna saṃśuddhāmṛtanirjharaiḥ |",
  "S01n193:113": "śobhitaḥ puṣpagaṃdhādhi saṃvāsitaiḥ samīraṇaiḥ ||56 ||",
  "S01n193:114": "saṃsevitaḥ sadā divya mahotsāhairvivājitaḥ |",
  "S01n193:115": "sarvalokādhipairnityaṃ saṃsevitaḥ samādaraiḥ ||57 ||",
  "S01n193:116": "tatra ratnamaya padmaḥ karṇṇikāyāṃ samāśritaḥ |",
  "S01n193:117": "divya sphaṭikaratnābhajyotirūpo nirañjanaḥ ||58 ||",
  "S01n193:118": "ekahastaḥ pramānoccaścaityarūpo jināśrayaḥ |",
  "S01n193:119": "svayambhūḥ sarvalokānāṃ bhadrārtha samavasthitaḥ ||59 ||",
  "S01n193:120": "brahma śakrādibhirdevaiḥ sarvaillokādhipairapi |",
  "S01n193:121": "sarvairdaityādhipaiścāpi nāgendraiḥ garuḍairapi ||60 ||",
  "S01n193:122": "siddhai vidyādharaiḥ sādhyairūryakṣagandharvakinnaraiḥ |",
  "S01n193:123": "rākṣasendraiśca rudraiśca grahaistārāgaṇairapi ||61 ||",
  "S01n193:124": "vasubhiścāpsarobhiścaḥ sarvaiśva tridaśādhipaiḥ |",
  "S01n193:125": "ṛṣibhiryatibhiḥ sarvai yogibhi brahmacāribhiḥ ||62 ||",
  "S01n193:126": "sarvaiśca tīrthikai vijñaistāpasaiścāpisajjanaiḥ |",
  "S01n193:127": "divāniśaṃ catuḥ saṃdhyaṃ dṛṣṭvā smṛtvā pravanditaḥ ||63 ||",
  "S01n193:128": "nityakālaṃ samāgate samabhyarcya samādarāt |",
  "S01n193:129": "saṃstutibhiḥ mahotsāhaiḥ saṃmānitābhivanditaḥ ||64 ||",
  "S01n193:130": "evaṃ sa trijagannāthaḥ svayambhū dharmadhātukaḥ |",
  "S01n193:131": "sarvaloka hitārthena saṃbhāṣayansamāsthitaḥ ||65 ||",
  "S01n193:132": "idānīntu kalau lokā duṣṭāḥ krūrāśayā śaṭhāḥ |",
  "S01n193:133": "dṛṣṭavedaṃ dharmadhātuṃ hi hariṣyanti na saṃśayaḥ ||66 ||",
  "S01n193:134": "ityasau śilayāchādya gupti kṛtvā prakāśitaḥ |",
  "S01n193:135": "tadupariṣṭīkābhiśca vidhāya caityamuttama ||67 ||",
  "S01n193:136": "chātradhvajapatākābhiralaṃkṛtyādhyatiṣṭhataṃ |",
  "S01n193:137": "tatrāpi sarvalokaiśca sarvalokādhipairapi ||68 ||",
  "S01n193:138": "samāgatya samārādhya samabhyarcyābhivanditaḥ |",
  "S01n193:139": "satkāraiśca mahotsāhaiḥ stutipradakṣiṇādibhiḥ ||69 ||",
  "S01n193:140": "praṇāmaiśca samārādhya sevito mānito'rcitaḥ |",
  "S01n193:141": "evaṃ sa trijagannātho dharmadhātu jinālayaḥ ||70 ||",
  "S01n193:142": "sarvasattva śubhārthena saṃśobhitā vyavasthitaḥ |",
  "S01n193:143": "tatra ye śaraṇaṃ gatvā yānti śuddhayā mudā ||71 ||",
  "S01n193:144": "durggatiṃ te na gachanti saṃsāre'tra kadācana",
  "S01n193:145": "sadgatāveva saṃjātā dharmmaśrī saṃghaśobhitā ||72 ||",
  "S01n193:146": "bodhisattvā mahāsattvāḥ pariśuddhatrimaṇḍalāḥ |",
  "S01n193:147": "bhadraśrī sadguṇadhārā sarvasattva hitaṃkarāḥ ||73 ||",
  "S01n193:148": "bodhicaryāvrataṃ dhṛtvā saṃcare jagaddhite |",
  "S01n193:149": "evaṃ yūyamapi jñātvā śraddhayā śaraṇa gatāḥ ||74 ||",
  "S01n193:150": "svayambhūcaityamārādhya saṃcaradhvaṃ vrataṃ sadā |",
  "S01n193:151": "evaṃ kṛtvātra saṃsāre bhadraśrī sadguṇāśrayā ||75 ||",
  "S01n193:152": "bodhisattvā mahāsattvā jinātmajā bhaviṣyathaḥ |",
  "S01n193:153": "tataḥ saṃbodhisaṃbhāraṃ pūrayitvā yathākramaṃ ||76 ||",
  "S01n193:154": "trividhāṃ bodhimāsādya saṃbuddhapadamāpsyathaḥ |",
  "S01n193:155": "iti tena samādiṣṭaṃ niśaṃmya sa mahāmatiḥ ||77 ||",
  "S01n193:156": "śāstāraṃ taṃ samālokya punarevamavocata |",
  "S01n193:157": "bhadanta śrotumicchāmi yatsvayambhū jinālayaḥ ||78 ||",
  "S01n193:158": "kadā svayaṃ samutpannaḥ kathaṃ ca tadupādiśa |",
  "S01n193:159": "iti saṃprārthita tena śrutvā so'rhan yatiḥ sudhīḥ ||79 ||",
  "S01n193:160": "jayaśrīstaṃ mahāsattvaṃ saṃpaśyannevamādiśat |",
  "S01n193:161": "sādhu śrṛṇu mahābhāga yathā mayā śrutaṃ guroḥ ||80 ||",
  "S01n193:162": "tathāhaṃ te pravakṣāmi svayambhūtpattisatkathāṃ |",
  "S01n193:163": "tadyathā pāṭalīputre pure'śoko narādhipaḥ ||81 ||",
  "S01n193:164": "saddharma sādhanotsāhī triratnasevako'bhavat |",
  "S01n193:165": "sa tatra kukkuṭārāme vihāre sugatāśrame ||82 ||",
  "S01n193:166": "upaguptaṃ mahābhijñaṃ vandituṃ samupācaret |",
  "S01n193:167": "tadā so'rhan mahābhijñaḥ sarvasaṃghapuraskṛtaḥ ||83 ||",
  "S01n193:168": "sabhāmadhyāsanāsīnastasthau dhyātvā samāhitaḥ |",
  "S01n193:169": "tamarhataṃ sabhāsīnaṃ sarvasaṃghapuraskṛtaḥ ||84 ||",
  "S01n193:170": "dṛṣṭvāśokaḥ sa bhūmīndro muditaḥ samupācarat |",
  "S01n193:171": "tatra sa sahasopetya sāñjalirarhato yatīn ||85 ||",
  "S01n193:172": "sarvānnatvopaguptaṃ tamaṣṭāṃgaiḥ prāṇamanmudā |",
  "S01n193:173": "tatastaṃ gurumarhantaṃ mahotsāhaiḥ yathāvidhiṃ ||86 ||",
  "S01n193:174": "samabhyarcya praṇatvā ca dharmaṃ śrotumupāśrayat |",
  "S01n193:175": "tathā tatmantriṇaḥ sarve sāmātyasacivo janāḥ ||87 ||",
  "S01n193:176": "tamarhantaṃ yatinnatvā tatraikāntamupāśrayat |",
  "S01n193:177": "tataḥ so'rhan mahābhijño dṛṣṭvā sarvā samāśritān ||88 ||",
  "S01n193:178": "ādimadhyāntakalyāṇaṃ saddharmasamupādiśat |",
  "S01n193:179": "tatsaddharmāmṛtaṃ pītvā sarve lokāḥ pravodhitāḥ ||89 ||",
  "S01n193:180": "dharmaviśeṣamājñāya saṃbodhivratamīcchire |",
  "S01n193:181": "tataḥ so'pi mahārājaḥ śrutvā taddharmamuttamaṃ ||90 ||",
  "S01n193:182": "saṃbodhisādhanocaryā saṃcarituṃ samaicchata |",
  "S01n193:183": "tataḥ sa nṛpatī rājā sāñjaliḥ samupāśritaḥ ||91 ||",
  "S01n193:184": "tamarhantaṃ mahāsattvaṃ natvā paśyaṃ mudāvadat |",
  "S01n193:185": "bhadanta śrotumicchāmi saṃbodhisādhanaṃ vrataṃ ||92 ||",
  "S01n193:186": "kutra puṇyatamaṃ kṣatraṃ yatrāśu sidhyate vrataṃ |",
  "S01n193:187": "tad bhavān samupādiśya sarvāṃllokān prabodhayan ||93 ||",
  "S01n193:188": "bodhimārge samāyujya saṃcārayitumarhati ||",
  "S01n193:189": "iti saṃprārthite rājñā śrutvā so'rhan mahāmatiḥ ||94 ||",
  "S01n193:190": "tamaśokaṃ mahīpālaṃ sampaśyannevamabravīt |",
  "S01n193:191": "sādhu śṛṇu mahārāja yathā me guruṇoditaṃ ||95 ||",
  "S01n193:192": "tathāhaṃ te pravakṣāmi bodhivrataṃ yadīcchasi |",
  "S01n193:193": "sarvakṣatrottamo rājannuttarasyāṃ himālaye ||96 ||",
  "S01n193:194": "nepāle iti vikhyāto yatrāśu sidhyate vrataṃ |",
  "S01n193:195": "tatrāpyati mahatpuṇyakṣatraṃ buddhaiḥ praśaṃsitaṃ ||97 ||",
  "S01n193:196": "svayambhūcaityarājasya dharmadhātoḥ samāśrayaṃ |",
  "S01n193:197": "tatra yadyatkṛtaṃ karma tattatsaṃsidhyate dutaṃ ||98 ||",
  "S01n193:198": "iti sarvai mahāsattvaiḥ saṃsevitaṃ jinairapi |",
  "S01n193:199": "iti vijñāya rājendra sambodhiṃ yadi vāñchasi ||99 ||",
  "S01n193:200": "taccaityaśaraṇaṃ gatvā saṃcarasva susaṃvaraṃ |",
  "S01n193:201": "etatpuṇyaviśuddhātmā bhadraśrī sadguṇarddhimān ||100 ||",
  "S01n193:202": "bodhisattvo mahābhijño bhaveḥ sarvahitārthabhṛt |",
  "S01n193:203": "tataḥ kramena sambodhiṃ saṃbhāraṃ paripūrayan ||101 ||",
  "S01n193:204": "niḥkleśo'rhañjagannāthāḥ sambuddhapadamāpsyasi |",
  "S01n193:205": "iti tenārhatādiṣṭaṃ niśamya sa nṛpo mudā ||102 ||",
  "S01n193:206": "upaguptaṃ guruṃ natvā papracchaivaṃ samādarāt |",
  "S01n193:207": "bhadanta śrotumichāmi svayambhūtpatti satkathāṃ ||103 ||",
  "S01n193:208": "kadā svayaṃ samutpannaṃ statsamādeṣṭumarhati |",
  "S01n193:209": "iti saṃprārthitaṃ rājñā śrutvā so'rhan yatiḥ surdhīḥ ||104 ||",
  "S01n193:210": "aśokaṃ taṃ mahīpālaṃ sampaśyannevamādiśat |",
  "S01n193:211": "sādhu rājan yathādiṣṭaṃ guruṇā me śrutaṃ mayā ||105 ||",
  "S01n193:212": "tathāhaṃ saṃpravakṣāmi śṛṇuṣva tatsamāhitaḥ |",
  "S01n193:213": "tadā cāsau jagacchāstā śākyamunistathāgataḥ ||106 ||",
  "S01n193:214": "sarvajño dharmarājo'rhan munīśvaro vināyakaḥ |",
  "S01n193:215": "sa sarvaḥ sāṃdhikaiḥ sārddhaṃ janapadeṣu saṃcaran ||107 ||",
  "S01n193:216": "ekasmin samaye tatra nepāle samupācarat |",
  "S01n193:217": "gopucchaparvvatapārśve paścime śrīsvayambhūvaḥ ||108 ||",
  "S01n193:218": "pucchāgro'bhidha caityasyasaṃnnidhau sugatāśrame |",
  "S01n193:219": "sarvasattvahitārthena pūrṇanduriva bhāsayan ||109 ||",
  "S01n193:220": "saddharmma samupārdeṣṭuṃ vijahāra sasāṃdhikaḥ |",
  "S01n193:221": "yadā sa bhagavāñchāstān sattvānāṃ dharmma vṛddhaye ||110 ||",
  "S01n193:222": "saddharmma samupādeṣṭuṃ sabhāsane samāśrayat |",
  "S01n193:223": "taṃ dṛṣṭvā tadā tatra mañjuśriyaḥ mamāśrame ||111 ||",
  "S01n193:224": "vihāre vāsinī cūḍābhidhānī brahmacāriṇī |",
  "S01n193:225": "arhantī bhikṣuṇī bhadrā saddharmmaguṇavāñchinī ||112 ||",
  "S01n193:226": "suprasannāśrayā śuddhā kāṣāya cīvarāvṛtā |",
  "S01n193:227": "divyapūjopacārāṇi samādāya pramoditā ||113 ||",
  "S01n193:228": "tatsaddharmāmṛtaṃ pātuṃ tatrāśu samupācarat |",
  "S01n193:229": "tadā tatra mahāsattvā bodhisattvā jinātmajāḥ ||114 ||",
  "S01n193:230": "maitreyapramukhāḥ sarve taddharma śrotumāgatāḥ |",
  "S01n193:231": "arhanto bhikṣavaścāpi śrāvakā brahmacāriṇaḥ ||115 ||",
  "S01n193:232": "bhikṣuṇyo brahmacāriṇyaḥ cailakā vratino'pi ca |",
  "S01n193:233": "triratnaśaraṇāsīnāścopāsakā upāsikāḥ ||116 ||",
  "S01n193:234": "bauddhabhaktiratāḥ sarve taddharmaśrotumāgatāḥ |",
  "S01n193:235": "sarve te samupāyātāstatra sabhāsanāśritaṃ ||117 ||",
  "S01n193:236": "saṃbuddhaṃ taṃ samālokya muditāḥ samupācaran |",
  "S01n193:237": "te sarve'bhyarcya taṃ nāthaṃ natvā sāñjalayormudā ||118 ||",
  "S01n193:238": "tatsaddharmāmṛta pātuṃ tatsabhāyāṃ samāśrayan |",
  "S01n193:239": "brahmaśakrādayā devāḥ sarve lokādhipā api ||119 ||",
  "S01n193:240": "grahāstārāgaṇāścāpi siddhā vidyādharā api |",
  "S01n193:241": "sādhyā rudrāśca gandharvā yakṣaguhyakakinnarāḥ ||120 ||",
  "S01n193:242": "daityendrā rākṣasendrāca nāgendrā garuḍā api |",
  "S01n193:243": "evamanyepi lokendrāḥ sarve tatra mudāgatāḥ ||121 ||",
  "S01n193:244": "taṃ munīndraṃ samabhyarcya natvā tatra samāśrayan |",
  "S01n193:245": "hāritī yakṣiṇī cāpi bodhisattvānupālinī ||122 ||",
  "S01n193:246": "sā bhavantaṃ tamānasya tatsabhāyāṃ samāśrita |",
  "S01n193:247": "atha sa bhagavānañchāstā dṛṣṭvā sarvān samāśritān ||123 ||",
  "S01n193:248": "maitreyaṃ samupāmantrya sampaśyannevamādiśat |",
  "S01n193:249": "maitreyemaṃ jagannāthaṃ svayambhūvaṃ jinālayaṃ ||124 ||",
  "S01n193:250": "dharmadhātuṃ triratnāyaṃ paśyadhvaṃ yūyamādarāt |",
  "S01n193:251": "bhajadhvaṃ śraddhayā nityaṃ gatvātra śaraṇaṃ mudā ||125 ||",
  "S01n193:252": "bodhicaryāvrataṃ dhṛtvā saṃcarante jagaddhite |",
  "S01n193:253": "śraddhayā ye bhajantyatra śaraṇaṃ samupāśritāḥ ||126 ||",
  "S01n193:254": "bodhicaryāvrataṃ dhṛtvā saṃcarante jagaddhite |",
  "S01n193:255": "sarve vimuktapāpāste pariśuddha trimaṇḍalāḥ ||127 ||",
  "S01n193:256": "bodhisattvā mahābhijñāḥ bhaveyuḥ sadguṇāśrayāḥ |",
  "S01n193:257": "bhadraśrīsukhasampannaścaturbrahmavihārikāḥ ||128 ||",
  "S01n193:258": "sarvasattva hitodyuktāḥ saṃbodhivratacāriṇaḥ |",
  "S01n193:259": "na kvāpi durgatiṃyāyuḥ sadā sadgatisaṃbhavāḥ ||129 ||",
  "S01n193:260": "triratnabhajanotsāhāḥ saddharmmasādhanodyamāḥ |",
  "S01n193:261": "tataḥ pravrajyā saṃbuddhaśāsane śaraṇaṃ gatāḥ ||130 ||",
  "S01n193:262": "brahmacaryāṃ vrataṃ dhṛtvā saṃcareran samāhitāḥ |",
  "S01n193:263": "tataste nirmalātmāno niḥkleśāḥ vijitendriyāḥ ||131 ||",
  "S01n193:264": "trividhāṃ bodhimāsādha sambuddhapadmāpnuyuḥ |",
  "S01n193:265": "evaṃ vijñāya ye martyā vāñchanti saugataṃ padaṃ ||132 ||",
  "S01n193:266": "te bhajantu sadātraiva śraddhayā śaraṇāśritāḥ |",
  "S01n193:267": "ityādiṣṭaṃ munīndreṇa niśamya te sabhāśritāḥ ||133 ||",
  "S01n193:268": "sarve lokāḥ pramodantastathā bhajitumīcchīre |",
  "S01n193:269": "maitreyaḥ sa tato dhīmān bodhisattva hi moditaḥ ||134 ||",
  "S01n193:270": "samutthāya munīndrasya purataḥ samupācaran |",
  "S01n193:271": "udvahannuktarāsaṃgaṃ praṇatvā taṃ munīśvaraṃ ||135 ||",
  "S01n193:272": "jānubhyāṃ bhuvi saṃghāya sāñjaliretamavravīta |",
  "S01n193:273": "bhagavān nāthaḥ sarvajña dharmadhātujinālayaḥ ||136 ||",
  "S01n193:274": "kadāyaṃ svayaṃmutpanna stansamādeṣṭumarhati |",
  "S01n193:275": "iti saṃprārthite tena maitreyeṇa mahātmanā ||137 ||",
  "S01n193:276": "bhagavantaṃ mahāvijñaṃ saṃpaśyannevamādiśata |",
  "S01n193:277": "sādhu śṛṇu samādhāya maitreyo'sya svayambhūvaḥ ||138 ||",
  "S01n193:278": "samutpattikathāṃ vakṣe sarvalokābhibodhane |",
  "S01n193:279": "purāsmin bhadrakalpe'bhūd vipaśvī nāma sarvavit ||139 ||",
  "S01n193:280": "jagachāstā munīndro'rhan dharmmarājastathāgataḥ |",
  "S01n193:281": "aśīti varṣa sāhasra paramāyūṃṣi yadā nṛṇāṃ ||140 ||",
  "S01n193:282": "tadāhaṃ satya dharmmākhyā bodhisattvā'bhavaṃt kila |",
  "S01n193:283": "yadā sa bhagavāñchāstā vandhumatyāḥ puro'ntike ||141 ||",
  "S01n193:284": "vihāre dharmmamādiśca vijahāra sasāṃdhikaḥ |",
  "S01n193:285": "tadāhaṃ taṃ jagannāthamārādhya samupasthitaḥ ||142 ||",
  "S01n193:286": "tadātrā bhūtsaptakośa vyāyāmavistaro hradaḥ |",
  "S01n193:287": "tadanuśāsanāṃ dhṛtvā prācaraṃ bodhi samvaraṃ ||143 ||",
  "S01n193:288": "aṣṭāṃga guṇa sampannaḥ jalāśrayo nagāvṛtaḥ |",
  "S01n193:289": "padmotpalādi saugandhi nānā puṣpa praśobhitaḥ ||144 ||",
  "S01n193:290": "haṃsa sārasa kāḍamba pramukha pakṣimaṇḍitaḥ |",
  "S01n193:291": "tīropāntanagāruha sarvarttu puṣpitairdrumaiḥ ||145 ||",
  "S01n193:292": "phalauṣadhādi bṛkṣaiśca samantāt parimaṇḍitaḥ |",
  "S01n193:293": "mīnakacchapamaṇḍūkapramukha jalavāsināṃ ||146 ||",
  "S01n193:294": "jantūnāṃ nilayo'gādhaḥ sarvanāgādhipālayaḥ |",
  "S01n193:295": "tatra sarvāhirājendraḥ karkkoṭakābhidho mahān ||147 ||",
  "S01n193:296": "evaṃ tadā mahā tīrthaḥ puṇyāmṛtāśrayo vabhau |",
  "S01n193:297": "sadā tratridaśāḥ saddharmapsarobhiḥ pramoditāḥ ||148 ||",
  "S01n193:298": "snātvā saṃkrīḍamānāḥ satsaukhyaṃ bhuktvā divaṃ yayuḥ |",
  "S01n193:299": "tathā brahmādayaḥ sarve maharṣayastapaśvinaḥ ||149 ||",
  "S01n193:300": "snāna saṃdhyādikaṃ karmma kṛtvā saṃsevire sadā |",
  "S01n193:301": "evaṃ lokādhipāścāpi snātvātra sarvadā mudā ||150 ||",
  "S01n193:302": "svasva kule samabhyarcya mahotsāhairnisevire |",
  "S01n193:303": "evaṃmanyepi lokāśca vratino brahmacāriṇaḥ ||151 ||",
  "S01n193:304": "snātvātra saṃvaraṃ dhṛtvāḥ pūtātmāno divaṃ yayuḥ |",
  "S01n193:305": "bodhisattvā tathānaike snānadānavrataṃ mudā ||152 ||",
  "S01n193:306": "kṛtvātra vimalātmānaḥ samācārañjagaddhite |",
  "S01n193:307": "evaṃ sarve munīndraiśca snāna vratādi bījaṃphalaṃ ||153 ||",
  "S01n193:308": "mahatpuṇyataraṃ śreṣṭhamākhyātaṃ bodhisādhanaṃ |",
  "S01n193:309": "yatra snātvā triratnānāṃ śaraṇe samupāśritāḥ ||154 ||",
  "S01n193:310": "bodhicaryā vrataṃ dhṛtvā prācaranta jagaddhite |",
  "S01n193:311": "te āśu vimalātmāno bhadraśrīsatguṇānvitāḥ ||155 ||",
  "S01n193:312": "bodhisattvāḥ mahāsattvā vabhūvuḥ sugatātmajāḥ |",
  "S01n193:313": "kecinniḥ kleśitātmāno bhavasaṃcāre nispṛhāḥ ||156 ||",
  "S01n193:314": "śrāvakabodhisattvamāsādya babhūvu brahmacāriṇaḥ |",
  "S01n193:315": "kecicca nirmalātmāno saṃsāre viratāśrayāḥ ||157 ||",
  "S01n193:316": "pratyekabodhimāsādya sunirvṛtiṃ samāyayuḥ |",
  "S01n193:317": "kecit saṃbodhicittaṃ ca prāpya saddharmalālasāḥ ||158 ||",
  "S01n193:318": "bodhicaryāvrataṃ dhṛtvā samācarañjagaddhite |",
  "S01n193:319": "kecit sarve bhuktvā divyakāmasukhānyapi ||159 ||",
  "S01n193:320": "saddharmaguṇasaṃraktāḥ prācaran sarvadā śubhe |",
  "S01n193:321": "kecit sarve mahīpālāḥ sunīti dharmacāriṇaḥ ||160 ||",
  "S01n193:322": "kṛtvā sattvahitārthāni yayurante jinālayaṃ |",
  "S01n193:323": "ahamapi tadā tatra snātvācaraṃ vrataṃ sadā ||171 ||",
  "S01n193:324": "etatpuṇyaviśuddhātmā drutaṃ sambodhimāptavān |",
  "S01n193:325": "yaiścāpyasya jalaṃ pītaṃ te'pi nirmuktapātakāḥ ||162 ||",
  "S01n193:326": "pariśuddhāśayā bhadrā babhūvu bodhibhāginaḥ |",
  "S01n193:327": "evamasau mahātīrthaḥ sarvairapi munīśvaraiḥ ||163 ||",
  "S01n193:328": "samadhiṣṭhāpito'dyāpi praśaṃsito mahītale |",
  "S01n193:329": "tatra paścāt svayaṃ dharmadhāturutpatsyate dhruvaṃ ||164 ||",
  "S01n193:330": "ityādiśya munīndrau'sau bhūyā erevaṃ samādiśat |",
  "S01n193:331": "tadā tatra samupanne dharmadhātau jinālaye ||165 ||",
  "S01n193:332": "nirutpātaṃ śubhotsāhaṃ pravartiṣyati sarvadā |",
  "S01n193:333": "sarve lokāśca taṃ dṛṣṭvā dharmadhātuṃ svayambhūvaṃ ||166 ||",
  "S01n193:334": "śraddhayā śaraṇaṃ gatvā prabhajiṣyanti sarvadā |",
  "S01n193:335": "tadetatpuṇyaliptāste sarve lokāḥ śubhendriyāḥ ||167 ||",
  "S01n193:336": "bhadraśrī satsukhaṃ bhuktvā yāsyantyante jinālayaṃ |",
  "S01n193:337": "ityādiṣṭaṃ munīndreṇa vipaśvinā niśamyate ||168 ||",
  "S01n193:338": "sarve sabhāśritā lokāḥ prābhyanandan pravodhitāḥ |",
  "S01n193:339": "iti vipaśvinā śāstā samādiṣṭaṃ śrutaṃ mayā ||169 ||",
  "S01n193:340": "tathā yuṣmatprodhārtha samākhyātaṃ pravuddhyatāṃ |",
  "S01n193:341": "ityādiṣṭaṃ munīndreṇa śrīghanena niśamyate ||170 ||",
  "S01n193:342": "maitreyādi samālokāḥ sarve'pi saṃprasedire |",
  "S01n193:343": "iti svayambhūdharmadhātu samutpatti nidānakathā prathamo'dhyāyaḥ samāptaḥ |"
}