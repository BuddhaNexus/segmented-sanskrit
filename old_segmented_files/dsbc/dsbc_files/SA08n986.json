{
  "SA08n986:0": "(27) prajñāvargaḥ",
  "SA08n986:1": "prajñā māteva hitakāriṇī",
  "SA08n986:2": "dharmānusāriṇī prajñā vīryeṇa parivṛṃhitā |",
  "SA08n986:3": "samādhibalasaṃyuktā māteva hitakāriṇī ||1 ||",
  "SA08n986:4": "prajñā gatipañcakāt trāyate",
  "SA08n986:5": "sā hi santrāyate sarvān puruṣān gatipañcakāt |",
  "SA08n986:6": "na mātā na pitā tatra gacchantamanugacchati ||2 ||",
  "SA08n986:7": "prajñāśikharamāruhya śīlakandaraśobhanam |",
  "SA08n986:8": "bhavadoṣamidaṃ sarva paśyati (jñāna) bhūṣaṇaḥ ||3 ||",
  "SA08n986:9": "samādhinā bhavārṇavaṃ tarati",
  "SA08n986:10": "indriyāṇīndriyārthebhyo yadā vindanti tatpadam |",
  "SA08n986:11": "tadā samādhinā jñāna bhavasāgaramuttaret ||4 ||",
  "SA08n986:12": "dāna-śīla-tapo-dhyānai-rjñānamevāgramucyate |",
  "SA08n986:13": "apavargād yadā jñānaṃ jñānaśīle sukhāvahe ||5 ||",
  "SA08n986:14": "prajñā aṣṭamo mārgastathāgatenopadiṣṭaḥ",
  "SA08n986:15": "cakṣuṣāṃ ca parā dṛṣṭā prajñoktā (yā)sunirmalā |",
  "SA08n986:16": "mārgāṇāṃ cāṣṭamo mārgaḥ śivaḥ proktastathāgataiḥ ||6 ||",
  "SA08n986:17": "prajñābalaṃ sarvottamam",
  "SA08n986:18": "caturṇā caiva satyānāmagre dve tu prakīrtite |",
  "SA08n986:19": "bālānāṃ ca sadā dṛṣṭaṃ prajñābalamihottamam ||7 ||",
  "SA08n986:20": "janmapadvatirjñānaśastreṇa chettavyā",
  "SA08n986:21": "jñānaśastreṇa tikṣṇena latā chedyā durāsadā |",
  "SA08n986:22": "hantavyā doṣanivahāśchettavyā janmapaddhatiḥ ||8 ||",
  "SA08n986:23": "na jñānātparo bandhuḥ",
  "SA08n986:24": "amṛtānāṃ paraṃ jñānaṃ śreyasāṃ nidhiruttamam |",
  "SA08n986:25": "na jñānācca paraṃ bandhurna jñānāddhanamuttamam ||9 ||",
  "SA08n986:26": "jñānaśīlayutā prajñā sevitavyā",
  "SA08n986:27": "jñānaśīlayutāvṛddhā vītarāgā gataspṛhāḥ |",
  "SA08n986:28": "sevitavyāḥ sadā santastattvamārganidarśakāḥ ||10 ||",
  "SA08n986:29": "kleśādīn prajñāśastreṇa vidārayet",
  "SA08n986:30": "prajñāvajreṇa tīkṣṇena mahodayavasena ca |",
  "SA08n986:31": "mahāyogarathārūḍhaḥ kleśādīn pravidārayet ||11 ||",
  "SA08n986:32": " ||iti prajñāvargaḥ saptaviṃśaḥ ||"
}