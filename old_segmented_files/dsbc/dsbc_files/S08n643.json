{
  "S08n643:0": "atha navamaḥ paṭalavisaraḥ |",
  "S08n643:1": "atha khalu bhagavān śākyamuniḥ sarvāvatī parṣanmaṇḍalopaniṣaṇṇāṃ devasaṅghānāmantrayate sma |",
  "S08n643:2": "śṛṇvantu bhavanto mārṣā mañjuśriyasya kumārabhūtasya caryāmaṇḍalamantrasādhakamopayikaṃ rakṣārthaṃ sādhakasya paramaguhyatamaṃ paramaguhyahṛdayaṃ sarvatathāgatabhāṣitaṃ mahāvidyārājam |",
  "S08n643:3": "yena japtena sarvamantrā japtā bhavanti |",
  "S08n643:4": "anatikramaṇīyo'yaṃ bho devasaṅghāḥ ! ayaṃ vidyārājā |",
  "S08n643:5": "mañjuśriyo'pi kumārabhūto'nena vidyārājñā ākṛṣṭo vaśamānīto sammatībhūtaḥ |",
  "S08n643:6": "kaḥ punarvādaḥ tadanye bodhisattvāḥ,",
  "S08n643:7": "laukikalokottarāśca mantrāḥ |",
  "S08n643:8": "sarvavighnāṃśca nāśayatyeṣa mahāvīryaḥ prabhāvaḥ ekavīryaḥ eka eva sarvamantrāṇām agramākhyāyate |",
  "S08n643:9": "eka eva ekākṣarāṇāmakṣaramākhyāyate |",
  "S08n643:10": "katamaṃ ca tat |",
  "S08n643:11": "ekākṣaraṃ sarvārthasādhakaṃ,",
  "S08n643:12": "sarvakāryakaraṇaṃ sarvamantracchedanaṃ duṣṭakarmiṇāṃ sarvapāpapranāśanaṃ sarvamantrapratipūraṇaṃ śubhakāriṇaṃ sarvalaukikalokottaramantrāṇāmuparyuparivartate apratihatasarvatathāgatahṛdayasarvāśāpāripūraka katamaṃ ca tat |",
  "S08n643:13": "tadyathā - kaḻḻhīṃ |",
  "S08n643:14": "eṣa sa mārṣā paramaguhyatamaṃ sarvakarmikaṃ ekākṣaraṃ nāma vidyārājā anatikramaṇīyaḥ sarvasattvānām |",
  "S08n643:15": "adhṛṣyaḥ sarvabhūtānāṃ maṅgalaṃ sarvabuddhānāṃ sādhakaḥ sarvamantrāṇāṃ prabhuḥ sarvalokānām īśvaro sarvavitteśānāṃ maitrātmako sarvavidviṣṭānāṃ kāruṇiko sarvajantūnāṃ nāśakaḥ sarvavighnānāṃ saṃkṣepataḥ yathā yathā prayujyate tathā tathā karoti asādhito'pi karmāṇi karoti |",
  "S08n643:16": "mantrajapatā yaṃ spṛśati sa vaśyo bhavati vastrāṇyabhimantrya prāvaret subhago bhavati |",
  "S08n643:17": "dantakāṣṭhamabhimantrya bhakṣaye dantaśūlamapanayati |",
  "S08n643:18": "śvetakaravīradantakāṣṭamabhimantrya bhakṣayet aprārthitamannamutpadyate |",
  "S08n643:19": "akṣiśūle saindhavaṃ cūrṇayitvā saptavārānabhimantrya akṣi pūrayet akṣiśūlamapanayati |",
  "S08n643:20": "karṇaśūle gajaviṣṭhotthitāṃgarjānasambhavāṃ chatrikāṃ kedhukapatrāvanaddhāṃ mṛdvāgninā pacet |",
  "S08n643:21": "sukelāyitāṃ sukhoṣṇaṃ saindhavacūrṇapūtāṃ kṛtvā saptābhimantritena karṇāṃ pūrayet |",
  "S08n643:22": "tatkṣaṇādupaśamayati |",
  "S08n643:23": "prasavanakāle striyāyā vā mūḍhagarbhāyāḥ śūlābhibhūtāyāḥ āṭaruṣakamūlaṃ niṣprāṇakenodakena pīṣayitvā nābhideśaṃ lepayet |",
  "S08n643:24": "sukhenaiva prasavati naṣṭaśalyo vā puruṣaḥ purāṇaghṛtaṃ aṣṭaśatavārānabhimantrya pāyayellepayed vā tatpradeśaṃ tatkṣaṇādeva niḥśalyo bhavati |",
  "S08n643:25": "ajīrṇaviśūīcikāyātisāre mūleṣu sauvarcalaṃ saindhavaṃ vā anyaṃ lavaṇaṃ saptavārānābhimantrya bhakṣaye tasmāvdyādhermucyate tadaha eva svastho bhavati |",
  "S08n643:26": "ubhayātisāre sadyātisāre vā mātuluṅgaphalaṃ pīpayitvā niṣprāṇakenoidakena tasmādābādhānmucyate |",
  "S08n643:27": "sakṛjjaptena tu japtena vā vandhyāyāḥ striyā vā aprasavadharmiṇyāḥ prasavamākāṃkṣatā aśvagandhamūlaṃ gavyaghṛtena saha pācayitvā gavyakṣīreṇa saha pīṣayitvā gavyakṣīreṇaivādvālya pañcaviṃśatparijaptaṃ ṛtukāle pāyaye snānānte ca paradāravarjī gṛhī kāmamithyācāravarjitaḥ svadāramabhigacche |",
  "S08n643:28": "svapatiṃ vā janayate sutaṃ tripañcavarṣaprasavanakālātirekaṃ vā anekavarṣaviṣṭabdho vā paramantratantroṣadhaparamudritaparaduṣṭakṛtaṃ vā garbhadhāraṇavidhṛtaṃ vā vyādhisamutthitaṃ vā anyaṃ vā yatkiñci vyādhiṃ paravidhṛtasthāvarajaṅgamakṛtrimākṛtrimagarādipradattaṃ vā sarvamūlamantrauṣadhimitrāmitraprayogakṛtaṃ vā saptaviṃśativārāṃ purāṇaghṛtamayūracandrakaṃ cekīkṛtya pīṣayet |",
  "S08n643:29": "tataḥ supiṣṭaṃ kṛtvā śarkareṇa saha yojya harītakīmātraṃ bhakṣayet |",
  "S08n643:30": "saptadivasāni ca śarkaropetaṃ śṛtaṃ kṣīraṃ pāyayed abhimantrya punaḥ punaḥ |",
  "S08n643:31": "mastakaśūle kākapakṣeṇa saptābhimantritena umārjāyet svastho bhavati |",
  "S08n643:32": "strīpradarādiṣu rogeṣu ālambuṣamūlaṃ kṣīreṇa saha pīṣayitvā nīlikāmūlasaṃyuktamaṣṭaśatābhimantritaṃ kṣīreṇāloḍya pāyayet |",
  "S08n643:33": "evaṃ cāturthaekāhikadvyāhikatryāhikasātatikaṃ nityajvaraviṣamajvarādiṣu pāyasaṃ ghṛtasaṃyuktaṃ aṣṭaśatābhimantritaṃ bhakṣāpayet |",
  "S08n643:34": "svastho bhavati ||",
  "S08n643:35": "evaṃ ḍākinīgrahagṛhīteṣu ātmano mukhamaṣṭaśatavārānabhimantrya nirīkṣayet |",
  "S08n643:36": "svastho bhavati |",
  "S08n643:37": "evaṃ mātaravālapūtanavetālakumāragrahādiṣu sarvāmānuṣaduṣṭadāruṇagṛhīteṣu ātmano hastamaṣṭaśatābhimantritaṃ kṛtvā gṛhītakaṃ mastake spṛśet |",
  "S08n643:38": "svastho bhavati ||",
  "S08n643:39": "ekajaptenātmarakṣā dvijaptena sahāyarakṣā tṛjaptena gṛharakṣā caturjaptena grāmarakṣā pañcajaptena yāmagocaragatarakṣā bhavati |",
  "S08n643:40": "evaṃ yāvatsahajaptena kaṭakacakrarakṣā kṛtā bhavati |",
  "S08n643:41": "etāni cāparāṇi anyāni ca kṣudrakarmāṇi sarvāṇi karoti asādhite'pi |",
  "S08n643:42": "atha sādhayitumicchati kṣudrakarmāṇi kāryāṇi |",
  "S08n643:43": "ekāntaṃ gatvā viviktadeśe samudragāminīṃ saritsamudbhave samudrakūle gaṅgānadīkūle vā athavā mahānadīkūlamāśritya śucau pradeśe uḍayaṃ kṛtvā trisnāyī tricailaparivartī maunī bhikṣabhaikṣāhārasādhakaḥ yāvakapayo phalāhāro vā triṃśallakṣāṇi japet siddhinimittaṃ tato dṛṣṭvā tato sādhanamārabhet |",
  "S08n643:44": "jyeṣṭhaṃ paṭaṃ tatraiva deśe tasmiṃ sthāne paṭasya mahatīṃ pūjāṃ kṛtvā suvarṇarūpyamayī tāmramṛttikamayairvā pradīpakaiḥ turuṣkatailapūrṇaiḥ gavyaghṛtapūrṇairvā pradīpakaiḥ pratyagravastrakhaṇḍābhiḥ khaṇḍābhiḥ kṛtavartibhiḥ lakṣamekaṃ paṭasya pradīpāni nivedayet |",
  "S08n643:45": "sarvāṇi samaṃ samantāt samanantarapradīpitaiḥ pradīpamālābhiḥ paṭasya raśmayo niścaranti |",
  "S08n643:46": "samanantaraniścaritai raśmibhiḥ paṭaḥ samantajvālamālākulo bhavati |",
  "S08n643:47": "upariṣṭāccāntarikṣe dundubhayo nadanti |",
  "S08n643:48": "sādhukāraśca śrūyate ||",
  "S08n643:49": "tato vidyādhareṇa sattvaramāṇarūpeṇa sādhakapaṭāntakoṇaṃ pūrvalikhitapaṭaḥ niḥsṛtaṃ arghaṃ dattvā pradakṣiṇīkṛtya sarvabuddhāṃ praṇamya grahetavyam |",
  "S08n643:50": "tato gṛhītamātreṇa sarvapradīpagṛhītaiḥ sattvaiḥ sārdhaṃ samutpatati ekādhikavimānalakṣaṇaṃ vā gacchanti |",
  "S08n643:51": "divyatūryapratisaṃyukte madhuradhvanigītavāditanṛtyopetaiḥ vidyādharībhiḥ samantādākīrṇaṃ taṃ sādhakaṃ vidyādharacakravartirājye abhipecayanti |",
  "S08n643:52": "saha taiḥ pradīpadhāribhiḥ ajarāmaralīlī bhavati |",
  "S08n643:53": "mahākalpasthāyī bhavati |",
  "S08n643:54": "uditādityasaṅkāśaḥ divyāṅgaśobhī vicitrāmbarabhūṣitaḥ |",
  "S08n643:55": "ta evāsya kiṅkarāḥ |",
  "S08n643:56": "taiḥ sārdhaṃ vicarati |",
  "S08n643:57": "sarvavidyādhararājāsya dāsatvenopatiṣṭhante |",
  "S08n643:58": "vidyādharacakravartī bhavati |",
  "S08n643:59": "cirañjīvī adhṛṣyo bhavati |",
  "S08n643:60": "sarvasiddhānāṃ paramasubhago bhavati |",
  "S08n643:61": "vidyādharakanyānāṃ vaśetā bhavati |",
  "S08n643:62": "sarvadravyānāṃ buddhabodhisattvāṃśca pūjayati |",
  "S08n643:63": "tato bhavati kṣaṇamātreṇa brahmalokamapi gacchati |",
  "S08n643:64": "śakrasyāpi na gaṇayati |",
  "S08n643:65": "kiṃ punastadanyavidyādharāṇām |",
  "S08n643:66": "ante cāsya buddhatvaṃ bhavati |",
  "S08n643:67": "āryamañjuśriyaścāsya + + + + + + + + + + + + + + + + + + sādhanaṃ bhavati |",
  "S08n643:68": "uttaptataram |",
  "S08n643:69": "tata ekānte gatvā vigatajane niḥsaṅgasaṅgarahite mahāraṇyamanupraviśya yatra sthāne padmasaraṃ saritopetaṃ ekaparvatāśritaṃ parvatāgramabhiruhya ekākṣaraṃ vidyārājaṃ mañjuśrīkalpabhāṣitaṃ vā tathāgatānyabodhisattvabhāṣitaṃ vā anyataraṃ mantraṃ gṛhya teṣāṃ yathepsataḥ padmamūlaphalāhāro payopayogāhāro vā vidyā ṣaṭtriṃśallakṣāṇi japet |",
  "S08n643:70": "japānte ca tenaiva vidhinā pūrvanirdiṣṭena jyeṣṭhaṃ paṭaṃ pratiṣṭhāpya padmapuṣpāṇāṃ śvetacandanakuṅkumābhyaktānāṃ khadirakāṣṭairagniṃ prajvālya pūrvaparikalpitāṃ padmāṃ ṣaṭtriṃśat sahasrāṇi juhuyāt ||",
  "S08n643:71": "tato homāvasāne bhagavataḥ śākyamuneḥ paṭasya raśmayo niścaranti |",
  "S08n643:72": "tato sādhakamavabhāsya mūrdhāntardhīyante |",
  "S08n643:73": "samanantaraspṛṣṭaśca sādhakaḥ pañcābhijño bhavati |",
  "S08n643:74": "bodhisattvalabdhabhūmiḥ divyarūpī yatheṣṭaṃ vicarate |",
  "S08n643:75": "ṣaṭtriṃśatkalpāṃ jīvati |",
  "S08n643:76": "ṣaṭtriṃśadbuddhakṣetrānatikrāmati |",
  "S08n643:77": "teṣāṃ ca prabhāvaṃ samanupaśyati |",
  "S08n643:78": "ṣaṭtriṃśadbuddhānāṃ pravacanaṃ dhārayati |",
  "S08n643:79": "teṣāṃ ca pūjopasthānābhirato bhavati |",
  "S08n643:80": "ante ca bodhiparāyaṇo bhavati |",
  "S08n643:81": "āryamañjuśrīkalyāṇamitraparigṛhīto bhavati |",
  "S08n643:82": "yāvad bodhiniṣṭhaṃ nirvāṇaparyavasānam iti ||",
  "S08n643:83": "bodhisattvapiṭakāvataṃsakād mahāyānavaipulyasūtrād āryamañjuśrīmūlakalpānnavamaḥ paṭalavisarād dvitīyaḥ",
  "S08n643:84": "uttamasādhanopayikakarmapaṭalavisaraḥ parisamāpta iti ||"
}