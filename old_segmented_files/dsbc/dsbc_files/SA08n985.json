{
  "SA08n985:0": "(26) dhyānavargaḥ",
  "SA08n985:1": "svasthaḥ kaḥ?",
  "SA08n985:2": "asaṃsaktamaternityaṃ nityaṃ dhyānavihāriṇaḥ |",
  "SA08n985:3": "viśuddhamanaso nityamekāgrabhiratasya ca ||1 ||",
  "SA08n985:4": "yasyaikāgrakaraṃ cittaṃ tasya doṣā na bādhakāḥ |",
  "SA08n985:5": "sa doṣabhayanirmuktaḥ svastha ityabhidhīyate ||2 ||",
  "SA08n985:6": "ekāgrābhiratañceto vivekamanudhāvati |",
  "SA08n985:7": "sarvatarkavinirmuktaḥ svastha ityabhidhīyate ||3 ||",
  "SA08n985:8": "cittasyaikāgratāṃ varṇayati",
  "SA08n985:9": "yasya cittaṃ dhruvaṃ śāntaṃ nirvāṇābhirataṃ sadā |",
  "SA08n985:10": "na tasyendriyajā doṣā bhavasya śubhahetavaḥ ||4 ||",
  "SA08n985:11": "yacca dhyānakṛtaṃ saukhyaṃ yacca (cittaṃ)",
  "SA08n985:12": "samādhijam |",
  "SA08n985:13": "cittaṃ tatsarvamekāgramate bhavati dehinaḥ ||5 ||",
  "SA08n985:14": "yatiḥ alaukikaṃ sukhaṃ bhuṅkte",
  "SA08n985:15": "ekārāmasya yatino yat sukhaṃ jāyate hṛdi |",
  "SA08n985:16": "yat saukhyamativijñeyaṃ na saukhyaṃ laukikaṃ matam ||6 ||",
  "SA08n985:17": "kīdṛśaṃ cittaṃ śāntiṃ samadhigacchati?",
  "SA08n985:18": "ekāgrābhirataṃ cittaṃ viśuddhākṛtameva ca |",
  "SA08n985:19": "doṣajālavinirmuktaṃ śāntiṃ samadhigacchati ||7 ||",
  "SA08n985:20": "jñānāmbhasā tṛṣṇāgniṃ hanti",
  "SA08n985:21": "ekāntamanasā nityaṃ saṃkṣiptendriyapañcakaiḥ |",
  "SA08n985:22": "tṛṣṇāgninātivṛddhaṃ ca hanti jñānāmbhasā budhaḥ ||8 ||",
  "SA08n985:23": "tasya tṛṣṇāvimuktasya viśuddhasya sukhaiṣiṇaḥ |",
  "SA08n985:24": "akṣayaṃ cāvyayaṃ caiva padaṃ hi sthitamagrataḥ ||9 ||",
  "SA08n985:25": "nirvāṇapuragāmi vartma",
  "SA08n985:26": "vitarkakuṭilaṃ ceto yatra yatropapadyate |",
  "SA08n985:27": "ekālambanayuktena dhārya tena samādhinā |",
  "SA08n985:28": "tasmādetat paraṃ vartma nirvāṇapuragāmikam ||10 ||",
  "SA08n985:29": "manonigrahaphalam",
  "SA08n985:30": "etadagraṃ manaḥ kṣutvā hanyādarisamūhakam |",
  "SA08n985:31": "mano hīdaṃ vinirgṛhya (sa)",
  "SA08n985:32": "vetti dhyānajairdṛḍhaiḥ ||11 ||",
  "SA08n985:33": "nirupamaṃ dhyānajaṃ sukham",
  "SA08n985:34": "(tatra sthitāḥ narāḥ śreṣṭhāḥ śraddhāvanto manīṣiṇaḥ) |",
  "SA08n985:35": "prayānti paramaṃ sthānamaśokaṃ hatakilviṣam ||12 ||",
  "SA08n985:36": "nirviṣaskasya tuṣṭasya nirāgasyāpi dhīmataḥ",
  "SA08n985:37": "yat sukhaṃ dhyānajaṃ bhāti kutastasyopamā parā ||13 ||",
  "SA08n985:38": "dhyānaiḥ paramaṃ padaṃ prāpyate",
  "SA08n985:39": "etatsāraṃ sudhīrāṇāṃ yogināṃ pāragāminām |",
  "SA08n985:40": "yadevedaṃ manaḥ śrutvā prayānti padamacyutam ||14 ||",
  "SA08n985:41": " ||iti dhyānavargaḥ ṣaḍviṃśaḥ ||"
}