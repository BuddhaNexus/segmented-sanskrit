{
  "S04n282:0": "12 pūrvayogaḥ saddharmaparīndanā ca",
  "S04n282:1": "atha bhagavantaṃ śakro devānāmindra etadavocat-“purā,",
  "S04n282:2": "bhagavan,",
  "S04n282:3": "tathāgatānmaṃjuśrīkumārabhūtācca dharmaparyāyānāṃ bahuśatasahasrāṇyaśrauṣam,",
  "S04n282:4": "paraṃ tu yathā'smāddharmaparyāyādīdṛśācintyavikurvaṇanayapraveśanirdeśaḥ purā na kadācidaśrauṣam |",
  "S04n282:5": "“ye sattvāḥ, bhagavan,",
  "S04n282:6": "imaṃ dharmaparyāyamudgrahīṣyanti dhārayiṣyanti vācayiṣyanti paryavāpsyanti,",
  "S04n282:7": "te'pi niḥsaṃśayametādṛśadharmabhājanaṃ bhaveyuḥ |",
  "S04n282:8": "kaḥ punarvādo ye bhāvanā'dhigamanānuyuktā ( bhaviṣyanti )",
  "S04n282:9": "? te chetsyanti sarvadurgati-(mārgam )",
  "S04n282:10": ", tebhyaḥ sarvasugatimārgo vivṛtaḥ;",
  "S04n282:11": "sarvabuddhaiste dṛṣṭā bhaviṣyanti;",
  "S04n282:12": "te sarvaparapravādighnā bhaviṣyanti;",
  "S04n282:13": "sarvamārāstaiḥ suparājitā bhaviṣyanti;",
  "S04n282:14": "te viśodhitabodhisattvamārgā bhaviṣyanti,",
  "S04n282:15": "bodhimaṇḍasamāśritāstathāgatagocare samavasaranti |",
  "S04n282:16": "“kulaputro vā kuladuhitā vā,",
  "S04n282:17": "bhagavan yau dhārayiṣyata imaṃ dharmaparyāyaṃ,",
  "S04n282:18": "tābhyāṃ sarvaparivāreṇa saha satkāraṃ paryupāsanaṃ kariṣyāmi |",
  "S04n282:19": "( teṣu ) grāmanagaranigamajanapadarāṣṭrarājadhānīṣu,",
  "S04n282:20": "yeṣvayaṃ dharmaparyāyaścaryate nirdiśyate prakāśyate,",
  "S04n282:21": "tena dharmaśravaṇāya saparivāro gamiṣyāmi |",
  "S04n282:22": "aśraddheṣu kulaputreṣu śraddhāmutpādayiṣyāmi,",
  "S04n282:23": "śrāddhānāṃ dhārmikena rakṣāvaraṇa gupti kariṣyāmi“ |",
  "S04n282:24": "evamukte, bhagavāṃśakraṃ devānāmindrametadāmantrayate sma-“sādhu,",
  "S04n282:25": "devendra, sādhu |",
  "S04n282:26": "( yat ) tvayā subhāṣitam,",
  "S04n282:27": "tasmiṃstathāgato'pyanumodate |",
  "S04n282:28": "(yā), devendra,",
  "S04n282:29": "atītānāgatapratyutpannānāṃ bhagavatāṃ buddhānāṃ bodhiḥ,",
  "S04n282:30": "sā'smāddharmaparyāyānnirdiṣṭā |",
  "S04n282:31": "ato devendra,",
  "S04n282:32": "ye kecit kulaputrā vā kuladuhitaro vemaṃ dharmaparyāyamudgrahīṣyanti,",
  "S04n282:33": "antaśaḥ pustake likhiṣyanti,",
  "S04n282:34": "udgrahīṣyanti vācayiṣyanti paryavāpsyanti,",
  "S04n282:35": "te hyatītānāgatapratyutpannān bhagavato buddhān pūjayiṣyanti |",
  "S04n282:36": "“ayaṃ, devendra,",
  "S04n282:37": "trisāhasramahāsāhasralokadhātustathāgataiḥ paripūrṇaḥ (syāt,",
  "S04n282:38": "paripūrṇas )",
  "S04n282:39": "tadyathāpi nāmekṣuvanairvā naḍavanairvā veṇuvanairvā tilavanairvā khadiravanairvā;",
  "S04n282:40": "( yairayaṃ lokadhātuḥ )",
  "S04n282:41": "paripūrṇastāṃstathāgatān,",
  "S04n282:42": "klpaṃ vā kalpādhikaṃ vā,",
  "S04n282:43": "kulaputroo vā kuladuhitā vā mānayedgurukuryāt satkuryāt pūjayet sarvapūjāsukhopadhānaiḥ |",
  "S04n282:44": "teṣāṃ parinirvṛtānāmapi tathāgatānāmekaikasya tathāgatasya pūjanā'rtha sarvaratnamayaṃ vistareṇa caturmahādvīpakalokapramāṇamārohe brahmalokasamprāptamucchritacchatrapatākayaṣṭisūpaśobhitam ekāntakaṭhorākuthitaśārīrikadhāstūpaṃ ( kuryāt ) |",
  "S04n282:45": "sa evameva sarvatathāgatānāṃ pratyekaṃ stūpaṃ kṛtvā,",
  "S04n282:46": "tat kalpaṃ vā kalpādhikaṃ vā sarvapuṣpagandhadhvajapatākaiḥ pūjayedghaṭṭiyadundubhitūryaiśca |",
  "S04n282:47": "“tat ki manyase,",
  "S04n282:48": "devendra,",
  "S04n282:49": "api nu sa kulaputro vā kuladuhitā vā tato nidānaṃ bahu puṇyaṃ prasavet ?",
  "S04n282:50": "“ āha--“bahu bhagavan,",
  "S04n282:51": "bahu sugata |",
  "S04n282:52": "kalpakoṭiśatasahasrairapi tasya puṇyaskandhasya paryantamanuprāptumaśakyam“ |",
  "S04n282:53": "bhagavānāmantrayate sma--“adhimucyasva.,",
  "S04n282:54": "devendra,",
  "S04n282:55": "tvayā'nugantavyam yaḥ kulaputro vā kuladuhitā vemamacintyavimokṣanirdeśasya dharmaparyāyamudgṛhṇīyādvācayet paryavāpnuyāt, ( so'smād- )",
  "S04n282:56": "bahu(taraṃ)",
  "S04n282:57": "puṇyaṃ prasavet |",
  "S04n282:58": "tat kasya hetoḥ ?",
  "S04n282:59": "bhagavatāṃ buddhānāṃ hi bodhiḥ,",
  "S04n282:60": "devendra,",
  "S04n282:61": "dharmasambhavā;",
  "S04n282:62": "sā ca dharmapūjāyai śakyā,",
  "S04n282:63": "na paraṃ tvāmiṣeṇa ( pūjyā ) |",
  "S04n282:64": "anene paryāyeṇa,",
  "S04n282:65": "devendra,",
  "S04n282:66": "tvayaivaṃ veditavyam“ |",
  "S04n282:67": "“bhūtapūrva,",
  "S04n282:68": "devendra,",
  "S04n282:69": "atīte'dhvanyasaṃkhyeyaiḥ kalpairasaṃkhyeyataraivipulairaprameyairacintyaistebhyaḥ pareṇa paratareṇa yadāsīt tena kālena tena samayena bhaiṣajyarājo nāma tathāgato'rhan samyaksambuddho loka udapādi vidyācaraṇasampannaḥ sugato lokavidanuttaraḥ puruṣadamyasārathiḥ śāstā devānāṃ ca manuṣyāṇāṃ ca buddhobhagavān vicāraṇe kalpe mahāvyūhāyāṃ lokadhātau |",
  "S04n282:70": "tasya bhaiṣajyarājasya tathāgatasyārhataḥ samyaksambuddhasya viśatyantarakalapānāyuṣpramāṇamabhūt |",
  "S04n282:71": "tasya ṣaṭtriśatkoṭinayutāḥ śrāvaka( saṃnipāto )",
  "S04n282:72": "'bhūt dvādaśakoṭinayutā bodhisattva( saṃnipāto ) 'bhūt |",
  "S04n282:73": "“tena khalu punaḥ samayena ratnacchattro nāma rājodapādi cakravartī cāturdvīpaḥ saptaratnasamanvāgataḥ |",
  "S04n282:74": "purṇa cāsyābhūt sahasraṃ putrāṇāṃ śūrāṇāṃ vīrāṇāṃ varāṅgarupiṇāṃ parasainyapramardakānām |",
  "S04n282:75": "“sa ratnacchattro rājā pañcāntarakalpān sarvasukhopadhānairbhagavantaṃ bhaiṣajyarājaṃ tathāgataṃ saparivāraṃ mānayati sma |",
  "S04n282:76": "teṣu pañcāntarakalpeṣvatīteṣu,",
  "S04n282:77": "devendra,",
  "S04n282:78": "ratnacchattro rājā sahasraṃ putrānetasavocat-'he, vitta |",
  "S04n282:79": "ahaṃ tathāgatamapūjayam |",
  "S04n282:80": "ata idānīṃ yūpamapi pūjayata tathāgatam' |",
  "S04n282:81": "tataste rājakumārāḥ pitre ratnacchattrāya rājñe sādhukāraṃ dattvā,",
  "S04n282:82": "tasmai pratyaśrauṣuḥ |",
  "S04n282:83": "te ca saha gaṇena tathāgataṃ bhaiṣajyarājaṃ pañcāntarakalpān sarvasukhopadhānaiḥ satkaronti sma |",
  "S04n282:84": "“teṣu candracchattrasya nāma rājaputrasya rahogatasyaivaṃ bhavati sma- 'tasyāḥ pūjāyā anyā viśiṣṭatarodārā pūjā nanu bhavatī' ti |",
  "S04n282:85": "buddhādhiṣṭhānenāntarīkṣāddevā etadāhuḥ-'dharmapūjā hi,",
  "S04n282:86": "satpuruṣa,",
  "S04n282:87": "sarvapūjāsūttamā' |",
  "S04n282:88": "sa āha-'sā dharmapūjā kimasti ?",
  "S04n282:89": "' devā āhuḥ-'tasya,",
  "S04n282:90": "satpuruṣa,",
  "S04n282:91": "tathāgatasya bhaiṣajyarājasya samīpaṃ gatvā,",
  "S04n282:92": "sā dharmapūjā kimastīti pṛccha |",
  "S04n282:93": "bhagavāṃste vyākariṣyati' |",
  "S04n282:94": "“atha, devendra,",
  "S04n282:95": "candracchattro rājakumāro yena bhagavān bhaiṣajyarājastathāgato'rhan samyaksaṃbuddhastenopasaṃkrāntaḥ |",
  "S04n282:96": "upasaṃkramya,",
  "S04n282:97": "bhagavatpādau śirasā vanditvā,",
  "S04n282:98": "ekānte'sthāt |",
  "S04n282:99": "ekāntasthitaścandracchattro rājaputro bhagavantaṃ bhaiṣajyarājaṃ tathāgatametadavocat-'dharmapūjā nāma,",
  "S04n282:100": "bhagavan, sā kimasti ?'",
  "S04n282:101": "“sa bhagavānāmantrayate sma-'kulaputra,",
  "S04n282:102": "dharmapūjā hi tathāgatabhāṣitā gambhīrasūtrāntāḥ gambhīrāvabhāsāḥ sarvalokavipratyanīkā durvigāhyā durdṛśā duravabodhāḥ sūkṣmā nipuṇā atarkāvacarāḥ |",
  "S04n282:103": "( te sūtrāntā)",
  "S04n282:104": "bodhisattvapiṭakāntarbhūtā dhāraṇīsūtrāntarājamudrāmudritā avaivartika(dharma-)",
  "S04n282:105": "cakrasaṃdarśakāḥ ṣaṭpāramitāsambhūtāḥ sarvagrāhāparigṛhītāḥ |",
  "S04n282:106": "“ '( te sūtrāntā )",
  "S04n282:107": "bodhipakṣyadharmadsamanvāgatā bodhyaṅganiṣpādanāparyāpannāḥ sattvamahākaruṇā'vatāraṇā mahāmaitrīsaṃdarśakāḥ sarvamāradṛṣṭigatāpagatāḥ pratītyasamutpādasaṃdarśakāḥ |",
  "S04n282:108": "“ '(dharmeṣu te sūtrāntā)",
  "S04n282:109": "anātmakā niḥsattvā nirjīvā niṣpudgalāḥ śūnyatā''nimittāpraṇihitānabhisaṃskārānutpādāsambhavasamprayuktāḥ |",
  "S04n282:110": "( te ) bodhimaṇḍaṃ samudāgacchanti dharmacakrapravartakāḥ |",
  "S04n282:111": "praśaṃsitās-( te )",
  "S04n282:112": "varṇitā devanāgayakṣagandharvāsuragaruḍakinnaramahoragādhipatibhiḥ |",
  "S04n282:113": "(sūtrāntāste)",
  "S04n282:114": "saddharmavaṃśāsraṃsanā dharmakośagrāhakā dharmapūjāvarā'pannāḥ |",
  "S04n282:115": "sarvā'ryajanaiḥ parigṛhītās ( te )",
  "S04n282:116": "sarvabodhisattvacaryāḥ samprakāśayanti bhūtārthadharmapratisaṃvidāpannāḥ |",
  "S04n282:117": "dharmasūtrāntā anityatāduḥkhanairātmyaśānti ( -nirdeśa-)",
  "S04n282:118": "nairyānikāḥ |",
  "S04n282:119": "“ 'mātsaryadauḥśīlyavyāpādakausīdyamuṣitasmṛtiduṣprajñā'vasāda parapravādikudṛṣṭisarvā'lambanābhiniveśāṃ jahati (te)",
  "S04n282:120": "sarvabuddhastomitāḥ,",
  "S04n282:121": "saṃsārapakṣapratipakṣā nirvāṇasukhaṃ samprakāśayanti |",
  "S04n282:122": "ye tādṛśasūtrāntāḥ samprakāśanadhāraṇapratyavekṣaṇasaddharmasaṃgrahāḥ,",
  "S04n282:123": "sā hi dharmapūjā nāma |",
  "S04n282:124": "“ 'punaraparaṃ,",
  "S04n282:125": "kulaputra,",
  "S04n282:126": "dharmapūjā hi dharmā-( nu- )",
  "S04n282:127": "dharmanidhyaptirdharmā-( nu- )",
  "S04n282:128": "dharmapratipattiḥ pratītyasamutpādasamādānaṃ; (sā)",
  "S04n282:129": "sarvāntagrāhadṛṣṭirahitā,",
  "S04n282:130": "anutpādānopapattikṣāntiḥ,",
  "S04n282:131": "nairātmyaniḥsattvapraveśaḥ,",
  "S04n282:132": "hetupratyayo ravirodho'vivādo'kalahaḥ,",
  "S04n282:133": "ahaṃkāramama( kārā- )pagatā |",
  "S04n282:134": "“ '( dharmapūjā )",
  "S04n282:135": "hyarthapratisaraṇanna vyañcanapratisaraṇam,",
  "S04n282:136": "jñānapratisaraṇanna vijñānapratisaraṇam,",
  "S04n282:137": "nītārtha sūtrapratisaraṇanna neyārthasaṃvṛtyabhiniveśaḥ,",
  "S04n282:138": "dharmatāpratisaraṇanna pudgaladṛṣṭyupalabdhigrahaṇābhiniveśaḥ;",
  "S04n282:139": "yathābuddhadharmamavabodhaḥ,",
  "S04n282:140": "anālayapraveśaḥ,",
  "S04n282:141": "alayasamuddhātaḥ;",
  "S04n282:142": "pratītyasamutpādasya dvādaśāṃge(ṣu)",
  "S04n282:143": "tadyathā-avidyānirodhād yāvajjarāmaraṇaśokaparidevaduḥkhadaurmanasyopāyāsā nirudhyanta ityakṣayasattvadṛṣṭyabhinirhāreṇābhisampannaṃ sarvadṛṣṭyadarśanaṃ ca-sā hi,",
  "S04n282:144": "kulaputra,",
  "S04n282:145": "anuttarā dharmapūjā nāma' |",
  "S04n282:146": "“tatassa rājaputraścandracchattraḥ,",
  "S04n282:147": "devendra,",
  "S04n282:148": "bhagavato bhaiṣajyarājāttathāgatāddharmapūjāmevaṃ śrutvā,",
  "S04n282:149": "anulomikīṃ dharmakṣānti prāpnoti sma |",
  "S04n282:150": "sarvavastravibhūṣaṇeṣu tasmai bhagavata upanāmiteṣu,",
  "S04n282:151": "etadvacanamavocat-'bhagavati tathāgate parinirvṛte,",
  "S04n282:152": "saddharmaparigrahapūjanārtha saddharma parigrahītum utsahe |",
  "S04n282:153": "adhitiṣṭhatu māmevaṃ bhagavān,",
  "S04n282:154": "yathā'haṃ māraparapravādino nihatya,",
  "S04n282:155": "saddharma parigṛhṇīyām' |",
  "S04n282:156": "“tathāgatastasyādhyāśayaṃ buddhvā,",
  "S04n282:157": "'paścimakāle pāścimasamaye saddharmanagaraṃ pālayiṣyase rakṣiṣyasi parigrahīṣyasī'-(ti)",
  "S04n282:158": "vyākaroti sma |",
  "S04n282:159": "“atha sa rājaputraścandracchattrastathā tathāgatapratiṣṭhitaśraddhayā''gāradanāgārikāṃ pravrajitaḥ kuśale(ṣu)",
  "S04n282:160": "dharme(ṣū)",
  "S04n282:161": "vīryamārabhate sma |",
  "S04n282:162": "ārabdhivīryaḥ sthitvā,",
  "S04n282:163": "kuśaleṣu dharmeṣu supratiṣṭhitaḥ so'cireṇa dhāraṇīgatigataḥ pañcabhijñā utpādayati sma |",
  "S04n282:164": "so'nācchedyapratibhānapratilābhī,",
  "S04n282:165": "bhagavati bhaiṣajyarāje tathāgate parinirvṛte,",
  "S04n282:166": "abhijñādhāraṇīivaśena dharmacakraṃ pravartayati sma |",
  "S04n282:167": "sa bhagavān bhaiṣajyarājastathāgato yathā,",
  "S04n282:168": "tathā daśāntarakalpān ( dharmacakram )",
  "S04n282:169": "anupravartayati sma |",
  "S04n282:170": "“tathā hi, devendra,",
  "S04n282:171": "candracchattrasya bhikṣoḥ saddharmaparigrahābhiyogena koṭidaśaśataṃ sattvā anuttarasamyaksaṃbodhi( mārg- )",
  "S04n282:172": "āvaivartikā abhūvan |",
  "S04n282:173": "prāṇināṃ catvāriśannayutāni śrāvakapratyekabuddhayāne vinītāny ( abhūvan ) |",
  "S04n282:174": "apramāṇasattvāḥ svargeṣūtpadyante sma |",
  "S04n282:175": "“manyethāḥ, devendra,",
  "S04n282:176": "anyaḥ sa tena kālena tena samayena ratnacchattro nābhābhudrājā cakravartī |",
  "S04n282:177": "na khalu punastvayaivaṃ draṣṭavyam |",
  "S04n282:178": "tat kasya hetoḥ ?",
  "S04n282:179": "ayameva sa ratnārcistathāgatastena kālena tena samayena ratnacchattro nāma rājā cakravartyabhūt |",
  "S04n282:180": "( ye ) tasya ratnacchattrasya rājñaḥ putrāḥ sahasramabhūvan,",
  "S04n282:181": "te santīme vartamānasya bhadrakalpasya bodhisattvāḥ |",
  "S04n282:182": "asmin bhadrakalpe pūrṇabuddhānāṃ sahasramutpadyante |",
  "S04n282:183": "teṣāṃ catvāro hi-krakucchandādaya utpannapūrvāḥ |",
  "S04n282:184": "avaśiṣṭā api prādurbhaviṣyanti-kakutsundādayo yāvadrocaṃ |",
  "S04n282:185": "ante roco nāma tathāgata utpadyate |",
  "S04n282:186": "“manyethāḥ, devendra,",
  "S04n282:187": "anyaḥ sa tena kālena ten samayena candracchattro nāma rājaputro'bhūt tasya bhagavato bhaiṣajyarājasya tathāgatasya saddharmaparigrāhakaḥ |",
  "S04n282:188": "na khalu punastvayaivaṃ draṣṭavyam |",
  "S04n282:189": "tat kasya hetoḥ ?",
  "S04n282:190": "ahameva sa, devendra,",
  "S04n282:191": "tena kālena tena samayena candracchattro nāma rājaputro'bhūvam |",
  "S04n282:192": "“anena paryāyeṇa,",
  "S04n282:193": "devendra,",
  "S04n282:194": "vedyam-yāvattathāgatapūjāḥ, ( tāsu)",
  "S04n282:195": "dharmapūjā hyuttamā nāma,",
  "S04n282:196": "varā paramā varāgrā praṇītottarānuttareti |",
  "S04n282:197": "tasmāttarhi,",
  "S04n282:198": "devendra,",
  "S04n282:199": "nāmiṣeṇa dharmapūjayā pūjā me kartavyā |",
  "S04n282:200": "nāmiṣeṇa satkāro me kartavyaḥ,",
  "S04n282:201": "dharmasatkātreṇa mānayitavyam“ |",
  "S04n282:202": "atha bhagavān maitreyaṃ bodhisattvammahāsattvamāmantrayate sma-“imāmahaṃ maitreyāsaṃkhyeyakalpakoṭisamudānītāmanuttarāṃ samyaksaṃbodhi tvayi parīndāmi,",
  "S04n282:203": "yathā paścime kāle paścime samaye'yamevaṃrūpo dharmaparyāyastvadadhiṣṭhānena parigṛhīto jambudvīpe vardheta na cāntardhīyeta,",
  "S04n282:204": "tat kasya hetoḥ ?",
  "S04n282:205": "anāgate'dhvani,",
  "S04n282:206": "maitreya, (ye)",
  "S04n282:207": "'varipitakuśalamūlāḥ kulaputrakuladuhitṛdeva nāgayakṣagandharvāsurā anuttarasamyaksaṃbodhisamprasthitāḥ,",
  "S04n282:208": "ta imaṃ dharmaparyāyanna śrutvā,",
  "S04n282:209": "dhvaṃsiṣyante |",
  "S04n282:210": "evaṃrupaṃ sūtrāntaṃ śrutvā,",
  "S04n282:211": "prahṛṣṭāḥ śraddhāṃ pratilapsyante śirasā cā- ( bhivandya, taṃ )",
  "S04n282:212": "grahīṣyanti |",
  "S04n282:213": "teṣāṃ kulaputrakuladuhitṝṇāṃ rakṣaṇārthāya,",
  "S04n282:214": "maitreya,",
  "S04n282:215": "tena kālena tvayā'yamīdṛśaḥ sūtrāntaḥ sfaraṇīyaḥ |",
  "S04n282:216": "“ime hi, maitreya,",
  "S04n282:217": "bodhisattvānāṃ dve mudre |",
  "S04n282:218": "katame dve ? nānāpadavyañjanaprasannasya mudrā gambhīreṇa dharmanayenātrastasya yathābhūtaṃ pratipannakasya mudrā ca |",
  "S04n282:219": "te, maitreya,",
  "S04n282:220": "bodhisattvānāṃ dve mudre |",
  "S04n282:221": "tato ye bodhisattvā nānāpadavyañjanaprasannāstatparāḥ,",
  "S04n282:222": "te hyādikarmikā acirabrahmacāriṇo veditavyāḥ |",
  "S04n282:223": "ye, maitreya,",
  "S04n282:224": "bodhisattvā asya gambhīrasyānupaliptasya sūtrāntasya yamakavyatyastāhārasya granthaṃ vā paṭalaṃ vā paṭhanti śṛṇavantyadhimucyante deśayanti, ( te )",
  "S04n282:225": "hi cirabrahmacāriṇo veditavyāḥ |",
  "S04n282:226": "“ādikarmikāstataḥ,",
  "S04n282:227": "maitreya,",
  "S04n282:228": "bodhisattvā dvābhyāṃ kāraṇābhyāmātmānaṃ vraṇayanti gambhīre ca dharme na nidhyāyanti |",
  "S04n282:229": "katame dve ? aśrutapūrva gambhīraṃ sūtrāntaṃ śrutvā,",
  "S04n282:230": "trastāśca saṃśayitā nānumodante |",
  "S04n282:231": "sa evamasmābhiraśrutapūrvaḥ kuta āgata iti ( pṛcchantastaṃ ) tyajanti |",
  "S04n282:232": "ye kulaputrā gambhīraṃ sūtrāntamudgṛhṇanti gambhīradharmabhājanabhūtāśca gambhīraṃ dharma deśayanti,",
  "S04n282:233": "tebhyo na sevanti cāsamāgamā na paryupāsate tāṃ ca na satkurvanti |",
  "S04n282:234": "antatasteṣvavarṇamapi niścārayanti |",
  "S04n282:235": "tābhyāṃ kāraṇābhyāmādikarmikabodhisattvā ātmānaṃ vraṇayanti gambhīre ca dharme nāvakalpayanti |",
  "S04n282:236": "“tābhyāṃ dvābhyāṃ kāraṇābhyāṃ gambhīrādhimuktika bodhisattvā ātmānaṃ vraṇayanti cānutpattikadharmakṣāntinna labhante |",
  "S04n282:237": "katame dve ? ādikarmikānaciracaritān bodhisattvān avamanyante vimānayanti, na ( samā- )",
  "S04n282:238": "dāpayanti na ( vi- )",
  "S04n282:239": "varanti na deśayanti |",
  "S04n282:240": "gambhīre ( dharme )",
  "S04n282:241": "'lpaśraddhāḥ śikṣānna mānayanti,",
  "S04n282:242": "lokasya cāmiṣadānena na tu dharmadānena sattvānupakurvanti |",
  "S04n282:243": "“maitreya, gambhīradhimuktikabodhisattvā ābhyāṃ kāraṇābhyāmātmānaṃ vraṇayanti cānutpattikadharmakṣānti śīghranna labhante“ |",
  "S04n282:244": "evamāmantrayate sma |",
  "S04n282:245": "bhagavantaṃ bodhisattvo maitreya etadavocat-“bhagavatā yathā subhāṣitam,",
  "S04n282:246": "bhagavan,",
  "S04n282:247": "( tad ) āścaryam |",
  "S04n282:248": "sādhu, bhagavan |",
  "S04n282:249": "adyāgreṇa, bhagavan,",
  "S04n282:250": "imānatyayān ( vi- )",
  "S04n282:251": "varjayeyam |",
  "S04n282:252": "( yā ) tathāgatenāsaṃkhyeyakoṭinayutaśatasahasrebhyaḥ kalpebhyo'nuttarasamyaksaṃbodhiḥ samudānītā,",
  "S04n282:253": "imāmārakṣiṣyāmi dhārayiṣyāmi |",
  "S04n282:254": "“( ye )'nāgate ( 'dhvani )",
  "S04n282:255": "kulaputrā vā kuladuhitaro vā bhājanabhūtāḥ,",
  "S04n282:256": "tebhya īdṛśaṃ sūtrāntaṃ hastagataṃ kariṣyāmi |",
  "S04n282:257": "( teṣāṃ ) smṛtimupasaṃhariṣyāmi yayemamevaṃrūpaṃ sutrāntam |",
  "S04n282:258": "adhimucyodgrahīṣyanti dhārayiṣyanti parpavāpsyanti viveśayanti likhiṣyanti parebhyaśca vistareṇa samprakāśayiṣyanti |",
  "S04n282:259": "tānahaṃ, bhagavan,",
  "S04n282:260": "prasthāpayiṣyāmi |",
  "S04n282:261": "(ye) bhagavan,",
  "S04n282:262": "tena samayenāsminevaṃrūpe sūtrānte'dhimucyante'bhiniviśanti ca,",
  "S04n282:263": "te hi,",
  "S04n282:264": "bhagavan,",
  "S04n282:265": "maitreyasya bodhisattvasyādhiṣṭhānenādhiṣṭhitā veditavyāḥ“ |",
  "S04n282:266": "atha bhagavān maitreyāya bodhisattvāya sādhukāramadāt-“sādhu,",
  "S04n282:267": "maitreya, sādhu |",
  "S04n282:268": "subhāṣitaṃ tatte vākyam |",
  "S04n282:269": "tathāgato'pi tatte subhāṣitamanumodayati“ |",
  "S04n282:270": "tatas (sarve)",
  "S04n282:271": "te bodhisattvā ekanirghoṣiṇaitadvākyamavocan-“vayamapi,",
  "S04n282:272": "bhagavan,",
  "S04n282:273": "tathāgate parinirvṛte,",
  "S04n282:274": "nānābuddhakṣetrebhya āgatāstathāgatasya buddhasyemāṃ bodhimupabṛṃhayiṣyāmaḥ |",
  "S04n282:275": "te'pi kulaputrā adhimokṣayiṣyanti“ |",
  "S04n282:276": "atha bhagavantaṃ caturmahārājikā (devā)",
  "S04n282:277": "apyetadavocan-“yeṣu yeṣu,",
  "S04n282:278": "bhagavan,",
  "S04n282:279": "grāmanagaramigamarāṣṭrarājadhānīṣvevaṃrupo dharmaparyāyaścarito deśitaḥ samprakāśitaḥ,",
  "S04n282:280": "teṣu teṣu,",
  "S04n282:281": "bhagavan,",
  "S04n282:282": "vayamapi caturmahārājikā ( devāḥ )",
  "S04n282:283": "sabalavāhanaparivārā dharmaśravaṇārtham eṣyāmaḥ |",
  "S04n282:284": "teṣāṃ dharmabhāṇakānām ā yojanāparisāmantakādrakṣāṃ kariṣyāmo yathā na kaścitteṣāṃ dharmabhāṇakānāmavatāraprekṣyavatāragaveṣyavatāraṃ lapsyate“ |",
  "S04n282:285": "atha bhagavānāyuṣmantamānandametadavocat-“udgṛhṇīṣva tvam,",
  "S04n282:286": "ānanda,",
  "S04n282:287": "imaṃ dharmaparyāyaṃ,",
  "S04n282:288": "dhāraya pareṣāṃ ca vistareṇa samprakāśaya“ |",
  "S04n282:289": "āha-“asmin dharmaparyāya udgṛhīte,",
  "S04n282:290": "ko nāmayaṃ bhagavan dharmaparyāyaḥ ,",
  "S04n282:291": "kathaṃ cainaṃ dhārayāmi ?“",
  "S04n282:292": "bhagavānāmantrayate sma-“tasmādānanda,",
  "S04n282:293": "imaṃ dharmaparyāyaṃ 'vimalakīrtinirdeśaṃ' vā 'yamakavyatyastābhinirhāraṃ' vā'py-'acintyavimokṣaparivartannāma' dharmaparyāyaṃ dhāraya“ |",
  "S04n282:294": "idamavocad bhagavān |",
  "S04n282:295": "āttamanā licchavirvimalakīrtirmajuśrīśca kumārabhūtaḥ sa cāyuṣmānānandaste ca bodhisattvāte ca mahāśrāvakāḥ sā ca sarvāvatī parṣatsadevamānuṣāsura gandharvaśca loko bhagavato bhāṣitamabhyanandanniti |",
  "S04n282:296": "pūrvayogasya saddharmaparīnandanāyāśca parivartonāma dvādaśaḥ |",
  "S04n282:297": "vimalakīrtinirdeśo nāma mahāyānasūtraṃ samāptam |"
}