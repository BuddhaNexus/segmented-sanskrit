{
  "S04n381:0": "18. sarva sabhāloka saddharma śravaṇotsāha saṃpramodita svasvālaya pratigamana prakaraṇam",
  "S04n381:1": "atha sarvanīvaraṇaviṣkambhi sa pramoditaḥ |",
  "S04n381:2": "bhagavantaṃ tamānamya sāṃjalirevabravīt ||",
  "S04n381:3": "bhagavannadya sa dṛṣṭo lokeśvaro'dhunā mayā |",
  "S04n381:4": "tadasmi pariśuddhātmā saddharmaprāptavānapi ||",
  "S04n381:5": "adya me janmasāfalyaṃ saṃsiddhaśca manorathaḥ | 258",
  "S04n381:7": "āśā sampūrṇasiddhā ca sambodhiṃ prāptavān bhave ||",
  "S04n381:8": "bhūyo'pi bhagavannasya lokeśasya mahātmanaḥ |",
  "S04n381:9": "guṇaviśeṣasatkīrtiṃ śrotumicchāmi sāmpratam ||",
  "S04n381:10": "tadbhavān sarvasattvānāṃ sambodhivratacāriṇām |",
  "S04n381:11": "manaḥ protsāhanaṃ kartuṃ samupādeṣṭumarhati ||",
  "S04n381:12": "iti saṃprārthite tena viṣkambhinā sa sarvavit |",
  "S04n381:13": "bhagavāṃstaṃ mahāsattvaṃ saṃpaśyannevamādiśat ||",
  "S04n381:14": "sādhu śṛṇu mahāsattva kulaputra samāhitaḥ |",
  "S04n381:15": "lokeśaguṇasatkīrtiṃ pravakṣyāmi samāsataḥ ||",
  "S04n381:16": "aprameyasaṃkhyeyaṃ lokeśasya mahātmanaḥ |",
  "S04n381:17": "puṇyaguṇapramāṇāni kartuṃ na śakyate mayā ||",
  "S04n381:18": "tadyathā sarvalokeṣu sarveṣāmapi bhūbhṛtām |",
  "S04n381:19": "palasaṃkhayāprāmāṇāni kartuṃ mayāpi śakyate ||",
  "S04n381:20": "saparvatā mahī sarvā kṛtvāyaṇurajomayā |",
  "S04n381:21": "teṣāṃ saṃkhyāpramāṇāni kartuṃ mayā hi śakyate ||",
  "S04n381:22": "sarveṣāmapi cābdhīnāṃ sarvāsāṃ saritāmapi |",
  "S04n381:23": "jalabindupramāṇāni saṃkhyātuṃ śakyate mayā ||",
  "S04n381:24": "sarveṣāmapi vṛkṣāṇāṃ sarvatrāpi mahīruhām |",
  "S04n381:25": "patrasaṃkhyāpramāṇāni prakartuṃ śakyate mayā ||",
  "S04n381:26": "na tvasya lokanāthasya puṇyasaṃbhāramuttamam |",
  "S04n381:27": "apreyamasaṃkhyeyaṃ saṃkhyātuṃ śakyate mayā ||",
  "S04n381:28": "sarve sattvāśca saṃbuddhān sarvānapi sasāṃghikān |",
  "S04n381:29": "sarvopakaraṇairnityaṃ saṃbhājeran samādaram ||",
  "S04n381:30": "yāvatteṣāṃ mahatpuṇyaṃ bodhiśrīguṇasādhanam |",
  "S04n381:31": "tato'pyadhikamaudāryaṃ lokeśabhajanodbhavam ||",
  "S04n381:32": "yadasau trijagannātho bodhisattvo maharddhimān |",
  "S04n381:33": "sarvasamādhisapannaḥ prakaroti jagaddhite ||",
  "S04n381:34": "īdṛśastrijagannātho bodhisattvo maharddhikaḥ | 259",
  "S04n381:36": "sarvasamādhisampannastrailokye nāsti kaścana ||",
  "S04n381:37": "tadyathāhaṃ purādrākṣamasya traidhātukaprabhoḥ |",
  "S04n381:38": "samādhiguṇamāhātmyaṃ sarvajinātmajādhikam ||",
  "S04n381:39": "tadyathābhūtpurā śāstā krakucchandastathāgataḥ |",
  "S04n381:40": "sarvavidyādhipo dharmarājo'rhat sugato jinaḥ |",
  "S04n381:41": "tadāhaṃ dānaśūrākhyo bodhisattvo hitārthabhṛt ||",
  "S04n381:42": "tasya śāsturmunīndrasya saddharmaśāsanārataḥ ||",
  "S04n381:43": "tadaikasamaye'sau'pi krakucchando vināyakaḥ |",
  "S04n381:44": "jetāśrame vihāre'tra vijahāra sasāṃdhikaḥ ||",
  "S04n381:45": "tadā tasya munīndrasya pātuṃ dharmāmṛtaṃ mudā |",
  "S04n381:46": "brahmādibrāhmaṇāḥ sarve śakrāditridaśādhipāḥ ||",
  "S04n381:47": "sarve lokādhipāścāpi daityendrā rākṣasādhipāḥ |",
  "S04n381:48": "gandharvāḥ kinnarā yakṣā nāgendrā garuḍādhipāḥ ||",
  "S04n381:49": "sūryādayo grahāḥ sarve candrādayaśca tārakāḥ |",
  "S04n381:50": "siddhāḥ sādhyāśca rudrāśca sarve vidyādharā api ||",
  "S04n381:51": "rājānaḥ kṣatriyā vaiśyā amātyā mantriṇo janāḥ |",
  "S04n381:52": "vaṇijaḥ sārthavāhāśca śreṣṭhinaśca mahājanāḥ ||",
  "S04n381:53": "paurajānapadā grāmyāstathānye deśavāsinaḥ |",
  "S04n381:54": "sarve'pi te samāsṛtya samabhyarcya yathākramam ||",
  "S04n381:55": "krakucchandamunīndraṃ taṃ natvā tasthuḥ sabhāśritāḥ |",
  "S04n381:56": "tadānekamahāsattvā bodhisattvāḥ samāhitāḥ ||",
  "S04n381:57": "samādhivigrahaṃ cakruḥkrakucchandamuneḥ puraḥ ||",
  "S04n381:58": "yadā samantabhadrākhyo bodhisattvo maharddhimān |",
  "S04n381:59": "samāpede samādhiṃ tadyaddhvajodgatasaṃjñakam ||",
  "S04n381:60": "tadā lokeśvaraścāsau bodhisattvo maharddhikaḥ |",
  "S04n381:61": "samāpede samādhiṃ tadyadvikiriṇasaṃjñakam ||",
  "S04n381:62": "yadā samantabhadraśca bodhisattvo jinātmajaḥ |",
  "S04n381:63": "samāpede samādhiṃ tadyatpūrṇenduvaralocanam || 260",
  "S04n381:65": "tadā lokeśvaraścāsau mahābhijño jinātmajaḥ |",
  "S04n381:66": "samāpede samādhiṃ tadyatsuryavaralocanam ||",
  "S04n381:67": "yadā samantabhadraśca mahābhijño jinātmajaḥ |",
  "S04n381:68": "samādhiṃ tatsamāpede yadvicchuritasaṃjñakam ||",
  "S04n381:69": "tadā lokeśvaraścāpi mahābhijño jinātmajaḥ |",
  "S04n381:70": "samāpede samādhiṃ yad gaganagaṃjasaṃjñakam ||",
  "S04n381:71": "yadā samantabhadraśca bodhisattvo mahāmatiḥ |",
  "S04n381:72": "samāpede samādhiṃ tatsarvākārakarābhidham ||",
  "S04n381:73": "tadā lokeśvaraścāpi bodhisattvo mahāmatiḥ |",
  "S04n381:74": "samāpeded samādhiṃ yadindramatyabhidhānakam ||",
  "S04n381:75": "yadā samantabhadraśca bodhisattvo guṇākaraḥ |",
  "S04n381:76": "samāpede samādhiṃ yadindrarājo'bhidhānakam ||",
  "S04n381:77": "tadā lokeśvaraścāsau bodhisattvo guṇākaraḥ |",
  "S04n381:78": "samāpede samādhiṃ yadabdhigambhīrasaṃjñakam ||",
  "S04n381:79": "yadā samantabhadraśca bodhisattvaḥ suvīryavān |",
  "S04n381:80": "samāpede samādhiṃ yatsihaṃvijṛmbhitāhvayam ||",
  "S04n381:81": "tadā lokeśvaraścāpi bodhisāttvaḥ suvīryavān |",
  "S04n381:82": "samāpede samādhiṃ yatsihavikrīḍitābhidham ||",
  "S04n381:83": "yadā samantabhadraśca bodhisattvaḥ subuddhimān |",
  "S04n381:84": "samāpede samādhiṃ yadvaradāyakasaṃjñakam ||",
  "S04n381:85": "tadā lokeścaraścāpi bodhisattvaḥ subuddhimān |",
  "S04n381:86": "samāpede samādhiṃ tadyadavīcyabhiśoṣaṇam ||",
  "S04n381:87": "yadā samantabhadraśca bodhisattvo vicakṣaṇaḥ |",
  "S04n381:88": "udghāṭya darśayāmāsa sarvalomavilānyapi ||",
  "S04n381:89": "tadā lokeśvaraścāpi bodhisattvo vicakṣaṇaḥ |",
  "S04n381:90": "apāvṛṇot sa sarvāṇi lomarandhrāṇyaśeṣataḥ ||",
  "S04n381:91": "tadā samantabhadro'sau lokeśaṃ taṃ mahardhikam |",
  "S04n381:92": "samīkṣya sāṃjalirnatvā saṃpaśyannevamabravīt || 261",
  "S04n381:94": "sādhu dhanyo'si lokeśa yadīdṛkpratibhānavān |",
  "S04n381:95": "kaścinnaivāsti lokeṣu tvādṛksamādhivit sudhiḥ ||",
  "S04n381:96": "evamanyairmahāsattvairbodhisattvairmahaddhikaiḥ |",
  "S04n381:97": "smādhivigrahe saiva lokeśvaro vijitavān ||",
  "S04n381:98": "tadā sarve mahābhijña bodhisattvāḥ prasāditāḥ |",
  "S04n381:99": "lokeśaṃ taṃ mahābhijñaṃ samānamyaivamabravan ||",
  "S04n381:100": "sādhu dhanyo'si lokeśa yadīdṛkpratibhānavān |",
  "S04n381:101": "kaścinnaivāsti looke yattvādṛksamādhisadbalī ||",
  "S04n381:102": "tadā sa bhagavān dṛṣṭvā sarvāṃstān sugatātmajān |",
  "S04n381:103": "purataḥ samupāmantrya saṃpaśyannevamādiśat ||",
  "S04n381:104": "kulaputrālpamevaitat pratibhānaṃ jagatprabhoḥ |",
  "S04n381:105": "lokeśasyāsya yuṣmābhirdṛśyate'pīha sāmpratam ||",
  "S04n381:106": "yādṛglokeśvarasyāsya pratibhānaṃ mahattaram |",
  "S04n381:107": "īdṛksarvamunīndrāṇāmapi naivāsti kasyacit ||",
  "S04n381:108": "evaṃ tasya jagadbhartuḥ pratibhānaṃ mahattaram |",
  "S04n381:109": "krakucchandamunīndreaṇa samākhyātaṃ mayā śrutam ||",
  "S04n381:110": "atha sarvanīvaraṇaviṣkambhī sa prabodhitaḥ |",
  "S04n381:111": "bhagavantaṃ munīndraṃ ca samālokyaivamabravīt ||",
  "S04n381:112": "bhagavan yanmahāyānasūtrarājaṃ nigadyate |",
  "S04n381:113": "tatsamādiśa kāraṇḍavyūhasūtrodbhavaṃ vṛṣam ||",
  "S04n381:114": "yacchrutvāpi vayaṃ sarve sambodhiguṇasādhanaiḥ |",
  "S04n381:115": "dharmarasaurabhivyāptamānasāḥ pracaremahi ||",
  "S04n381:116": "tacchrutvā bhagavāṃścāpi viṣkambhinaṃ mahāmatim |",
  "S04n381:117": "sādhu śṛṇu samādhāya vakṣye taditi prādiśat ||",
  "S04n381:118": "ye'pi śroṣyanti kāraṇḍavyūhasūtraṃ subhāṣitam |",
  "S04n381:119": "teṣāṃ sarvāṇi pāpāni kṣiṇuyurdāruṇānyapi ||",
  "S04n381:120": "daśākuśalapāpāni paṃcātipātakānyapi |",
  "S04n381:121": "niravaśeṣanaṣṭāni kṣiṇuyuriti niścayam || 262",
  "S04n381:123": "ityādiṣṭe munīndreṇa viṣkambhī saṃpramoditaḥ |",
  "S04n381:124": "bhagavantaṃ samālokya punarevamabhāṣata ||",
  "S04n381:125": "bhagavan sarvaviccchāsta jānīmahi kathaṃ vayam |",
  "S04n381:126": "yatpāpaṃ kurute kṣīṇaṃ kāraṇḍanyūhasūtrakam ||",
  "S04n381:127": "tacchrutvā bhagavān bhūyo viṣkambhinaṃ vibodhitam |",
  "S04n381:128": "sabhāśritān janāṃścāpi samālokyaivamādiśat ||",
  "S04n381:129": "vidyate kulaputrāsau tīrtho malasunirmalau |",
  "S04n381:130": "sumerordakṣiṇe pārśve munīndraiḥ parikalpitau ||",
  "S04n381:131": "malatīrthajale kṣiptaṃ śubhravāso'pi nīlitam |",
  "S04n381:132": "tathā tajjalasaṃspṛṣṭo śuddho'pi nīlito bhavet ||",
  "S04n381:133": "sunirmale jale kṣiptaṃ nīlavāso'pi śuklitam |",
  "S04n381:134": "tathā tajjalasaṃspṛṣṭaḥ pāpātmāpi bhavecchuciḥ ||",
  "S04n381:135": "evamidaṃ mahāyānasūtrāgraṃ yo'bhinandati |",
  "S04n381:136": "saddharmalipto'pi kleśaiḥ saṃkliśyate drutam ||",
  "S04n381:137": "śrutvāpīdaṃ mahāyānasūtrāgraṃ yo'bhinandati |",
  "S04n381:138": "sa mahāpāpalipto'pi niḥkleśaḥ syācchubhāntikaḥ ||",
  "S04n381:139": "yathā śatamukho hīndro vinisṛtya nijālayāt |",
  "S04n381:140": "dahati sarvabhūjātān tṛṇagulmalatādrumān ||",
  "S04n381:141": "tathedaṃ sarvasūtrāṇāṃ kāraṇḍavyūhamuttamam |",
  "S04n381:142": "pātakānyapi sarvāṇi niḥśeṣaṃ dahate drutam ||",
  "S04n381:143": "ye śrutvedaṃ mahāyānasūtrarājaṃ subhāṣitam |",
  "S04n381:144": "anumodyābhinandantaḥ saṃbhajante sadādarāt ||",
  "S04n381:145": "te sarve nirmalātmāno niḥkleśavimalendriyāḥ |",
  "S04n381:146": "bodhisattvā mahāsattvā bhaveyurnivartikāḥ ||",
  "S04n381:147": "idaṃ sarvamahāyānasūtrarājaṃ mahottamam |",
  "S04n381:148": "śrutvā naivānumodeyuḥ pṛthagjanā durāśayāḥ ||",
  "S04n381:149": "ye cāpīdaṃ mahāyānasūtrarājaṃ mahottamam |",
  "S04n381:150": "niśamyābhyanumodantaḥ prabhajante sadādarāt || 263",
  "S04n381:152": "dhanyāste puruṣāḥ sarve pariśuddhatrimaṇḍalāḥ |",
  "S04n381:153": "niḥkleśā nirmalātmāno bhaveyuḥ sugatātmajāḥ ||",
  "S04n381:154": "mṛtyukāle'pi teṣāṃ ca dvādaśa sugatā jināḥ |",
  "S04n381:155": "samupetyābhipaśyanto dadyurevaṃ varottamam ||",
  "S04n381:156": "mā bhaiṣīḥ kulaputra tvaṃ yatkāraṇḍavyūhasūtrakam |",
  "S04n381:157": "śrutvānumodya satkārairbhajase śraddhayādarāt ||",
  "S04n381:158": "etatpuṇyānuliptātmā bhūyo na saṃsarerbhave |",
  "S04n381:159": "naiva kleśāgnisaṃtāpaiḥ saṃdhakṣyase kadācana ||",
  "S04n381:160": "yāvajjīvaṃ mahatsaukhyaṃ bhuktā śrīsadguṇānvitam |",
  "S04n381:161": "bhūyo dharmāmṛtaṃ bhoktuṃ saṃprayāyāḥ sukhāvatīm ||",
  "S04n381:162": "tatra tvamamitābhasya jinasya śaraṇe sthitaḥ |",
  "S04n381:163": "sadā dharmāmṛtaṃ pītvā saṃcarethāḥ susaṃvare ||",
  "S04n381:164": "tato nirmalaśuddhātmā pariśuddhatrimaṇḍalaḥ |",
  "S04n381:165": "sarvasattvahitādhanabodhicaryāvrataṃ careḥ ||",
  "S04n381:166": "tataḥ pāramitāḥ sarvāḥ pūrayitvā yathākramam |",
  "S04n381:167": "niḥkleśo'rhanmahābhijñaścaturbrahmavihārikaḥ ||",
  "S04n381:168": "jitvā māragaṇān sarvān sambodhiniścalāśayaḥ |",
  "S04n381:169": "trividhāṃ bodhimāsādya saṃbuddhapadamāpnuyāḥ ||",
  "S04n381:170": "iti taiḥ sugataiḥ sarvaiḥ samādiṣṭaṃ niśamya te |",
  "S04n381:171": "sarve'pyubhyanumodanto nameyustān jinān muhuḥ ||",
  "S04n381:172": "tataste tān jinān smṛtvā prāṇaṃ tyaktvā samāhitāḥ |",
  "S04n381:173": "taireva sugataiḥ sārdhaṃ saṃprayāyuḥ sukhāvatīm ||",
  "S04n381:174": "tatropetyāmitābhasya śaraṇe samupāśritāḥ |",
  "S04n381:175": "sadā dharmāmṛtaṃ pītvā saṃcareyurjaddhite ||",
  "S04n381:176": "tataḥ sambodhisaṃbhāraṃ pūrayitvā yathākramam |",
  "S04n381:177": "niḥkleśā nirmalātmānaḥ pariśuddhatrimaṇḍalāḥ ||",
  "S04n381:178": "jitvā māragaṇān sarvāṃścaturbrahmavihāriṇaḥ |",
  "S04n381:179": "trividhāṃ bodhimāsādya saṃbuddhapadamāpnuyuḥ || 264",
  "S04n381:181": "evaṃ mahattaraṃ puṇyaṃ kāraṇḍavyūhasūtrajam |",
  "S04n381:182": "aprameyamasaṃkhyeyaṃ saṃbodhijñānasādhanam ||",
  "S04n381:183": "yūyaṃ sarve'pi vijñāya saṃbodhiṃ yadi vāṃcchatha |",
  "S04n381:184": "śṛṇutedaṃ mahāyānasūtrarājaṃ subhāṣitam ||",
  "S04n381:185": "anumodata satkṛtya bhajana sarvadādarāt |",
  "S04n381:186": "ityādiṣṭaṃ munīndreṇa niśamya te sabhāśritāḥ |",
  "S04n381:187": "sarve lokāstathetyuktvā prābhyanandan prabodhitāḥ ||",
  "S04n381:188": "tataste sarve sabhālokā brahmādayo maharṣayaḥ |",
  "S04n381:189": "śakrādayaḥ surendrāśca sarvalokādhipā api ||",
  "S04n381:190": "gandharvakiṃnarā rakṣāḥ siddhāḥ sādhyāḥ surāṃganāḥ |",
  "S04n381:191": "vidyādharāśca daityendrā nāgendrā garuḍā api ||",
  "S04n381:192": "mahoragāśca daityendra nāgendrā garuḍā api ||",
  "S04n381:193": "mahoragāśca nairṛtyā bhūteśāśca śubhāśayāḥ |",
  "S04n381:194": "yogino yatinaścāpi tīrthikāśca tapasvinaḥ ||",
  "S04n381:195": "viprarājādayaḥ sarve manuṣyāśca prasāditāḥ |",
  "S04n381:196": "tridhā pradakṣiṇīkṛya kṛtāṃjalipuṭo mudā ||",
  "S04n381:197": "bhagavantaṃ sasaṃghaṃ taṃ natvā svasvālayaṃ yayuḥ ||",
  "S04n381:198": " ||iti sarvasabhālokasaddharmaśravaṇotsāhasaṃpramoditasvasvālayapratigamanaprakaraṇaṃ samāptam ||"
}