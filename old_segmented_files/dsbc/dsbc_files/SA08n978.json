{
  "SA08n978:0": "(19) kṣadhāvargaḥ",
  "SA08n978:1": "kṣudhāpīḍitā narā aśubhaṃ kurvanti",
  "SA08n978:2": "saṃsāre prāyaśo duḥkhaṃ traidhātukakṣudhāmayam |",
  "SA08n978:3": "yeneme pīḍitāḥ sattvāḥ kurvantyaśubhamātmanaḥ ||1 ||",
  "SA08n978:4": "svadehe yuktito vahnirbubhukṣetyadhīyate |",
  "SA08n978:5": "śeṣo dahati lokān vai kalpānala iva drumān ||2 ||",
  "SA08n978:6": "lokottaramimaṃ vahniṃ gacchantamanugacchati |",
  "SA08n978:7": "nātmanirvāṇasandṛṣṭaṃ kalpāntaraśatairapi ||3 ||",
  "SA08n978:8": "nā'nalasya hi tadvīrya kṣudhāyā yādṛśaṃ balam |",
  "SA08n978:9": "traidhātukamidaṃ kṛtsnamāhāraṃ prati vartate ||4 ||",
  "SA08n978:10": "mohayed vividhā cintā loke manujasambhavāḥ |",
  "SA08n978:11": "tāḥ sarvā bhojanārthāya bhavanti tribhavārṇave ||5 ||",
  "SA08n978:12": "duḥkhamanirvacanīyam",
  "SA08n978:13": "antarābhavasaṃsthasya kṛṣyamāṇasya karmabhiḥ |",
  "SA08n978:14": "dīrghāgamasya yad duḥkhaṃ na tad varṇayituṃ kṣamam ||6 ||",
  "SA08n978:15": "avidyendhanamagnasya dahyamānasya coṣmaṇā |",
  "SA08n978:16": "garbhasthasya hi yad duḥkha na tad varṇayituṃ kṣamam ||7 ||",
  "SA08n978:17": "āhārarasagṛddhasya nityaṃ tadgatacetasaḥ |",
  "SA08n978:18": "yad duḥkhaṃ paragṛddhasya na ca varṇayituṃ kṣamam ||8 ||",
  "SA08n978:19": "dṛḍhā vidagdhamanasaḥ kāme vā taptacetasaḥ |",
  "SA08n978:20": "yad bhavatyadhikaṃ duḥkhaṃ na tad varṇayituṃ kṣamam ||9 ||",
  "SA08n978:21": "apriyaiḥ saha saṃsargo viṣayāstasya nityaśaḥ |",
  "SA08n978:22": "praṇaṣṭe hṛdi yad duḥkhaṃ na tad varṇayituṃ kṣamam ||10 ||",
  "SA08n978:23": "tṛṣṇāviṣavidagdhasya nityaṃ paryeṣaṇātmakam |",
  "SA08n978:24": "āmṛtyu yad bhave duḥkhaṃ na tad varṇayituṃ kṣamam ||11 ||",
  "SA08n978:25": "avyucchinnaṃ bahuvidhaṃ yad duḥkhaṃ pāpamitrajam |",
  "SA08n978:26": "apāyajanakaṃ yasya na tad varṇayituṃ kṣamam ||12 ||",
  "SA08n978:27": "vyasanaṃ putradārāṇāṃ yad dṛṣṭ(vā)",
  "SA08n978:28": "hṛdi jāyate |",
  "SA08n978:29": "narakāṇāṃ mahāmārgo na tad varṇayituṃ kṣamam ||13 ||",
  "SA08n978:30": "kṣutpipāsāvidagdhasya dīpyamānasya vahninā |",
  "SA08n978:31": "yad duḥkhaṃ naṣṭamanaso na tad varṇayituṃ kṣamam ||14 ||",
  "SA08n978:32": "ajastraṃ paribhūtasya mitrajñātisuhṛjjanaiḥ |",
  "SA08n978:33": "yad bhavecchokajaṃ duḥkhaṃ na tad varṇayituṃ kṣamam ||15 ||",
  "SA08n978:34": "dārapralambanagataṃ duścalaṃ priyacetasaḥ |",
  "SA08n978:35": "yad duḥkhaṃ jīrṇakāyasya na tad varṇayituṃ kṣamam ||16 ||",
  "SA08n978:36": "mṛtyunā hriyamāṇasya tasmāṃllokātmano rasāt |",
  "SA08n978:37": "yad duḥkhaṃ jāyate vṛttau na tad varṇayituṃ kṣamam ||17 ||",
  "SA08n978:38": "dānairaśubhanāśaḥ",
  "SA08n978:39": "yat kurvantyaśubhaṃ bālā yacca gacchati durgatim |",
  "SA08n978:40": "tadāharati dānena kathayanti manīṣiṇaḥ ||18 ||",
  "SA08n978:41": "ataḥ sukṛteṣu manaḥ kāryam",
  "SA08n978:42": "pratiduṣkṛtakarmāṇi varjanīyāni sarvadā |",
  "SA08n978:43": "sukṛteṣu manaḥ kārya dānaśīlavibhūṣitam ||19 ||",
  "SA08n978:44": " ||iti kṣudhāvarga ekonaviṃśaḥ ||"
}