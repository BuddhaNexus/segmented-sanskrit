{
  "SA01n752:0": "dvitīyo'dhyāyaḥ |",
  "SA01n752:1": "prathamaḥ pādaḥ |",
  "SA01n752:2": "[72] dvāviṃśatiprakārasya kṛtsnasyendriyaparvaṇaḥ |",
  "SA01n752:3": "saṃkṣepeṇābhidhāsyante dharmā ṇi(ni)",
  "SA01n752:4": "rvacanādayaḥ ||",
  "SA01n752:5": "[73] nāmnā dvāviṃśatistāni dravyato daśa sapta ca |",
  "SA01n752:6": "yasmānnānyaddvayaṃ kāryā(yā)",
  "SA01n752:7": "tsukhādinavakatrayam ||",
  "SA01n752:8": "[74] nāmasallakṣaṇābhāvāttannāmnaḥ sārthakatvataḥ |",
  "SA01n752:9": "trayānāṃ(ṇāṃ)",
  "SA01n752:10": "vargavṛttitve'pyarthamabhyeṣyate paraiḥ ||",
  "SA01n752:11": "[75] viśiṣṭabuddhihetutvādādhipatyaviśeṣataḥ |",
  "SA01n752:12": "kāyendriyādviśiṣṭatvaṃ dvayorṇe(rne)",
  "SA01n752:13": "trendriyādivat ||",
  "SA01n752:14": "[76] aiśvaryārtho vipaścidbhirindriyārtho'bhidhīyate |",
  "SA01n752:15": "svārthavyaktiṣu pañcānāṃ caturṇāṃ tvarthayordvayoḥ ||",
  "SA01n752:16": "[77] svagocaropalabdhyādāvīṣi (śi)",
  "SA01n752:17": "tvamapare viduḥ |",
  "SA01n752:18": "svārthavijñāna evānya āhuḥ paṇḍitamāninaḥ ||",
  "SA01n752:19": "[78] kleśotpattau sukhādīnāṃ śraddhādīnāṃ guṇāptiṣu |",
  "SA01n752:20": "phalasaṃkleśasaṃbhāraviśuddhitvādanukramaḥ ||",
  "SA01n752:21": "[79] sattvākhyā sattvavaicitrya(tryaṃ)",
  "SA01n752:22": "dhṛti(tiḥ)",
  "SA01n752:23": "kleśodbhavaśca yaiḥ |",
  "SA01n752:24": "mārgopāyaḥ phalaprāptisteṣāmindriyatā matā ||",
  "SA01n752:25": "[80] sparśāśrayodbhavādhārasaṃbhogatvāccaturdaśa |",
  "SA01n752:26": "svargāpavargahetutvāt tadanyadvendriyāṣṭakam ||",
  "SA01n752:27": "[81] chandaṃ vīryāṅgabhūtatvāt sparśo vittyanubṛṃhaṇāt |",
  "SA01n752:28": "saṃjñā prajñābhibhūtatvānnendriyaṃ munirabhyadhāt ||",
  "SA01n752:29": "[82] śraddhādīnāṃ vidāṃ caiva doṣaḥ śuddhau malodaye |",
  "SA01n752:30": "pradhānatvānmanaskāro nendriyaṃ samudāhṛtam ||",
  "SA01n752:31": "[83] saṃbhāvanānukūlatvādadhimokṣo'pi nendriyam |",
  "SA01n752:32": "kālāntaraphalotpādasaṃdehābhyāṃ na cetanā ||",
  "SA01n752:33": "[84] nāpramādo'pyasau vīryāt,",
  "SA01n752:34": "na hrīḥ prāgalbhanigrahāt |",
  "SA01n752:35": "nopekṣā nāpi cālobho vīryaśraddhābhibhūtitaḥ ||",
  "SA01n752:36": "[85] na prasrabdhirvidautkaṭyādvinindyatvācca nāsravāḥ |",
  "SA01n752:37": "jātyādayo na pārārthyāt niṣkriyatvānna nirvṛtiḥ ||",
  "SA01n752:38": "[86] kāyasya bādhanaṃ duḥkhaṃ daurmanasyaṃ tu cetasaḥ |",
  "SA01n752:39": "sukhaṃ ca sumanastā ca sātaṃ śārīramānasam ||",
  "SA01n752:40": "[87ab] vaiśiṣṭyānmānasaṃ sātaṃ sukhaṃ kvacidudāhṛtam |",
  "SA01n752:41": "[88] ṣaṭsu bhūmiṣu vijñeyaṃ nīrajaskādyamindriyam |",
  "SA01n752:42": "tadanye nirmale tvakṣe draṣṭavye navabhūmike ||",
  "SA01n752:43": "[89] daurmaṇa(na)",
  "SA01n752:44": "syaṃ dvihātavyaṃ manovittitrayaṃ tridhā |",
  "SA01n752:45": "navābhyāsapraheyāni(ṇi)",
  "SA01n752:46": "dvidhā [pañca] na tu trayam ||",
  "SA01n752:47": "[90] pūrvaṃ kramodbhavaiḥ kāme vipāko [labhya] te dvayam |",
  "SA01n752:48": "anyaiḥ ṣaṭ sapta vā'ṣṭau vā ṣaḍ rūpe antye tu jīvitam ||",
  "SA01n752:49": "[91] mriyamāṇai(rni)",
  "SA01n752:50": "rodhyante trīṇyante aṣṭau tu madhyame |",
  "SA01n752:51": "daśāṣṭau nava catvāri kāme pañca śubhāni vā ||",
  "SA01n752:52": "abhidharmadīpe vibhāṣāprabhāyāṃ vṛttau dvitīyasyādhyāyasya prathamaḥ pādaḥ ||",
  "SA01n752:53": "dvitīyādhyāye",
  "SA01n752:54": "dvitīyapādaḥ |",
  "SA01n752:55": "[92] ādyantalābho navabhiḥ saptāṣṭābhiśca madhyayoḥ |",
  "SA01n752:56": "ekādaśabhirāptistu phalasyāntya[sya] hānitaḥ ||",
  "SA01n752:57": "[93 ab.] svasya dhātoḥ parijñānaṃ svavipakṣadṛśā pathā |",
  "SA01n752:58": "[94] kāmadhātuparijñānaṃ prāyaḥ saptabhiriṣyate |",
  "SA01n752:59": "samalairnirmalaistvarthairaṣṭābhirabhidhīyate ||",
  "SA01n752:60": "[95] rūpadhātuparijñānamiṣṭaṃ daśabhirindriyaiḥ |",
  "SA01n752:61": "antyadhātuparijñānamekādaśabhirucyate ||",
  "SA01n752:62": "[96] sarvasattvāstridhātusthā upekṣāyurmaṇo(no)'nvitāḥ |",
  "SA01n752:63": "tvakstrītvavyañjanaiḥ kāme rūpiṇaścakṣurādibhiḥ ||",
  "SA01n752:64": "[97] kāminaḥ khalu duḥkhena tadrāgī durmaṇa(na)stayā |",
  "SA01n752:65": "ūrdhvajastu sukhenāryaḥ śubhāhvādharajau tathā ||",
  "SA01n752:66": "[98] pratītyā(prītyā)",
  "SA01n752:67": "bhāhvādharodbhūtau śubhaiḥ sa śubhamūlakaḥ |",
  "SA01n752:68": "śaikṣābhyāṃ mokṣamārgasthau [aśaikṣo'rhan] svamārgagaḥ ||",
  "SA01n752:69": "[99] upekṣāyurmaṇo(no)",
  "SA01n752:70": "yukto'vaśyaṃ trayasamanvitaḥ |",
  "SA01n752:71": "caturbhiḥ kāyasukhavān cakṣuṣmānapi pañcabhiḥ ||",
  "SA01n752:72": "[100] strīndriyādyanvito'ṣṭābhiḥ duḥkhī yuktastu saptabhiḥ |",
  "SA01n752:73": "ekādaśabhirantyābhyāṃ sapta ṣaḍbhistadādyavān ||",
  "SA01n752:74": "[101] tridvīpanarakotpannā mithyātvaniyatā api |",
  "SA01n752:75": "[bahubhiḥ] hyekānnaviṃśatyā svalpairaṣṭābhiranvitāḥ ||",
  "SA01n752:76": "[102] antarābhavikapretatiryakśraddhānusāriṇa [:] |",
  "SA01n752:77": "tryadhikairdaśabhiryuktā daśabhirvā navādhikaiḥ ||",
  "SA01n752:78": "[103] samyaktvaniyatā ye tu ye ca śraddhādhimuktikāḥ |",
  "SA01n752:79": "ta ekādaśabhiryuktā daśabhirvā navādhikaiḥ ||",
  "SA01n752:80": "[104] prajñāvimuktanāmārhat kāyasākṣyubhayāhvayāḥ |",
  "SA01n752:81": "akṣaikādaśakopetā yadi vā'ṣṭādaśānvitāḥ ||",
  "SA01n752:82": "[105] kāmadevā mṛtāḥ svalpairdaśabhiḥ saptakādhikaiḥ |",
  "SA01n752:83": "ta evaikonaviṃśatyā yuktā bahubhirindriyaiḥ ||",
  "SA01n752:84": "[106] [dvirdhyāna] jāstu sarvālpairdaśabhiḥ pañcakādhikaiḥ |",
  "SA01n752:85": "daśabhiḥ sacatuṣkaistu śubhakṛtsnāḥ samanvitāḥ ||",
  "SA01n752:86": "[107] bṛhatphalā hi atyalpaistrayodaśabhiranvitāḥ |",
  "SA01n752:87": "yuktāḥ ṣoḍaṣa(śa)",
  "SA01n752:88": "bhistvete sarvabhūribhindriyaiḥ ||",
  "SA01n752:89": "[108] aṣṭābhirdaśabhiḥ saikairārūpyāḥ svalpabhūribhiḥ |",
  "SA01n752:90": "sadevakauravāḥ sattvāstrayodaśabhiranvitāḥ ||",
  "SA01n752:91": "[109] aṣṭābhirniḥśubho yukto daśabhirvā trayādhikaiḥ |",
  "SA01n752:92": "dviliṅgāḥ paścimaiḥ svalpairviśatyāpyekayā param ||",
  "SA01n752:93": "[110] saptadravyāvinirbhāgī paramāṇurbahirgataḥ |",
  "SA01n752:94": "kāmeṣvekādhikaḥ kāye dvaydhikaścakṣurādiṣu ||",
  "SA01n752:95": "[111] evaṃ rūpe'pi vijñeyo hitvā gandharasadvayam |",
  "SA01n752:96": "cittaṃ caitasikaiḥ sārdhaṃ saṃskṛtaṃ tu svalakṣaṇaiḥ ||",
  "SA01n752:97": "abhidharmadīpe vibhāṣāprabhāyāṃ vṛttau dvitīyasya [adhyāyasya] dvitīyaḥ pādaḥ ||",
  "SA01n752:98": "dvitīyādhyāye",
  "SA01n752:99": "tṛtīyapādaḥ |",
  "SA01n752:100": "[112] daśadharmā mahābhaumā vitsaṃjñācetanāsmṛtiḥ |",
  "SA01n752:101": "chandaḥ sparśo'dhimokṣaśca dhīḥ samādhirmanaskṛtiḥ ||",
  "SA01n752:102": "[113] śraddhāpekṣā'pramādaśca prasrabdhirhrīrapatrapā |",
  "SA01n752:103": "mūlavīryamahiṃsā ca śubhabhūkā daśasmṛtāḥ ||",
  "SA01n752:104": "[114] styānaṃ pramattirāśraddhyamālasyaṃ mūḍhiruddhati[:] |",
  "SA01n752:105": "kliṣṭe ṣaṭ aśubhe tu dve āhrīkyamanapatrapā ||",
  "SA01n752:106": "[115] māyāśāṭhyamadakrodhavihiṃserṣyāpradaṣṭayaḥ |",
  "SA01n752:107": "sūkṣmopaṇā(nā)",
  "SA01n752:108": "hamātsaryāṇyalpakleśabhuvo daśa ||",
  "SA01n752:109": "[116] pṛthivyādi yathā dravyaṃ nīlādiguṇayogataḥ |",
  "SA01n752:110": "taistairviśeṣyate śabdaiścaittayogānmanastathā ||",
  "SA01n752:111": "[117] bhūtabhautikanānātvaṃ svarūpehākṛtaṃ yathā |",
  "SA01n752:112": "tathaiva cittacaittānāṃ pṛthaktvamupadhāryatām ||",
  "SA01n752:113": "[118] yathā saṃbandhisaṃbandhādvikāro'mbhasi lakṣyate |",
  "SA01n752:114": "tathā saṃsargisaṃsargāccetovikṛtirīkṣyatām ||",
  "SA01n752:115": "[119] guṇo viśeṣaṇaṃ dharmo mātrāvṛttistathāśrayī |",
  "SA01n752:116": "ityevamādayaḥ śabdāḥ pradhānāpekṣavṛttayaḥ ||",
  "SA01n752:117": "[120] cittaṃ pradhānameteṣāṃ vastu mātragrahādibhiḥ |",
  "SA01n752:118": "bījaṃ caitatpravṛttīnāṃ śuddhisaṃkarayorapi ||",
  "SA01n752:119": "[121] abhyudgacchati kāmāptaṃ dharmairdvādaśabhiḥ saha |",
  "SA01n752:120": "akliṣṭāvyākṛtaṃ cittaṃ raśmivāniva raśmibhiḥ ||",
  "SA01n752:121": "[122] tathāṣṭādaśabhiścittairnivṛtaṃ jāyate manaḥ |",
  "SA01n752:122": "dvāviṃśatyā sahāvaśyaṃ śubhaṃ bhavati mānasam ||",
  "SA01n752:123": "[123] cetasossaha viṃśatyā cittamutpadyate'śubham |",
  "SA01n752:124": "dṛṅmohamātrayuktaṃ yat krodhādyaistvadhikaṃ vadet ||",
  "SA01n752:125": "[124] sarvatra saṃbhavānmiddhaṃ yatra syāttatra nirdiśet |",
  "SA01n752:126": "tadvadeva ca kaukṛtyamadhikaṃ gaṇayetkvacit ||",
  "SA01n752:127": "[125] sāśubhaṃ middhakaukṛtyaṃ rūpadhātau na vidyate |",
  "SA01n752:128": "dhyānāntare vitarkaśca vicāraścāpi nopari ||",
  "SA01n752:129": "[126] saṃprayuktaḥ saṃskāraḥ samatā yasya pañcadhā |",
  "SA01n752:130": "viprayuktaśca boddhavyaḥ samatā yasya nāstyasau ||",
  "SA01n752:131": "[127] viśiṣṭāṇā (nā)",
  "SA01n752:132": "masadbhāvātprasaṃgo nāsti rūpiṇām |",
  "SA01n752:133": "saṃskāragrahaṇāccaiva khādīnāṃ ṇa(na)",
  "SA01n752:134": "prasajyate ||",
  "SA01n752:135": "[128] prāptyādayastu saṃskārā viprayuktāstrayodaśa |",
  "SA01n752:136": "āptoktisvakriyāliṅgā liṅgameṣāṃ gadiṣyate ||",
  "SA01n752:137": "[129ab.] prāptiḥ samanvitirlabdhirdharmavattā vyavasthitiḥ |",
  "SA01n752:138": "[130cd.] śrutacintāmayānāṃ ca samāpattidvayasya ca |",
  "SA01n752:139": "[131] ni[:]kleśasaṃskṛtāpūrva(rvaṃ)",
  "SA01n752:140": "śubhānāṃ tu rajasvatām |",
  "SA01n752:141": "ādilābhe saha prākca tadūrdhvaṃ vā tridheṣyate ||",
  "SA01n752:142": "[132] kliṣṭāṇāṃ kuśalānāṃ ca tadanyeṣāṃ tridhā matā |",
  "SA01n752:143": "nivṛtāvyākṛtā jñānanirmāṇamanasāṃ tathā ||",
  "SA01n752:144": "[133] nirvāṇasyādito lābhe nityasyānyasya sarvadā |",
  "SA01n752:145": "ajā tavartamānā ca kadācittu tridheṣyate ||",
  "SA01n752:146": "[134] ekārtharuciheturyaḥ sattvānāṃ sa sabhāgatā |",
  "SA01n752:147": "āsaṃjñikaṃ vipāko yaccittopacchedyasaṃjñiṣu ||",
  "SA01n752:148": "[135] śubhā'saṃjñisamāpattirdhyāne'ntye cittarodhinī |",
  "SA01n752:149": "niḥsṛtīcchāpravṛttitvāt nāryasya āpyā prayogataḥ ||",
  "SA01n752:150": "[136] nirodhākhyā tu vijñeyā vijihīrṣorbhavāgrajā ||",
  "SA01n752:151": "śubhā'ryaṃsya prayogāpyā dvivedyā'niyatā matā ||",
  "SA01n752:152": "[137] cetaścatuṣṭayāyogādāgamādupapattitaḥ |",
  "SA01n752:153": "nirveditamanobhāvātsiddhyatīyamacittikā ||",
  "SA01n752:154": "[138] gatiprajñaptyupādānamāyuścittoṣmaṇoḥ sthitiḥ |",
  "SA01n752:155": "āgamādyuktitaścaiva dravyatastatsadiṣyate ||",
  "SA01n752:156": "[139] jātiḥ sthitirjarāṇā(nā)",
  "SA01n752:157": "śaḥ saṃskṛtāṅkacaṣṭatuyī |",
  "SA01n752:158": "catvāri sthitināstitve hetutvādyaprasiddhitaḥ ||",
  "SA01n752:159": "[140] śaktihānerjarāsiddhiḥ nānyatvāt pariṇāmitā |",
  "SA01n752:160": "ekakāritranāśābhyāṃ śaktihāniḥ prasiddhyati ||",
  "SA01n752:161": "[141] sati janmani tadbhāvād dravyakāritranāśataḥ |",
  "SA01n752:162": "āgamādupapatteśca vināśo'pi sahetukaḥ |",
  "SA01n752:163": "[142] vākchabdādhīnajanmānaḥ svārthapratyāyanakriyāḥ |",
  "SA01n752:164": "saṃjñādyaparaṇā(nā)",
  "SA01n752:165": "mānastrayo nāmādayaḥ smṛtāḥ ||",
  "SA01n752:166": "[143] anye nāmādayaḥ śabdādaprāptārthaprakāśanāt |",
  "SA01n752:167": "anityāste tu vijñeyāḥ sāpekṣārthavibhāvanāt ||",
  "SA01n752:168": "[144] svarūpaṃ vedayaṃścchabdo vyañjanā dīni ca dhruvam |",
  "SA01n752:169": "arthapratyāyakaḥ prājñarbhaktikalpanayocyate ||",
  "SA01n752:170": "[145] paramānu(ṇu)",
  "SA01n752:171": "svabhāvatvād ghoṣaikatvaṃ na yujyate |",
  "SA01n752:172": "tādātmyaṃ pratighātitvāt tatsiddhirvaraṇādibhiḥ ||",
  "SA01n752:173": "[146] sphoṭākhyo nāparo ghoṣācchabdo nityaḥ prasiddhyati |",
  "SA01n752:174": "kramavṛtterṇa(rna)",
  "SA01n752:175": "śabdena kaścidartho'bhidhīyate ||",
  "SA01n752:176": "[147] na śrutyā śrūyate śabdastadanyā ca gatiḥ śruteḥ |",
  "SA01n752:177": "yo brūyātsa svamātmānaṃ vidvadbhirapahāsayet ||",
  "SA01n752:178": "[148] pratidyotyaṃ yathāyogaṃ niyatāniyatāśca te |",
  "SA01n752:179": "niyatodbhāvanād buddhaḥ sarvajña iti gamyate ||",
  "SA01n752:180": "[149] sattvākhyāḥ kāmarūpāptā niṣyandā'vyākṛtāstathā |",
  "SA01n752:181": "tathaiva ca vipākaśca sābhāgyaṃ[prāptayo dvidhā] |",
  "SA01n752:182": "[abhidharmadīpe vibhāṣāprabhāyāṃ vṛttau dvitīyasyādhyāyasya tṛtīyaḥ pādaḥ ||]",
  "SA01n752:183": "[dvitīyo'dhyāyaḥ samāptaḥ ||]"
}