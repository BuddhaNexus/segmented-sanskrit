{
  "S08n646:0": "atha dvādaśaḥ paṭalavisaraḥ |",
  "S08n646:1": "atha khalu bhagavān śākyamuniḥ punarapi sarvāvantaṃ śuddhāvāsabhavanamavalokya mañjuśriyaṃ kumārabhūtamāmantrayate sma |",
  "S08n646:2": "śṛṇu tvaṃ mañjuśrīḥ ! tvadīyaṃ vidyāmantrānusāriṇāṃ sakalasattvārthasamprayuktānāṃ sattvānām |",
  "S08n646:3": "yena jāpyante mantrāḥ yena vā jāpyante akṣasūtravidhiṃ sarvatantreṣu sāmānyasādhanopayikasarvamantrāṇām |",
  "S08n646:4": "taṃ śṛṇu sādhu ca suṣṭhu ca manasi kuru | bhāṣiṣye ||",
  "S08n646:5": "evamukte mañjuśrīḥ kumārabhūto bhagavantametadavocat |",
  "S08n646:6": "sādhu bhagavāṃ ! tad vadatu asmākamanukampārthaṃ sarvamantracaryānusamayapraviṣṭānāṃ sattvānāmarthāya sarvasattvānāṃ ca ||",
  "S08n646:7": "evamukte mañjuśriyā kumārabhūtena bhagavānasyaitadavocat |",
  "S08n646:8": "śṛṇu tvaṃ mañjuśrīḥ ! bhāṣiṣye vistaravibhāvaśo;",
  "S08n646:9": "yena sarvamantracaryābhiyuktāḥ sattvāḥ sarvārthāṃ sādhayanti |",
  "S08n646:10": "katamaṃ ca tat ||",
  "S08n646:11": "ādau tāvanmantraṃ bhavati |",
  "S08n646:12": "namaḥ samantabuddhānāmacintyādbhutarūpiṇām |",
  "S08n646:13": "tadyathā - om kuru kuru sarvārthāṃ sādhaya sādhaya sarvaduṣṭa vimohani ! gaganābalambe ! viśodhaya svāhā |",
  "S08n646:14": "anena mantreṇa sarvākṣasūtreṣu karmāṇi kuryāt |",
  "S08n646:15": "śodhanavedhanagṛhṇanavirecanādīni karmāṇi kuryāt prathamamakṣasūtreṣu vṛkṣaṃ cābhimantrayet |",
  "S08n646:16": "saptatriṃśativārāṇi kṛtarakṣo vratī tadā |",
  "S08n646:17": "ekarātraṃ svape tatra svapne caiva sa paśyati ||",
  "S08n646:18": "amanuṣyaṃ rūpasampannaṃ virūpaṃ vā cirakālayam |",
  "S08n646:19": "kravate tasya saumitrī gṛhyamarthayathāvanaḥ ||",
  "S08n646:20": "tato'sau sādhako gacchet prātarūthāya taṃ tarum |",
  "S08n646:21": "cāpi paśyate svapnaṃ virūpaṃ vā mahotkaṭam ||",
  "S08n646:22": "varjayet taṃ taruṃ mantrī anyatraṃ vātha gaccheya |",
  "S08n646:23": "prathamaṃ rudramakṣaṃ tu indramakṣamataḥ param ||",
  "S08n646:24": "putrañjīvakamiṣṭaṃ vā anyaṃ vā phalasambhavaḥ |",
  "S08n646:25": "vṛkṣārohasusampannaiḥ sahāyaiścāpi māruhet ||",
  "S08n646:26": "sahāyānāmabhāvena svayaṃ vā āruhejjapī |",
  "S08n646:27": "ūrdhvaśākhāphalasthā + + + + + + + + + + ||",
  "S08n646:28": "+ + + + ++ + + tasmiṃ ūrdhvaśākhāvinirgataḥ |",
  "S08n646:29": "ūrdhvaśākhāṃ phalaṃ gṛhya ūrdhvakarma prayojayet ||",
  "S08n646:30": "ūrdhve uttamā siddhiḥ kathitaṃ hyagrapuṅgalaiḥ |",
  "S08n646:31": "madhyame madhyamā siddhiḥ kanyase hyadhamevatu ||",
  "S08n646:32": "phalaṃ teṣu samādāya akupsāṃ prāṇibhiḥ sadā |",
  "S08n646:33": "paścime śākhināṃ prāpya sidhyante dravyahetavaḥ ||",
  "S08n646:34": "uttare yakṣayonyādīṃ ānayeddevatāṃ saha |",
  "S08n646:35": "kṛtyamākarṣaḥ khyāto sarvabhūtārthaśāntaye ||",
  "S08n646:36": "devatāsuragandharvā kinnarāmatha rākṣasā |",
  "S08n646:37": "vidhe sukurute karmaṃ sarvabhūtārthapuṣṭaye ||",
  "S08n646:38": "saphalāṃ kurute karmāṃ aśeṣāṃ bhuvi ceṣṭitām |",
  "S08n646:39": "pūrvāyāṃ diśi ye śākhā tatrasthā phalasambhavā ||",
  "S08n646:40": "teṣu kuryāt sadā yatnād dīrghāyuṣyārthahetavaḥ |",
  "S08n646:41": "karoti vividhākārāṃ yatra siddhiḥ phalaiḥ sadā ||",
  "S08n646:42": "yā tu dakṣiṇato gacchet śākhā parṇānuśālinī |",
  "S08n646:43": "taṃ japī varjayed yasmāt sattvānāṃ prāṇahāriṇī ||",
  "S08n646:44": "dakṣiṇāsṛtaśākhāsu phalā ye tu samucchritā |",
  "S08n646:45": "akṣaiḥ taiḥ samaṃ japyāḥ śatrūṇāṃ pāpanāśanam ||",
  "S08n646:46": "taṃ jāpī varjayed yatnād bahupuṇyānuhetavaḥ |",
  "S08n646:47": "adhaḥ śākhāvalambasthā phalā ye tu prakīrtitā ||",
  "S08n646:48": "gacched rasātalaṃ taistu dānavānāṃ ca yoṣitām |",
  "S08n646:49": "taiḥ phalaiḥ akṣasūtraṃ tu gṛhītā samprakīrtitā ||",
  "S08n646:50": "agho yā yāṃ tu nilayāḥ pātālaṃ tena taṃ vrajet |",
  "S08n646:51": "praviśya tatra vai divyaṃ saukhyāmāsādya jāpinaḥ ||",
  "S08n646:52": "āsurībhiḥ samāsakto tiṣṭhet kalpaṃ vaseccasau |",
  "S08n646:53": "gṛhya akṣaphalaṃ sarvāṃ tato avatarejjapī ||",
  "S08n646:54": "kṛtarakṣo sahāyaistu tato gacched yathāsukham |",
  "S08n646:55": "gatvā tu dūrataḥ sthānaṃ śucau deśe tathā nityam ||",
  "S08n646:56": "tiṣṭhettatra tu mantrī śodhayemakṣamudbhavām |",
  "S08n646:57": "gṛhya akṣaphaladyukto saṃśodhyaṃ vātha sarvataḥ ||",
  "S08n646:58": "saṃśodhya sarvataḥ akṣāṃ vedhayenmantraśālinaḥ |",
  "S08n646:59": "tṛsaptaraṣṭa ekaṃ vā vārāṃ te ekaviṃśati ||",
  "S08n646:60": "śodhayenmatrasattvajño pūrvamantreṇa tuḥ sadā |",
  "S08n646:61": "saptajaptethamaṣṭairvā tato śuddhiḥ samiṣyate ||",
  "S08n646:62": "kanyākartitasūtreṇa padmanālāsamutthitaiḥ |",
  "S08n646:63": "triguṇaiḥ pañcabhiryukto kuryād varttitakaṃ vratī ||",
  "S08n646:64": "taṃ granthenmantratattvajño phalāṃ sūkṣmāṃ suvartulām |",
  "S08n646:65": "acchidrāṃ prāṇakairnityaṃ avyaṅgāṃ vāpyakutsitām ||",
  "S08n646:66": "śobhanāṃ cāruvarṇāṃstu acchidrāmasphuṭitāṃ tathā |",
  "S08n646:67": "rudrākṣaṃ sutajīvaṃ vā indrākṣaphalameva tu |",
  "S08n646:68": "ariṣṭāṃ śobhanāṃ nityaṃ avyaṅgāṃ phalasammatām |",
  "S08n646:69": "grathenmantrī sadā hyukto akṣamālāṃ tu yatnataḥ ||",
  "S08n646:70": "sauvarṇamatha rūpyaṃ vā māṇikyaṃ sphāṭikaṃ samam |",
  "S08n646:71": "śaṅkhaṃ susāraṃ caiva mauktaṃ vāpi vidhīyate ||",
  "S08n646:72": "pravālairvividhā mālā kuryādakṣamālikām |",
  "S08n646:73": "anyaratnāṃśca vai divyān kuryāt śubhamālikām ||",
  "S08n646:74": "pārthivairvartulairgulikairgrathet sūtre samāhitaḥ |",
  "S08n646:75": "anyaṃ vā gulikāṃ kiñcit phalairvā dhātusambhavaiḥ ||",
  "S08n646:76": "kuśāgragrathikāṃ caiva kuryād yatnānujāpinaḥ |",
  "S08n646:77": "śatāṣṭaṃ pañcaviṃśaṃ vā pañcāśaṃ caiva madhyamām ||",
  "S08n646:78": "etatpramāṇamālāṃ tu grathenmantrī samāhitaḥ |",
  "S08n646:79": "sahasraṃ sāṣṭakaṃ caiva kuryānmālāṃ tu jyeṣṭhikām ||",
  "S08n646:80": "etaccaturvidhāṃ mālāṃ grathitaṃ nityamantribhiḥ |",
  "S08n646:81": "tato grathitumālā vai trimātrāṃ dvika eva vā ||",
  "S08n646:82": "puṣpalohamayaiḥ kaṭakaiḥ sauvarṇaiḥ rajataistathā |",
  "S08n646:83": "tato tāmramayairvāpi grathenmālā samāsataḥ ||",
  "S08n646:84": "tato'nte pāśakaṃ kṛtvā nyaset tadānupūrvataḥ |",
  "S08n646:85": "veṣṭayet taṃ tṛsandhyantād yathā baddho'vatiṣṭhati ||",
  "S08n646:86": "parisphuṭaṃ tu tato kṛtvā maṇḍalākāradarśanam |",
  "S08n646:87": "sarvabhogatathākāraṃ pariveṣṭyābhibhūṣitam ||",
  "S08n646:88": "muktāhārasamākāro kaṇṭhikākāranirmitaḥ |",
  "S08n646:89": "snātvā śubhe ambhe sarite vāpi nirmale ||",
  "S08n646:90": "snātvā ca yathāpūrvaṃ uttiṣṭhe salilālayāt |",
  "S08n646:91": "upaspṛśya yathāyuktyā gṛhyamakṣāṇusūtritam ||",
  "S08n646:92": "prakṣālya pañcagavyaistu tathā mṛttikacūrṇikaiḥ |",
  "S08n646:93": "prakṣālya śubhe ambhe sugandhaiścānulepanaiḥ ||",
  "S08n646:94": "praśastairvarṇakaiścāpi śvetacandanakuṅkumaiḥ |",
  "S08n646:95": "prakṣālya yatnato tasmāt tato gaccheduḍayaṃ tathā ||",
  "S08n646:96": "yathāsthānaṃ tu gatvā vai yatrāsau paṭamadhyamaḥ |",
  "S08n646:97": "jinaśreṣṭho munirmukhyo śākyasiṃho narottamaḥ ||",
  "S08n646:98": "śāstubimbe tathā nityaṃ bhuvi dhātuvare jine |",
  "S08n646:99": "ta + + + + + + + + + + + ++ + + + + + samīpataḥ ||",
  "S08n646:100": "saṃsthāpya paṭe tasmiṃ agrate samupasthite |",
  "S08n646:101": "sahasrāṣṭaśataṃ japtaṃ śataṃ caikatra sāṣṭakam ||",
  "S08n646:102": "ahorātroṣito bhūtvā dadau mālāṃ munisattame |",
  "S08n646:103": "kṛtajāpī tathā pūrvaṃ pramāṇenaiva tatsamaḥ ||",
  "S08n646:104": "parijapya tato mālāṃ rātrau tatraiva saṃnyaset |",
  "S08n646:105": "svapet tatraiva mantrajñaḥ kuśasaṃstaraṇe bhuvi ||",
  "S08n646:106": "svapne yadyasau paśya śobhanāṃ svapnadarśanām |",
  "S08n646:107": "saphalāṃ svapnanirdiṣṭāṃ siddhistasya vidhīyate ||",
  "S08n646:108": "buddhaśrāvakakhaḍgīṇāṃ svapne yadya dṛśyate |",
  "S08n646:109": "saphalaṃ siddhyaṃte mantrī dhruvaṃ tasya vidhikriyā ||",
  "S08n646:110": "kumārarūpiṇaṃ bālaṃ vicitraṃ cārudarśanam |",
  "S08n646:111": "svapne yadyasau dṛṣṭvā mālāṃ dadyā tathaiva ca ||",
  "S08n646:112": "amoghaṃ tasya siddhyante mantrā sarvārthasādhakā || iti |",
  "S08n646:113": "bodhisattvapiṭakāvataṃsakānmahāyānavaipulyasūtrād",
  "S08n646:114": "āryamañjuśriyamūlakalpād madhyamapaṭavidhānavisarād dvādaśamaḥ akṣasūtravidhipaṭalavisaraḥ parisamāpta iti ||"
}