{
  "XXbsu007_u:0": "Āryaśrīmahādevīvyākaraṇam [= Dvādaśadaṇḍakanāmāṣṭaśatavimalīkaraṇā]",
  "XXbsu007_u:1": "om namaḥ sarvabuddhabodhisattvebhyaḥ //",
  "XXbsu007_u:2_0": "evaṃ mayā śrutamekasamaye bhagavān sukhāvatyāṃ viharati sma mahatā bodhisattvasaṃghena",
  "XXbsu007_u:2_1": "sārdhaṃ - tadyathā avalokiteśvareṇa ca bodhisattvena mahāsattvena mahāsthāmaprāptena",
  "XXbsu007_u:2_2": "ca bodhisattvena mahāsattvena sarvanīvaraṇaviṣkaṃbhinā ca bodhisattvena mahāsattvena",
  "XXbsu007_u:2_3": "kṣitigarbheṇa ca bodhisattvena mahāsattvena samantabhadreṇa ca bodhisattvena mahāsattvena",
  "XXbsu007_u:2_4": "ākāśagarbheṇa ca bodhisattvena mahāsattvena vajrapāṇinā ca bodhisattvena mahāsattvena",
  "XXbsu007_u:2_5": "sarvabhayahareṇa ca bodhisattvena mahāsattvena evaṃ sarvamaṅgaladhāriṇā ca bodhisattvena",
  "XXbsu007_u:2_6": "mahāsattvena sarvapuṇyalakṣaṇadhāriṇā ca bodhisattvena mahāsattvena candrasūryatrailokyadhāriṇā",
  "XXbsu007_u:2_7": "ca bodhisattvena mahāsattvena sarvatīrthamaṅgaladhāriṇā ca bodhisattvena mahāsattvena",
  "XXbsu007_u:2_8": "maṃjuśriyā ca kumārabhūtena ca bodhisattvena mahāsattvena evaṃpramukhairbodhisattvairmahāsattvaiḥ / (Śmdv 94)",
  "XXbsu007_u:3": "atha khalvāryāvalokiteśvaro bodhisattvo mahāsattvo yena bhagavāṃstenopasaṃkrāntaḥ /",
  "XXbsu007_u:4": "upasaṃkramya bhagavataḥ pādau śirasābhivandyaikānte nyaṣīdat /",
  "XXbsu007_u:5": "śrīrapi mahādevī bhagavantamevopasaṃkrāntā /",
  "XXbsu007_u:6": "upasaṃkramya bhagavataḥ pādau śatasahasraṃ pradakṣīṇīkṛtya sarvāṃśca tān sukhāvatīnivāsino bodhisattvān mahāsattvān śirasābhivandyaikānte nyaṣīdat /",
  "XXbsu007_u:7_0": "atha khalu bhagavānanekaśatasahasrapuṇyālaṃkṛtastathāgatakoṭiparivṛtaḥ sarvaśakrabrahmalokapālastutastavitaḥ",
  "XXbsu007_u:7_1": "śriyaṃ mahādevīṃ dṛṣṭā mahābrahmasvareṇāvalokiteśvaraṃ bodhisattvaṃ mahāsattvametadavocat /",
  "XXbsu007_u:8_0": "yaḥ kaścidavalokiteśvara rājā vā rājamātro vā bhikṣubhikṣuṇyupāsakopāsikā vā brāhmaṇakṣatriyaviṭśūdrā",
  "XXbsu007_u:8_1": "vā śriyā mahādevyā aṣṭottaraṃ śataṃ vimalaprakhyaṃ nāma stotraṃ dhārayiṣyanti tasya",
  "XXbsu007_u:8_2": "rājñaḥ kṣatriyasya viṣaye teṣāṃ sattvānāṃ sarvabhayetyupadravā praśamiṣyanti /",
  "XXbsu007_u:9": "sarvacoradhūrtamanuṣyāmanuṣyabhayaṃ na bhaviṣyati /",
  "XXbsu007_u:10": "sarvadhanadhānyakośakoṣṭhāgāravivṛddhirbhaviṣyati /",
  "XXbsu007_u:11": "tasya ca rājñaḥ kṣatriyasya gṛhe śrīrnivasiṣyati /",
  "XXbsu007_u:12": "atha te bodhisattvā mahāsattvā evaṃ vācamabhāṣanta /",
  "XXbsu007_u:13": "sādhu sādhu (Śmdv 95)",
  "XXbsu007_u:14": "bhagavan subhāṣiteyaṃ vāk /",
  "XXbsu007_u:15": "ye śriyā mahādevyā nāmadheyāni dhārayiṣyanti teṣāmapīmā guṇānuśaṃsā bhaviṣyanti /",
  "XXbsu007_u:16": "athāryāvalokiteśvaro bodhisattvo mahāsattvo bhagavantametadavocat /",
  "XXbsu007_u:17": "kutra bhagavan śriyā mahādevyā kuśalamūlamavaropitam /",
  "XXbsu007_u:18": "bhagavānāha /",
  "XXbsu007_u:19": "gaṃgānadīvālukāsamānāṃ tathāgatānāmantikāt śriyā mahādevyā kuśalamūlamavaropitam /",
  "XXbsu007_u:20": "bhūtapūrvamavalokiteśvara atīte 'dhvani ratnasaṃbhavāyāṃ lokadhātau ratnakusumaguṇasāgaravaidūryakanakagirisuvarṇakāṃcanaprabhāsaśrīrnāma tathāgato loke udapādi /",
  "XXbsu007_u:21": "tasyāntike śriyā mahādevyā kuśalamūlamavaropitamanyeṣāṃ ca bahūnāṃ tathāgatānāmantike /",
  "XXbsu007_u:22": "imāni ca tathāgatanāmāni tasyāḥ śriyā mahādevyāḥ kuśalamūlavivṛddhisaṃpattikarāṇi /",
  "XXbsu007_u:23_0": "sadānubaddhānitāni śriyā mahādevyā yānīha samudḥritāni sarvapāpaharāṇi sarvakilviṣanāśanāni",
  "XXbsu007_u:23_1": "sarvakāryavimalīkaraṇāni dhanadhānyākarṣaṇavivṛddhikarāṇi dāridryaparicchedanakarāṇi",
  "XXbsu007_u:23_2": "sarvadevanāgayakṣagandharvāsuragaruḍakinnaramahoragāvarjanākarṣaṇakarāṇi sarvetyupadravopasargopāyāsasarvakalikalahavigrahavivādapraśamanakarāṇi",
  "XXbsu007_u:23_3": "ṣaṭpāramitāniṣpādanakarāṇi / (Śmdv 96)",
  "XXbsu007_u:24": "namaḥ śrīghanāya tathāgatāya /",
  "XXbsu007_u:25": "namo ratnakusumaguṇasāgaravaiḍūryakanakagirisuvarṇakāṃcanaprabhāsaśriye tathāgatāya /",
  "XXbsu007_u:26": "namo gaṅgāsarvatīrthamukhamaṅgalaśriye tathāgatāya /",
  "XXbsu007_u:27": "namaścandanakusumatejonakṣatraprabhāsaśriye tathāgatāya /",
  "XXbsu007_u:28": "namaḥ samantāvabhāsavijitasaṃgrāmaśriye tathāgatāya /",
  "XXbsu007_u:29": "namo guṇasamudrāvabhāsamaṇḍalaśriye tathāgatāya /",
  "XXbsu007_u:30": "namo dhārmavikurvaṇadhvajavegaśriye tathāgatāya /",
  "XXbsu007_u:31": "namo jyotiḥsaumyagandhāvabhāsaśriye tathāgatāya /",
  "XXbsu007_u:32": "namaḥ sattvāśayaśamanaśarīraśriye tathāgatāya /",
  "XXbsu007_u:33": "namaḥ praṇidhānasāgarāvabhāsaśriye tathāgatāya /",
  "XXbsu007_u:34": "namaḥ suparikīrtitanāmadheyaśriye tathāgatāya /",
  "XXbsu007_u:35": "namaḥ asaṃkhyeyavīryasusaṃprasthitaśriye tathāgatāya /",
  "XXbsu007_u:36": "namaḥ aprameyasuvarṇottaprabhāsaśriye tathāgatāya /",
  "XXbsu007_u:37": "namaḥ sarvasvarāṅgarutanirghoṣaśriye tathāgatāya /",
  "XXbsu007_u:38": "namaḥ prajñāpradīpāsaṃkhyeyaprabhāketuśriye tathāgatāya /",
  "XXbsu007_u:39": "namo nārāyaṇavratasannāhasumeruśriye (Śmdv 97)",
  "XXbsu007_u:40": "tathāgatāya /",
  "XXbsu007_u:41": "namo brahmaśriye tathāgatāya /",
  "XXbsu007_u:42": "namo maheśvaraśriye tathāgatāya /",
  "XXbsu007_u:43": "namaścandrasuryaśriye tathāgatāya /",
  "XXbsu007_u:44": "namo gambhīradharmaprabhārājaśriye tathāgatāya /",
  "XXbsu007_u:45": "namo gaganapradīpābhirāmaśriye tathāgatāya /",
  "XXbsu007_u:46": "namaḥ sūryaprabhāketuśriye tathāgatāya /",
  "XXbsu007_u:47": "namo gandhapradīpaśriye tathāgatāya /",
  "XXbsu007_u:48": "namaḥ sāgaragarbhasaṃbhavaśriye tathāgatāya /",
  "XXbsu007_u:49": "namo nirmitameghagarjanayaśaḥśriye tathāgatāya /",
  "XXbsu007_u:50": "namaḥ sarvadharmaprabhāsavyūhaśriye tathāgatāya /",
  "XXbsu007_u:51": "namo drumarājavivardhitaśriye tathāgatāya /",
  "XXbsu007_u:52": "namo ratnārciḥparvataśriye tathāgatāya /",
  "XXbsu007_u:53": "namo jñānārciḥ sāgaraśriye tathāgatāya /",
  "XXbsu007_u:54": "namo mahāpraṇidhivegaśriye tathāgatāya /",
  "XXbsu007_u:55": "namo mahāmeghaśriye tathāgatāya /",
  "XXbsu007_u:56": "namaḥ smṛtiketurājaśriye tathāgatāya /",
  "XXbsu007_u:57": "nama indraketudhvajarājaśriye tathāgatāya /",
  "XXbsu007_u:58": "namaḥ sarvadhanadhānyākarṣaṇaśriye tathāgatāya /",
  "XXbsu007_u:59": "namaḥ saumyākarṣaṇaśriye tathāgatāya /",
  "XXbsu007_u:60": "namo lakṣmyākarṣaṇaśriye tathāgatāya /",
  "XXbsu007_u:61": "imāni tathāgatanāmāni satkṛtya dhārayitavyāni vācayitavyāni evaṃ sa kulaputro vā kuladuhitā vā bahutaraṃ puṇyaṃ prasaviṣyati /",
  "XXbsu007_u:62": "vyākṛtā ca śrīmahādevī tathāgataiḥ /",
  "XXbsu007_u:63": "bhaviṣyasi tvaṃ śrīmahādevī anāgate 'dhvani śrīmahāratnapratimaṇḍitāyāṃ lokadhātau tatra śrīmaṇiratnasambhavo nāma tathāgato 'rhan samyak sambuddhaḥ /",
  "XXbsu007_u:64": "sā ca lokadhāturnānādivyaratnapratimaṇḍitā bhaviṣyati /",
  "XXbsu007_u:65": "(Śmdv 98) tatra ca lokadhātau sa eva tathāgata ālokakaro bhaviṣyati /",
  "XXbsu007_u:66": "te ca bodhisattvāstatra buddhakṣetre svayaṃprabhā bhaviṣyantyaparimitāyuṣaśca /",
  "XXbsu007_u:67": "ākāśataśca buddhadharmasaṅghaśabdo niścariṣyati /",
  "XXbsu007_u:68": "ye ca bodhisattvāstatra buddhakṣetre upapatsyante sarve te padmakarkaṭikāsūpapatsyante /",
  "XXbsu007_u:69": "tatra katamaddādaśadaṇḍakaṃ nāmāṣṭaśataṃ vimalaprakhyaṃ stotram /",
  "XXbsu007_u:70": "śṛṇu abhayāvalokiteśvara śriyā mahādevyā nāmāni /",
  "XXbsu007_u:71_0": "tadyathā sarvatathāgatābhiṣiktāsarvadevatābhiṣiktā sarvatathāgatamātā sarvadevatāmātā",
  "XXbsu007_u:71_1": "sarvatathāgataśrīḥ sarvabodhisattvaśrīḥ sarvāryaśrāvakapratyekabuddhaśrīḥ brahmaviṣṇumaheśvaraśrīḥ",
  "XXbsu007_u:71_2": "mahāsthānagataśrīḥ sarvadevatābhimukhaśrīḥ sarvadevanāgayakṣagandharvāsuragaruḍakinnaramahoragaśrīḥ",
  "XXbsu007_u:71_3": "sarvavidyādharavajrapāṇivajradharaśrīḥ catuḥpañcalokapālaśrīḥ aṣṭagrahāṣṭāviṃśatinakṣatraśrīḥ",
  "XXbsu007_u:71_4": "om sāvitrī dhātrī mātā caturvedaśrīḥ lakṣmīḥ bhūtamātā jayā vijayā gaṅgā sarvatīrthā",
  "XXbsu007_u:71_5": "sarvamaṅgalyā vimalanirmalakaraśrīḥ sarvapāpahantrī nirmadakarā candraśrīḥ sūryaśrīḥ",
  "XXbsu007_u:71_6": "sarvagrahaśrīḥ siṃhavāhinī śatasahasrakoṭipadmavivarasaṃcchannā padmā padmasambhavā",
  "XXbsu007_u:71_7": "padmālayā padmadharā padmāvatī anekaratnāṃśumālā dhanadā śvetā mahāśvetā śvetabhujā",
  "XXbsu007_u:71_8": "sarvamaṅgaladhāriṇī sarvapuṇyopacitāṅgī dākṣāyaṇī śatasahasrabhujā śatasahasranayanā",
  "XXbsu007_u:71_9": "śatasahasraśirā (Śmdv 99)",
  "XXbsu007_u:72_0": "vividhavicitramaṇimaulidharā surūpā viśvarūpā yaśā mahāyaśā saumyā bahujīmūtā pavitrakeśā",
  "XXbsu007_u:72_1": "candrakāntā sūryakāntā śubhā śubhakartrī sarvasattvābhimukhī āryākusumaśrīḥ kusumeśvarā",
  "XXbsu007_u:72_2": "sarvasumeruparvatarājaśrīḥ sarvanadīsarīcchrīḥ sarvatoyasamudraśrīḥ sarvatīrthābhimukhaśrīḥ",
  "XXbsu007_u:72_3": "sarvauṣadhitṛṇavanaspatidhanadhānyaśrīḥ hiraṇyadā annapānadāprabhāsvarā ālokakarā",
  "XXbsu007_u:72_4": "pavitrāṅgā sarvatathāgatavaśavartinī sarvadevagaṇamukhaśrīḥ yamavaruṇākuberavāsavaśrīḥ",
  "XXbsu007_u:72_5": "dātrī bhoktrī tejā tejovatī vibhūtīḥ samṛddhiḥ vivṛddhiḥ unnatiḥ dharmaśrīḥ mādhavāśrayā",
  "XXbsu007_u:72_6": "kusumanilayā anasūyā puruṣakārāśrayā sarvapavitragātrā maṅgalahastā sarvālakṣmīnāśayitrī",
  "XXbsu007_u:72_7": "sarvapuṇyākarṣaṇaśrīḥ sarvapṛthivīśrīḥ sarvarājaśrīḥ sarvavidyādhararājaśrīḥ sarvabhūtayakṣarākṣasapretapiśācakuṃbhāṇḍamahoragaśrīḥ",
  "XXbsu007_u:72_8": "dyutiḥ pramodabhāgyalolā sarvarṣipavitraśrīḥ sarvaśrīḥ bhavajyeṣṭhottamaśrīḥ sarvakinnarasarvasūryottamaśrīḥ",
  "XXbsu007_u:72_9": "niravadyasthānavāsinīrūpavatī sukhakarī kuberakāntā dharmarājaśrīḥ /",
  "XXbsu007_u:73": "om vilokaya tāraya mocaya mama sarvaduḥkhebhyaḥ sarvapuṇyasambhārānāmukhīkuru svāhā /",
  "XXbsu007_u:74": "om gaṅgādisarvatīrthānyāmuikhīkuru svāhā /",
  "XXbsu007_u:75": "om sāvitryai svāhā /",
  "XXbsu007_u:76": "sarvamaṅgaladhāriṇyai (Śmdv 100) svāhā /",
  "XXbsu007_u:77": "caturvedanakṣatragrahagaṇādimūrtyai svāhā /",
  "XXbsu007_u:78": "brahmaṇe svāhā /",
  "XXbsu007_u:79": "viṣṇave svāhā /",
  "XXbsu007_u:80": "rudrāya svāhā /",
  "XXbsu007_u:81": "viśvamukhāya svāhā /",
  "XXbsu007_u:82": "om nigrigrini sarvakāryasādhani sini sini āvāhayāmi",
  "XXbsu007_u:83": "devi śrīvaiśravaṇāya svāhā /",
  "XXbsu007_u:84": "suvarṇadhanadhānyākarṣaṇyai svāhā /",
  "XXbsu007_u:85": "sarvapuṇyākarṣaṇyai svāhā /",
  "XXbsu007_u:86": "śrīdevatākarṣaṇyai svāhā /",
  "XXbsu007_u:87": "sarvapāpanāśanyai svāhā /",
  "XXbsu007_u:88": "sarvālakṣmīpraśamanyai svāhā /",
  "XXbsu007_u:89": "sarvatathāgatābhiṣiktāyai svāhā /",
  "XXbsu007_u:90": "sarvadevatābhimukhaśriye svāhā /",
  "XXbsu007_u:91": "āyurbalavarṇakarāyai svāhā /",
  "XXbsu007_u:92": "sarvapavitramaṅgalahastāyai svāhā /",
  "XXbsu007_u:93": "siṃhavāhinyai svāhā /",
  "XXbsu007_u:94": "padmasaṃbhūtāyai svāhā /",
  "XXbsu007_u:95": "sarvakṛtyakākhordavināśanyai svāhā /",
  "XXbsu007_u:96_0": "imāni tānyabhayāvalokiteśvaraśriyā mahādevyā nāmāni sarvakilviṣanāśanāni sarvapāpavidhvaṃsanakarāṇi",
  "XXbsu007_u:96_1": "sarvapuṇyākarṣaṇakarāṇi sarvālakṣmīpraśamanakarāṇi sarvaśrīsaubhāgyākarṣaṇakarāṇi /",
  "XXbsu007_u:97_0": "yaḥ kaścidvārayiṣyati imāni tathāgatanāmāni kalyamutthāya śucinā sarvabuddhānāṃ puṣpadhūpaṃ",
  "XXbsu007_u:97_1": "dattvā śriyai mahādevyai candanadhūpaṃ dattvā vācayitavyāni sarvaśriyamadhigamiṣyati",
  "XXbsu007_u:97_2": "sarvasukhasaumanasyalābhī bhaviṣyati sarvadevatāśca rakṣāvaraṇaguptiṃ kariṣyanti",
  "XXbsu007_u:97_3": "sarvakāryasiddhistasya bhaviṣyati /",
  "XXbsu007_u:98": "idamavocadbhagavānāttamanā abhayāvalokiteśvaro bodhisattvo mahāsattvaḥ /",
  "XXbsu007_u:99": "sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandan //"
}