{
  "SA10ksmadhlu:0": "Ācāryakamalaśīlaviracito Madhyamakālokaḥ",
  "SA10ksmadhlu:1": "ajñānino ye 'tra vipannadṛṣṭyā bhāveṣu cāsaktimahāgrahāṇāṃ",
  "SA10ksmadhlu:2": "vaśena grastā hi praṇaṣṭaprajñā nāgārjunādīṃśca mahāmahimnaḥ /",
  "SA10ksmadhlu:3": "kṣipanti tenātmavināśa eva teṣāṃ mahābhūtagrahopaśāntyai",
  "SA10ksmadhlu:4": "prārabhyate poṣakaro 'bhyupāyaḥ kāruṇyamāśritya mayādhūnātra //",
  "SA10ksmadhlu:5": "bhāvābhiniveśa eva tāvat samastasaṅkleśajālamūlam,",
  "SA10ksmadhlu:6": "atastatparihṛtya niḥśreyasapadābhilāṣiṇāṃ sarvadharmaniḥsvabhāvatāvyutpādanārthamidamārabhyate /",
  "SA10ksmadhlu:7": "paramārthagambhīrodadhinayamanavagāhya atra kecidāhuḥ - yuktyāgamābhyāṃ sarvadharmaniḥsvabhāvatā sidhyatīti cet?",
  "SA10ksmadhlu:8": "[1] nāgamastāvacchaktaḥ,",
  "SA10ksmadhlu:9": "kenāpi tathābhyupagamābhāvād,",
  "SA10ksmadhlu:10": "vivakṣādhīnatvād vacanānāṃ tadvastusambandhābhāvācca na prāmāṇyam /",
  "SA10ksmadhlu:11": "syādapi sambandhastathāpyarvāgdarśibhiravadhārayituṃ na śakyate",
  "SA10ksmadhlu:12": "prekṣakāstatpravacanamata - mabhyupagamyamānebhyo 'pi niḥsaṃśayaṃ sarvabhāvānāṃ niḥsvabhāvatāpratipādakaṃ kimapi vacanamupadarśayituṃ na śaknuvanti /",
  "SA10ksmadhlu:13": "[2] sūtreṣu keṣucit - 'niḥsvabhāvāḥ sarvadharmāḥ,",
  "SA10ksmadhlu:14": "anutpannāḥ,",
  "SA10ksmadhlu:15": "ādiśāntāḥ prakṛtiparinirvṛtā ityādīni [vacanāni] āgacchanti,",
  "SA10ksmadhlu:16": "tānyapi neyārthānyeva veditavyāni,",
  "SA10ksmadhlu:17": "nānābhisandhidvāreṇa bhagavato deśanayā avatāraṇāt /",
  "SA10ksmadhlu:18": "trayāṇāṃ svabhāvānāṃ parikalpitaparatantrapariniṣpannānāṃ kramaśaḥ lakṣaṇata utpattitaḥ paramārthataḥ niḥsvabhāvatāṃ sandhāya sarvadharmā niḥsvabhāvā uktāḥ,",
  "SA10ksmadhlu:19": "tena niḥsvabhāvatvādanutpannā,",
  "SA10ksmadhlu:20": "tata ādiśāntāḥ,",
  "SA10ksmadhlu:21": "tena prakṛtiparinirvṛtāḥ /",
  "SA10ksmadhlu:22": "tathaiva bhagavatā āryasandhinirmocanasūtrādau sūtrārthābhiprāyayogo deśitaḥ /",
  "SA10ksmadhlu:23": "[3] dvaitābhāsivijñānamātreṇa sarvadharmāṇāmutpattyādayo vibhajyante,",
  "SA10ksmadhlu:24": "na tu svasaṃvedanamātreṇa /",
  "SA10ksmadhlu:25": "dvaitābhāso 'pi mithyā,",
  "SA10ksmadhlu:26": "tena sarvabhāvā api mṛṣā eva vyavasthāpyante /",
  "SA10ksmadhlu:27": "parikalpitasya lakṣaṇaniḥsvabhāvatvāt sarvadharmānutpādādayo deśitāḥ,",
  "SA10ksmadhlu:28": "na tu paramārthataḥ /",
  "SA10ksmadhlu:29": "ato nāgamadvārā [sarvadharmaniḥsvabhāvatā] sādhayituṃ śakyate /",
  "SA10ksmadhlu:30": "[4] nāpi yuktidvārā /",
  "SA10ksmadhlu:31": "na khalu sarve bhāvāḥ pratyakṣata evaṃ viviktāḥ [śūnyāḥ] anubhūyante /",
  "SA10ksmadhlu:32": "vastutvāttasya viṣayāṇām /",
  "SA10ksmadhlu:33": "abhāvāya tāvad nīrūpatayā na kathamapi svarūpopadarśanena vijñānajanakatvaṃ yujyate,",
  "SA10ksmadhlu:34": "janakatve sati vastutvaprasaṅgaḥ,",
  "SA10ksmadhlu:35": "arthakriyāsamarthyatvād vastulakṣaṇasya /",
  "SA10ksmadhlu:36": "yat pratyakṣaṃ tadapi yadi sasvabhāvam,",
  "SA10ksmadhlu:37": "tadā sarvadharmaniḥsvabhāvatāpratijñāyā hāniprasaṅgaḥ /",
  "SA10ksmadhlu:38": "yadi tanniḥsvabhāvam,",
  "SA10ksmadhlu:39": "kathaṃ tena sarvadharmāṇāṃ viviktatānubhūyate /",
  "SA10ksmadhlu:40": "atha kaiścid arthāntarā viviktateti pakṣo gṛhyate,",
  "SA10ksmadhlu:41": "tadā itareṇa tāvat pratyakṣeṇa śūnyatā grāhyā syāt /",
  "SA10ksmadhlu:42": "sarvadharmaḥsvabhāvavādiṣu ye kecana [dharmāḥ] pratyakṣeṇa upalabhyante [te] sarve dharmā viviktāḥ pratīyeran /",
  "SA10ksmadhlu:43": "sarvadharmāṇāṃ svabhāvaviviktatā tāvannāsti kimapi vastu,",
  "SA10ksmadhlu:44": "tasyā api sarvadharmāntargatatvāt /",
  "SA10ksmadhlu:45": "na cedantarbhāvaḥ,",
  "SA10ksmadhlu:46": "svapratijñāhāniḥ /",
  "SA10ksmadhlu:47": "[5] ayaṃ tāvad [viṣayaḥ] sarvajñādīnāṃ yogināṃ pratyakṣeṇa sugamya ityucyamāne 'pi na khalu vidvadbhyastṛptimāsādayati,",
  "SA10ksmadhlu:48": "yuktyabhāvāttatra /",
  "SA10ksmadhlu:49": "yadi tad yogijñānamapyasaditi ced?",
  "SA10ksmadhlu:50": "tadā kathaṃ tasya prāmāṇyam /",
  "SA10ksmadhlu:51": "yadi tat sat,",
  "SA10ksmadhlu:52": "tadā pratijñāhāniḥ /",
  "SA10ksmadhlu:53": "[6] nāpyanumānenāpi 'sarve bhāvāḥ śūnyāḥ' iti sādhayituṃ śakyate,",
  "SA10ksmadhlu:54": "kasyāpyādhārasya dharmiṇa evābhāvāt,",
  "SA10ksmadhlu:55": "hetudṛṣṭāntādīnāmapyanupapannatvāt /",
  "SA10ksmadhlu:56": "svabhāvāśrayarahitaiḥ sarvahetubhiḥ kathaṃ sarvadharmaniḥsvabhāvatā sādhayituṃ śakyate /",
  "SA10ksmadhlu:57": "[7] paraiḥ siddhatvāt parābhyupagatahetvādibhiḥ svapakṣaḥ prasidhyediti cet tadāpi na yujyate,",
  "SA10ksmadhlu:58": "sādhanadūṣaṇayorubhayaprasiddhatvenābhimatatvāt /",
  "SA10ksmadhlu:59": "ithaṃ yadā parābhyupagatahetvādayo yadi na vāstavikāḥ,",
  "SA10ksmadhlu:60": "mohena kalpitamātrasattākāḥ,",
  "SA10ksmadhlu:61": "tadā kathaṃ taiḥ svapakṣaḥ prasidhyet /",
  "SA10ksmadhlu:62": "yadi te bhāvarupeṇa sanmātrāḥ,",
  "SA10ksmadhlu:63": "tadā na kevalaṃ te paraprasiddhamātrāḥ,",
  "SA10ksmadhlu:64": "tavāpi tatprasiddhatvāt /",
  "SA10ksmadhlu:65": "bhāvānāṃ siddhayasiddhayo na puruṣavivakṣādhīnāḥ /",
  "SA10ksmadhlu:66": "parābhyupagatasādhanādayo yadi sanmātrā evābhyupeyante tadā bhāvā api sasvabhāvāḥ kathaṃ nābhyupeyante?",
  "SA10ksmadhlu:67": "[8] sarvadharmaśūnyatā kutrāpi kenāpi hetunā na sambaddhā,",
  "SA10ksmadhlu:68": "atyantaparokṣatvāt /",
  "SA10ksmadhlu:69": "yadi [sambandhaḥ] siddhaḥ syāt tadā sarve tattvadarśinaḥ syuriti prasaṅgaḥ /",
  "SA10ksmadhlu:70": "pūrvata eva siddhatvād yuktyanusaraṇamapi nirarthakaṃ syāt /",
  "SA10ksmadhlu:71": "[9] api ca, na tāvat kāryasvabhāvaliṅgābhyāṃ śakyate sādhayituṃ sarvadharmaniḥsvabhāvatā /",
  "SA10ksmadhlu:72": "teṣāṃ khalu bhāvasādhanatvāt /",
  "SA10ksmadhlu:73": "tvanmate tu etau [kāryasvabhāvau] na sambhavataḥ tathā hi - sarveṣāṃ dharmāṇāmanutpannatvena kasyāpi kenāpi saha kāryakāraṇabhāvasyānabhyupetatvāt kāryahetustāvanna sambhavati /",
  "SA10ksmadhlu:74": "sarvadharmāṇāṃ niḥsvabhāvatvena kasyāpi ātmanaḥ svabhāvasyāsattvāt kutastāvat svabhāvahetuḥ /",
  "SA10ksmadhlu:75": "[10] anupalabdhirapi tāṃ sādhayituṃ na śaktā /",
  "SA10ksmadhlu:76": "svabhāvānupalabdhiryā khalu asadvyavahāraṃ sādhayati,",
  "SA10ksmadhlu:77_0": "sā taditaraviviktasya vastunaḥ pratyakṣataḥ pratītau satyāmapi asacchāstraśravaṇavimūḍhamanasā",
  "SA10ksmadhlu:77_1": "kenacit taditaravivekavyavahāre 'pravṛttānāṃ tadvyavahāraprasādhanāya prayujyata iti /",
  "SA10ksmadhlu:78": "tava tu sādhyamānasarvadharmābhāvavyavahārasya pratyakṣataḥ jñānārthaṃ kiñcidapi nāstyeva,",
  "SA10ksmadhlu:79": "svapakṣahāniprasaṅgādityuktapūrvam /",
  "SA10ksmadhlu:80": "[11]viruddhopalabdhyādayo 'pi [tava mate abhāvasādhanārthaṃ] na sambhavantyeva /",
  "SA10ksmadhlu:81": "atyantaparokṣāt sarvadharmavivekāt sahānavasthānavirodhenāpi na kiñcidapi sidhyati /",
  "SA10ksmadhlu:82": "yadi sidhyet tadā tadviruddhādayo bhāvatvenaiva sidhyeyurityanabhyupetā na syuḥ /",
  "SA10ksmadhlu:83": "bhāvānāṃ virodho dvidhā vyavasthāpyate,",
  "SA10ksmadhlu:84": "tadyathā - sahānavasthānalakṣaṇaḥ parasparaparihāralakṣaṇaśca /",
  "SA10ksmadhlu:85": "ye tatrāvikalakāraṇāni tebhyo niyataṃ yasminna bhavati,",
  "SA10ksmadhlu:86": "tayoḥ prathamo virodho vyavasthāpyate,",
  "SA10ksmadhlu:87": "śītoṣṇasparśavat /",
  "SA10ksmadhlu:88": "yad yasmin parihriyate yanna vicchidyate tayorubhayorabhāvayordvitīyo virodho vyavasthāpyate,",
  "SA10ksmadhlu:89": "ekasmin dharmiṇi yugapat sadasattvavat /",
  "SA10ksmadhlu:90": "tathāvidhau dvāvapi virodhau sarvadharmāniḥsvabhāvavādiṣu naiva sambhavataḥ /",
  "SA10ksmadhlu:91": "gaganāravindādiṣu na santi avikalakāraṇānyapi tathā nāsti atadvyāvṛttyā paricchedo 'pi bhāvaparyantavāt /",
  "SA10ksmadhlu:92": "sattāvyavacchena yadyapi paricchedo vyavasthāpyate tathāpi kutracit kācit,",
  "SA10ksmadhlu:93": "sattā vyavacchinnā sidhyet,",
  "SA10ksmadhlu:94": "kintu bhavantastāvat kutrāpi kasyāpi vyavacchedaṃ kathamapi naivābhyupagacchanti /",
  "SA10ksmadhlu:95": "yadi sarve dharmā niḥsvabhāvatāpratyāsannāstadā yuṣmāsu kimapyavikalakāraṇasattvaṃ na sidhyet /",
  "SA10ksmadhlu:96": "yadi sidhyettadā tānyavikalakāraṇānyeva bhāvāḥ sidhyeyuḥ /",
  "SA10ksmadhlu:97": "yadi sarvadharmaniḥsvabhāvatāvyavacchedana kecana bhāvāḥ paricchidyante,",
  "SA10ksmadhlu:98": "tadā ta evāsmāsu vastusantaḥ sidhyeyuḥ tadviruddhopalabdhyasambhavāt /",
  "SA10ksmadhlu:99": "[12] yadyasambhavastadā vyāpakaviruddhopalabdhyādayo 'pi na sambhaveyuḥ /",
  "SA10ksmadhlu:100": "viruddhopalabdhyasiddhestā api na sambhavanti,",
  "SA10ksmadhlu:101": "viruddhopalabdhiprabhāvitatvāttāsām /",
  "SA10ksmadhlu:102": "[13] vyāpakānupalabdhirapi vyāpyavyāpakabhāvasiddhau vyāpyaniṣedhāya yadi prayujyate tadā sarvadharmasvabhāvaśūnyatvaṃ tu tāvanna kasyāpi vyāpyaṃ sidhyatīti /",
  "SA10ksmadhlu:103": "yadi sidhyatīti cet tad vyāpyameva hi vastutayā siddhaṃ syāt /",
  "SA10ksmadhlu:104": "[14] kāraṇānupalabdhirapi kāryakāraṇabhāvasiddhau kāryatvaniṣedhāya yadi prayujyate tadā sarvadharmaniḥsvabhāvatāyāṃ tu kāryakāraṇabhāva eva siddho na bhavati /",
  "SA10ksmadhlu:105": "yadi siddhastadā yat kāraṇaṃ yaccāpi vā kāryaṃ tadeva vastu syāt /",
  "SA10ksmadhlu:106": "[15] sarvadharmeṣu kasyāpyekasya niṣedhād eteṣāṃ niḥsvabhāvatāsiddhayarthaṃ nāsti kimapyekaṃ kāraṇam /",
  "SA10ksmadhlu:107": "[16] kenāpi īścarādyekanimittābhyupagamaniṣedhe 'pi neme niḥsvabhāvatve sidhyanti,",
  "SA10ksmadhlu:108": "sarveṣāṃ svanimittotpannatvāt /",
  "SA10ksmadhlu:109": "eteṣāṃ pratisvaṃ nimittānyapi niṣeddhuṃ na śakyante,",
  "SA10ksmadhlu:110": "teṣāṃ prasiddhatvāt /",
  "SA10ksmadhlu:111": "[17] api ca, nairātmyaṃ yadi sarvadharmagocaratāyāṃ sādhyate,",
  "SA10ksmadhlu:112": "tadā na dṛṣṭāntaḥ prasiddhayati /",
  "SA10ksmadhlu:113": "pratibimbādayo ye 'pi dṛṣṭāntāsteṣvapi kecit bāhyavastusvabhāvāḥ,",
  "SA10ksmadhlu:114": "anye tāvajjñānasvabhāvā abhyupagamyante,",
  "SA10ksmadhlu:115": "ataste vastusvabhāvā eva svīkṛtāḥ /",
  "SA10ksmadhlu:116": "[18] yadi prādeśikaṃ nairātmyaṃ sādhayitumiṣyeta,",
  "SA10ksmadhlu:117": "tatra yadi tairthikaparikalpitāḥ pradhānādayaḥ niṣidhyante,",
  "SA10ksmadhlu:118": "tadā siddhasādhanamātrameva /",
  "SA10ksmadhlu:119": "[19] yadi lokaprasiddhā rupādayastadā dṛṣṭānta eva tāvannopalabhyate,",
  "SA10ksmadhlu:120": "pratijñāyāścāpi pratyakṣavirodhaḥ /",
  "SA10ksmadhlu:121": "[20] yadyanumānasya pratibandhasādhanārthaṃ pratyakṣapramāṇamabhayupagamyate,",
  "SA10ksmadhlu:122": "tadā siddha eva tāvad bhāvaḥ /",
  "SA10ksmadhlu:123": "tadyathā - kalpanāpoḍhamabhrāntamiti pratyakṣalakṣaṇam /",
  "SA10ksmadhlu:124": "abhrāntajñānena nirūpito 'pi bhāvasvabhāvaḥ kathamanumānenāpahnotuṃ śakyate /",
  "SA10ksmadhlu:125": "yadi sa nirākriyate tadā pratyakṣasyaiva bādhaprasaṅgaḥ /",
  "SA10ksmadhlu:126": "yadi sa badhyate tadā nānumānasyāpi sausthityam /",
  "SA10ksmadhlu:127": "pratyakṣasambandhādanuprāptānumānenāpi sa eva kathaṃ bādhayituṃ śakyate /",
  "SA10ksmadhlu:128": "yadi pratyakṣasiddho 'rtho na bādhyate tadā vastuvādināmeva sausthityam,",
  "SA10ksmadhlu:129": "prāpyasya prāptatvāt /",
  "SA10ksmadhlu:130": "[21] api ca, sarvadharmaniḥsvabhāvatvaṃ sādhayitu yadi kaścid bhāvasvabhāvo hetuḥ pradarśyate,",
  "SA10ksmadhlu:131": "tadā viparītasādhyasādhako heturviroddho bhavati /",
  "SA10ksmadhlu:132": "[22] yadi abhāvasvabhāvastadā asadabhavayoḥ parasparasambandhāabhāvāt kathaṃ sādhayiṣyati?",
  "SA10ksmadhlu:133": "[23] yadyubhayasvabhāvaḥ,",
  "SA10ksmadhlu:134": "so 'pyaniyata eva,",
  "SA10ksmadhlu:135": "vipakṣe 'pi sattvāt /",
  "SA10ksmadhlu:136": "yato hi tat sādhayituṃ nānyat kimapi pramāṇamiti /",
  "SA10ksmadhlu:137": "[24] śabdamātrato 'pi na tat sidhyati,",
  "SA10ksmadhlu:138": "sarvataḥ sarvasiddhiprasaṅgāt /",
  "SA10ksmadhlu:139": "śabdo 'pi viruddhaḥ,",
  "SA10ksmadhlu:140": "yato hi yadi niḥsvabhāvastadā kathaṃ sa siddhaḥ /",
  "SA10ksmadhlu:141": "[25] prasaṅgatvena siddhe 'pi neṣṭārthasiddhiḥ,",
  "SA10ksmadhlu:142": "tathāvidhaprasaṅgasyaivāsiddhatvāt /",
  "SA10ksmadhlu:143": "prasaṅgena tāvat parapakṣo bādhayituṃ śakyate,",
  "SA10ksmadhlu:144": "tathāpi svapakṣastu na sidhyati,",
  "SA10ksmadhlu:145": "ubhayasiddhahetvantarāpekṣatvāttasya /",
  "SA10ksmadhlu:146": "[26] svato notpadyate bhāvaḥ,",
  "SA10ksmadhlu:147": "yaścānutpannastasyāsattvena kutrāpi hetutvenānupapatteḥ /",
  "SA10ksmadhlu:148": "utpannānāṃ punarutpāde nairarthakyam,",
  "SA10ksmadhlu:149": "vidyamānatvāt /",
  "SA10ksmadhlu:150": "yadyaviśiṣṭastadā kāryakāraṇabhāvo 'pi na yujyate,",
  "SA10ksmadhlu:151": "viśiṣṭasyaiva hetutvāt /",
  "SA10ksmadhlu:152": "parato 'pi notpadyate bhāvaḥ,",
  "SA10ksmadhlu:153": "parasyaivāsiddhatvāt /",
  "SA10ksmadhlu:154": "api ca nityabhūtādapi tāvat parānnotpadyate,",
  "SA10ksmadhlu:155": "nityasya kramayaugapadyābhyāmarthakriyāvirodhāt /",
  "SA10ksmadhlu:156": "anityādapi tāvad vinaṣṭānna,",
  "SA10ksmadhlu:157": "tasyāvidyamāanatvāt /",
  "SA10ksmadhlu:158": "avinaṣṭādapi na,",
  "SA10ksmadhlu:159": "kāryakāraṇayostutvaprasaṅgāt /",
  "SA10ksmadhlu:160": "samakālikayostāvat kāryakāraṇabhāvo na yujyate,",
  "SA10ksmadhlu:161": "niṣpannavasthāyāṃ dvayorvidyamānasvabhāvatvena parasparopakārakatvābhāvāt /",
  "SA10ksmadhlu:162": "aniṣpannavasthāyāṃ tu dvayorasattvād upakārakatvātyantābhāvaḥ /",
  "SA10ksmadhlu:163": "ubhayato 'pi notpadyate,",
  "SA10ksmadhlu:164": "yathoktobhayadoṣaprasaṅgāt,",
  "SA10ksmadhlu:165": "ekasmin dvitvavirodhācca /",
  "SA10ksmadhlu:166": "ahetuto 'pi notpadyate bhāvaḥ kādācitkatvāt,",
  "SA10ksmadhlu:167": "naivaṃ kathanaṃ yujyate /",
  "SA10ksmadhlu:168": "yanna svato nobhayato nāpi vinaṣṭāddhetornāpyahetuto nābhīṣṭānnityāddhetoḥ kāryotpattirbhavatīti tathāvādinastat [sarvaṃ] yujyate,",
  "SA10ksmadhlu:169": "kintvanityatvenābhīṣṭāttaditarādavinaṣṭāddhetoḥ kāryotpattau kastāvad virodhaḥ,",
  "SA10ksmadhlu:170": "kena hetunā tataḥ kāryotpattirniṣidhyate,",
  "SA10ksmadhlu:171": "nāsti tadbādhakaṃ kimapi pramāṇam /",
  "SA10ksmadhlu:172": "parabhūtasya bhāvamātrasyāpyasiddhiriti na,",
  "SA10ksmadhlu:173": "yato hi yadanantaraṃ kāryamutpadyate tadeva 'para'ḥ ityabhidhīyate /",
  "SA10ksmadhlu:174": "kāryotpādāt prāk pareti nāmro 'siddhatve 'pi bhāvasya tu naiva hāniḥ /",
  "SA10ksmadhlu:175": "[27]kecit paratvāditi bādhakaṃ pramāṇaṃ vadanti,",
  "SA10ksmadhlu:176": "tadapyanaikāntikameva,",
  "SA10ksmadhlu:177": "parātvajanakatvayoravirodhāt /",
  "SA10ksmadhlu:178": "sa tāvavirodhanayo 'pi niṣeddhuṃ na śakyate,",
  "SA10ksmadhlu:179": "atiprasaṅgāt /",
  "SA10ksmadhlu:180": "yadyevamasti tadā kasmiṃścidaparasmin drāridrayamūḍhatvādidharmāṇāṃ dṛśyatvena paratvahetoḥ sarvajagaddāridrayādidharmopādānaṃ syāt /",
  "SA10ksmadhlu:181": "[28] avyavahitādavinaṣṭāt parāt kāryotpattau kāryakāraṇasamakālikatvaprasaṅgo bādhakapraṇamiti yadi kaścidevaṃ manyate,",
  "SA10ksmadhlu:182": "tadapyayuktameva /",
  "SA10ksmadhlu:183": "avyavahikāryotpādenāpi kāryakāraṇasamakālikatvaṃ na prasajyate,",
  "SA10ksmadhlu:184": "kṣaṇikatvena kāryasattve kāraṇasyāsattvāt /",
  "SA10ksmadhlu:185": "yadā kāryamutpadyate tadaiva kāraṇaṃ nirudhyate,",
  "SA10ksmadhlu:186": "tulādaṇḍonnāmāvanāmavaditi kutaḥ samakālikatvaprasaṅgaḥ /",
  "SA10ksmadhlu:187": "kāraṇāvasthāyāmapi kāryasya vidyamānatvād nairarthakyameva /",
  "SA10ksmadhlu:188": "yathā avyavahitavinaṣṭo bhāva uttarakṣaṇabhāvinā bhāvena saha yugapad vyavasthāpyo na bhavati,",
  "SA10ksmadhlu:189": "evameva kāryasyāpi tatsadṛśatvādaviruddhataiva,",
  "SA10ksmadhlu:190": "chāyātapavat /",
  "SA10ksmadhlu:191": "yathā ca pūrvāparāvyavadhānena pravahamānajaladhārāyāṃ viṣayaikatvaṃ na bhavati,",
  "SA10ksmadhlu:192": "tathaiva asyāpi tatsadṛśatvāt samakālikatvaṃ na bhaviṣyati /",
  "SA10ksmadhlu:193": "[29] vidyamānasyāpi kāryasya naivotpādaḥ,",
  "SA10ksmadhlu:194": "utpādavaiyarthāt,",
  "SA10ksmadhlu:195": "nāpyavidyamānasya,",
  "SA10ksmadhlu:196": "śaśaśṛṅgadīnāmapyutpattiprasaṅgād ityapi kathanaṃ naiva yujyate /",
  "SA10ksmadhlu:197": "yadi vidyamānakāryasyotpattinirṣidhyate tadā tava [pakṣe] ubhayasiddho heturdṛṣṭāntaśca na syātām /",
  "SA10ksmadhlu:198": "yadyasti tadā niḥsvabhāvatvapratijñāyā hāniḥ /",
  "SA10ksmadhlu:199": "[30] sāṃkhyādiparikalpitasatkāryavādo yadyapyayuktastathāpyasatkāryotpāde kiṃ nāma viruddhatvam,",
  "SA10ksmadhlu:200": "kimarthaṃ ca tanniṣidhyate /",
  "SA10ksmadhlu:201": "naiva ca syāt śaśaśṛṅgādyutpattiprasaṅgaḥ tattathāvidhahetūnāmabhāvādanutpatteḥ na tvabhāvāddhetoḥ /",
  "SA10ksmadhlu:202": "sarvataḥ sarvotpattiprasaṅgo 'pi naiva;",
  "SA10ksmadhlu:203": "kāraṇapratiniyatasāmarthasya vyavasthitatvāt /",
  "SA10ksmadhlu:204": "pratiniyatakāraṇasāmarthyamapyaśyamabhyupeyam,",
  "SA10ksmadhlu:205": "anyathā sāṃvṛtike 'pi kāryakāraṇabhāve kathaṃ na sarvataḥ sarvotpattirbhavatīti /",
  "SA10ksmadhlu:206": "[31] api ca, yadi vinaṣṭāvinaṣṭādayo vikalpāḥ pāramārthikīmutpattiṃ bādhante,",
  "SA10ksmadhlu:207": "tadā kathaṃ na sāṃvṛtikīmapi bādhante?",
  "SA10ksmadhlu:208": "vastubalapravṛttasya hetorviṣasya puruṣecchāvaśena vibhāgo na yuktarūpaḥ /",
  "SA10ksmadhlu:209": "yadi patyakṣabādhitatvāśaṅkayā tasmin hetutvaṃ na pravartata ityucyeta tarhi sa hetureva nāsti,",
  "SA10ksmadhlu:210": "bādhayogyatvāt /",
  "SA10ksmadhlu:211": "[32] na hyekena hetunā anekakāryotpattiryujyate,",
  "SA10ksmadhlu:212": "na cānekenāpyekotpattiryujyate,",
  "SA10ksmadhlu:213": "anyathā hetubhedena bhedo na syāt /",
  "SA10ksmadhlu:214": "ata eva nānekebhyo 'pyanekakāryotpattirbhavatīti /",
  "SA10ksmadhlu:215": "yadyekaṃ kāryaṃ sarve hetovo 'bhinirvartayanti,",
  "SA10ksmadhlu:216": "tadā bhinnānāṃ hetūnāmabhedaḥ syāt,",
  "SA10ksmadhlu:217": "anekebhya ekaikasyotpatteḥ /",
  "SA10ksmadhlu:218": "yadhekaikaṃ nābhinirvartayanti tadā kathaṃ nāmānekebhyo 'nekotpattirapi /",
  "SA10ksmadhlu:219": "na hyekenāpi ekasyotpattiḥ,",
  "SA10ksmadhlu:220": "cakṣurādīndriyebhyastadvijñānasyotpatteḥ /",
  "SA10ksmadhlu:221": "tadanantaraṃ yadi sajātīyakṣaṇotpattirna bhavettadā sarveṣāmandhabadhiratvādiprasaṅga ityapi kathanaṃ tāvannaiva yujyate /",
  "SA10ksmadhlu:222": "evaṃ yastāvadandhabadhiratvādiprasaṅgo 'bhihita sa naiva sambhavati,",
  "SA10ksmadhlu:223": "anabhyupagatatvāt,",
  "SA10ksmadhlu:224": "sāmagryā utpatteḥ,",
  "SA10ksmadhlu:225": "na hi kācidekena ekasyotpattiriti /",
  "SA10ksmadhlu:226": "yenaikasmādanekotpattiḥ,",
  "SA10ksmadhlu:227": "anekasmād vā ekasyotpattiḥ [tataḥ sa] viruddho hetusvabhāvātikrānto janakatvenānabhyupagato bhavati,",
  "SA10ksmadhlu:228": "tathāpi vidyamānamātrādanekasvabhāvāt pradīpādeḥ anekasvabhāvaṃ kāryamutpadyamānaṃ dṛśyate /",
  "SA10ksmadhlu:229": "hetubhedo bhedako na bhaviṣyatīti na syāt,",
  "SA10ksmadhlu:230": "hetuviśeṣeṇa kāryaviśeṣasyotpatteḥ /",
  "SA10ksmadhlu:231": "hetuviśeṣeṇa kāryaviśeṣotpāda iti yadeva kathanaṃ tadeva hetubhedasya bhedakatvapratipādakamiti /",
  "SA10ksmadhlu:232": "[33] yaḥ pratītyasamutpannaḥ sa prakṛtyā śānta ityetadanaikāntikatvam,",
  "SA10ksmadhlu:233": "pratītyasamutpannasya sasvabhāvatvena virodhābhāvāt,",
  "SA10ksmadhlu:234": "pratītyasamupādasya sasvabhāvatve prasiddhatvād /",
  "SA10ksmadhlu:235": "hetorviruddhatvamapi,",
  "SA10ksmadhlu:236": "ajātānāṃ khapuṣpādīnāṃ sasvabhāvatvenānanubhūyamānatvāt /",
  "SA10ksmadhlu:237": "[34] yo hi paramārthato 'san sa saṃvṛtāvapi svabhāvato 'nutpanno dṛśyate,",
  "SA10ksmadhlu:238": "yathā - vandhyāputraḥ /",
  "SA10ksmadhlu:239": "tulye 'pi niḥsvabhāvatve yathā rupādayo 'vabhāsante,",
  "SA10ksmadhlu:240": "tathā śaśaśṛṅgādayaḥ kathaṃ nāvabhāsante?",
  "SA10ksmadhlu:241": "avabhāsaviśeṣasyāsya nāsti kimapi kāraṇam /",
  "SA10ksmadhlu:242": "[35] 'sarve dharmā niḥsvabhāvāḥ,",
  "SA10ksmadhlu:243": "ekānekasvabhāvarahitatvāt' ityevamabhidadhānā ye prasaṅgaṃ sādhayanti teṣāmapi tathā parairanaṅgīkārād heturasiddha eva,",
  "SA10ksmadhlu:244": "ekānekasvabhāvarahitatvasya na kenāpyabhyupagatatvāt /",
  "SA10ksmadhlu:245": "ataḥ svataḥ siddhāvapi heturayaṃ parato 'siddhaḥ /",
  "SA10ksmadhlu:246": "[36] anyacca, sādhyasādhane paryudāsātmake prasajyātmake vā?",
  "SA10ksmadhlu:247": "yadi paryudāsātmake tadā ekānekasvabhāvarahitātvasya bhāvasvabhāvatvenābhyupetatvāttadapyanabhyupagataṃ na bhavet /",
  "SA10ksmadhlu:248": "yadi prasajyātmake tadā nāsti gamyagamakabhāvaḥ,",
  "SA10ksmadhlu:249": "tayorniḥsvabhāvatvād anyo 'nyāsambaddhatvād abhinnatvācca /",
  "SA10ksmadhlu:250": "[37] yacca sarvābhilāpavirahalakṣaṇaṃ tanna kiñcid gamyaṃ gamakaṃ vā,",
  "SA10ksmadhlu:251": "yathā - aśvaśṛṅgam /",
  "SA10ksmadhlu:252": "yathoktasādhyasādhane api sarvābhilāpavirahalakṣaṇe /",
  "SA10ksmadhlu:253": "[38] yau hyanyo 'nyāsambaddhau tayornāsti gamyagamakabhāvaḥ,",
  "SA10ksmadhlu:254": "yathā vindhyahimālayau /",
  "SA10ksmadhlu:255": "sādhyasādhane cāpyanyo 'nyāsambaddhe /",
  "SA10ksmadhlu:256": "[39] yadyubhe abhāvasvabhāvatvena tādātmyalakṣaṇāpanne eveti manyase cet,",
  "SA10ksmadhlu:257": "tadapyuktam,",
  "SA10ksmadhlu:258": "tadātmano bhāve vyavasthitatvāt /",
  "SA10ksmadhlu:259": "[40] yo yasmānna bhinnasvabhāvastayornāsti gamyagamakabhāvaḥ,",
  "SA10ksmadhlu:260": "vṛkṣadrumavat /",
  "SA10ksmadhlu:261": "yathoktasādhyasādhane api na bhinnasvabhāve /",
  "SA10ksmadhlu:262": "nāyaṃ kṛtakatvānityatvābhyāmanaikāntiko 'pi,",
  "SA10ksmadhlu:263": "vyāvṛttyā bhinnatvāttayoḥ /",
  "SA10ksmadhlu:264": "[41] atrāpi vyāvṛttyā bheda iti manyate cet?",
  "SA10ksmadhlu:265": "tadapyayuktam /",
  "SA10ksmadhlu:266": "yadyevaṃ svād bhāva eva te syātām,",
  "SA10ksmadhlu:267": "nīlapītavat /",
  "SA10ksmadhlu:268": "[42] api ca yathā kenāpi ekānekasvabhāvaviyuktatvahetunā bhāvānāṃ niḥsvabhāvatā sādhyate,",
  "SA10ksmadhlu:269": "tathā dharmiṇo 'pyabhāvaḥ sādhyate tadā dharmivyāvṛttatvasiddheḥ /",
  "SA10ksmadhlu:270": "heturviruddhaḥ syāt,",
  "SA10ksmadhlu:271": "tathā niḥsvabhāvatvasiddhau nāsti kimapi pramāṇam /",
  "SA10ksmadhlu:272": "[43] api ca, yadi vijñānamapyanyadharmavat paramārthato niḥsvabhāvaṃ syāttadā tadanupādeyaṃ syād vitathatvādanyadharmavat /",
  "SA10ksmadhlu:273": "yadyevaṃ syāttadā na syuryogino 'pi,",
  "SA10ksmadhlu:274": "naiva yogijñānamapi syānna ca taistattvapratibodhaḥ syāt /",
  "SA10ksmadhlu:275": "naiva teṣāṃ bhagavatāṃ buddhānāmapratiṣṭhitanirvāṇaṃ syānna ca sarvākāraṃ jñānaṃ syāt /",
  "SA10ksmadhlu:276": "phalataḥ sarvavyavasthāvilopaḥ syāditi /",
  "SA10ksmadhlu:277": "[44] saṃvṛtau yogijñānādīnāmabhyupagamād buddhā api viparyastā bhaveyuriti prasaṅgaḥ /",
  "SA10ksmadhlu:278": "[45] api cāsti bhavatāṃ sarvadharmaniḥsvabhāvatvapratijñāyāṃ yuktyāgamābhyāṃ virodho 'pi /",
  "SA10ksmadhlu:279": "yathā rupādayastāvat sasvabhāvatve eva niyatā,",
  "SA10ksmadhlu:280": "deśakālāvasthābhedena sphuṭamavabhāsamānatvāt /",
  "SA10ksmadhlu:281": "ata ādau tāvat pratyakṣavirodhaḥ suspaṣṭaḥ /",
  "SA10ksmadhlu:282": "[46] agnyādayo ye bhāvāḥ parokṣarvenābhyupagatāste 'pi abhrāntena niyatadhūmādihetunā anumānapramāṇena satsvabhāvātmakā eva /",
  "SA10ksmadhlu:283": "bhāvānāmutpādo 'pi khalu hetupratyayasāpekṣa eva siddhaḥ,",
  "SA10ksmadhlu:284": "kādācitkatvāt /",
  "SA10ksmadhlu:285": "ahetukasya tu kādācitkatvamapi na yujyate,",
  "SA10ksmadhlu:286": "nirapekṣatvāt /",
  "SA10ksmadhlu:287": "ataḥ pratijñāyāmanumānabādhāpi /",
  "SA10ksmadhlu:288": "[47] yāni trāyastriṃśānāṃ nagarādīnyatyantaparokṣāṇi,",
  "SA10ksmadhlu:289": "tānyapi samastalokaikacakṣurbhūtena tāyinā svakīyenānāvṛtena jñānacakṣuṣā pratyakṣīkṛtya anyebhyo 'pi samprakāśitāni,",
  "SA10ksmadhlu:290": "ato viścastāgamena sattāyāḥ siddherāgamavirodho 'pi,",
  "SA10ksmadhlu:291": "asatāmākāśapuṣpādīnāṃ tathā darśanasamprakāśanayorayuktvāt /",
  "SA10ksmadhlu:292": "[48] bhagavatā khalu ye āntarabahyavastūnāmanekavidhāḥ pratītyasamutpādāḥ samupadiṣṭāste 'pi svabhāvavirahitāḥ kathaṃ yujyante,",
  "SA10ksmadhlu:293": "atyantābhāvānāmākāśapuṣpādīnāṃ naivātyantikī utpattiriti /",
  "SA10ksmadhlu:294": "[49] kuśalākuśalamarmaṇāṃ phalabhūtā devanarakādigatayo bhavantīti svayambhuva upadeśāt kathaṃ na virodhaḥ,",
  "SA10ksmadhlu:295": "naiva yujyate atyantāsadbhūtakūrmaromādibhirvastranirmāṇopadeśaḥ /",
  "SA10ksmadhlu:296": "[50] ataḥ karmaṇāmiṣṭāniṣṭaphalāpavādāt saṃkleśapakṣāpavādaḥ /",
  "SA10ksmadhlu:297": "[51] sūtrādiṣu āryāṇāṃ mārgābhyāsabalena yā uttarottaralokottarajñānaphalavyavasthā sāpi na syāt,",
  "SA10ksmadhlu:298": "gatigamyagamakādyabhāvāt /",
  "SA10ksmadhlu:299": "śaśaśṛṅgakṛtasopānamārge pādau nidhāya",
  "SA10ksmadhlu:300": "vandhyāputrasya aścaṅgasamucchritottuṅgaviśālaprāsādārohaṇaṃ na sambhavatītyato vyavadānapakṣāpavādo 'pi syāt /",
  "SA10ksmadhlu:301": "[52] ityevamubhayapakṣāpavādamanutiṣṭhantaścatvāryāryasatyānyapi niṣedhanti bhavantaḥ /",
  "SA10ksmadhlu:302": "[53] bījādiṣu janyajanakabhāvastāvad āgopāṅganāprasiddhaḥ,",
  "SA10ksmadhlu:303": "ataḥ pratijñāyāḥ prasiddhivirādho 'pi /",
  "SA10ksmadhlu:304": "[54] hetuprayogeṇa pareṣu niścayotpādābhyupagamāt svavacanavirodho 'pi /",
  "SA10ksmadhlu:305": "[55] yaśca bhagavatā pratyakṣādipramāṇairbhāvānāṃ sattānirdeśaḥ kṛtaḥ,",
  "SA10ksmadhlu:306": "tasyāpi bādhā syāt / yato hiḥ",
  "SA10ksmadhlu:307": "“cakṣurvijñānasamaṅgī nīlaṃ vijānāti,",
  "SA10ksmadhlu:308": "no tu nīlam” ityādinā tāvannīlādayo bhāvāḥ kalpānāpoḍhalakṣaṇena pratyakṣapramāṇena jñāyanta iti pratipāditam,",
  "SA10ksmadhlu:309": "naiva hi gaganotpalavartīni nīlādīni cakṣurvijñānenānubhūyanta iti /",
  "SA10ksmadhlu:310": "[56] “yatkiñcit samudayadharmakam,",
  "SA10ksmadhlu:311": "tat sarvatra nirodhadharmakam” anena sādhyavyāptahetunānumānapramāṇenopadarśitāḥ kṣaṇasthitadharmiṇo bhāvāḥ prasiddhā iti spaṣṭamupadarśitam /",
  "SA10ksmadhlu:312": "anena tāvadupadarśanena te [bhāvā] sasvabhāvatāyāṃ nirucyante,",
  "SA10ksmadhlu:313": "atyantāsadbhūtākāśapuṣpādīnāmutpādāvyayadharmāyogāt /",
  "SA10ksmadhlu:314": "[57] “dhūmena jñāyate vahniḥ salilaṃ ca balākayā” iti /",
  "SA10ksmadhlu:315": "agnyādayo bhāvāḥ kāryaliṅgena niyataṃ jñāyamānatvānniyataṃ svabhāvamavadhārayantīti suspaṣṭaṃ nirdiśyate /",
  "SA10ksmadhlu:316": "balākādihetūnāṃ darśanānmarīcikādyabhāvānumānasyotpatterabhāvāt /",
  "SA10ksmadhlu:317": "[58] abhidharmādau ye ṣaḍ hetavaścatvāraśca pratyayā abhihitāste 'pi sarvadharmānutpādavāde tāvatkathaṃ yujyante,",
  "SA10ksmadhlu:318": "utpādyasya kasyacidabhāvena hetvādīnāmayuktatvāt /",
  "SA10ksmadhlu:319": "[59] sūtreṣu sarve dharmāḥ skandhadhātvāyataneṣu saṅgṛhītāḥ samupadiṣṭāḥ /",
  "SA10ksmadhlu:320": "skandhādīnāṃ bhagavatā kāryakāraṇasvabhāvatvasamprakāśanāt kathaṃ te sarvedharmānutpādatāyāṃ saṅgṛhītāḥ syuḥ /",
  "SA10ksmadhlu:321": "[60] yadi skandhadivyatiriktasya kasyacid dharmasya anutpādaḥ sādhyate tadā nāsti [kaścit] vivādaḥ,",
  "SA10ksmadhlu:322": "vayamapi tadvyatiriktaṃ dharmaṃ nāṅgīkurmahe /",
  "SA10ksmadhlu:323": "[61] yadyevaṃ manyate yatsaṃvṛtau pramāṇādīnāmabhyupagamānnaiva eṣāṃ sarveṣāṃ dūṣaṇānāmavakāśo yujyata iti cet?",
  "SA10ksmadhlu:324": "tadā [saṃvṛtau] bhāvābhyugama evāṅgīkṛtaḥ syāt,",
  "SA10ksmadhlu:325": "yato hi yāni pramāṇādīni saṃvṛtāvabhyupetāni tāni niścayena sarvābhilāpavidhuralakṣaṇaśaśaśṛṅgādibhyo vyāvṛttasvabhāvānyeva vyāhatāni syuḥ /",
  "SA10ksmadhlu:326": "yadyevaṃ na syāttatadā lokavirodha āgamavirodhaśca kathaṃ parihataḥ syāt /",
  "SA10ksmadhlu:327": "vayaṃ tu yat sarvasāmarthyavirahalakṣaṇaśaśaśṛṅgādiviparītaṃ tadeva 'vastu' ityabhidadhmahe /",
  "SA10ksmadhlu:328": "yadi bhavantastānapi saṃvṛtisaditi nāmamātramupacāramātraṃ vyavahāramātramiti pravyāharanti,",
  "SA10ksmadhlu:329": "tadā kāmaṃ tathābhilapantviti /",
  "SA10ksmadhlu:330": "na hi nāmamātreṇa bhāvastathāvidhaṃ svabhāvamanusaratītyatiprasaṅgāt /",
  "SA10ksmadhlu:331": "[62] api ca, kā nāma saṃvṛtirityapi vaktavyam /",
  "SA10ksmadhlu:332": "yadi sarvamasaditi kathyate,",
  "SA10ksmadhlu:333": "tadapi na yuktam,",
  "SA10ksmadhlu:334": "parasparavirodhāt /",
  "SA10ksmadhlu:335": "tathāvidhā saṃvṛtistāvadasamarthaivocyeta /",
  "SA10ksmadhlu:336": "yadi utpādayatīti tadā sāmarthyamevaitat /",
  "SA10ksmadhlu:337": "tadā kathamekasmin parasparaviruddhayoḥ sāmarthyāsāmathyayoryoga iti /",
  "SA10ksmadhlu:338": "kathamasatā sanniṣpādayituṃ śakyate /",
  "SA10ksmadhlu:339": "[63] na hi sarvamasaditi /",
  "SA10ksmadhlu:340": "tatkathamiti cet?",
  "SA10ksmadhlu:341": "bhāvasvabhāvaiva saṃvṛtiriti /",
  "SA10ksmadhlu:342": "tadā nāsti vivādaḥ,",
  "SA10ksmadhlu:343": "bhavataḥ pratijñāyā eva hāniḥ bhavo 'pyutpadyata eva,",
  "SA10ksmadhlu:344": "ataḥ saṃvṛtyā tadutpadyata iti kathamevamucyeta?",
  "SA10ksmadhlu:345": "tadā tvanutpanna utpadyata ityuktaṃ syāt /",
  "SA10ksmadhlu:346": "saṃvṛtiviparītasyānutpādasya paramārthatvāt tadā paramārthato 'nutpāda eva syādityasambaddhabhidhānaṃ syāt /",
  "SA10ksmadhlu:347": "upayato 'nubhayata ityeṣāpi kalpanā naiva sambhavati,",
  "SA10ksmadhlu:348": "parasparaviruddhatvāt /",
  "SA10ksmadhlu:349": "[64] yadyanityārthaḥ saṃvṛtyartha ityevaṃ cet?",
  "SA10ksmadhlu:350": "tadā kiṃ tāvadanityam?",
  "SA10ksmadhlu:351": "yadi nityābhāvamātram?",
  "SA10ksmadhlu:352": "tadā kathaṃ talloke pratītaṃ syāt /",
  "SA10ksmadhlu:353": "yadi nityaditaraṃ kimapyanityamiti nigadyeta?",
  "SA10ksmadhlu:354_0": "tadā nityasya vikalpātmakatvāttat [itaraṃ] tāvat sāmarthyānnirvikalpaṃ jñānamityatasyadavasthāyāṃ",
  "SA10ksmadhlu:354_1": "'saṃvṛtisat' - iti kathanaṃ tu nirvikalpakajñānena tatpratīyata ityabhihitaṃ syāt /",
  "SA10ksmadhlu:355": "yadyevaṃ syāttadā kimiva bhāvasvabhāvo nābhyupeyate /",
  "SA10ksmadhlu:356": "[tathātve ca] anumānakalpanāyā api tāvat parihāraḥ syāt savikalpakatvāttasyāḥ /",
  "SA10ksmadhlu:357": "[65] atha lokapratītyarthaḥ saṃvṛtyartha ityevaṃ cet?",
  "SA10ksmadhlu:358": "kastāvalloka iti?",
  "SA10ksmadhlu:359": "śāstrakārā vā prākṛtā vā janāḥ prathame vikalpe bhāvo hyanekaparasparaviruddhasvabhāvaḥ syāt,",
  "SA10ksmadhlu:360": "śāstrakāraikasyāpi bhāvasya nānākāreṇādhyāropaṇāt /",
  "SA10ksmadhlu:361": "dvitīye vikalpe nairātmyakarmaphalādīni nābhyupetāni syuḥ,",
  "SA10ksmadhlu:362": "prākṛtakairapratītatvāt /",
  "SA10ksmadhlu:363": "[66] atha māyārthaḥ saṃvṛtyartha iti cet tadā ko hi nāma māyārtha iti vaktavyam /",
  "SA10ksmadhlu:364": "yadi sarvamasaditi,",
  "SA10ksmadhlu:365": "tadā pūrvadoṣa eva samāpadyeta,",
  "SA10ksmadhlu:366": "saṃkleśavyavadānāni ca kathaṃ syuriti ca /",
  "SA10ksmadhlu:367": "atha bhrāntijñānena māyeti cet tadā ābhyantarikajñeyanayena ko hi viśeṣaḥ syāt /",
  "SA10ksmadhlu:368": "[67] atha saṃvṛtirnāmamātramiti tadā subhāṣitadurbhāṣitayorbhedo 'śakyaḥ syāt,",
  "SA10ksmadhlu:369": "asatyabhidheye śabdamātre bhedābhāvāt /",
  "SA10ksmadhlu:370": "[68] atha śabdārtha iti cettadā kathabhedaḥ syāt,",
  "SA10ksmadhlu:371": "pratyātmādhigamyā ye sukhādayaste kutra saṃgṛhītāḥ syuḥ?",
  "SA10ksmadhlu:372": "na hi tāvat saṃvṛtau,",
  "SA10ksmadhlu:373": "teṣāmanirvacanīyatvāt,",
  "SA10ksmadhlu:374": "saṃvṛtisatāṃ vyavahāraprajñapyamānatvācca /",
  "SA10ksmadhlu:375": "sūtre 'pyevamuktamḥ “kiṃ nāma saṃvṛtisatyam?",
  "SA10ksmadhlu:376": "yāvanto lokavyavahārāḥ ye 'kṣarapadaniruktibhirnidiśyanta iti” /",
  "SA10ksmadhlu:377": "anena hi saṃkṣepataḥ saṃvṛtiśabdārtho 'bhihitaḥ /",
  "SA10ksmadhlu:378": "athaivaṃ manyate yadābhāsaparikalpyau vyāmiśrya sāmānyākārena gṛhyanta iti?",
  "SA10ksmadhlu:379": "tadā paramārthe 'pyeṣa prasaṅgaḥ syāt,",
  "SA10ksmadhlu:380": "tasyāpi vacanīyasvābhāvye vyavasthitatvena abhidheyatvāt /",
  "SA10ksmadhlu:381": "na ca paramārthasatye 'pi saṅgṛhyante,",
  "SA10ksmadhlu:382": "tadvastusattayāḥ sattvāt /",
  "SA10ksmadhlu:383": "satyāntaraviśeṣapūrakākārā api te na bhavanti /",
  "SA10ksmadhlu:384": "yadi pratītyotpannā rupādayaḥ,",
  "SA10ksmadhlu:385": "pratyāmādhigamyāḥ sukhādayaścāpi 'saṃvṛtisatyam' it nāmrā prajñapyante,",
  "SA10ksmadhlu:386": "tadā mudā tathā kuryuriti,",
  "SA10ksmadhlu:387": "kulmāṣamapi dātavyamiti,",
  "SA10ksmadhlu:388": "katipayenāvirpayayeṇāvivādaśceti /",
  "SA10ksmadhlu:389": "[69] atha kṣaṇamātrānantarānavasthānena asthirārthaḥ saṃvṛtyarthastadviparītaśca nityārthaḥ paramārtha iti siddhasādhanamevaitat,",
  "SA10ksmadhlu:390": "bhavadbhirevaṃ vastunaḥ kṣaṇikatvasvīkarāt,",
  "SA10ksmadhlu:391": "vayamapyevamabhyupagacchamaḥ /",
  "SA10ksmadhlu:392": "ato nāsti vivādaḥ tathā sāṃvṛtikānāṃ vastusāmānyalakṣaṇāmāṃ yā nairātmyarupā dharmatā sāsti paramārthataḥ /",
  "SA10ksmadhlu:393": "sāpi utpādād vā tathāganāmanutpadād vā sarvakālamavikāratayā nityābhyupeyate /",
  "SA10ksmadhlu:394": "[70] atha asatyārthaḥ saṃvṛtyartha iti tadā kathaṃ sā satyamiti parasparaviruddhayoḥ satyāsatyayoraikātmyānupapatteḥ bhāvasvabhāvaiva kācana saṃvṛtirabhyupagantavyā,",
  "SA10ksmadhlu:395": "anyathā kathaṃ jagat tathā satyaṃ sidhyet,",
  "SA10ksmadhlu:396": "yadi tadabhyupagamyate,",
  "SA10ksmadhlu:397": "tadā [bhavataḥ] pratijñātārthahāniḥ syāt /",
  "SA10ksmadhlu:398": "[71] anyacca saṃvṛtiḥ pramāṇamapramāṇaṃ vā?",
  "SA10ksmadhlu:399": "yadi pramāṇaṃ kathaṃ sā saṃvṛtiḥ?",
  "SA10ksmadhlu:400": "athāpramāṇaṃ tadā kathaṃ nairātmyaṃ sādhayituṃ śakyeta?",
  "SA10ksmadhlu:401": "[72] avaśyamataḥ saṃvṛtibījāni vijñānādīni paramārthataḥ santītyaṅgīkartavyāni,",
  "SA10ksmadhlu:402": "ṛte bījaṃ saṃvṛtyanutpatteḥ,",
  "SA10ksmadhlu:403": "yad bijaṃ tadeva vastutaḥ saditi /",
  "SA10ksmadhlu:404": "[73] api ca, yadi bhāvasvabhāvā abbhyupagamyante tadā teṣvāropito mithyāsvabhāvaḥ saṃvṛtisatyam,",
  "SA10ksmadhlu:405": "anāropitastu bhāvasvabhāvaḥ paramārthasatyam /",
  "SA10ksmadhlu:406": "paramārthasatyam /",
  "SA10ksmadhlu:407": "tataśca satyadvayavibhājanaṃ tāvad yujyate /",
  "SA10ksmadhlu:408": "yadi nābhyupagamyante,",
  "SA10ksmadhlu:409": "tadā saṃvṛtirapi vitathā syāt paramārtho 'pyaśakyavyavasthānaḥ syāt,",
  "SA10ksmadhlu:410": "vyavasthākārāṇānāmasattvāt /",
  "SA10ksmadhlu:411": "[74] yadi yathākathañcana kañcidekaḥ paramārthaḥ syāttadā kimarthaṃ sa sādhayate?",
  "SA10ksmadhlu:412": "sa naiva paramārthaḥ kathaṃ sa jñānenāvadhārayituṃ śakyate,",
  "SA10ksmadhlu:413": "na ca paramārthaśabdenāpyabhidhātumarhaḥ evaṃ tāvannāyaṃ paramārthaḥ,",
  "SA10ksmadhlu:414": "na cārtho 'pi paramaḥ,",
  "SA10ksmadhlu:415": "nāpi paramasya jñānasyāyamarthaḥ,",
  "SA10ksmadhlu:416": "sādhāraṇatvāt /",
  "SA10ksmadhlu:417": "yadi yathākathañcana kiścidekaḥ paramārthaḥ syāt tadā paramārthato 'sadbhāvasyaikasya yathākathañcana nirākaraṇād bhāvasattāyā evābhyupagamaḥ syāt /",
  "SA10ksmadhlu:418": "[75] api ca, yadi saṃvṛtiparamārthāvabhinnāviti manyate,",
  "SA10ksmadhlu:419": "tadā satyadvayavyavasthānāṃ kathaṃ syāt,",
  "SA10ksmadhlu:420": "dvayorekatarasya parityāgāt /",
  "SA10ksmadhlu:421": "atha bhinnau tadobhayoḥ pṛthaksiddhatvād bhāvaprasaṅgaḥ /",
  "SA10ksmadhlu:422": "atha bhinnabhinnau,",
  "SA10ksmadhlu:423": "tadā kathamekasmin parasparaviruddhatvam /",
  "SA10ksmadhlu:424": "ataḥ pakṣo 'yam 'na bhinno nāpyabhinnaḥ' iti na yujyate,",
  "SA10ksmadhlu:425": "viruddhatvāt /",
  "SA10ksmadhlu:426": "evaṃ bhinnābhinnatvasya anyo 'nyaparihārasthitalakṣaṇatvena ekasya pratiṣedhe 'parasya vidhānaṃ na bhavettadā asattvameva /",
  "SA10ksmadhlu:427": "sa tadā pratiṣeddhumapi kathaṃ śaktaḥ ekasmin yugapatparyudāsaprasajyayorvirodhāt /",
  "SA10ksmadhlu:428": "[76] anyacca, bhavatāmanusāreṇa tu puṇyajñānasambhārau duṣparipūraṇau syātām,",
  "SA10ksmadhlu:429": "tadabhāve ca buddhatvamapi duṣprāpaṃ syāt /",
  "SA10ksmadhlu:430": "pūjānugrahakāmyayā yad dīyate tad dānaṃ tvatyantaṃ prasādamabhinirvartayati,",
  "SA10ksmadhlu:431": "tacca nāsti deyadāyakapratigrāhakānupalambhāśritatvāt /",
  "SA10ksmadhlu:432": "sa cānupalambhaḥ kiṃ deyābhāvād vā viṣayābhāvād vā bhavati?",
  "SA10ksmadhlu:433": "prathame tāvat pakṣe na ko 'pi kimapi dadātīti puṇyasyaivābhāvaḥ prasajyate,",
  "SA10ksmadhlu:434": "sattvābhāvācca yo hi bodhisattvānāṃ sattvārthapariśramaḥ sa nirarthaka eva syāt,",
  "SA10ksmadhlu:435": "ato 'sattvaṃ tu nāstyeva /",
  "SA10ksmadhlu:436": "viṣayābhavo 'pi tāvannāsti,",
  "SA10ksmadhlu:437": "bhagavatā deyādivastūnāṃ paridṛṭatvāt /",
  "SA10ksmadhlu:438": "yadyevaṃ na syāuttadā bhagavatā bodhisattvāvasthāyāṃ kathamarthibhyaḥ putrādidānaṃ kṛtam?",
  "SA10ksmadhlu:439": "bhavantastvālambanāśritaṃ dānādikaṃ 'viśuddham' iti nābhyupagacchanti,",
  "SA10ksmadhlu:440": "ataḥ sambhārapāripūristāvadasambhavaiva /",
  "SA10ksmadhlu:441": "tadabhāve hetvabhāvād buddhātvamapi dūre 'pāstaṃ syāt /",
  "SA10ksmadhlu:442": "[77] api ca, 'sarve dharmā niḥsvabhāvāḥ' ityettasya tāvat ko hyarthaḥ?",
  "SA10ksmadhlu:443": "yadi svayambhāvasya abhāvānniḥsvabhāvā ityabhidhīyante tadā siddhasādhanameva,",
  "SA10ksmadhlu:444": "hetupratyayādhīnavṛttitvāt sarvavastūnām,",
  "SA10ksmadhlu:445": "na tānyahetukānīti vayamapyabhyupagacchāmaḥ /",
  "SA10ksmadhlu:446": "yadyevaṃ na syāttadā nirapekṣatvānnityaṃ sattvamasattvaṃ vā syāt /",
  "SA10ksmadhlu:447": "yadyucyeta - vinaṣṭā bhāvāḥ svasvabhāvenānutpannatvāt svasvabhāvena na santīti niḥsvabhāvāḥ?",
  "SA10ksmadhlu:448": "ityetadapi siddhasādhanameva,",
  "SA10ksmadhlu:449": "asmākamapi vinaṣṭotpatteranabhyupetatvāt /",
  "SA10ksmadhlu:450": "yadi cābhidhīyeta - tatsvabhāvenaiva sarvakālānavasthānānniḥsvabhāvā manyante,",
  "SA10ksmadhlu:451": "tadapi siddhasādhanameva,",
  "SA10ksmadhlu:452": "yasmādutpattisamanantaravināśasadbhāvāt kṣaṇikā eva /",
  "SA10ksmadhlu:453": "kṣaṇikasya khalu vastuno dvitīye kṣaṇe 'vasthānaṃ nābhyupeyate /",
  "SA10ksmadhlu:454": "yadyucyeta yathā bālapṛthagjanaiḥ parikalpitasya grāhyagrāhakabhāvasya paramārthena svabhavato 'sattvād sasattvaṃ tathā niḥsvabhāvatvamiti tadapi siddhasādhanam,",
  "SA10ksmadhlu:455": "asmābhirapi parikalpitātmano niḥsvabhāvatvasyābhyupagamāt /",
  "SA10ksmadhlu:456": "yadyevaṃ na syāttadā sarve 'pi tattvadarśinaḥ syuḥ /",
  "SA10ksmadhlu:457": "paramārthataḥ sarve bhāvā bālapṛthagjanaiḥ parikalpitena grāhyagrahakāreṇa virāhitā api āryajñānasya advaitātmanā gocaratvena sthitā eva /",
  "SA10ksmadhlu:458": "yadyevaṃ na sthitāḥ,",
  "SA10ksmadhlu:459": "tathāpyasattvena niḥsvabhāvāstadā saṅkleśavyavadānau na syātām /",
  "SA10ksmadhlu:460": "[78] tathaiva sarvadharmānutpādo 'pyabhihitaḥ /",
  "SA10ksmadhlu:461": "kiṃ tadanutpadatāyāstāvadarthaṃ manyase?",
  "SA10ksmadhlu:462": "yadyucyeta ādito 'nutpannatvāt sarve bhāvā anutpannā iti tadapi siddhasādhanameva,",
  "SA10ksmadhlu:463": "vayamapi saṃsāramanādiṃ manyāmahe /",
  "SA10ksmadhlu:464": "atha pūrvamutpannasya vastunaḥ punaranupattyā sarve dharmā anutpannā iti tadapi siddhasādhanameva,",
  "SA10ksmadhlu:465": "vayamapi pūrvamatpannasya punarutpattiṃ nābhyupagacchāmaḥ,",
  "SA10ksmadhlu:466": "tasya vinaṣṭatvāt /",
  "SA10ksmadhlu:467": "atha apūrvotpādābhāvādanutpādo 'bhidhīyate,",
  "SA10ksmadhlu:468": "tasya vinaṣṭatvāt /",
  "SA10ksmadhlu:469": "atha apūrvotpādābhāvādanutpādo 'bhidhīyate,",
  "SA10ksmadhlu:470": "tadapi nāniṣṭasādhakam,",
  "SA10ksmadhlu:471": "saṃsāre 'pūrvasattvānabhyupagamāt,",
  "SA10ksmadhlu:472": "sarvadā ca pūrvavinaṣṭānāṃ sajātīyotpatteḥ atha bālapṛthagjanaparikalpitasya svalakṣaṇato 'nutpādādanutpāda ucyate,",
  "SA10ksmadhlu:473": "tadāpi nāsti virodhaḥ,",
  "SA10ksmadhlu:474": "kalpitasya svabhāvata utpettaranabhyupagamāt /",
  "SA10ksmadhlu:475": "atha svato 'nutpādād anutpāda ityucyeta tadāpi nāsti virodhaḥ,",
  "SA10ksmadhlu:476": "hetupratyayādhīnatvāt sarvavastūnām,",
  "SA10ksmadhlu:477": "yathā pūrvamuktam /",
  "SA10ksmadhlu:478": "yadi sarvaśaḥ sarvānutpādād anutpāda ucyate tadā darśanādivirodho durnivāraḥ syāt /",
  "SA10ksmadhlu:479": "yadi parasparaviśeṣānutpādād anutpādo 'bhidhīyate tadā [yadi] tathatāsvabhavatāmupādāyocyate tadā nāsti doṣaḥ,",
  "SA10ksmadhlu:480": "[kintu] yadi lokaprasiddhasvabhāvatāmupādāyocyate tadā kena darśanādivirodho nivārayituṃ śakyate /",
  "SA10ksmadhlu:481": "yadi svabhāvetarakriyālakṣaṇaviyogād anupāda iti?",
  "SA10ksmadhlu:482": "tadāpi nāsti doṣaḥ,",
  "SA10ksmadhlu:483": "sarvabhāveṣu kriyāyā abhāvāt /",
  "SA10ksmadhlu:484": "atheścarādibhiritarairanutpādād [anutpāda] ucyate,",
  "SA10ksmadhlu:485": "tadāpi nāniṣṭam,",
  "SA10ksmadhlu:486": "[asmābhirapi] īśvarāderanabhyupagamāt /",
  "SA10ksmadhlu:487": "evamādibhirākāraiḥ 'ādiśāntāḥ,",
  "SA10ksmadhlu:488": "prakṛtiparinirvṛttāḥ' ityādiśabdānāmapyarthā vicāraṇīyāḥ /",
  "SA10ksmadhlu:489": "api ca, anyairanekasūtraiścāpi virodhaḥ saṃllakṣyate,",
  "SA10ksmadhlu:490": "tathā hi āryasandhinirmocanasūtre hyuktaṃ",
  "SA10ksmadhlu:491": "“ato lakṣaṇaniḥsvabhāvatāmabhisandhāya mayā sarvadharmaṇāmanutpādḥparikīrtitaḥ /“",
  "SA10ksmadhlu:492": "parikalpitasvabhāve hi lakṣaṇaniḥsvabhāvatā vyavasthāpyate /",
  "SA10ksmadhlu:493": "mahāyānaprasādaprabhāvane [nāma mahāyānasūtre] coktamḥ",
  "SA10ksmadhlu:494": "“kulaputra, bodhisattvaḥ dharmamayoniśaḥ śabdaśaḥ pravicayya mahāyānaprasadāyatano na bhavati /",
  "SA10ksmadhlu:495": "śabdaśo 'nabhipretya yoniśo manasi kṛtvā mahāyānaprasādāyatano bhavati /",
  "SA10ksmadhlu:496": "evaṃ kulaputra,",
  "SA10ksmadhlu:497": "bodhisattvo 'yoniśaḥ śabdaśo dharmān pravicayya aṣṭāviṃśatimasaddṛṣṭīrutpādayati,",
  "SA10ksmadhlu:498": "tadayathā - nimittadṛṣṭiḥ,",
  "SA10ksmadhlu:499": "adṛṣṭidarśanadṛṣṭiḥ,",
  "SA10ksmadhlu:500": "vyavahārāpavādadṛṭiḥ,",
  "SA10ksmadhlu:501": "saṃkleśāpavādadṛṣṭiḥ,",
  "SA10ksmadhlu:502": "tattvāpavādadṛṣṭiśceti” ityevamādikaṃ vistareṇābhidhāya ḥ",
  "SA10ksmadhlu:503": "“kulaputraṃ,",
  "SA10ksmadhlu:504": "kā hi tāvannimittadṛṭiḥ?",
  "SA10ksmadhlu:505": "sāṃyogikasya svabhāvamabhisandhāya mayā sarvadharmāṇāṃ yadasattvaṃ samprakāśitaṃ tacchabdaśo 'bhiniviśya [ye] sāṃkleśikadharmāṇāṃ vaiyavadānīkadharmāṇāṃ cāpyasattve 'bhiniviśante,",
  "SA10ksmadhlu:506": "asannimittopādānena [teṣu] asaddṛṣṭirupajāyate,",
  "SA10ksmadhlu:507": "ataḥ [saiva] nimittadṛṣṭiruktā /",
  "SA10ksmadhlu:508": "[ataḥ] bodhisattvasya śabdaśo 'bhiniviṣṭāyāmasaddṛṣṭi saiva tasya mahatī dṛṣṭiriti,",
  "SA10ksmadhlu:509": "ata eva sā adṛṣṭidarśanadṛṣṭirityucyate /",
  "SA10ksmadhlu:510": "tato vyavahārāpavādadṛṣṭisaṃkleśāpavādadṛṭitattvāpavādadṛṣṭa yastāvajjāyante /",
  "SA10ksmadhlu:511": "tato vyavahārāpavādadṛṣṭisaṃkleśāpavādadṛṣṭitattvāpavādadṛṣtayastāvajjāyante yadā nimittadṛṣṭyā sarvāpavādaḥ [yadā] kriyate tadā vyavahārāpavādadṛṣṭerapyabhiniveśo jāyate,",
  "SA10ksmadhlu:512": "saṃkleśāpavādadṛṣṭerapyabhiniveśo jāyate tattvāpavādadṛṣṭerapyabhiniveśo jāyate” ityevamuktam /",
  "SA10ksmadhlu:513": "laṅkāvatārasūtre 'upuktamḥ",
  "SA10ksmadhlu:514": "nāsti vaikalpito bhāvaḥ paratantraśca vidyate /",
  "SA10ksmadhlu:515": "samāropāpavādaṃ hi vikalpanto vinaśyati //",
  "SA10ksmadhlu:516": "parikalpitaṃ svabhāvena sarvadharmā ajānakāḥ /",
  "SA10ksmadhlu:517": "paratantraṃ samāśritya vikalpo bhramate nṛṇām //",
  "SA10ksmadhlu:518": "ataḥ pratītyasamutpannaḥ paratantrasvabhāvaḥ paramārthataḥ san,",
  "SA10ksmadhlu:519": "tatra parikalpitasvabhāvo 'nutpādinābhihitaṃ ityeva tāvannirdekṣyate /",
  "SA10ksmadhlu:520": "punastatroktamḥ",
  "SA10ksmadhlu:521": "na hyātmā vidyate skandhe skandhāścaiva hi nātmani /",
  "SA10ksmadhlu:522": "na te yathā vikalpyante na ca vai na santi ca //",
  "SA10ksmadhlu:523": "ābhyāṃ dvābhyāṃ pratiṣedhābhyāṃ skandhānāṃ sattaiva tāvannirdiṣṭā /",
  "SA10ksmadhlu:524": "mahāśūnyatāsūtre 'pi yaduktamḥ",
  "SA10ksmadhlu:525": "“asti karma asti vipākaḥ kārakastu nopalabhyate” anena tāvad vacanena virodho 'pi samupajāyate /",
  "SA10ksmadhlu:526": "evaṃ yadi paramārthataḥ karmāpyasti vipāko 'pyasti tadā sarve dharmā niḥsvabhāvā bhavituṃ nārhanti /",
  "SA10ksmadhlu:527": "yadi saṃvṛtau santīti cet tadā karturapi saṃvṛtau sadbhāvāt “kārakastu nopalabhyate” ityevaṃ na vaktavyam /",
  "SA10ksmadhlu:528": "āryalaṅkāvatārasūtre coktamḥ",
  "SA10ksmadhlu:529": "astitvaṃ sarvabhāvānāṃ yathā bālaivirkalpyate /",
  "SA10ksmadhlu:530": "yadi te bhaved yathā dṛṣṭāḥ sarve syustattvadarśinaḥ //",
  "SA10ksmadhlu:531": "abhāvātsarvadharmāṇāṃ saṃśleṣo nāsti buddhitaḥ /",
  "SA10ksmadhlu:532": "na te tathā yathā dṛṣṭā na ca te vai na santi ca //",
  "SA10ksmadhlu:533": "anena yadi sarvadharmāṇāmasattvaṃ tadā saṃkleśavyadānayorapavādadoṣaḥ prasajyata iti nirdiṣṭam /",
  "SA10ksmadhlu:534": "punastatraivoktamḥ",
  "SA10ksmadhlu:535": "bāhyarthadarśanaṃ mithyā nāstyarthaṃ cittameva tu /",
  "SA10ksmadhlu:536": "yuktā vipaśyamānānāṃ grāhagrāhyaṃ nirudhyate //",
  "SA10ksmadhlu:537": "bāhyo na vidyate hyartho yathā bālairvikalpyate /",
  "SA10ksmadhlu:538": "vāsanairlulitaṃ cittamarthābhāsaṃ pravavarte //",
  "SA10ksmadhlu:539": "āryadaśabhūmakasūtre 'pyuktam “cittamātraṃ yaduta traidhātukam” iti /",
  "SA10ksmadhlu:540": "tathaiva āryasandhinirmocanalaṅkāvatāraghanavyūhādiṣvapi sarvadharmāṇāṃ cittamātraśarīratvaṃ nirdeṣṭuṃ 'cittamātrameva paramārthasat,",
  "SA10ksmadhlu:541": "netarathā' iti sampradarśitam /",
  "SA10ksmadhlu:542": "ataḥ sarve dharmā niḥsvabhāvatvena na sidhyanti /",
  "SA10ksmadhlu:543": "āryātakūṭe 'pyullikhitamḥ",
  "SA10ksmadhlu:544": "“astīti kāśyapa,",
  "SA10ksmadhlu:545": "ayameko 'nta,",
  "SA10ksmadhlu:546": "nāstīti kāśyapa,",
  "SA10ksmadhlu:547": "ayameko 'ntaḥ,",
  "SA10ksmadhlu:548": "yadenayorantayormadhyam,",
  "SA10ksmadhlu:549": "tadarupyanidarśanamapraṣṭhimanābhāsamaniketamavijñaptikam,",
  "SA10ksmadhlu:550": "iyamucyate kāśyapa,",
  "SA10ksmadhlu:551": "madhyatā pratipad bhūtapratyavekṣā” iti /",
  "SA10ksmadhlu:552": "anena tāvad vijñānameva paramārthasattvānidarśanatvādiguṇopetaṃ śāścatocchedāntadvayavinirmuktamiti nirdiṣṭam /",
  "SA10ksmadhlu:553": "etadadhikṛtyaivāryaratnamedhe 'pyuktamḥ",
  "SA10ksmadhlu:554": "“kulaputra, yadi [vijñānaṃ] paramārthato nāsti,",
  "SA10ksmadhlu:555": "tadā brahmacaryādīni nirarthakāni syuḥ” iti /",
  "SA10ksmadhlu:556": "āryaratnakūṭe hyuktamḥ",
  "SA10ksmadhlu:557": "“ye paramārthasato 'pi vijñānasyāpavādaṃ kṛtvā sarvadharmaśūnyatāyāmabhiniviśya śūnyatādṛṣṭikāste 'cikitsyāḥ” iti /",
  "SA10ksmadhlu:558": "tathā coktamḥ",
  "SA10ksmadhlu:559": "“varaṃ khalu kāśyapa,",
  "SA10ksmadhlu:560": "sumerumātrā pudgaladṛṣṭirna tvevābhimānikasya śūnyatādṛṣṭiriti” /",
  "SA10ksmadhlu:561": "āryasandhinirmocane cāpi śūnyatālakṣaṇamudbhāvitamḥ",
  "SA10ksmadhlu:562": "“paratantralakṣaṇaṃ maitreya,",
  "SA10ksmadhlu:563": "pariniṣpannalakṣaṇaṃ ca saṃkleśo vyavadānaṃ ca /",
  "SA10ksmadhlu:564": "sarvathātyantaviyuktaṃ parikalpitalakṣaṇaṃ yattanna tenopalabhyata idaṃ śūnyatālakṣanamuktaṃ bhavati” /",
  "SA10ksmadhlu:565": "āryāṇāṃ pratyātmavedyamavaśyameva paramārthato vastusat,",
  "SA10ksmadhlu:566": "anyathā āryasandhinirmocanoktāni vacanāni tāvādasadarthakānītī naiva /",
  "SA10ksmadhlu:567": "yadyucyeta kiṃ khalu vastu?",
  "SA10ksmadhlu:568": "yadāryajñānena āryadarśanena vānirvacanīyatvena parijñātam /",
  "SA10ksmadhlu:569": "anirvacanīyadharmatāvabodhena saṃskārāsaṃskārābhyāṃ prajñaptamiti yaduktaṃ tena virodhaḥ syāditi /",
  "SA10ksmadhlu:570": "ekameva yānaṃ paramārthato mahāyānalakṣaṇaṃ,",
  "SA10ksmadhlu:571": "nāvaśiṣṭamiti yad bhavatābhihitaṃ tadapi yuktyāgamābhyāṃ viruddham,",
  "SA10ksmadhlu:572": "vipratipattināṃ sandarśanāt /",
  "SA10ksmadhlu:573": "sattveṣu tāvad vividhādhimuktikā upalabhyante /",
  "SA10ksmadhlu:574": "tathā hi kecana parahitāśayā eva pravartante /",
  "SA10ksmadhlu:575": "athāpare niṣkāraṇaṃ paraduḥkheṣu spṛhante /",
  "SA10ksmadhlu:576": "kecittvalpamātra evātmano hitasukhe āsajyāyeṣu drahyanti /",
  "SA10ksmadhlu:577": "tathaivānye svasukhasampattisādhanatatparā anyavyāghātaṃ kṛtvā tadduḥkhavinivṛttito virajyate /",
  "SA10ksmadhlu:578": "kecana saṃsārasukhamātrasyaivābhilāṣeṇa puṇyādīni sampādayanti /",
  "SA10ksmadhlu:579": "tathaivetare tāvad bhavāntarakhecchato viramya svamuktyarthaṃ prayatante /",
  "SA10ksmadhlu:580": "aye tu kevalaṃ paravimuktimevānucintayanti saṃbodhinidānāṃ ca dānādipāramitāpravṛttimālambante /",
  "SA10ksmadhlu:581": "ityevamaprameyapratipattyālambanāt sattvānāṃ chandalakṣaṇo hetuviśeṣo 'numīyate,",
  "SA10ksmadhlu:582": "phalaviśeṣo 'pihetuviśeṣākṣiptavāttasya /",
  "SA10ksmadhlu:583": "svābhilāṣadvāreṇaiva pravṛttidarśanād śraddhaiva hi pravṛttiheturiti niścitam /",
  "SA10ksmadhlu:584": "sattvānāmayaṃ śraddhāviśeṣo 'pi gotraviśeṣeṇāvinābhūtaḥ,",
  "SA10ksmadhlu:585": "ato nānāgotratvāt sattvānāṃ tulyajātīyagotrakairvidhīyamānapratipattiviśeṣānurūpaṃ phalalakṣaṇayānamapi nānā bhavatīti yuktibhirnānāyānataiva niścīyate /",
  "SA10ksmadhlu:586": "bahudhātukasūtre 'pi bahudhātukāḥ sattvā vinirdiṣṭāḥ /",
  "SA10ksmadhlu:587": "bhagavātā yatkhalu dhātujñānabalānāṃ nānātvamabhihitam,",
  "SA10ksmadhlu:588": "tadapi nānādhātutvaṃ kimiva asat syāt /",
  "SA10ksmadhlu:589": "āryakaṅkavatārasūtre 'pi pañca abhisamayotrāṇyabhihitāni /",
  "SA10ksmadhlu:590": "āryākṣayamatinirdeśasūtre 'pyuktam - trīṇi tāvatrairyāṇikayānāni,",
  "SA10ksmadhlu:591": "yaduta - śrāvakayānaṃ pratyekabuddhayānaṃ mahāyānaṃ ceti /",
  "SA10ksmadhlu:592": "evamevānekeṣu sūtreṣvapi śrāvakādiyānatrayanirdeśād āgamato 'pi tāvannānā yānāni sidhyantīti /",
  "SA10ksmadhlu:593": "āryasaddharmapuṇḍarīkādiṣu yaddhi ekaṃ hi yānamiti vyapadiṣṭam,",
  "SA10ksmadhlu:594": "tadābhiprāyikamiti draṣṭavyam samatābhiprāyādipradarśanāt /",
  "SA10ksmadhlu:595": "dharmadhātulakṣaṇatayā yānānāṃ bhedābhāvād ekameva yānamiti tadabhiprāyaḥ /",
  "SA10ksmadhlu:596": "athavā yānīkṛtaṃ yānamiti yānikurvatāṃ śrāvakādipudgalānāṃ nairātmye 'tulyatvābhāvād ekameva yānam /",
  "SA10ksmadhlu:597": "athavā ye vimuktāsteṣāmabhinnatvād ekameva yānam /",
  "SA10ksmadhlu:598": "athavā aniyatagotrakāṇāṃ śrāvakāṇāṃ mahāyānenaiva niryāṇād ekameva yānaṃ deśitam /",
  "SA10ksmadhlu:599": "athavā sarvasattveṣvātmādhyāśayena mahākaraṇāmayā bhagavantaḥ,",
  "SA10ksmadhlu:600": "pūrvaṃ samudānītabodhisambhārāḥ śrāvakagotrīyāścāpi buddhatvaprāptyadhyāśayāḥ,",
  "SA10ksmadhlu:601": "ato 'bhinnādhyāśayād ekameva yānam /",
  "SA10ksmadhlu:602": "athavā bhagavatā svayamanekadhā śrāvakayānādibhirniryāṇadvāraiḥ parinirvāṇasandarśanād ekameva yānam /",
  "SA10ksmadhlu:603": "athavā nāsti mahāyānād viśiṣṭataraṃ yānāntaramiti tadadhikārād ekameva yānamiti,",
  "SA10ksmadhlu:604": "tadevaṃvidhābhiprāyeṇa ekameva yānamiti deśitam /",
  "SA10ksmadhlu:605": "athavā aniyatānāṃ śrāvakagotrīyāṇāmākarṣaṇārthaṃ bodhisattvagotrīyāṇāṃ ca",
  "SA10ksmadhlu:606": "sandhāraṇārthamityabhiprāyo bhagavataiva āryadaśadharmakasandhinirmocanalaṅkāvatārādiṣu sūtreṣu spaṣṭīkṛtaḥ /",
  "SA10ksmadhlu:607": "anyacca, naikabhavaparamparāyāṃ sambhārān paripūrya bodhisattvā buddhatvapadamadhigamiṣyanti /",
  "SA10ksmadhlu:608": "śrāvakā aśeṣabhavasaṃyojanaṃ prajahantīti teṣāṃ naikajanmasādhyaṃ buddhātvadhigantuṃ ko 'pi bhavapratīsandhirnaiva sambhavati,",
  "SA10ksmadhlu:609": "tathā hi - mūlaṃ bhavasyānuśayāḥ yaduktaṃ so 'pyātmagrahaprabhava eveti niyatam abhīṣṭaṃ ca /",
  "SA10ksmadhlu:610": "āryairātmadṛṣṭiviparītayā nairātmyamārgabhāvanayā sarvānuśayāḥ samūlamucchināḥ,",
  "SA10ksmadhlu:611": "tatsamucchedena teṣāṃ janmano 'pyādhārarasyābhāvāt tad [janma] api samucchidyate /",
  "SA10ksmadhlu:612": "phalataḥ kutasteṣāmanekabhavaparamparāsādhyo buddhātvalābho bhaviṣyatīti /",
  "SA10ksmadhlu:613": "āryāsaddharmapuṇḍarīke bhagavatā yacchrāvakebhyo buddhātvādhigatervyākaraṇaṃ kṛtaṃ tattu nirmitaśrāvakāṇāṃ nirmāṇasya,",
  "SA10ksmadhlu:614": "yairbodhau pariṇāmanā kṛtā,",
  "SA10ksmadhlu:615": "teṣāṃ vābhiprāyeṇa kṛtamiti draṣṭavyam /",
  "SA10ksmadhlu:616": "idaṃ tāvad bhagavatā āryalaṅkavatārasūtrādiṣu nirdiṣṭameva /",
  "SA10ksmadhlu:617": "āryasamādhirājasūtre yattāvaduktamḥ",
  "SA10ksmadhlu:618": "atra nāsti ko 'pi sattvo 'bhavyaḥ /",
  "SA10ksmadhlu:619": "sampūrṇo 'yaṃ sattvaloko buddho bhaviṣyati //",
  "SA10ksmadhlu:620": "tadapyucyamānamupagatānabhipretyābhihitamiti jñātavyam /",
  "SA10ksmadhlu:621": "katipayeṣu [sūtreṣu] - “tathāgatagarbhāḥ sarve sattvāḥ” iti yaduktaṃ tadapi tathatālakṣaṇāyāstathatāyā abhiprāyeṇa vyapadiṣṭam /",
  "SA10ksmadhlu:622": "ataḥ paramārthatastrīṇyeva yānāni,",
  "SA10ksmadhlu:623": "sarve dharmāśca sasvabhāvā ityabhidhīyate /",
  "SA10ksmadhlu:624": "ityayaṃ pūrvapakṣaḥ /",
  "SA10ksmadhlu:625": "[1] tataścāyaṃ pratyavasthīyate /",
  "SA10ksmadhlu:626": "tatra tāvad 'nāgamataḥ sarve dharmā niḥsvabhāvatvena sādhayituṃ śakyāḥ,",
  "SA10ksmadhlu:627": "kenāpi tathābhyupagamābhāvād' ityādyuktaṃ tannirucyate /",
  "SA10ksmadhlu:628": "kiṃ kenāpyanabhyupetatvādāgama ekāntenānupādeya eva bhavatyuta utadeyo 'pīti?",
  "SA10ksmadhlu:629": "prathamastāvat pakṣo na yuktaḥ /",
  "SA10ksmadhlu:630": "tathā sati na ko 'pi kamapyāgamamāśrayiṣyati,",
  "SA10ksmadhlu:631": "kenacidapi tadanabhtupetatvāt /",
  "SA10ksmadhlu:632": "tatra kaścid abhimānitayā vā,",
  "SA10ksmadhlu:633": "anarthitayā vā,",
  "SA10ksmadhlu:634": "pāpamitrasaṃsargeṇa vā,",
  "SA10ksmadhlu:635": "vimūḍhacittatayā vā,",
  "SA10ksmadhlu:636": "sukalyāmitrānupalambhena vā,",
  "SA10ksmadhlu:637": "parapratyaneyatayā vā,",
  "SA10ksmadhlu:638": "śraddhendriyādivaikalyena vā?",
  "SA10ksmadhlu:639": "tadvidāṃ sudhiyāṃ viraheṇa bhagavata ādimadhyaparyavasānakalyāṇaṃ pravacanaratnamanāśritā api kiṃ tāvadadhigatasvaparahitasampādanonopāyaṃ tarkanipuṇaṃ vidvāṃsamapi nāśrayiṣyante?",
  "SA10ksmadhlu:640": "athavā, ajñā vaṇijo yathā vimugdhatayānarghaṃ ratnamapi parityajanti tathā suvijñāstarkanipuṇā api vaṇijastanna parigṛhṇantīti na /",
  "SA10ksmadhlu:641_0": "tāpāccedācca nikaṣāt suvarṇamiva pratyakṣānumānapūrvaparāviruddhāgamairaviruddhātvāt",
  "SA10ksmadhlu:641_1": "pareṣāñcāgamānāṃ tadviparītatvād ābhyudayikanaiḥśreyasikanaiḥśreyasikaphalamāptukāmā",
  "SA10ksmadhlu:641_2": "aśeṣasampadamadhigantukāmā vipaścitastaṃ [viparītāgamaṃ] parityajya yadekāntakuśalaṃ",
  "SA10ksmadhlu:641_3": "tatpravacanaratnamevāśrayantīti yaḥ pakṣaḥ,",
  "SA10ksmadhlu:642": "sa cet samyagiti tadā bhavanto 'pi yadi bhagavatpravacanaṃ suparīkṣyaivābhyupayantītyato bhagavatā prajñāpārāmitādiṣu yo hi madhyamo mārgaḥ suspaṣṭamādiṣṭastaṃ kinnāśrayiṣyantīti?",
  "SA10ksmadhlu:643": "yadi svayaṃ tamāśrayituṃ na śaktāstathāpyāryanāgātjunapādairyo hyanekayuktipradīpaprakāraiḥ suspaṣṭaṃ nirdiṣṭastadbalenāpi kimiva nābhyupagacchanti?",
  "SA10ksmadhlu:644": "yato hi sa ācāryastāvad bhagadvacananirdiṣṭatvena prathamāṃ bhūmimāsāditatvena cāryalaṅkāvatārādau vyākṛtaḥ /",
  "SA10ksmadhlu:645": "tasyāpi yadi nirdeśo viparyastaḥ syāttadā naiva tāvad bhagavatā tathā vyākṛtaḥ syāt /",
  "SA10ksmadhlu:646": "ato yadayācāryavacānaṃ tyajyate bhagavadvacanamapi nūnaṃ parityaktaṃ bhavet /",
  "SA10ksmadhlu:647": "phalata āryanāgārjunapādapratipadītaṃ mārgaṃ parityajya anāryapudgalapradarśitapathāśrayaṇaṃ tāvānnaiva yujyate /",
  "SA10ksmadhlu:648": "na vayaṃ śabdānāṃ bhāvikaḥ kaścana sambandha iti manyāmahe /",
  "SA10ksmadhlu:649": "atastanniṣedhato na [te] anabhyupagatā bhaviṣyantīti /",
  "SA10ksmadhlu:650": "te tāvat [śabdāḥ] saṅketābhijñānena vyavahāre vakturicchāṃ dyotayante arthāvasthādibhirabhrāntapuruṣairabhihitāḥ śabdāḥ vivakṣitārthāsambaddhā iti na sarvathā niścetuṃ śakyate,",
  "SA10ksmadhlu:651": "anyathā sarvavyavahāroccheda eva syāditi /",
  "SA10ksmadhlu:652": "kṣīṇarāgadveṣamohānāṃ śabdā aviparītārthā iti pratipādanena sarveṣāṃ śabdā viparītārthā evati na,",
  "SA10ksmadhlu:653": "svasantatau viniyatatvātteṣām /",
  "SA10ksmadhlu:654": "atastrirupapaliṅgāni parikṣaṇapariśuddhāni ādimadhyāntakalyāṇaniyatāni tāvad vacanāni avisaṃvādakatvād vidvadbhiḥ samāśrayaṇīyānyeva /",
  "SA10ksmadhlu:655_0": "[2] na vayaṃ tathāgatavacanapratihatebhyastīrthikebhyastātsiddhaye bhagavadvacanaprāmāṇyaṃ",
  "SA10ksmadhlu:655_1": "pratipādayāmāstathāpi yadā āgamārthaṃ vinintayāmastadā vyākaraṇapramāṇatvena sampradarśayāmaḥ /",
  "SA10ksmadhlu:656": "tatpratipādakaṃ bhagavadvacanaṃ nāstītyetadapi kathanaṃ nocitam /",
  "SA10ksmadhlu:657": "bhagavatāpyevameva nītārthasūtrasamāśrayaṇamevābhihitam,",
  "SA10ksmadhlu:658": "na neyārthasūtrasamāśrayaṇamiti /",
  "SA10ksmadhlu:659": "yadyucyeta ko 'yaṃ paramārtho nāmeti cet?",
  "SA10ksmadhlu:660": "pramāṇopapatraḥ paramārthādhikṛtaśceti /",
  "SA10ksmadhlu:661": "athavā yadartho nānyatra netuṃ śakyata iti /",
  "SA10ksmadhlu:662": "sarvadharmānutpādāstāvat pramāṇopannārthaḥ,",
  "SA10ksmadhlu:663": "ato yuktyanvitatvāt sa paramārtha ityucyate /",
  "SA10ksmadhlu:664": "āryadharmasaṃgītāvuktam - anutpādaḥ satyam,",
  "SA10ksmadhlu:665": "utpādādayo 'nye dharmā asatyāḥ,",
  "SA10ksmadhlu:666": "mṛṣā moṣadharmakatvāt /",
  "SA10ksmadhlu:667": "āryasatyadvayanirdeśe 'pyuktam “devaputra,",
  "SA10ksmadhlu:668": "artho hi paramārthato 'nutpādaḥ,",
  "SA10ksmadhlu:669": "ayaṃ tāvat sarvasaṃkleśavyavadānadharmeṣu vyavasthāpyate,",
  "SA10ksmadhlu:670": "na katipayeṣu” avameva punastatraivoktam - “tadyathāpi nāma devaputra,",
  "SA10ksmadhlu:671": "yacca mṛdbhājanasyābhyantaramākāśam,",
  "SA10ksmadhlu:672": "yacca ratnabhājanasyākāśam ākāśadhātureva eṣaḥ /",
  "SA10ksmadhlu:673": "tatra paramārthano na kiñcinnānākaraṇam /",
  "SA10ksmadhlu:674": "evameva devaputra,",
  "SA10ksmadhlu:675": "yaḥ saṃkleśaḥ,",
  "SA10ksmadhlu:676": "sa paramārthato 'tyantānutpādatā /",
  "SA10ksmadhlu:677": "yadapi vyavadānaṃ tadapi paramārthato 'tyantānutpādatā /",
  "SA10ksmadhlu:678": "saṃsāro 'pi paramārtha 'tyantānutpādatā /",
  "SA10ksmadhlu:679": "yāvannirvāṇamapi paramārthato 'tyantānutpādatā /",
  "SA10ksmadhlu:680": "nātra kiñcit paramārthato nānākaraṇam /",
  "SA10ksmadhlu:681": "tat kasmāddhetoḥ?",
  "SA10ksmadhlu:682": "paramārthato 'tyantānutpādatvāt sarvadharmāṇāmiti” /",
  "SA10ksmadhlu:683": "evamayamanutpādo 'pi paramārthānukulatvāt paramārtha ucyate,",
  "SA10ksmadhlu:684": "na vastutaḥ,",
  "SA10ksmadhlu:685": "sarvaprapañcitītatvāddhi vastutaḥ paramārthasya /",
  "SA10ksmadhlu:686": "ato yāni ca yāvanti ca paramārthamadhikṛtya anutpādīni lakṣaṇāni nirdiṣṭāni tāni sarvāṇi nītārthatvena grahītavyāni,",
  "SA10ksmadhlu:687": "ato viparītāni neyārthāniti /",
  "SA10ksmadhlu:688": "āryākṣayamatinirdiśasūtre tāvanneyanītārthalakṣaṇaṃ nirdiṣṭam, tathāhi -",
  "SA10ksmadhlu:689": "ke sūtrāntā neyārthāḥ?",
  "SA10ksmadhlu:690": "yāvad ye sūtrāntā saṃvṛtipratipattaye nirdiṣṭāsta ucyante neyārthāḥ yāvad ye sūtrāntāḥ paramārthapratipattaye nirdiṣṭāsta ucyante nītārthāḥ /",
  "SA10ksmadhlu:691": "yāvad ye sūtrāntā nānāpadavyañcanāni nirdiśanti,",
  "SA10ksmadhlu:692": "ta ucyante neyārthāḥ,",
  "SA10ksmadhlu:693": "yāvad ye sutrāntā gambhīradurdarśadurjñeyāni nirdiśanti,",
  "SA10ksmadhlu:694": "ta ucyante nītārthāḥ /",
  "SA10ksmadhlu:695": "yāvad ye sūtrāntā ātmasattvajīvapuruṣapudgalamanujamānavakāravedakān anekarutairasvāmikān svāmina iva nirdiśanti,",
  "SA10ksmadhlu:696": "ta ucyante neyārthāḥ /",
  "SA10ksmadhlu:697": "yāvad ye sūtrāntāḥ śūnyatānimittāpraṇihitānabhisaṃskārājānutpādābhāvanirātmaniḥsattvanirjīvaniḥpudgalāsvāmikavimokṣamukhā nirdiṣṭāsta ucyate nītārthāḥ - iti vistaraḥ /",
  "SA10ksmadhlu:698": "sutrāntareṣu 'tāvadanutpādādinirdeśā abhiprāyāntareṇa nītārtha ityabhihitāḥ' - iti yaduktam,",
  "SA10ksmadhlu:699": "tadapi na samyak /",
  "SA10ksmadhlu:700": "ekaṃ hi sthitau ātmādinirdeśā api nītārthāḥ syuḥ /",
  "SA10ksmadhlu:701": "ataḥ paramārthābhidhāyako nītārthastadviparīto neyārtha ityavaboddhavyam /",
  "SA10ksmadhlu:702": "āryasarvabuddhaviṣayāvatārajñānālokālaṅkāre 'pyuktam - 'yo hi nītārthāḥ,",
  "SA10ksmadhlu:703": "sa paramārtha iti” /",
  "SA10ksmadhlu:704": "āryākṣayamatinirdeśasūtre ca anutpādādayo nītārthā uktāḥ /",
  "SA10ksmadhlu:705": "ataścaivamanutpādādaya eva paramārthā iti niyatam /",
  "SA10ksmadhlu:706": "yadyevaṃ tadā kathaṃ bhagavatā āryasandhinirmocanasūtre trividhasya svabhāvasya trividhāṃ niḥsvabhagavatāmabhipretya sarve dharmā niḥsvabhāvāḥ,",
  "SA10ksmadhlu:707": "proktā iti ced?",
  "SA10ksmadhlu:708": "nāsti doṣaḥ /",
  "SA10ksmadhlu:709": "ye tāvat kecit saṃvṛtisvabhāvamapyapavadanti,",
  "SA10ksmadhlu:710": "atha cāsacchastraśravaṇābhiniśavaśād viparyastamatayaḥ saṃvṛtau asantamanṛtamapi nityādivasturupatayā samāropya yathā rūpapratibhāsaṃ tathaiva parigṛhṇanti,",
  "SA10ksmadhlu:711": "te āropāpavādāntadvayapatitatamatitayā antadvayarahite paramagambhīre paramārthanayasāgare nānupraviśanti /",
  "SA10ksmadhlu:712_0": "ataeva tāvad bhagavān 'anutpādādinirdeśaḥ paramārthādhikṛtaḥ' iti nirucya trividhaniḥsvabhāvatābhiprāyapratipādakamantadvayarahitaṃ0",
  "SA10ksmadhlu:712_1": "madhyamapathaṃ madhaymapathaṃ prakāśayituṃ nītārthameva mataṃ pratiṣṭhāpitavān /",
  "SA10ksmadhlu:713": "na ca mādhyamikāstrividhaniḥsvabhāvatāvyavasthānaṃ nābhyugacchantīti,",
  "SA10ksmadhlu:714": "anyathā darśanādiviparītaṃ kathaṃ parihareyuriti /",
  "SA10ksmadhlu:715": "tatravicāritaṃ tāvad vastu yathāpratibhāsaṃ māyāvat pratītyasamutpannam,",
  "SA10ksmadhlu:716": "tacca paratantrasvabhāvam /",
  "SA10ksmadhlu:717": "tatrāpi saṃvṛtau māyāvat parapratyayena tasyotpādaḥ,",
  "SA10ksmadhlu:718": "na tu svayaṃbhāvaḥ /",
  "SA10ksmadhlu:719": "ata eva utpattiniḥsvabhāvatāyāṃ tad vyavasthāpyate /",
  "SA10ksmadhlu:720": "'yaḥ prattyasamutpannaḥ sa svabhāvataḥ śūnya iti vidvāṃso nirdhārayanti /",
  "SA10ksmadhlu:721": "na hi svabhāvo nāma kṛtrimaḥ /",
  "SA10ksmadhlu:722": "abhūtvā bhāvaḥ bhūtvā cābhāvo 'pi tāvannasti,",
  "SA10ksmadhlu:723": "krameṇāpyekasya sadasattvāmyāṃ viruddhatvāt /",
  "SA10ksmadhlu:724": "yaduta -",
  "SA10ksmadhlu:725": "na sambhavaḥ svabhāvasya yuktaḥ pratyayahetubhiḥ /",
  "SA10ksmadhlu:726": "hetupratyayasambhūtaḥ svabhāvaḥ kṛtako bhavet /",
  "SA10ksmadhlu:727": "svabhāvaḥ kṛtako nāma bhaviṣyati punaḥ katham //",
  "SA10ksmadhlu:728": "akṛtrimaḥ svabhāvo hi nirapekṣaḥ paratra ca /",
  "SA10ksmadhlu:729": "kutaḥ svabhāvasyābhāve parabhāvo bhaviṣyati /",
  "SA10ksmadhlu:730": "bhagavatāpi āryānavataptanāgarājaparipṛcchāsūtre nirdiṣṭam -",
  "SA10ksmadhlu:731": "yaḥpratyayairjāyati sa hyajāto na tasya utpādu svabhāvato 'sti /",
  "SA10ksmadhlu:732": "yaḥpratyayādhīnu sa śūnya ukto yaḥśūnyatāṃ jānati so 'pramattaḥ //",
  "SA10ksmadhlu:733": "āryasāgararājaparipṛcchasūtre 'pyuktam -",
  "SA10ksmadhlu:734": "yat pratītyasamutpannaṃ tacca śūnyaṃ svabhāvataḥ /",
  "SA10ksmadhlu:735": "yacca śūnyaṃ svabhāvena na hi taccasti kutracit //",
  "SA10ksmadhlu:736": "etadarthameva āryapitāputrasamāgamasūtre 'pi pratītyasamutpādapravṛttyā dharmadhātupravṛttirnidiṣṭā,",
  "SA10ksmadhlu:737": "yaduta - “tatra bhagavan,",
  "SA10ksmadhlu:738": "avidyā tu avidyātvenaivāsatī /",
  "SA10ksmadhlu:739": "tatkathamityucyeta tarhyevamavidyā tu svabhāvena virahitā /",
  "SA10ksmadhlu:740": "yasmin dharme nāsti svabhāvaḥ sa na tāvad vastu /",
  "SA10ksmadhlu:741": "yacca nāsti vastu tadapariniṣpannam,",
  "SA10ksmadhlu:742": "yadapariniṣpannaṃ tadanutpannamaniruddhaṃ ca /",
  "SA10ksmadhlu:743": "yadanutpannamaniruddhaṃ tad 'atītam' iti prajñaptuṃ naiva śakyate,",
  "SA10ksmadhlu:744": "na ca tadanāgataṃ pratyatpannamityapi vā prajñaptuṃ śakyate /",
  "SA10ksmadhlu:745": "yacca kālatraye 'pyanupapannaṃ tannāma lakṣaṇaṃ nimittaṃ prajñaptamiti vā na bhavati,",
  "SA10ksmadhlu:746": "yato hi tat sattvānāṃ grahaṇārthaṃ nāmamātrasaṃketamātravyavahāramātrasaṃvṛtimātrābhidheyamātraprajñaptimātrebhyo 'tiriktaṃ nāsti /",
  "SA10ksmadhlu:747": "avidyā tāvat paramārthato 'nupalabdhā /",
  "SA10ksmadhlu:748": "yaśca dharmaḥ paramārthato 'nupalabdhaḥ,",
  "SA10ksmadhlu:749": "na tat prajñaptaḥ,",
  "SA10ksmadhlu:750": "na vyavahāryaḥ,",
  "SA10ksmadhlu:751": "nābhidheyaśca /",
  "SA10ksmadhlu:752": "ato hi bhagavan yacca nāmamātraṃ saṃketamātraṃ na tattathyamiti” vistareṇābhihitam /",
  "SA10ksmadhlu:753": "ata eva paratantrasvabhāvo na tathyatve yujyate,",
  "SA10ksmadhlu:754": "anyathā māyādīnāmapi vastutvaprasaṅgaḥ,",
  "SA10ksmadhlu:755": "tānyapi pratyayasāpekṣatāyāṃ na santi bhinnāni /",
  "SA10ksmadhlu:756": "ata eva māyābhinnatvena paratantrasvabhāvastāvadutpattiniḥsvabhāvatāyāṃ vyavasthāpyate /",
  "SA10ksmadhlu:757": "āryasandhinirmocanasūtre cābhihitam - yathā māyākṛtaṃ tathaivotpattiniḥsvabhāvatāyāmupalakṣaṇīyam /",
  "SA10ksmadhlu:758_0": "māyādito 'bhinno yo hi paratantrasvabhāvaḥ sa eva nityānityādibhiḥ paramārthata upacaritaḥ",
  "SA10ksmadhlu:758_1": "sa eva ca parikalpitasvabhāvaḥ so 'pi yathā parikalpyate tathā lakṣaṇenāsiddhatvāllakṣaṇaniḥsvabhāvatāyāṃ vyavasthāpyate /",
  "SA10ksmadhlu:759": "sāpi niḥsvabhāvatā vastutaḥ paratantrasvabhāve eva sthitā /",
  "SA10ksmadhlu:760": "yato hi tasminneva [parikalpitaḥ] sa lakṣaṇairupacaryate /",
  "SA10ksmadhlu:761": "ata eva yathā anityādibhiḥ parikalpitāḥ sarve dharmāḥ paramārthato lakṣaṇaśūnyatvena anutpannāḥ,",
  "SA10ksmadhlu:762": "ata eva cāniruddhāḥ,",
  "SA10ksmadhlu:763": "ata eva ādiśāntāḥ,",
  "SA10ksmadhlu:764": "ata eva hi prakṛtiparinirvṛtāḥ āryasandhinirmocane 'pi yathoktam -",
  "SA10ksmadhlu:765": "ye tāvat svalakṣaṇenāsantaste 'nutpannāḥ,",
  "SA10ksmadhlu:766": "ye hyanutpannāste 'niruddhāḥ,",
  "SA10ksmadhlu:767": "ye cāniruddhāsta ādiśāntā,",
  "SA10ksmadhlu:768": "ādiśāntā,",
  "SA10ksmadhlu:769": "ye hyādiśāntāste prakṛtiparinirvṛtā iti /",
  "SA10ksmadhlu:770": "ata evāhaṃ lakṣaṇaniḥsvabhavātābhisandhāya 'sarve dharmā anutpannāḥ' iti yadupadiśāmi,",
  "SA10ksmadhlu:771": "tadapi yathāśabdamarthaparikalpanaṃ nirākaroti /",
  "SA10ksmadhlu:772": "paratantrasvabhāvaśca yathā saṃvṛtau hyuktastathā parikalpitātmanā virahitatvena prasidhya saṃvṛtisvabhāvasyānapavādamapi nirdiśati,",
  "SA10ksmadhlu:773": "na tu paramārthatvena /",
  "SA10ksmadhlu:774": "alakṣaṇasvabhāvastu na kaścana yujyate /",
  "SA10ksmadhlu:775": "yathoktamḥ",
  "SA10ksmadhlu:776": "alakṣaṇo na kaścicca bhāvaḥ saṃvidyate kvacit /",
  "SA10ksmadhlu:777": "sarve dharmāḥ paramārthataḥ sadā bhāvaniḥsvabhāvatāyāmeva pratiṣṭhitā bhavanti /",
  "SA10ksmadhlu:778": "ayameva tāvat pariniṣpatraḥ svabhāvaḥ,",
  "SA10ksmadhlu:779": "nityaṃ tasyānāropitatvena sthitatvāt /",
  "SA10ksmadhlu:780": "sa hi pramāṇaiḥ samyugupapatrannasvabhāvatayā paramārtha ityucyate,",
  "SA10ksmadhlu:781": "niḥsvabhāvatāprabhāvitātvācca niḥsvabhāvo 'pi /",
  "SA10ksmadhlu:782": "ato 'yaṃ [pariniṣpannaḥ] paramārthaniḥsvābhāva iti /",
  "SA10ksmadhlu:783": "āryasandhinirmocane 'pyuktam -",
  "SA10ksmadhlu:784": "“sa ca paramārtho 'pi dharmaniḥsvabhāvatāprabhāvito 'pītyataḥ paramārthaniḥsvabhāvaḥ” iti /",
  "SA10ksmadhlu:785": "yannidānamanena niḥsvabhāvena sarve niḥsvabhāvāḥ,",
  "SA10ksmadhlu:786": "tannidānamanutpādādideśanā nītarthā /",
  "SA10ksmadhlu:787": "paramārthābhiprāyanirdeśāt sa na tāvad darśanādiviruddhaḥ,",
  "SA10ksmadhlu:788": "na ca yathāśabdaṃ parikalpitaśca /",
  "SA10ksmadhlu:789": "ata eva nābhiprāyanirdeśo 'pi nītārthaviruddhaḥ,",
  "SA10ksmadhlu:790": "parigrahītavyaḥ /",
  "SA10ksmadhlu:791": "ataśca abhiprāyanirdeśo 'pi na nītārthaviruddho bhavatīti /",
  "SA10ksmadhlu:792": "phalataḥ anutpādideśanāṃ nītārthāṃ sādhayituṃ darśanādivirodhaṃ parihartuṃ yathāśabdaparikalpanaṃ ca nirākartum āryasandhinirmocane tāvadabhihitam -",
  "SA10ksmadhlu:793": "api ca, paramārthasamudgat,",
  "SA10ksmadhlu:794": "paramārthaniḥsvabhāvaṃ dharmanairātmaprabhāvitamityabhipretya mayā sarve dharmā anutpannāḥ sarve dharmā aniruddhāḥ,",
  "SA10ksmadhlu:795": "ādiśāntāḥ,",
  "SA10ksmadhlu:796": "prakṛtiparinivṛttāśva deśitāḥ /",
  "SA10ksmadhlu:797_0": "yadyevaṃ mahāśraddadhāsūtre “prayogajaṃ svabhāvamabhipretya yanmayā 'sarve dharmā",
  "SA10ksmadhlu:797_1": "asantaḥ' iti yaduktaṃ tatra yathāśabdamabhiniviśca saṃkleśavyavadānadharmāṇāmapyabhāvamātramabhiniviśca",
  "SA10ksmadhlu:797_2": "asannimittagrahaṇād asaddarśanaṃ tad bhavedityato nimittadarśanaṃ taducyate /",
  "SA10ksmadhlu:798": "evaṃ vistareṇa yadabhihitaṃ tatkathaṃ grāhyamiti?",
  "SA10ksmadhlu:799": "ayamapi yathoktaḥ paratantrasvabhāva eva,",
  "SA10ksmadhlu:800": "yo hi saṃvṛtau hetupratyayabalasambhūtatvena māyāvannisvabhāvatvena ca 'prayogajaḥ' ityuktaḥ /",
  "SA10ksmadhlu:801": "prajñāpāramitāyāmapyuktam -",
  "SA10ksmadhlu:802": "“prayogajaḥ svabhāvastāvadasat pratītyasamunpannatvād” iti /",
  "SA10ksmadhlu:803": "etadarśaṃ yo hi parikalpitasvabhāva uktaḥ so 'pyāgantuka eva kalpanābhinirhatatvāt /",
  "SA10ksmadhlu:804": "ata eva saḥ [paratantraḥ] prayogaja ityuktaḥ /",
  "SA10ksmadhlu:805": "svabhāvo 'yaṃ dvidhāpi paramārthato naiva yujyate /",
  "SA10ksmadhlu:806": "ataḥ sarve dharmāḥ svabhāvenānena paramārthato niḥ svabhāvāḥ /",
  "SA10ksmadhlu:807": "na hyabhāvāt saṃvṛtisvabhavo bhavati /",
  "SA10ksmadhlu:808": "yadi sa tāvadasat svāttadā saṃkleśavyadānadharmā naiva vyavasthāpayituṃ śakyeran,",
  "SA10ksmadhlu:809": "yato hi tatprabhāvitā hi te,",
  "SA10ksmadhlu:810": "na tu paramārthena [prabhāvitāḥ] /",
  "SA10ksmadhlu:811": "evaṃ hi sūtrānteṣvapi pratipāditamiti /",
  "SA10ksmadhlu:812": "ato ye paramārthābhiprāyaṃ naiva jānanti,",
  "SA10ksmadhlu:813": "te pūrvasvabhāvamapi vasturupeṇa parigṛhya paścāttasyāpyabhāvaṃ matvā anutpannādideśanānāṃ śabdaśo 'rthābhiniveśaṃ kurvanti /",
  "SA10ksmadhlu:814": "te cābhāvādinimittagrahaṇena nimittādidṛṣṭayo bhavanti /",
  "SA10ksmadhlu:815": "atastanniṣedhāyaiva etaduktam,",
  "SA10ksmadhlu:816": "na tu mādhyamikebhya etaduktamiti /",
  "SA10ksmadhlu:817": "te tu tathatāṃ sarvanimittagrāhapratipakṣāṃ pracakṣate /",
  "SA10ksmadhlu:818": "atasteṣvabhāvādinimittagrāho naiva sambhavati / tathā hiḥ",
  "SA10ksmadhlu:819": "aparapratyayayaṃ śāntaṃ prapañcairaprapañcitam /",
  "SA10ksmadhlu:820": "nirvikalpamanānārthametattattasya lakṣaṇam //",
  "SA10ksmadhlu:821": "api ca, astīti śāśvatagrāho nāstītyucchedadarśanam /",
  "SA10ksmadhlu:822": "tasmādastitvanāstitve nāśrīyeta vicakṣaṇaḥ //",
  "SA10ksmadhlu:823": "yeṣu bhāvābhāvādayo nimittagrāhā bhavanti,",
  "SA10ksmadhlu:824": "teṣu naiva sambhavati tattvadarśanāvakāśo 'pi,",
  "SA10ksmadhlu:825": "tathā coktam -",
  "SA10ksmadhlu:826": "svabhāvaṃ parabhāvaṃ ca bhāvaṃ cābhāvameva ca /",
  "SA10ksmadhlu:827": "ye paśyanti na paśyanti te tattvaṃ buddhaśāsane //",
  "SA10ksmadhlu:828": "yo 'yaṃ bhāvābhāvābhiniveśaḥ,",
  "SA10ksmadhlu:829": "sa tāvad bhāvābhiniveśapūrvaka iti sūtreṣu pratipāditam /",
  "SA10ksmadhlu:830": "tathā hi laṅkavatārasūtre proktam -",
  "SA10ksmadhlu:831": "astitatvapūrvakaṃ nāsti asti nāstitvapūrvakam /",
  "SA10ksmadhlu:832": "ato nāsti na gantavyamastitvaṃ na ca kalpayet //",
  "SA10ksmadhlu:833": "ato ye khalu bhāvābhiniveśaparaśāste tāvat paratantraṃ sanimittaṃ paśyanti /",
  "SA10ksmadhlu:834": "ye tu vyapagatabhāvagrāhāste tathā na kurvanti,",
  "SA10ksmadhlu:835": "kutrāpyanavasthitatvāt /",
  "SA10ksmadhlu:836": "tathā hyuktam -",
  "SA10ksmadhlu:837": "siddhimāśritabhāvānāmicchanti tattvatastu ye /",
  "SA10ksmadhlu:838": "tatra nityādayo doṣāḥ sambhavanti na vā katham //",
  "SA10ksmadhlu:839": "bhāvānāmāśritānāṃ tu hyasattvaṃ sattvameva vā /",
  "SA10ksmadhlu:840": "jalenduvanna cecchanti te dṛṣṭvā nāpahāritāḥ //",
  "SA10ksmadhlu:841": "rāgadveṣodbhavastīvraduṣṭadṛṣṭaparigrahaḥ",
  "SA10ksmadhlu:842": "vivādāstatsamutthāśca bhāvābhyupagame sati //",
  "SA10ksmadhlu:843": "ato ye 'nutpādādideśanāsu śabdaśo 'bhiniviśante,",
  "SA10ksmadhlu:844": "tān pratiṣeddhuṃ nimittādidṛṣṭayo vigarhaṇīyāḥ /",
  "SA10ksmadhlu:845": "mādhyamikābhidhāstu anutpādādideśanāsu nābhiniviśante,",
  "SA10ksmadhlu:846": "paramārthato 'nutpādādīnāmabhyupagamāt saṃvṛtyotpādādīnāmapi vyāharaṇāt / tathā hi -",
  "SA10ksmadhlu:847": "tattvamanveṣṭumārambhe sarvamastīti kathyatām /",
  "SA10ksmadhlu:848": "jñātvārthān khalu vairāgye paścānūnaṃ vivicyate //",
  "SA10ksmadhlu:849": "anājñāya viviktārthaṃ śrutimātre praviśya ca /",
  "SA10ksmadhlu:850": "ye puṇyāni na kurvanti narāste kutsitā hatāḥ //",
  "SA10ksmadhlu:851": "phalayuktāni karmāṇi gatayaśca sudeśitāḥ /",
  "SA10ksmadhlu:852": "tatsvabhāvaparijñānamanutpādo 'pi deśitaḥ //",
  "SA10ksmadhlu:853": "mametyahamiti priktaṃ yathā kāryavaśājjinaiḥ /",
  "SA10ksmadhlu:854": "tathā kāryavaśāt proktāḥ svandhāyatanadhātavaḥ //",
  "SA10ksmadhlu:855": "yadyevaṃ cet?",
  "SA10ksmadhlu:856": "āryalaṅkāvatārasūtre -",
  "SA10ksmadhlu:857": "nāsti vaikalpito bhāvaḥ paratantraśca vidyate /",
  "SA10ksmadhlu:858": "samāropāpavādaṃ hi vikalpanto vinaśyati //",
  "SA10ksmadhlu:859": "yaddhi proktaṃ tatkathamiti cintāyāmatrāpi yathā kathitasya parikalpitasvabhāvasya samāropo bhavati,",
  "SA10ksmadhlu:860": "tasya parihārārthaṃ “nāsti vaikalpito bhāvaḥ” ityuktam /",
  "SA10ksmadhlu:861": "yathoktaḥ paratantrasvabhāvāstu saṃvṛtiniṣedhakaraṇāt parāyattavṛtitayā 'san' ityevamuktaḥ /",
  "SA10ksmadhlu:862": "ucyamānamidaṃ dvayaṃ ye antadvayarupeṇa parikalpiyanti,",
  "SA10ksmadhlu:863": "te naiva madhyamamārge pravṛttā bhaviṣyanti,",
  "SA10ksmadhlu:864": "prapātasthānasthitaskandhasadṛśatvāt /",
  "SA10ksmadhlu:865": "ataḥ - “samāropāpavādaṃ hi vikalpanto vinaśyati” ityuktam / ata eva ca -",
  "SA10ksmadhlu:866": "parikalpitaṃ svabhāvena sarvadharmā ajānakāḥ /",
  "SA10ksmadhlu:867": "paratantraṃ samāśritya vikalpo bhramate nṛṇām //",
  "SA10ksmadhlu:868": "yaduktaṃ tenāpi tannirākaraṇaṃ bhavati /",
  "SA10ksmadhlu:869": "anenāpi coktayoḥ samāropāpavādāntayoḥ nirākaraṇaṃ kriyate /",
  "SA10ksmadhlu:870": "tathā hiyathā vikalpyate tathā paramārthataḥ paratantrasyānutpannatvāt parikalpitātmanā anutpanna eva /",
  "SA10ksmadhlu:871": "tadanena samāropāntasvāvannirākriyate /",
  "SA10ksmadhlu:872": "saṃvṛtyā paratantratayā samutpannatvāt tadāśritā anye vikalpā nirmāṇanirmitasadṛśā samutpadyante / ata eva -",
  "SA10ksmadhlu:873": "paratantraṃ samāśritya vikalpo bhramate nṛṇām /",
  "SA10ksmadhlu:874": "ityevamuktaṃ /",
  "SA10ksmadhlu:875": "anena tāvadapavādānto nirākriyate,",
  "SA10ksmadhlu:876": "saṃvṛtyotpādasyānapavādāt /",
  "SA10ksmadhlu:877_0": "atastatra tatra yā paratantrasvabhāvāstitatvadeśanā yāśca bhāvotpatyādideśanāstāḥ",
  "SA10ksmadhlu:877_1": "sarvāḥ deśanāḥ bālapṛthagjanānāṃ bhayahetuparivarjanārthaṃ saṃvṛtyotpādāśayena abhiprāyataḥ",
  "SA10ksmadhlu:877_2": "pravṛttā ityavagamāya,",
  "SA10ksmadhlu:878": "na tu paramārthataḥ /",
  "SA10ksmadhlu:879": "tanniṣedhastu sūtre kṛtaḥ /",
  "SA10ksmadhlu:880": "yathoktaṃ laṅkāvatārasūtre -",
  "SA10ksmadhlu:881": "buddhayā vivecyamānaṃ hi na tantraṃ nāpi kalpitam /",
  "SA10ksmadhlu:882": "niṣpanno nāsti vai bhāvaḥ kathaṃ buddhayā prakalpyate //",
  "SA10ksmadhlu:883": "na svabhāvo na vijñaptirna vastu na ca ālayaḥ /",
  "SA10ksmadhlu:884": "bālairvikalpitā hyete vaśabhūtaiḥ kutārkikaiḥ //",
  "SA10ksmadhlu:885": "āryadharmasaṅgītau cāpyuktam -",
  "SA10ksmadhlu:886": "kulaputra, loko 'yaṃ jātinirādhayoradhyavasāyena tiṣṭhati,",
  "SA10ksmadhlu:887": "ato mahākaruṇāmayena tathāgatena lokabhayaviṣayaparivarjanārthaṃ vyavahāravaśena tasya utpattinirodhau bhavata ityupadiṣṭam /",
  "SA10ksmadhlu:888": "kulaputra, nātra kaścid dharma utpadyata iti /",
  "SA10ksmadhlu:889": "āryaprajñāpāramitāsūtre 'pi -",
  "SA10ksmadhlu:890": "“āyuṣman śāradvatīputra,",
  "SA10ksmadhlu:891": "evaṃ rūpaṃ svabhāvena śūnyam,",
  "SA10ksmadhlu:892": "yacca svabhāvena śūnyaṃ tannotpadyate,",
  "SA10ksmadhlu:893": "na ca niradhyate /",
  "SA10ksmadhlu:894": "yasya natpattinirādhau tannānyathā bhavatīti /",
  "SA10ksmadhlu:895": "evaṃ yāvad vedanāto vijñānaparyantam” - iti vistaraḥ /",
  "SA10ksmadhlu:896": "nātra parikalpitasya svabhāvo yuktataraḥ,",
  "SA10ksmadhlu:897": "āgantukatvād bhāvabahirbhūtatvācca tasya,",
  "SA10ksmadhlu:898": "evaṃ śabdārtho 'pi nopapadyate /",
  "SA10ksmadhlu:899": "yadyapi rupādayaḥ paramārthato 'nutpannastathāpi bālapṛthagjanaiste utpādādisvabhāve parikalpyante /",
  "SA10ksmadhlu:900": "ityevaṃ tairyadi tatsvabhāve parikalpitatvāt svabhāvaśabdenocyante,",
  "SA10ksmadhlu:901": "tadā na doṣaḥ,",
  "SA10ksmadhlu:902": "iṣṭārthāviruddhatvāt /",
  "SA10ksmadhlu:903": "sūtrāntare 'pi -",
  "SA10ksmadhlu:904": "“kulaputra , yo bodhisattvaḥ dharmān ayoniśo manasikṛtya śabdaśaḥ pravicinoti,",
  "SA10ksmadhlu:905": "sa mahāyānaśraddhāyatano na bhavati /",
  "SA10ksmadhlu:906": "yaśca aśabdaśo 'bhisandhyarthaṃ yoniśo manasikaroti,",
  "SA10ksmadhlu:907": "sa mahāyānaśraddhāyatano bhavati” /",
  "SA10ksmadhlu:908_0": "yaduktaṃ tattu ye paramārthābhiprāyānabhijñāḥ saṃvṛtisvabhāvamapyapavadante te 'yoniśo",
  "SA10ksmadhlu:908_1": "dharmān pravicinvantītihetormahāyānaśraddhāyatanā na bhavantītyatastanniṣedhārthamidamityuktam /",
  "SA10ksmadhlu:909": "nikhileṣvapi sūtreṣu śabdaśo 'rthābhiniveśapariharāya abhipretārthāvabodhāya ca samyag yatnotpādārthaṃ sarveṣu cādhimaktyupādārthamevābhihitam,",
  "SA10ksmadhlu:910": "na tu mādhyamikamataniṣedhārtham,",
  "SA10ksmadhlu:911": "na hi mādhyamikāḥ śabdaśo 'rthaṃ parikalpayantīti pūrvamevoktatvāt /",
  "SA10ksmadhlu:912": "āryaratnameghasūtre 'pyuktam, yathā -",
  "SA10ksmadhlu:913": "“kathamiva bodhisattvaḥ paramārthanipuṇo na bhavati?",
  "SA10ksmadhlu:914": "kulaputra, bodhisattvaḥ samyak prajñayā rūpapratyavekṣaṇaṃ yāvd vijñānapratyavekṣaṇaṃ pratyavekṣate /",
  "SA10ksmadhlu:915": "yadā sa rūpaṃ pratyavekṣate,",
  "SA10ksmadhlu:916": "tadā na rupotpādamupalabhate,",
  "SA10ksmadhlu:917": "na samudayamupalabhate,",
  "SA10ksmadhlu:918": "na ca nirodhamupalabhate yāvad vijñānaparyantaṃ yathāvadutpādaṃ nopalabhate,",
  "SA10ksmadhlu:919": "yato hi so 'pi tāvad [anupalambhaḥ] paramārthato 'nutpādapravṛttayā prajayā bhavati,",
  "SA10ksmadhlu:920": "na tu sāṃvyāvahārikasvabhāvena” ityevaṃ nirdiṣṭam /",
  "SA10ksmadhlu:921": "āryalaṅkāvatāre 'pi -",
  "SA10ksmadhlu:922": "sarvaṃ vidyati saṃvṛtyāṃ paramārthe na vidyate /",
  "SA10ksmadhlu:923": "dharmāṇāṃ niḥsvabhāvatvaṃ paramārthe 'pi dṛśyate //",
  "SA10ksmadhlu:924": "ityuktam /",
  "SA10ksmadhlu:925": "ye tāvadanutpādādinirdeśān 'sarve dharmāḥ paramārthata utpadyante saṃvṛtisvabhābhāvataśca notpadyante' ityetasmin mate sthāpayanti,",
  "SA10ksmadhlu:926": "te sarve āryaratnameghādinirdiṣṭaiḥ samastavacanairvirudhyante,",
  "SA10ksmadhlu:927": "vipratipannatvāt teṣām /",
  "SA10ksmadhlu:928": "teṣu [sūtreṣu] tu rupādayaḥ sarve [dharmāḥ] paramārthato 'nutpannāḥ,",
  "SA10ksmadhlu:929": "saṃvṛtitaścotpannā iti nirdiṣṭāḥ satyadvayanirdeśādiṣu tāvad - devaputra,",
  "SA10ksmadhlu:930": "sarve dharmāḥ śāntāḥ,",
  "SA10ksmadhlu:931": "paramārthato 'nutpannatvād",
  "SA10ksmadhlu:932": "ityevamādikaṃ yaduktaṃ tenāpi [saha] virudhyante /",
  "SA10ksmadhlu:933": "punaśca āryalaṅkāvatare 'bhihitam -",
  "SA10ksmadhlu:934": "bhāvā vidyanti saṃvṛtyā paramārthe na bhāvakāḥ /",
  "SA10ksmadhlu:935": "niḥsvabhāveṣu yā bhrāntistatsatyaṃ saṃvṛtirbhavet //",
  "SA10ksmadhlu:936": "āryaprajñāpāramitāyāmapi -",
  "SA10ksmadhlu:937": "“subhūte, viparyayamatiricya bālapṛthagjanāḥ kutrāvatiṣṭhante?",
  "SA10ksmadhlu:938": "karmārbhisaṃskāravastu tāvat keśāgratulyamapi na vidyate“",
  "SA10ksmadhlu:939": "ityādikā yā deśānā,",
  "SA10ksmadhlu:940": "tayāpi virudhyante,",
  "SA10ksmadhlu:941": "vastutaḥ ātmano 'tisūkṣmasvabhāvasyāpi niṣiddhatvāt /",
  "SA10ksmadhlu:942": "yadi viparyayasyāpratiṣedhād asti viparyayaṃ vastu,",
  "SA10ksmadhlu:943": "tatraiva tathā proktatvāditi cet? tathā hiḥ",
  "SA10ksmadhlu:944": "niḥsvabhāveṣu yā bhrantistatsatyaṃ saṃvṛtirbhavet /",
  "SA10ksmadhlu:945": "iti /",
  "SA10ksmadhlu:946": "tadapi naivopapadyate /",
  "SA10ksmadhlu:947": "viparyastaṃ vastu yadi vidyeta,",
  "SA10ksmadhlu:948": "tadā atisūkṣmabhāvasvabhāvaniṣedhavacanaṃ kathaṃ nāmopapadyeta /",
  "SA10ksmadhlu:949_0": "asatīṣvapi samastabhāvavāsanāsu bālapṛthagjanāḥ asadviparyayopakalpitānāṃ bhāvasvabhāvānāmabhiniveśena",
  "SA10ksmadhlu:949_1": "kamāṇyabhisaṃskurvantīti yadaivaṃ sūtrārtho vivecyeta tadā evaṃvidhena tāvad vivecanena",
  "SA10ksmadhlu:949_2": "[bhavadabhyupagataṃ] abhyupagantuṃ śakyeta /",
  "SA10ksmadhlu:950": "āryasamādhirājasūtre -",
  "SA10ksmadhlu:951": "svabhāvaśūnyāḥ sada sarvadharmāḥ vastuṃ vibhāventi jinānaputrāḥ /",
  "SA10ksmadhlu:952": "sarveṇa sarvaṃ bhavasarvaśūnyaṃ prādeśikī śūnyatā tīrthikānām //",
  "SA10ksmadhlu:953": "iti yaduktam tadapi abhyuddhartuṃ śakyate /",
  "SA10ksmadhlu:954": "anyatrāpi sūtreṣu tāvad -",
  "SA10ksmadhlu:955": "prajñaptimātraṃ tribhavaṃ nāsti vastu svabhāvataḥ /",
  "SA10ksmadhlu:956": "prajñaptivastubhāvena kalpayiṣyanti tārkikāḥ //",
  "SA10ksmadhlu:957": "iti yaducyate tadapyuddhariṣyate /",
  "SA10ksmadhlu:958": "viparyayādayo hi vastutvena tāvannaiva yaujyante /",
  "SA10ksmadhlu:959": "ityevaṃ bhavadbhiścittacaittātmakasya traidhātukasya yadasamyaktvaṃ parikalpyate tadapi asamyagākāropagrahaṇāvabhāsatvena viparyayāditayā procyate /",
  "SA10ksmadhlu:960": "mithyāsvabhāvenopagrahaṇād yastasyātmatvenāvabhāsaḥ sa kathaṃ samyag bhāva iti bhavet,",
  "SA10ksmadhlu:961": "tattvānyatvayoḥ parasparahārasthitalakṣaṇatvāt /",
  "SA10ksmadhlu:962": "tattvasya tāvadanyātmakatvaṃ hi viruddham /",
  "SA10ksmadhlu:963": "yadyevaṃ nāsti tadā sāṃkhyādiparikalpiteṣu pradhānādivikāreṣu bhavatāṃ ko dveṣaḥ svād,",
  "SA10ksmadhlu:964": "bhavadbhisteṣāmanabhyupagamāt /",
  "SA10ksmadhlu:965": "ata evaḥ kasya syādanyathābhāvaḥ svabhāvo yadi vidyate /",
  "SA10ksmadhlu:966": "ityevamuktam /",
  "SA10ksmadhlu:967": "āryasatyadvayanirdeśe 'piḥ",
  "SA10ksmadhlu:968": "“devaputra, yathā ātmā,",
  "SA10ksmadhlu:969": "nānti paramārthata ātmā,",
  "SA10ksmadhlu:970": "tathaiva devaputra,",
  "SA10ksmadhlu:971": "kleśā api,",
  "SA10ksmadhlu:972": "paramārthato na santi kleśāḥ /",
  "SA10ksmadhlu:973": "devaputra, yadyātmā paramārthatastattvaṃ svāttadā devaputra,",
  "SA10ksmadhlu:974": "anenaiva hetunā kleśā api paramārthatastattvāni syuḥ /“",
  "SA10ksmadhlu:975": "ityevaṃ kathitam /",
  "SA10ksmadhlu:976_0": "anena tāvad ātmādīnāṃ mithyākāropagrahaṇena pravṛttatvād ātmādivat kleśā api sarve",
  "SA10ksmadhlu:976_1": "mithyākāropagrahaṇena pravṛttatvād ātmādivat kleśā api sarve mithyāsvabhāvā evetyevaṃ tāvannirdiśyate /",
  "SA10ksmadhlu:977": "ityevaṃ traidhātukāḥ khalu cittacaitasikā mithyākāragraharaṇapravṛttatvāt svākāra iva tadabhinnatvācca mithyāsvabhāvā eveti nirdiṣṭāḥ /",
  "SA10ksmadhlu:978": "bodhisattvebhyustu viśeṣataḥ kliṣṭatvāt sarvaparikalpānāṃ te mithyā evātaḥ “mithyā sarvavikalpāḥ” ityevaṃ tāvat pratipāditam /",
  "SA10ksmadhlu:979": "yadi nāsti paramārthato vastunāṃ svakīyaḥ kaścana svabhāvastadā -",
  "SA10ksmadhlu:980": "na hyātmā vidyate skandhe skandhāścaiva hi nātmani /",
  "SA10ksmadhlu:981": "na te yathā vikalpyante na ca te vai na santi ca //",
  "SA10ksmadhlu:982": "yadi yaduktaṃ tad yadyevamuddhriyate yadanena nioṣedhamukhena svandhādīnāṃ tāvat sattaiva nirdiśyata iti cet?",
  "SA10ksmadhlu:983": "tanna pramāṇayogyamiti /",
  "SA10ksmadhlu:984": "yato hyatra “na te yathā vikalpyante” iti yaduktaṃ tena sattayā niṣedho vidhīyate /",
  "SA10ksmadhlu:985": "“na ca vai na santi ca” ityamunā ca ye yathā saṃvṛtavavabhāsante,",
  "SA10ksmadhlu:986": "te tathaiva saditi nirdiśyante /",
  "SA10ksmadhlu:987": "phalataśca tairthikaparikalpitasyātmanaḥ saṃvṛttavapyasattvam /",
  "SA10ksmadhlu:988": "skandhādīnāṃ tāvad vyavahāre sattvam,",
  "SA10ksmadhlu:989": "na tu tathatāyāmiti vispaṣṭamādiṣṭam /",
  "SA10ksmadhlu:990": "yadyevaṃ na bhavettadaikasminnasattvabhidhāya punaḥ sattvena nirdeśaḥ kathaṃ sambadhyeta /",
  "SA10ksmadhlu:991": "āryabrahnaparivartasūtre coktaṃ yaduta -",
  "SA10ksmadhlu:992": "yena skandhasya notpattiranupattiśca jñāyate /",
  "SA10ksmadhlu:993": "samudācarati talloke na ca loke sthitaśca saḥ //",
  "SA10ksmadhlu:994": "iti //",
  "SA10ksmadhlu:995": "āryaratnameghe 'pi na skandhāḥ paramārthataḥ santi,",
  "SA10ksmadhlu:996": "saṃvṛtyaiva te santīti apaṣṭatayā nirdiṣṭamḥ",
  "SA10ksmadhlu:997": "“kulaputra, daśadharmasamanvāgato bodhisattvaḥ saṃvṛtisatye kuśalo bhavati,",
  "SA10ksmadhlu:998": "ke ca daśeti?",
  "SA10ksmadhlu:999": "tadyathā - rūpaprajñaptiṃ karoti,",
  "SA10ksmadhlu:1000": "na ca paramārthato rūpamupalabhate,",
  "SA10ksmadhlu:1001": "nābhiniveśaṃ karoti /",
  "SA10ksmadhlu:1002": "vedanāsaṃjñāsaṃskāravijñānanyapi tadvaditi vistaraḥ /“",
  "SA10ksmadhlu:1003": "āryaratnākare 'piḥ",
  "SA10ksmadhlu:1004": "“sūryadatta,",
  "SA10ksmadhlu:1005": "evamasti,",
  "SA10ksmadhlu:1006": "yathā vyomni citrāṅkanaṃ na bhavati,",
  "SA10ksmadhlu:1007": "na bhaviṣyati,",
  "SA10ksmadhlu:1008": "yato hi tadabhūtamaniruddhamanāgamamanirgamamanutpannamacyumanabhiniṣpannam anirvacanīyatvād vyavahāramātraṃ saṃvṛtimātraṃ bhavati /",
  "SA10ksmadhlu:1009": "sūryadatta,",
  "SA10ksmadhlu:1010": "tathaiva rupādivijñānaparyantaṃ na bhūtaṃ na bhaviṣyati,",
  "SA10ksmadhlu:1011": "ita ārabhya...... saṃvṛtimātraṃ bhavati” ityetatparyantaṃ yad vistareṇābhihitaṃ tadarthasambaddhaṃ karaṇīyamiti /",
  "SA10ksmadhlu:1012": "nanu mahāparamārthaśūnyatāyāṃ 'asti karma,",
  "SA10ksmadhlu:1013": "asti vipākaḥ kartā tu nopalabhyate' yadevamuktaṃ tattāvad etadviruddhaṃ syāt,",
  "SA10ksmadhlu:1014": "yato hi yadā karmādayaḥ paramārthataḥ santi,",
  "SA10ksmadhlu:1015": "tadā na bhavanti sarve dharmā niḥsvabhāvāḥ,",
  "SA10ksmadhlu:1016": "yadi saṃvṛtitaste santi tadā karturapi saṃvṛtitaḥ satvāt 'kartā tu nopalabhyate' ityetatkathanaṃ na yuktisaṅgataṃ syāditi cet?",
  "SA10ksmadhlu:1017": "yadyevamucyeta tadātrāpi nāsti virodhaḥ pūrvavadeva,",
  "SA10ksmadhlu:1018": "karmaphalayoḥ saṃvṛtāveva sattvāt,",
  "SA10ksmadhlu:1019": "tairthikaparikalpitasya ca kartuḥ saṃvṛtāvapyasattvāt /",
  "SA10ksmadhlu:1020": "ityevaṃvidhanirdeśataḥ kutastāvad virodhāvasaraḥ /",
  "SA10ksmadhlu:1021": "yadyevaṃ ced anyeṣu sūtreṣuḥ",
  "SA10ksmadhlu:1022": "astitvaṃ sarvabhāvānāṃ yathā bālairvikalpyate /",
  "SA10ksmadhlu:1023": "yadi te bhaved yathādṛṣṭāḥ sarve syustattvadarśinaḥ //",
  "SA10ksmadhlu:1024": "abhāvāt sarvadharmāṇāṃ saṃkleśo nāsti śuddhitaḥ /",
  "SA10ksmadhlu:1025": "na te tathā yathā dṛṣṭā na ca te vai na santi ca //",
  "SA10ksmadhlu:1026": "yaduktaṃ tatkathamiti cet?",
  "SA10ksmadhlu:1027": "idamapi purvamaktameva /",
  "SA10ksmadhlu:1028": "atrāpi 'yadi sarvāṇi vastūni yathāvabhāsante tathaiva paramārthato vidyante' iti tadā 'sarve 'pi tattvadarśinaḥ syuḥ' iti syāt /",
  "SA10ksmadhlu:1029": "ato 'nenāpi tāvat paramārthataḥ sarvadharmānutpādamatameva saṃsthāpyate /",
  "SA10ksmadhlu:1030": "yaddhi 'abhāvāt sarvadharmāṇām' ityuktaṃ tena vastūnāṃ saṃvṛtisattvaṃ pratipāditam 'na te tathā yathā dṛṣṭāḥ' iti vacanāt /",
  "SA10ksmadhlu:1031": "prajñāpāramitāyāmapi saṃkleśavyavadānavyavasthā khalu vyavahārasatyamāśrityaiva kṛteti,",
  "SA10ksmadhlu:1032": "tadyathāḥ “subhūte,",
  "SA10ksmadhlu:1033": "prāptirabhisamayo jātirnirodhaḥ saṃkleśo vyavadānamiti vyavahārata eva saṃvidyante,",
  "SA10ksmadhlu:1034": "na tu paramārthataḥ iti /“",
  "SA10ksmadhlu:1035": "yadyevaṃ tarhi tatraivaḥ",
  "SA10ksmadhlu:1036": "“bāhyārthadarśanaṃ mithyā nāstyarthaṃ cittameva tu /",
  "SA10ksmadhlu:1037": "'yuktyā vipaśyamānānāṃ grāhagrāhyaṃ virudhyate /",
  "SA10ksmadhlu:1038": "'bāhyo na vidyate hyartho yathā bālairvikalpyate /“",
  "SA10ksmadhlu:1039": "“vāsanairlulitaṃ cittamarthābhāsaṃ pravartate /“",
  "SA10ksmadhlu:1040": "“cittamātraṃ bho jinaputra,",
  "SA10ksmadhlu:1041": "yaduta traidhātukam” iti yaduktaṃ tatkathaṃ nīyate?",
  "SA10ksmadhlu:1042": "evameva āryāndhimirmocane āryaghanavyūhādiṣvāpi sarvadharmāṇāṃ cittamātra kāyatvena nirdiṣṭatvāccittameva hi tāvat paramārthataḥ sat,",
  "SA10ksmadhlu:1043": "nānyaditi sādhyate /",
  "SA10ksmadhlu:1044": "ataśca sarve dharmāḥ niḥsvabhāvatvena na sādhyituṃ śakyante /",
  "SA10ksmadhlu:1045": "yadyevamucyeta,",
  "SA10ksmadhlu:1046": "tadapi na samucitaṃ kāraṇam,",
  "SA10ksmadhlu:1047": "yato hi yathā cittasattā nirdiṣṭā tathaiva rūpasyāpi sattāyā nirdeśastattatsūtreṣvanekadhā kṛto vidyate /",
  "SA10ksmadhlu:1048": "atha pramānabādhitatvāt suttrāntareṣu ca niṣiddhatvāta paramārthataḥ sattvena vyavasthāpayituṃ na śakyate,",
  "SA10ksmadhlu:1049": "tadā pudgalanairātmyamātrapraveśābhisandhinā tathāvidhavineyajanāśayāpekṣayā kathanamātramevaitaditi?",
  "SA10ksmadhlu:1050": "yadyevamucyeta tadā cittamapi vakṣyamāṇapramāṇairbādhitaṃ bhavati /",
  "SA10ksmadhlu:1051": "sūtrāntareṣvapi niḥsvabhāvatvena nirdiṣṭatvāt paramārthato 'gṛhītāpi sā cittamātratā kramaśaḥ paramārthanayasamudrāvagāhanahetumātratayā nirdiṣṭetyevaṃ grahaṇanīyamiti /",
  "SA10ksmadhlu:1052": "ityevaṃ ye tāvat sarvadharmān niḥsvabhāvatayā yugapajjñātumakṣamāste kadācana cittamātratāmāśritya kramaśo bāhyārthaniḥsvabhāvatāyāṃ praviśanti / ata eva",
  "SA10ksmadhlu:1053": "yuktyā nirīkṣamāṇānāṃ grahyagrāho nirudhyate /",
  "SA10ksmadhlu:1054": "ityuktam /",
  "SA10ksmadhlu:1055": "tadanantaraṃ yadi krameṇa cittasvabhāvaḥ pratyavekṣyate,",
  "SA10ksmadhlu:1056": "tadā tamapi niḥsvabhāvatvenāvabudhya nitarāṃ gambhīranaye praviśanti /",
  "SA10ksmadhlu:1057": "yathoktaṃ bhagavatā -",
  "SA10ksmadhlu:1058": "cittamātraṃ samāruhya bāhyamarthaṃ na kalpayet /",
  "SA10ksmadhlu:1059": "tathātālambane sthitvā cittamātramatikramet //",
  "SA10ksmadhlu:1060": "cittamātramatikramya nirābhāsamatikramet /",
  "SA10ksmadhlu:1061": "nirābhāsasthioto yogi mahāyānaṃ sa paśyati //",
  "SA10ksmadhlu:1062": "anābhogagatiḥ śāntā praṇidhānairviśodhitā /",
  "SA10ksmadhlu:1063": "jñānamanātmakaṃ śreṣṭhaṃ nirābhāse na paśyate //",
  "SA10ksmadhlu:1064": "anye tu bruvate - cittamātratā hi tavat svaprasiddhasvabhāvā,",
  "SA10ksmadhlu:1065": "ataḥ saṃvṛtyaiva sthitā /",
  "SA10ksmadhlu:1066": "bāhyārthāstu na khalu saṃvṛtyāpi,",
  "SA10ksmadhlu:1067": "cittakāramatiricya na sidhyanti /",
  "SA10ksmadhlu:1068": "ata eva bhagavatā tatpradarśanārthaṃ vastūni cittamātratāyāṃ nirdiṣṭāni,",
  "SA10ksmadhlu:1069": "sāpi na paramārthataḥ sidhyati,",
  "SA10ksmadhlu:1070": "sūtrāntareṣvapi niḥsvabhāvatāyāmeva nirdiṣṭatvād,",
  "SA10ksmadhlu:1071": "yathoktam āryasarvabuddhaviṣayāvatārajñānalokākaṅkāre -",
  "SA10ksmadhlu:1072": "sarve buddhāḥ sadā sarvān dharmān jānanti sarvathā /",
  "SA10ksmadhlu:1073": "nopalabhya kvaciccittaṃ nopalambhakaraṃ numaḥ //",
  "SA10ksmadhlu:1074": "āryaratnakuṭasūtre 'pi -",
  "SA10ksmadhlu:1075": "cittaṃ hi kāśyapa,",
  "SA10ksmadhlu:1076": "parigaveṣyamāṇaṃ na labhyate /",
  "SA10ksmadhlu:1077": "yanna labhyate tannopalabhyate /",
  "SA10ksmadhlu:1078": "yannopalabhyate tannaiva atītaṃ na anāgataṃ na pratyutpannam /",
  "SA10ksmadhlu:1079": "yannaivātītaṃ nānāgataṃ na pratyutpannaṃ tat trikālātītam /",
  "SA10ksmadhlu:1080": "yat trikālātītaṃ tasya sadasattvamapi nāsti /",
  "SA10ksmadhlu:1081": "yasya nāsti sadasattvaṃ tasya nāstyutpādaḥ /",
  "SA10ksmadhlu:1082": "yasya nāstyutpādastasya nāsti svabhāvaḥ yasya nāsti svabhāvastasya nāstyutpādaḥ,",
  "SA10ksmadhlu:1083": "yasya nāstyutpādastasya nāsti nirodhaḥ /",
  "SA10ksmadhlu:1084": "yasya nāsti nirodhastasya nāsti viyogaḥ /",
  "SA10ksmadhlu:1085": "yasya nāsti viyogastasya nāstyāgamaḥ,",
  "SA10ksmadhlu:1086": "nirgamaḥ,",
  "SA10ksmadhlu:1087": "cyutiḥ, jātiḥ /",
  "SA10ksmadhlu:1088": "yasya nāstyāgamo nirgamaścyutirjātistasya na santi saṃskārāḥ /",
  "SA10ksmadhlu:1089": "yasya na santi saṃskārāḥ tadasaṃskṛtāḥ /",
  "SA10ksmadhlu:1090": "yadasaṃskṛtaṃ tadāryairviditamiti vistaraḥ /",
  "SA10ksmadhlu:1091": "punaśca tatraiva -",
  "SA10ksmadhlu:1092": "“nitya iti kāśyapa,",
  "SA10ksmadhlu:1093": "ayameko 'ntaḥ,",
  "SA10ksmadhlu:1094": "anitya iti kāśyapa,",
  "SA10ksmadhlu:1095": "ayameko 'ntaḥ /",
  "SA10ksmadhlu:1096": "tathā astīti kāśyapa,",
  "SA10ksmadhlu:1097": "ayameko 'ntaḥ,",
  "SA10ksmadhlu:1098": "nāstīti kāśyapa,",
  "SA10ksmadhlu:1099": "ayameko 'ntaḥ /",
  "SA10ksmadhlu:1100": "yadanayorantayormadhyam,",
  "SA10ksmadhlu:1101": "tadarupyamanidarśanamapratiṣṭhamanābhāsamaniketamavijñaptikam /",
  "SA10ksmadhlu:1102": "iyamucyate kāśyapa,",
  "SA10ksmadhlu:1103": "madhyamā pratipad bhūtapratyavekṣā” - iti /",
  "SA10ksmadhlu:1104": "yadevamuktaṃ tanmadhyabhūtam,",
  "SA10ksmadhlu:1105": "na tasya vastusatā vijñānasvabhāvena sattvasiddhiḥ /",
  "SA10ksmadhlu:1106": "dharmadhāturhi dvābhyāmantābhyāṃ vinirmuktaḥ sarvadharmanisvabhāvalakṣaṇaḥ niṣprapañca iti vacanīyaḥ /",
  "SA10ksmadhlu:1107": "sa cāpi dharmadhātuḥ 'ayaṃ saḥ - ityākāreṇa nirupayitumaśakyatvād arupyaḥ,",
  "SA10ksmadhlu:1108": "parebhyo nidarśayitusamarthatvād anidarśanaḥ,",
  "SA10ksmadhlu:1109": "ādhyātmike dhātau āyatane vānavasthitatvād apratiṣṭhaḥ,",
  "SA10ksmadhlu:1110": "bāhyānāṃ dhātūnāmāyatanānāmiva anavabhāsitatvād anābhāsaḥ,",
  "SA10ksmadhlu:1111": "cakṣurvijñānādidhatusvabhāvātikrāntatvād avijñaptikaḥ,",
  "SA10ksmadhlu:1112": "rāgādisamastakleśānāmāśrayābhāvād aniketaḥ - ityevamuktam /",
  "SA10ksmadhlu:1113": "yadi madhye cittasvabhāvatāyāḥ ko 'pyaṃśaḥ paramārthasan syāttadā tatsattayā nityānityābhiniveśaḥ khalu kathaṅkārameko 'ntaḥ syād,",
  "SA10ksmadhlu:1114": "yato hi yathā vastutattvaṃ tathā yathāvadanugamya manaskaraṇaṃ patanasthānamiti naiva yujyate /",
  "SA10ksmadhlu:1115": "nityādisvaruopamatirijya vastubhūtaḥ kaścidanyo vastvākāro 'sambhavī madhye hi vastu khalu svasvabhāvasyāsattvād abhūtamiti grahaṇaṃ nāsti tāvad anta ityevaṃ yadi cintyeta,",
  "SA10ksmadhlu:1116": "tadapi na yuktam /",
  "SA10ksmadhlu:1117": "asaditi graḥaṇaṃ sattagrahaṇābhāve 'bhāva eva /",
  "SA10ksmadhlu:1118": "viṣayābhāvaniṣedhastu na tāvat san bhavati,",
  "SA10ksmadhlu:1119": "ataḥ yasyābhāvagrahaṇaṃ st,",
  "SA10ksmadhlu:1120": "niyataṃ tasya sattāgrahaṇamapi sadeva /",
  "SA10ksmadhlu:1121": "tato dvāvapyantau bhavataḥ /",
  "SA10ksmadhlu:1122": "yadi madhye vastunaḥ sattvaṃ tadā tatsattvagrahaṇaṃ kena tatsattvagrahaṇaṃ kena niṣiddhaṃ syāt?",
  "SA10ksmadhlu:1123": "āryasamādhirājasūtre madhye sataḥ paramārthasthitasya vastuno niṣedhāya yaduktam,",
  "SA10ksmadhlu:1124": "tenāpi saha virodhaḥ syāt -",
  "SA10ksmadhlu:1125": "astīti nāstīti ubhe 'pi antā /",
  "SA10ksmadhlu:1126": "śuddhī aśuddhīti ime 'pi antā //",
  "SA10ksmadhlu:1127": "tasmādubhe anta vivarjayitvā /",
  "SA10ksmadhlu:1128": "madhye 'pi sthānaṃ na karoti paṇditaḥ //",
  "SA10ksmadhlu:1129": "ityevamuktam /",
  "SA10ksmadhlu:1130_0": "ayaṃ tāvat sūtrārthaḥ - āśrayaṇīye madhye yadi vastusatāṃ nāsti kimapi svarūpaṃ tadaiva",
  "SA10ksmadhlu:1130_1": "'madhye 'pi sthānaṃ na karoti panḍitaḥ' iti yaduktaṃ tad yuktaṃ syādityucyate yadyasti",
  "SA10ksmadhlu:1130_2": "kimapi vastu tadā kathaṃ na paṇḍitastasmin sthānaṃ na grahīṣyatīti /",
  "SA10ksmadhlu:1131": "āryalokottaraparavarte tāvaduktam -",
  "SA10ksmadhlu:1132": "api ca, he jinaputrāḥ,",
  "SA10ksmadhlu:1133": "trayaḥ khalu dhāvato vijñaptimātratāyāṃ pracaranti,",
  "SA10ksmadhlu:1134": "yato hi adhvatrayaṃ cittavat pratibudhyate,",
  "SA10ksmadhlu:1135": "tadapi tāvaccittaṃ madhyāntarahitameva pravartate /",
  "SA10ksmadhlu:1136": "idaṃ tāvat sūtrasya tātparyam - utpādabhaṅgayoḥ sthitilakṣaṇe ca madhye paramārthato 'sattvāccittaṃ tāvanmadhyārahitaṃ sat pravartate pratibudhyate cetyucyate /",
  "SA10ksmadhlu:1137": "apere khalvabhidadhate - saṃvṛtau hi vijñānavad bāhyārthā api saṃvidyanta iti /",
  "SA10ksmadhlu:1138": "anyathā daśabhūmakasūtre - aṣṭabhyāṃ hi bhūmau saṃsthitā bodhisattvā lokadhātvantargatānāṃ paramāṇvādīnāṃ saṃkhyāṃ parijānanti - iti yaduktam,",
  "SA10ksmadhlu:1139": "tena saha virodhaḥsyāditi / tathā hi -",
  "SA10ksmadhlu:1140": "“sa paramāṇurajaḥsūkṣmatāṃ ca prajānāti,",
  "SA10ksmadhlu:1141": "mahadgatatāṃ ca apramāṇatāṃ ca vibhaktiṃ ca prajānāti /",
  "SA10ksmadhlu:1142": "apramāṇaparamāṇurajovibhaktikauśalyaṃ ca prajānāti /",
  "SA10ksmadhlu:1143": "asyāṃ ca lokadhātau yāvanti pṛthvīdhātoḥ paramāṇurajāṃsi tāni prajānāti /",
  "SA10ksmadhlu:1144": "yāvanti abdhātoḥ,",
  "SA10ksmadhlu:1145": "tejodhātoḥ,",
  "SA10ksmadhlu:1146": "vāyudhātoḥ prajānāti” /",
  "SA10ksmadhlu:1147": "iti vastaraḥ /",
  "SA10ksmadhlu:1148": "vijñānavad bāhyārthānāmapi prasiddhatvāt pratītivirodhaḥ,",
  "SA10ksmadhlu:1149": "yato hi yuktibhirvicāraṇāyāṃ satyāmubhāvapi naiva parīkṣāṃ sahete,",
  "SA10ksmadhlu:1150": "atastau avtusthitimapi na kṣamete /",
  "SA10ksmadhlu:1151": "vyavahārasatye [saṃvṛtau] tvāgopālāṅganāṃ yāvat prasiddhau /",
  "SA10ksmadhlu:1152": "vijñaptimātratākathanasya tāvat phalaṃ tu paraparikalpitānāṃ kartubhoktrādīnāṃ niṣedha eva,",
  "SA10ksmadhlu:1153": "vyavahāre 'pi cittatiriktānāṃ teṣāṃ kartrādīnāṃ saṃsiddherabhāvāt /",
  "SA10ksmadhlu:1154": "athavā - sarvadharmeṣu pūrvaṅgamatvāccittaṃ sarvadharmāpekṣayā pradhānaṃ sidhyate /",
  "SA10ksmadhlu:1155": "yāvad yathā “nāstyarthaṃ cittameva tu” iti yaduktam,",
  "SA10ksmadhlu:1156": "yathā vā “vāsanairlulitaṃ cittamārthābhāsaṃ pravartate” ityādi yaduktam,",
  "SA10ksmadhlu:1157": "yathā vā “vāsanairlulitaṃ cittamārthābhāsaṃ pravatate” ityādi yaduktam,",
  "SA10ksmadhlu:1158": "tadapi nirākāreṇa cittena viṣayagrahaṇaṃ kathamapi na yujyata ityavaśyaṃ tat sākārameva mantavyam /",
  "SA10ksmadhlu:1159": "ataścittākāraṃ vyatiricya arthākārāvabhāsābhāvāt tanniṣedhena sākāracittameva tāvannirdiśyate,",
  "SA10ksmadhlu:1160": "na tu tena bahyārthā bhāvo 'vabodhyate /",
  "SA10ksmadhlu:1161": "athavā ātmadisattānirdeśa iva tadvineyajanāpekṣayā yathā sadvaidya āturān puṣṇāti tathā bhagavanto nānavidyā deśānāḥ pravartayanti /",
  "SA10ksmadhlu:1162": "yathoktaṃ laṅkāvatārasūtre -",
  "SA10ksmadhlu:1163": "āture āture yadvad bhiṣag dravyaṃ prayacchati /",
  "SA10ksmadhlu:1164": "buddhā hi tadvat sattvānāṃ cittamātraṃ vadanti vai //",
  "SA10ksmadhlu:1165": "nānyān visaṃvādayatīti vineyajanānāṃ hitasukhakaratvāt sārthakaṃ vacanam /",
  "SA10ksmadhlu:1166": "parahitaṃ tāvadekāntatayā satyamiti heturbhagavatsu tāvannāsti mṛṣāvādo 'pi / ata uktam -",
  "SA10ksmadhlu:1167": "asatyaṃ yad visaṃvādi nāsaccāpyarthasaṃhitam /",
  "SA10ksmadhlu:1168": "dhruvaṃ parahitaṃ yuktaṃ hitābhāvānna cāparam //",
  "SA10ksmadhlu:1169": "ityevaṃ kiṃ sṃvṛtāvasti bāhyārthasattvan /",
  "SA10ksmadhlu:1170": "varaṃ tāvaccittamatratā,",
  "SA10ksmadhlu:1171": "kintu niḥsandigdhaṃ sūkṣmavastusvabhāvaṃ samyak sādhayituṃ nāsti sarvathā ko 'pi āptāgamaḥ /",
  "SA10ksmadhlu:1172": "āryaratnameghasūtre tāvat -",
  "SA10ksmadhlu:1173": "“kulaputra, yadi bhavet paramārthato 'sattvam,",
  "SA10ksmadhlu:1174": "tadā nirarthakaṃ brahmacaryam” iti yaduktaṃ tatkiṃ nāsti sat?",
  "SA10ksmadhlu:1175": "yadyevamucyeta tannaiva yujyate,",
  "SA10ksmadhlu:1176": "yato hi tatpramāṇabhūtaṃ paramārthaṃ ko hi nāma tyajet /",
  "SA10ksmadhlu:1177": "ayaṃ tāvat sūtrārthaḥ - iyaṃ hi pudgaladharmanairātmyalakṣaṇā tathataiva paramārthaśabdavācyā paramasya jñānasya gocaratvāt,",
  "SA10ksmadhlu:1178": "yuktimattvācca saiva svayaṃ parameti /",
  "SA10ksmadhlu:1179": "yadi tadapyasat syāttadā yathā pudgalo dharmāśca bālapṛthagjaneṣu prasiddhāstathaiva syuḥ,",
  "SA10ksmadhlu:1180": "tathā sati sarve janā anāyāsena ādita eva tattvadarśinaḥ syuḥ,",
  "SA10ksmadhlu:1181": "tattvadarśanārthaṃ ca prayatno 'pi nirarthakaḥ syāditi suspaṣṭameva /",
  "SA10ksmadhlu:1182": "ato nāstīdaṃ pramāṇopapannamiti /",
  "SA10ksmadhlu:1183": "āryaratnakūṭasūtre tāvataḥ “kāśyapa,",
  "SA10ksmadhlu:1184": "varaṃ khalu sumerumātrā pudgaladṛṣṭiḥ,",
  "SA10ksmadhlu:1185": "nābhimānikasya śūnyatādṛṣṭiḥ“",
  "SA10ksmadhlu:1186": "iti uaduktaṃ tena kathaṃ na virodhaḥ syāditi cet?",
  "SA10ksmadhlu:1187": "tarhi nāsti virodhaḥ /",
  "SA10ksmadhlu:1188": "ye khalu paramārthasat vastvabhyupagamya punastasyāsattvaṃ parikalpayanti,",
  "SA10ksmadhlu:1189": "evañca yeṣāṃ vināśārthaṃ śūnyatādeśānā,",
  "SA10ksmadhlu:1190": "teṣāṃ rāgādīnāṃ samyak sattvameveti parikalpayanti,",
  "SA10ksmadhlu:1191": "te pūrvaṃ sattvaṃ parikalpya paścāt tadasattvaṃ parigṛhṇanti /",
  "SA10ksmadhlu:1192_0": "ataḥ sadasadantayoḥ patitatvāt te antadvayarahitaṃ sarvaprapañcapaśamaṃ śūnyatārthaṃ",
  "SA10ksmadhlu:1192_1": "naivādhigacchantīti “abhimāninaḥ' ata eva bhagavantastathāvidhāyā dṛṣṭerniṣedhena",
  "SA10ksmadhlu:1192_2": "paramārthataḥ sadasatsarvaprapañcajālavirahitasya jñānārthaṃ niyojayantīti /",
  "SA10ksmadhlu:1193": "anyairapi sūtreḥ svayaṃ bhagavatā etannirdhāryate /",
  "SA10ksmadhlu:1194": "laṅkāvatārasūtre 'piḥ",
  "SA10ksmadhlu:1195": "“dvayaniśrito 'yaṃ mahāmate,",
  "SA10ksmadhlu:1196": "loko yaduta astitvaniśritaśca nāstitvaniśritaśca /",
  "SA10ksmadhlu:1197": "bhāvābhāvacchandadṛṣṭipatitaśca aniḥśaraṇe niḥśaraṇabuddhiḥ /",
  "SA10ksmadhlu:1198": "tatra mahāmate,",
  "SA10ksmadhlu:1199": "kathamastitvaniśrito lokaḥ?",
  "SA10ksmadhlu:1200": "yaduta vidyamānairhetupratyayairloka utpadyate nāvidyamanaiḥ,",
  "SA10ksmadhlu:1201": "vidyamānaṃ cotpadyamānamutpadyate nāvidyamānam /",
  "SA10ksmadhlu:1202": "sa caivaṃ bruvan mahāmate,",
  "SA10ksmadhlu:1203": "bhāvānāmastitvahetupratyānāṃ lokasya ca hetvastivādī bhavati /",
  "SA10ksmadhlu:1204": "tatra mahāmate,",
  "SA10ksmadhlu:1205": "kathaṃ nāstitvaniśrito bhavati?",
  "SA10ksmadhlu:1206": "yaduta rāgadveṣamohābhyupagamaṃ kṛtvā punarapi rāgadveṣamohabhāvābhāvaṃ vikalpayati /",
  "SA10ksmadhlu:1207": "yaśca mahāmate,",
  "SA10ksmadhlu:1208": "bhāvābnāmastitvaṃ nābhyupaiti bhāvalakṣaṇaviviktatvād,",
  "SA10ksmadhlu:1209": "yaśca buddhaśrāvakapratyekabuddhānāṃ rāgadveṣamohānnābhyupaiti bhāvalakṣaṇavinirmuktatvād vidyante neti /",
  "SA10ksmadhlu:1210": "katamo 'tra mahāmate,",
  "SA10ksmadhlu:1211": "vaināśiko bhavati?",
  "SA10ksmadhlu:1212": "mahāmatirāha - ya eṣa bhagavan abhyupagamya rāgadveṣamohān na punarabhyupaiti /",
  "SA10ksmadhlu:1213": "bhagavānāha - sādhu,",
  "SA10ksmadhlu:1214": "sādhu mahāmate,",
  "SA10ksmadhlu:1215": "sādhu sādhu punastvaṃ mahāmate,",
  "SA10ksmadhlu:1216": "yastvamevaṃ prabhāṣitaḥ /",
  "SA10ksmadhlu:1217": "kevalaṃ mahāmate,",
  "SA10ksmadhlu:1218": "na rāgadveṣamohabhāvābhāvād vaināśiko bhavati,",
  "SA10ksmadhlu:1219": "buddhaśrāvakapratyekabuddhavaināśiko 'pi bhavati /",
  "SA10ksmadhlu:1220": "idaṃ ca mahāmate,",
  "SA10ksmadhlu:1221": "sandhāyoktaṃ mayāvaraṃ khalu sumerumātrā pudgaladṛṣṭirna tveva nāstyastitvābhimānikasya śūnyatādṣṛṣṭiḥ iti /",
  "SA10ksmadhlu:1222": "ata eva bhagavatā 'vastuvādina evābhimāninaḥ' ityuktāḥ /",
  "SA10ksmadhlu:1223": "atastatraivoktam -",
  "SA10ksmadhlu:1224": "abhutvā yasya utpādo bhūtva vāpi vinaśyati /",
  "SA10ksmadhlu:1225": "pratyayaiḥ sadasaccāpi na te śāsane sthitāḥ //",
  "SA10ksmadhlu:1226": "yasya notpadyate kiñcinna ca kiñcinnirudhyate /",
  "SA10ksmadhlu:1227": "tasyāsti nāsti nopaiti viviktaṃ paśyato jagat //",
  "SA10ksmadhlu:1228": "dvitīyapadyārthadvāreṇa svamataṃ saṃsthāpya 'parikalpitasvabhāvaviviktatvād viviktaṃ jagadityeva tāvat sūtrārthaḥ,",
  "SA10ksmadhlu:1229": "ataśca nāsti virodhaḥ' ityabhidadhadbhiḥ kaḥ parikalpitaḥ svabhāvaḥ ityabhidhātavyam /",
  "SA10ksmadhlu:1230": "atha pramāṇaviruddhamapi yad bālaiḥ satyamiti gṛhyate taditi cet?",
  "SA10ksmadhlu:1231": "tadāśeṣaṃ jagat paramārthato 'nutpannamapi bālairyadutpattyādikaṃ paramārthataḥ sadityāropyate tad vakṣyamāṇapramāṇairniṣiddhatvāt saṃvṛtisvabhāvamiti kasmānna gṛhyate /",
  "SA10ksmadhlu:1232": "yadyevaṃ nāsti?",
  "SA10ksmadhlu:1233": "tadā yaddhi bhagavatābāhyārthāḥ parikalpitasvabhāvatvāchūnyāḥ' iti yaduktaṃ tasya paramārthato na santīti vyākhyānaṃ kasmānna kriyate?",
  "SA10ksmadhlu:1234": "pramāṇaviruddhatvāttathā vyakhyānaṃ na karttavyamiti cet?",
  "SA10ksmadhlu:1235": "tadā vijñānasyāpi tathā vyākhyānaṃ na kartuvyam,",
  "SA10ksmadhlu:1236": "bāhārthavat tasyāpi pramāṇaviruddhatvāt /",
  "SA10ksmadhlu:1237": "pramāṇai katipayairyadi vijñānaṃ vastusat sidhyati tadā dvividhameva parikalpitam,",
  "SA10ksmadhlu:1238": "nānyaditi samyag vyākhyātaṃ bhavet,",
  "SA10ksmadhlu:1239": "kintu tadapi naiva sidhyatīti nirdeṣṭavyam /",
  "SA10ksmadhlu:1240": "ataśca jagadidaṃ yathoktaparikalpitasvabhāvaviviktamityasmābhirapyabhyupeyata iti nāsti sarvathā durūham /",
  "SA10ksmadhlu:1241": "ata eva āryasandhinirmocanasūtre -",
  "SA10ksmadhlu:1242": "“maitreya, paratantrapariniṣpannalakṣaṇayoḥ parikalpitasaṃkleśavyavadānalakṣaṇaṃ yaccātyantaviviktaṃ tannālambanīkriyate,",
  "SA10ksmadhlu:1243": "sarvaśūnyatālakṣaṇatvāttasya' iti yaduktaṃ tadapyanena nirākṛtaṃ bhavati” ityuktam /",
  "SA10ksmadhlu:1244_0": "tatrāpi rāgādayo ye saṃkleśātmakasaṃvṛtisvabhāvānāṃ paratantralakṣaṇānāṃ samyaktayā",
  "SA10ksmadhlu:1244_1": "saṃkliṣṭakaraṇena saṃsāre niyojanena pratipakṣe ca yathākramaṃ vidhyanabhūtābhūtatvādinā cāropyante,",
  "SA10ksmadhlu:1245": "te teṣāṃ kṛte parikalpitalakṣaṇānyeva /",
  "SA10ksmadhlu:1246": "yogisaṃvṛtau aviparyastapariniṣpattyā tāvat pariniṣpannalakṣaṇam /",
  "SA10ksmadhlu:1247": "ataḥ pariniṣpannalakṣaṇayuktāni bodhipakṣānukūlavyavadānānyapi vipakṣātyantapratighātarupeṇa parinirvāṇe ca niyojanādinā samyaktayā vastudharmatāyāmāropitāni,",
  "SA10ksmadhlu:1248": "tānyapi teṣāṃ parikalpitalakṣaṇameva /",
  "SA10ksmadhlu:1249": "yaśca dharmadhātuḥ prakṛtiprabhāsvarastasminnasambhavaḥ paramārthataḥ saṃkleśādīnām /",
  "SA10ksmadhlu:1250": "ataḥ parikalpitadharmatvāt tayoḥ svabhāvayoḥ saṃkleśavyavadādharmatvamasambhavameva /",
  "SA10ksmadhlu:1251": "saṃkleśavyavadānapakṣasarvadharmāṇāṃ paramārthato 'nutpāde hi ekarasībhūtatvena nānākaraṇamayuktam /",
  "SA10ksmadhlu:1252": "ato dvāvapi samyagrupeṇa śūnyāveva /",
  "SA10ksmadhlu:1253": "tathyasaṃvṛtau tu dvayorapi bhāvāt saṃkleśabyadānapakṣayorabhāvādoṣo 'pi na khalu prasajyate /",
  "SA10ksmadhlu:1254": "āryasārdhadvisāhasrikāsūtre -",
  "SA10ksmadhlu:1255": "“na hi suvikrāntavikrāmin rūpaṃ rāgadharmi vā virāgadharmi vā,",
  "SA10ksmadhlu:1256": "evaṃ vedanā saṃjñā saṃskārāḥ /",
  "SA10ksmadhlu:1257": "na vijñānaṃ rāgadharmi vā virāgadharmi vā /",
  "SA10ksmadhlu:1258": "yā ca rūpavedanāsaṃjñāsaṃkāravijñānānāṃ na rāgadharmatā nāpi virāgadharmatā iyaṃ prajñāpāramitā /",
  "SA10ksmadhlu:1259": "na hi suvikrāntavikrāmin evaṃ dveṣadharma vā adveṣadharmi vā,",
  "SA10ksmadhlu:1260": "evaṃ vedanā saṃjñā saṃskārāḥ /",
  "SA10ksmadhlu:1261": "na vijñānaṃ dveṣadharmi vā adveṣadharmi vā /",
  "SA10ksmadhlu:1262": "yā ca rūpavedanāsaṃjñāsaṃskāravijñānānāṃ na dveṣadharmatā nāpi vigatadveṣadharmatā iyaṃ prajñāpāramitā /",
  "SA10ksmadhlu:1263": "na hi suvikrāntavikrāmin rūpaṃ mohadharmi vā vigatamohadharmi vā,",
  "SA10ksmadhlu:1264": "evaṃ vedanā saṃjñā saṃskārāḥ /",
  "SA10ksmadhlu:1265": "na vijñānaṃ mohadharmi vā vigatamohadharmi vā /",
  "SA10ksmadhlu:1266": "yā ca rūpavedanāsaṃjñāsaṃskāravijñānānāṃ na mohadharmatā nāpi vigatamohadharmatā iyaṃ prajñāpāramitā /",
  "SA10ksmadhlu:1267": "na hi suvikrāntavikrāmin rūpaṃ saṃkliśyate vā vyavadāyate vā,",
  "SA10ksmadhlu:1268": "evaṃ vedanā saṃjñā saṃskārāḥ /",
  "SA10ksmadhlu:1269": "na vijñānaṃ saṃkliśyate vā vyavadāyate vā /",
  "SA10ksmadhlu:1270": "yā ca rūpavedanāsaṃjñāsaṃskāravijñānānām asaṃkleśatā avyavadānatā iyamucyate prajñāpāramitā” / ityuktam /",
  "SA10ksmadhlu:1271": "āryasatyadvayanirdeśasūtre 'pi -",
  "SA10ksmadhlu:1272": "“katamayā punarmañjuśrīḥ samatayā yāvat paramārthato yatsamaṃ vyavadānaṃ tatsamāḥ sarvadharmāḥ paramārthata iti?",
  "SA10ksmadhlu:1273": "mañjuśrīrāha - devaputra,",
  "SA10ksmadhlu:1274": "paramārthataḥ sarvadharmānutpādasamatayā paramārthataḥ sarvadharmātyantājātisamatayā paramārthataḥ sarvadharmābhāvasamatayā paramārthataḥ samāḥ sarvadharmāḥ” ityuktam /",
  "SA10ksmadhlu:1275": "āryasarvabuddhaviṣayāvatārajñānālokālaṅkārasūtre ca -",
  "SA10ksmadhlu:1276": "“saṃkṣepato hi sarve 'kuśalamanaskārāstāvat saṃkleśahetavo bhavanti,",
  "SA10ksmadhlu:1277": "sarve ca kuśalamanaskārā vyavadānahetava iti /",
  "SA10ksmadhlu:1278": "tatra ye cāpi saṃkleśahetavo vā vyavadānahetavo vā dharmāste sarve svabhāvataḥ śūnyāḥ,",
  "SA10ksmadhlu:1279": "niḥsattvanirjīvaniḥpudgalanirātmakamāyāvanniḥsvalakṣaṇatvebhyaḥ /",
  "SA10ksmadhlu:1280": "ataste antaḥśāantāḥ,",
  "SA10ksmadhlu:1281": "ye antaḥśāntāste praśāntāḥ,",
  "SA10ksmadhlu:1282": "ye praśāntāste tāvattatprakṛtikāḥ,",
  "SA10ksmadhlu:1283": "ye khalu tatprakṛkāste nopalabhyante,",
  "SA10ksmadhlu:1284": "ye nopalabhyante te naivopatiṣṭhante,",
  "SA10ksmadhlu:1285": "ye nopatiṣṭhante ta eva tāvadākāśam,",
  "SA10ksmadhlu:1286": "ākāśaṃ cābhyavakāśaḥ /",
  "SA10ksmadhlu:1287": "sarvadharmān ākāśasamān vijñāyāpi saṃkleśaḥ vyavadānaṃ ceti vyavahiyete ākāśadharmatā cāpi nāpanīyate /",
  "SA10ksmadhlu:1288": "kathamidamiti cet?",
  "SA10ksmadhlu:1289": "mañjuśrīḥ, jātinirodhadharmavān na ko 'pi dharmo bhavati” ityuktam /",
  "SA10ksmadhlu:1290": "yadi punaḥ parikalpitalakṣaṇaśūnyaḥ ko 'pi dharmaḥ syāt tadāsminneva sūtre -",
  "SA10ksmadhlu:1291": "“mañjuśrīḥ, advayā,",
  "SA10ksmadhlu:1292": "sarve dharmāḥ,",
  "SA10ksmadhlu:1293": "arthānniḥsvalakṣaṇā advaidhīkārā anāmikā animittā amanaścittavijñāptikā anutpannā aniruddhā ahetukā asañcārā asanudācārā anakṣarā anirghoṣasvarāḥ santi” /",
  "SA10ksmadhlu:1294": "iti yaduktam, api ca -",
  "SA10ksmadhlu:1295": "“mañjuśrīḥ, yacchūnyaṃ tadabhiniveśagrahaṇābhāvasyaivaitadadhivacanam,",
  "SA10ksmadhlu:1296": "mañjuśrīḥ,",
  "SA10ksmadhlu:1297": "nopalabhyate paramārthataḥ kaścana śūnyatākhyo dharmaḥ” /",
  "SA10ksmadhlu:1298": "iti ca yaduktam,",
  "SA10ksmadhlu:1299": "tad virudhyate /",
  "SA10ksmadhlu:1300": "yadyevaṃ tadā āryasandhinirmocanasūtre -",
  "SA10ksmadhlu:1301": "“abhilāpastāvannāsti asadbhūto bhāvaḥ /",
  "SA10ksmadhlu:1302": "tatra ko hi nāma bhāva iti cet?",
  "SA10ksmadhlu:1303": "yaḥ khalyavāryajñānena āryadarśanena cānirvacanīyatāyāmavabudhyate,",
  "SA10ksmadhlu:1304": "sa eva tadanirvacanīyatāyāmavabuddhatvad asaṃskṛtanāmnā kevalaṃ vyavahiyate” /",
  "SA10ksmadhlu:1305": "ityādikaṃ yaduktam,",
  "SA10ksmadhlu:1306": "tathā bhagavatpravacaneṣu ca yadāryajñānagocaraṃ pratyātmavedanīyaṃ tad bhāvasvabhāvena saditi nirdiṣṭam,",
  "SA10ksmadhlu:1307": "tatkathaṃ sambhavediti cet?",
  "SA10ksmadhlu:1308": "na virodhaḥ /",
  "SA10ksmadhlu:1309": "atrāryajñānagocarāṇāṃ sarvadharmāṇāṃ yo hi nairātmyalakṣaṇo dharmadhatuḥ sa eva bhāvaśabdena vivakṣayā vastvabhiniveśaśālināṃ bhayasthānaṃ parihartukāmena tathā deśitam /",
  "SA10ksmadhlu:1310": "athavā āryajñānāni sarve ca dharmāḥ tathatāpannāḥ,",
  "SA10ksmadhlu:1311": "ato vastuśabdāśrayapratipipādayiṣayā dharmadhātuvābhihitaḥ syāditi /",
  "SA10ksmadhlu:1312": "bhagavadbhitrapi vineyajanāśayānurodhena tāvat sā dharmataiva vividhairupāyairupadiṣṭā /",
  "SA10ksmadhlu:1313": "āryalaṅkāvatārasūtre - “mahāmate,",
  "SA10ksmadhlu:1314_0": "padārthānāṃ tathāgatagarbhopadeśaṃ kṛtvā tathāgatā arhantaḥ samyaksambuddhā bālānāṃ",
  "SA10ksmadhlu:1314_1": "nairātmyasantrāsapadavivarjanārthaṃ nirvikalpanirābhāsagocaraṃ tathāgatarbhakhopadeśena deśayanti /",
  "SA10ksmadhlu:1315": "tadyathā mahāmate,",
  "SA10ksmadhlu:1316": "kumbhakāra ekasmānmṛtparamāṇurāśervivadhāni bhāṇḍāni karoti hastaśilpadaṇḍodakasūtraprayatnaprayogād,",
  "SA10ksmadhlu:1317": "evameva mahāmate,",
  "SA10ksmadhlu:1318_0": "tathāgatāstadeva dharmanairātyaṃ sarvavikalpalakṣaṇavinivṛttaṃ vividhaiḥ prajñopāyakauśalyayogairrgarbhopadeśena",
  "SA10ksmadhlu:1318_1": "vā nairāmyopadeśena vā kumbhakāravaccitraiḥ padavyañcanaparyāyairdeśayante” /",
  "SA10ksmadhlu:1319": "tathātāpiyaṃ sarvathā vācyāpi vyavahāravaśena aśeṣasaṃskṛtadharmatā,",
  "SA10ksmadhlu:1320": "ataḥ saṃkṛteti nāmnā vyavahiyate /",
  "SA10ksmadhlu:1321": "utpādād vā tathāgatānāmanutpādād vā tathāgatanāṃ sarvakāleṣu sthitatvād asaṃskṛteti nāmnāpi vyapadiṣṭā /",
  "SA10ksmadhlu:1322": "tathatā tāvat sarvasvabhāvātītalakṣaṇā,",
  "SA10ksmadhlu:1323": "ato nāntyubhayasvabhāvāpītthamevāvabudhyate /",
  "SA10ksmadhlu:1324": "anyathā bhavatsammatam asaṃskṛtastvapi tat kathaṃ bhavet /",
  "SA10ksmadhlu:1325": "yato hi [bhavatā] tadasaṃskṛtaṃ vastvityapyabhidhīyate,",
  "SA10ksmadhlu:1326": "saṃskṛtameva vastvityapi cābhidhīyate /",
  "SA10ksmadhlu:1327": "āryaratnakarasūtre 'pyuktam -",
  "SA10ksmadhlu:1328": "vadanti ye vai tathatāmasaṃkṛtāṃ tathaiva cānye kṛtakāṃ yatastām /",
  "SA10ksmadhlu:1329": "notsāhavanto hyubhaye bhavanti dharmasya jñāne sugatopadiṣṭe //",
  "SA10ksmadhlu:1330_0": "atastaditthaṃ saṃskṛtāsaṃskṛtayorvastutvagrāhastāvad antagrāha iti athavā śrāvakapratyekabuddhanāṃ",
  "SA10ksmadhlu:1330_1": "yad gocaraṃ tatsvalakṣaṇaṃ vastitvatyabhyupagacchātāṃ bālānāṃ kevalaṃ santrāsapadavivarjanārthameva",
  "SA10ksmadhlu:1330_2": "āryajñānagocaraṃ vastusadityabhihitam /",
  "SA10ksmadhlu:1331": "buddhabodhiattvānām atyantalokottarajñānasya viṣayastu pāramārthikaṃ vastusvalakṣaṇaṃ sarvathāsat,",
  "SA10ksmadhlu:1332": "sarvadharmānutpādānirodhaviṣayakatvāt sadasatpakṣavirahitameva taditi /",
  "SA10ksmadhlu:1333": "sūtre 'upuktam - “kiṃ lokottarajñānam?",
  "SA10ksmadhlu:1334": "śrāvakapratyekabuddhānāṃ svasāmānyalakṣaṇapatitāśayānāṃ yo hyabhiniveśaḥ /",
  "SA10ksmadhlu:1335": "kimatyantalokottarajñānam?",
  "SA10ksmadhlu:1336": "buddhabodhisattvānāṃ nirābhāsadharpravicayena anutpādānirodhadarśanāt sadasatyakṣavivarjitaṃ taditi /“",
  "SA10ksmadhlu:1337": "śrāvakādayastāvat tathyasaṃvṛtisaṃgṛhītaṃ skandhamātraṃ svasāmānyalakṣaṇākareṇa bhāvayanti,",
  "SA10ksmadhlu:1338": "ataḥ pudgalanairātmyamātragṛhītatvātteṣāṃ tajjñānaṃ vastuviṣayakamiti vyavahriyate,",
  "SA10ksmadhlu:1339": "na tu paramārthatayā /",
  "SA10ksmadhlu:1340": "yadi buddhabodhisattvānāṃ jñānasya viṣayaḥ paramārthalakṣaṇena sahaikībhūtaṃ tadā kathaṃ tajjñānaṃ satpakṣavivarjitaṃ syāt?",
  "SA10ksmadhlu:1341": "ata eva hi bālānāṃ santrāsapadavivarjanārtham āryajñānagocaraṃ vastusadityupadiṣṭam,",
  "SA10ksmadhlu:1342": "na tu paramārthato vastu svalakṣaṇasaditi kathanārtham /",
  "SA10ksmadhlu:1343": "yadyevaṃ nāsti,",
  "SA10ksmadhlu:1344": "tadā buddhāṃ bodhisattvāśca sadvikalpasambaddhā na bhavantīti?",
  "SA10ksmadhlu:1345": "yathā bālānāṃ santrāapadavivarjanārthamityuktam,",
  "SA10ksmadhlu:1346": "na tu paramārthato vastusaditi pratipādanārtham,",
  "SA10ksmadhlu:1347": "tathā bhagavatāpi sūtrāntareṣu deśitam,",
  "SA10ksmadhlu:1348_0": "tathā hi āryakaṅkāvatārasūtre - “kimidaṃ bhagavan sattvānāṃ tvayā nāstyasidṛṣṭiṃ",
  "SA10ksmadhlu:1348_1": "vinivārya vastusvabhāvābhiniveśena āryajñānagocaraviṣāabhiniveśānnāstitvadṛṣṭiḥ punarnāstitvadṛṣṭiḥ punarnipātyate,",
  "SA10ksmadhlu:1349": "viviktadharmopadeśābhāvaśca kriyate āryajñānasvabhāvavastudeśanayā?",
  "SA10ksmadhlu:1350": "bhagavānāha - na mayā mahamate,",
  "SA10ksmadhlu:1351": "viviktadharmopadeśābhāvaḥ kriyate,",
  "SA10ksmadhlu:1352": "na ca na cāstītvadṛṣṭirnipātyate āryavastusvabhāvanirdeśenaḥ kintu uttrāsapadavivārjanārthaṃ sattvānāṃ mahāmate,",
  "SA10ksmadhlu:1353": "mayā anādikālabhāvasvabhāvalakṣaṇābhiniviṣṭānāmāryajñānavastusvabhāvābhiniveśālakṣaṇadṛṣṭyā viviktadharmopadeśaḥ kriyate,",
  "SA10ksmadhlu:1354": "na mayā māhamate,",
  "SA10ksmadhlu:1355": "bhāvasvabhāvopadeśaḥ kriyate /",
  "SA10ksmadhlu:1356": "kiṃ tu mahāmate svayamevādhigatayāthātathyaviviktadharmavihāriṇo bhaviṣyanti” - iti vistaraḥ /",
  "SA10ksmadhlu:1357": "ato yadāryajñānagocaraviṣayo vastusvalakṣaṇatvena nirdiṣṭa nirdiṣṭaḥ sa tāvad bhagavata upāyenaiva deśanāmātram /",
  "SA10ksmadhlu:1358": "ato bhagavato 'sandigdhaṃ pravacananayamanupādāya te mithyā [moṣadharmakaṃ] vastusvabhāvatvena vikalpayanti /",
  "SA10ksmadhlu:1359": "te tāvābhimānino bhagavantamapi apavādya svayaṃ vinaśyanti parāṃścāpi nāśayanti /",
  "SA10ksmadhlu:1360": "evamitthamasninneva sūtre vastusabhāvābhiniveśinaḥ ātmagrāhagṛhītatvānna muktā bhaviṣyantītyevaṃ samupadiṣṭam - “punaraparaṃ mahāmate,",
  "SA10ksmadhlu:1361": "pramāṇatrayāvayavapratyavasthānaṃ kṛtyā āryajñānapratyātmādhigamyaṃ svabhāvadvayavinirmuktaṃ vastu svabhāvato vidyata iti vikalpayiṣyanti /",
  "SA10ksmadhlu:1362": "na ca mahāmate,",
  "SA10ksmadhlu:1363": "cittamano manovijñānacittaparāvṛttyāśrayāṇāṃ svacittadṛśyagrāhyagrāhakavikalpaprahīṇānāṃ tathāgatabhūmipratyātmāryajñānagatānaṃ yogināṃ bhāvābhāvasaṃjñā pravartate,",
  "SA10ksmadhlu:1364": "sa evaiṣāmātmagrāhaḥ poṣagrāhaḥ puruṣagrāhaḥ pudgalagrāhaḥ syāt” /",
  "SA10ksmadhlu:1365": "api ca, yadi paramārthataḥ syāt kimapi vastusat tadā tadavaśyaṃ nityaṃ vā anityaṃ vā syād,",
  "SA10ksmadhlu:1366": "aparāyāḥ koṭerabhāvāt /",
  "SA10ksmadhlu:1367": "tasmin vastūni nityānityatvacintayā pravṛttā yā prajñā,",
  "SA10ksmadhlu:1368": "sā vastuno yathāsvabhāvajñānānukūlatayā samyak prajñaiva,",
  "SA10ksmadhlu:1369": "na tu prajñāpāramiteva prativarṇikā /",
  "SA10ksmadhlu:1370": "ata eva tathāgatena prajñāpāramitāyāṃ yaduktaṃ tenāpi virodhaḥ syāt /",
  "SA10ksmadhlu:1371": "tathā hi - “kauśika,",
  "SA10ksmadhlu:1372": "ye kulaputrāḥ kuladuhitāro vā yadā prajñāpāramitāmupadiśanti tadā prajñāpāramitāvadevopadiśanti /",
  "SA10ksmadhlu:1373": "tatra te prajñāpāramiteva kurvanti /",
  "SA10ksmadhlu:1374": "yato hi rūpamanityamityupadiśanti,",
  "SA10ksmadhlu:1375": "tathaiva duḥkhatāṃ nirātmatāmaśucitāṃ copadiśanti /",
  "SA10ksmadhlu:1376_0": "evameva vedanā saṃjñā saṃskārā vijñānaṃ skandhā dhātava āyatanāni dhyānāpramāṇārupānusmṛtisatmyakprahāṇārddhipādendriyabalabodhyaṅgāni",
  "SA10ksmadhlu:1376_1": "tathāgatasya daśabalavaiśāradyapratisaṃvidāveṇīkā buddhadharmāḥ sarvākārajñatā ceti",
  "SA10ksmadhlu:1376_2": "sarvaṃ duḥkhamanātmakaśucītyupadiśanti /",
  "SA10ksmadhlu:1377": "evameva yadācaranti tadapi prajñāpāramitāyāmevācaranti /",
  "SA10ksmadhlu:1378": "kauśika, tat prajñāpāramitāvadeva kurvanti /",
  "SA10ksmadhlu:1379": "tatra ye prajñāpāramitāvanna kaurvanti tatkathamiti cet?",
  "SA10ksmadhlu:1380": "te itthumupadiśantikulaputrāḥ,",
  "SA10ksmadhlu:1381": "atrāgacchatha,",
  "SA10ksmadhlu:1382": "prajñāpāramitābhāvanāyaṃ rūpamanityamiti mānupaśyatha,",
  "SA10ksmadhlu:1383": "sarvākārajñatāparyantaṃ duḥkhatāṃ nirātmakatāmaśucitāṃ ca mānupapaśyatha /",
  "SA10ksmadhlu:1384": "yatho hi rūpamitisvabhāvataḥ śūnyam,",
  "SA10ksmadhlu:1385": "rūpasya yo 'pi svabhāvaḥ,",
  "SA10ksmadhlu:1386": "sa [sarvathā] asan /",
  "SA10ksmadhlu:1387": "yaccāsat saiva prajñāpāramitā /",
  "SA10ksmadhlu:1388": "tasyāṃ nityamanityamiti nopalabhyate /",
  "SA10ksmadhlu:1389": "yataśca yatrarūpameva nāsti tatra kuto nityamanityaṃ vāāa?",
  "SA10ksmadhlu:1390": "sarvākārajñatāparyatantamitthameva /",
  "SA10ksmadhlu:1391": "evaṃ ye hyupadiśanti te prajñāpāramitāvannopadiśanti /",
  "SA10ksmadhlu:1392": "apitvevamupadeṣṭavyam - kulaputrāḥ,",
  "SA10ksmadhlu:1393": "atrāgacchatha,",
  "SA10ksmadhlu:1394": "prajñāpāramitāṃ bhāvayatha mā ca kamapi dharmaṃ samatikramatha,",
  "SA10ksmadhlu:1395": "mā ca kasmitrapi dharme tiṣṭhatha /",
  "SA10ksmadhlu:1396": "tat kimarthamiti cet?",
  "SA10ksmadhlu:1397": "prajñāpāramitāyāṃ nāsti ko 'ma dharmaḥ,",
  "SA10ksmadhlu:1398": "yaḥ samatikramitavyaḥ,",
  "SA10ksmadhlu:1399": "yatra vā sthātavyamiti /",
  "SA10ksmadhlu:1400": "yato hi sarve dharmā svabhāvataḥ śūnyāḥ /",
  "SA10ksmadhlu:1401": "ye svabhāvataḥ śūnyatā te 'santaḥ,",
  "SA10ksmadhlu:1402": "saiva prajñāpāramitā /",
  "SA10ksmadhlu:1403": "yā ca prajñāpāramitā,",
  "SA10ksmadhlu:1404": "tasyāṃ na ko 'pi grāhyo heya utyādyo nirodhyaśceti /",
  "SA10ksmadhlu:1405": "yadyevamupadiśanti tadā pra&#289;",
  "SA10ksmadhlu:1406": "yāpāramitāvadevopadiśanti /",
  "SA10ksmadhlu:1407": "ataḥ sarve vastuvādinastāvad dharmatathatāṃ viparītatayā nirdiśantyataḥ [tannirdeśaḥ] prajñāpāramitopadeśa iva prativarṇika eva /",
  "SA10ksmadhlu:1408": "sarvadharmaniḥsvabhāvatāvādinastvaviparītatayā nirdiśantyataḥ sopattikā eva ta iti bhagavatā suspaṣṭaṃ nirdiṣṭam /",
  "SA10ksmadhlu:1409": "ityevaṃ bhagavān tattatsūtre 'nekaśo 'śeṣadharman niḥsvabhāvatvenaivopadiṣṭavān /",
  "SA10ksmadhlu:1410": "vistarabhiyā [asmābhiḥ] na bahunyapitu katapayānyevātroddhṛtāni /",
  "SA10ksmadhlu:1411_0": "ata eva bhagavatā tāvadasandigdhaṃ samyakpravacananayamavadhāayitumaśaknuvatāṃ 'naiva",
  "SA10ksmadhlu:1411_1": "tāvadāgamadvara sarve dharmā niḥsvabhāvatvena sādhayituṃ śakyāḥ' ityabhidadhatāṃ",
  "SA10ksmadhlu:1411_2": "pratividhānamanuṣṭhitam /",
  "SA10ksmadhlu:1412": "tatra yadyalpamatitayā evaṃvidhaṃ gambhīradharmatāṃ nādhimoktuṃ pārayanti tathāpi savikalpamātmano mandaprajñatvadosamavalokayadbhistatparityāgo naiva yujyate /",
  "SA10ksmadhlu:1413": "ātmānaṃ vināśya pareṣāmapi mahārthavirahaṃ kṛtvā praṇāśo naiva samīcīnaḥ /",
  "SA10ksmadhlu:1414": "evaṃ hi sati svaparadroha eva sa syāt /",
  "SA10ksmadhlu:1415_0": "ataḥ prajñāvantaḥ śraddhāvantaśca gambhiradharmaparityādagṛṣṭiṃ parivarjya bhagavantaṃ",
  "SA10ksmadhlu:1415_1": "pramāṇīkṛtya ātmano 'jñānadoṣakāraṇāt tadaparijñānaṃ sambhāvyata iti vicārya gambhīrasūtreṣu",
  "SA10ksmadhlu:1415_2": "śraddhāmutpādya śravaṇacintābhāvanādiṣu yogaṃ kuryuḥ,",
  "SA10ksmadhlu:1416": "parāṃścāpi samyak tadadhigantumavatārayeyuḥ,",
  "SA10ksmadhlu:1417": "svayaṃ ca tadadhimoktuṃ praṇidadhyuriti /",
  "SA10ksmadhlu:1418": "ata eva āryaratnakūṭasūtre proktam - “ye 'sya gambhīradharmasya gāmbhīrya prajñayā avaboddhumaśaknuvānāste tathāgatameva pramāṇaṃ kurvanti,",
  "SA10ksmadhlu:1419": "anantā buddhobodhiriti kṛtvā /",
  "SA10ksmadhlu:1420": "yataśca vividhādhimokṣānusāraṃ tathāgatā eva dharmopadeśe pravartante,",
  "SA10ksmadhlu:1421": "atastathāgatā eva jānanti /",
  "SA10ksmadhlu:1422": "nāsmādṛśairjñātuṃ śakyata iti vicārya tatparityāgo naiva yuktarūpaḥ” /",
  "SA10ksmadhlu:1423": "ityuvamāgamamukhena sarve dharmā niḥsvabhāvā eveti siddhā bhavanti /",
  "SA10ksmadhlu:1424": "48",
  "SA10ksmadhlu:1425": "[3] ye 'pi tāvadutpattyādivibhāgaṃ dvayābhāsinā jñānenaiva kurvanti,",
  "SA10ksmadhlu:1426": "na tu svasaṃvittimātreṇa,",
  "SA10ksmadhlu:1427": "te dvayābhāsasya mithyātvena tadvyavasthāpitaḥ svabhāvo 'pi mithaivetyabhidadhate /",
  "SA10ksmadhlu:1428": "tānadhikṛtyedānīmucyate -",
  "SA10ksmadhlu:1429": "yadi sarvadharmāṇāmutpādādidharmatā mithyājñānāvabhāsitatvena vyavasthāpyate,",
  "SA10ksmadhlu:1430": "tadā kathaṃ sā paramārthasatī bhavet?",
  "SA10ksmadhlu:1431": "dvayābhāso 'pi yadi mithyaiva tadā katajjñānarūpamavaśiṣyate yat khalu paramārthasad bhavet?",
  "SA10ksmadhlu:1432": "anyattad vijñānaṃ grāhakākārarahitaṃ tadarvāgdarśibhiḥ nānubhavituṃ yujyate,",
  "SA10ksmadhlu:1433": "sarveṣāṃ sarvadarśitvaprasaṅgāt /",
  "SA10ksmadhlu:1434": "nānumānenāpi niścetuṃ śakyam,",
  "SA10ksmadhlu:1435": "tathāvidhahetorevabhāvāt /",
  "SA10ksmadhlu:1436": "tatra na tāvat svabhāvahetukamanumānaṃ sambhāvyate,",
  "SA10ksmadhlu:1437": "tatsvabhāvasyaiva sādhyatvāt /",
  "SA10ksmadhlu:1438": "na ca kāryaheturapi,",
  "SA10ksmadhlu:1439": "yato hi kāmaṃ syāttadadvayaviruddhaṃ tathāpi tena kāryakāraṇabhāva eva na siddhaḥ,",
  "SA10ksmadhlu:1440": "indriyānubhavātītatatvāt /",
  "SA10ksmadhlu:1441": "na caitadvayatiriktamanyat kāryaṃ vidyate,",
  "SA10ksmadhlu:1442": "tathā sati bhavanmatenādvayameva kāryaṃ syāt,",
  "SA10ksmadhlu:1443": "kintu sādhyāvasthāpannatvānnaiva tat pramāṇaiḥ prasidhyati /",
  "SA10ksmadhlu:1444": "yo hi dvayābhāsaḥ,",
  "SA10ksmadhlu:1445": "sa tāvad śaśaśṛṅgavannaiva kāryam /",
  "SA10ksmadhlu:1446": "ataśca pratyakṣānupalambhābhyāṃ sādhyabhūtasya kāryakāraṇabhāvasya siddhaye paramārthe 'dvayajñānena gṛhyamāṇaṃ kimapi nāsti /",
  "SA10ksmadhlu:1447": "anupalabdherapi pratiṣedhasādhanatvānna bhavati sā sattvasiddhisādhikā /",
  "SA10ksmadhlu:1448": "yathocyate kaiścit - yo hi yatsvabhāvaviruddhaḥ sa tatsvabhāvaviviktaḥ,",
  "SA10ksmadhlu:1449": "yathā śītasvabhāvaviruddhamuṣṇatvaṃ śītasvabhāvaviviktam,",
  "SA10ksmadhlu:1450": "tathā ca pratītiṣvabhāvo dharmī,",
  "SA10ksmadhlu:1451": "dvayasvabhāvaviruddhatvāt,",
  "SA10ksmadhlu:1452": "vyāpakaviruddhopalabdheḥ /",
  "SA10ksmadhlu:1453": "na cāpi hetorāśrayāsiddhiḥ sāamānyasukhaduḥkhākāravedakasya dharmiṇo jñānākhyapratītisvabhāvena siddhatvāt /",
  "SA10ksmadhlu:1454": "na ca svabhāvo 'pyasiddhaḥ,",
  "SA10ksmadhlu:1455": "grāhyākārasya ekānekasvabhāvaviyogena asattve tadāśritaḥ parikalpito grāhakākāro 'pi niḥsvabhāva eva /",
  "SA10ksmadhlu:1456": "na cāpi sarvābhāvaprasaṅgaḥ,",
  "SA10ksmadhlu:1457": "kevalena kartukarmasvabhāvena kalpitatvānmithyaiva /",
  "SA10ksmadhlu:1458": "naivātmanā ātmatvamityapi yujyate /",
  "SA10ksmadhlu:1459": "yadi sāmānyena paramārthato dvayaviviktastvaṃ sādhayitumiṣyate tadā siddhasādhanameva,",
  "SA10ksmadhlu:1460": "yato hi vayamapi paramārthato dvayasya mithyātvād viviktatvamevābhyupagacchāmaḥ /",
  "SA10ksmadhlu:1461": "yadi hyabhāvasvabhāvaḥ khalu paramārthata ākāravirahitavijñānatvena sādhayitumiṣyate,",
  "SA10ksmadhlu:1462": "tadāpi siddhasādhanameva,",
  "SA10ksmadhlu:1463": "yato hi vayamapi paramārthataḥ sarvadharmāṇāmanutpannatvāt sarvavijñānāni tāvat paramārthato 'siddhāni dvayākārasuviyuktānītyabhyupagacchāmaḥ /",
  "SA10ksmadhlu:1464": "yadi vijñānākhyaṃ dharmiṇaṃ dvayaviyuktatvena vastusattvena ca sādhayitumiṣyate tadā dṛṣṭāntavayāsiddhatvādanaikāntikattvaṃ hetoḥ,",
  "SA10ksmadhlu:1465": "bāhyārthasvabhāvānāṃ śītoṣṇīdīnāṃ samyagasiddhatvāt /",
  "SA10ksmadhlu:1466": "ekasminneva jñāne jñānatadavabhāsayoravabhāsitatvena avirodho 'pi syādataḥ sādhyavikalaṃ dṛṣṭāntamapi syāditi /",
  "SA10ksmadhlu:1467": "yadi vijñānaṃ dvayaviyuktaṃ sidhyati tadā tadbalena svabhāvasattvamapi sidhyatīti cet?",
  "SA10ksmadhlu:1468": "durmatireṣā,",
  "SA10ksmadhlu:1469": "sambandhābhāvāt /",
  "SA10ksmadhlu:1470": "yaddhi dvayaviyuktaṃ tadavaśyaṃ samyag vastusaditi ko hyatra sambandhaḥ?",
  "SA10ksmadhlu:1471": "yato hi yadi tannivartate tadānarthopasaṃhitaṃ pramāṇamapi nivartate /",
  "SA10ksmadhlu:1472": "api ca, tathāvidhadṛṣṭānto 'pyasiddhaḥ /",
  "SA10ksmadhlu:1473": "vandhyāputrādibhistena dvayena cāpyanaikāntikaḥ /",
  "SA10ksmadhlu:1474": "tasmin dvaye nānyad dvayamapi sambhāvyate,",
  "SA10ksmadhlu:1475": "anavasthāprasaṅgāt /",
  "SA10ksmadhlu:1476": "śītādisparśaviyuktānāmūṣmādīnāṃ svabhāvavat dvayasvabhāvātiriktaḥ tadviyuktasvabhāvatvena siddhaḥ pratītisvabhāvabhinnastatsamānasvabhāvaḥ kaścidapi dharmī nāstyeva,",
  "SA10ksmadhlu:1477": "dvayātmakasyaiva pratītisvabhāvatvāt /",
  "SA10ksmadhlu:1478": "evaṃ hi anyavyaktinirapekṣaḥ san yaśca svayamevātmanābhivyajyate,",
  "SA10ksmadhlu:1479": "sa pratītilakṣaṇaḥ /",
  "SA10ksmadhlu:1480": "kāyabhūmiparvatanadī sāgarādayo vividhākārā ye pugato 'vabhāsamānā bāhyārthāste svayamevātmanā abhivyajyamānatvāt pratītisvabhāvātikrāntā eva pravartante /",
  "SA10ksmadhlu:1481": "evamapi ye mithyatmanā kuleṣu gṛheṣu ca pravṛttimācaranti,",
  "SA10ksmadhlu:1482": "teṣāṃ svakāyopagūḍhadayitayā pratītisvabhāvāliṅganamiva ācaraṇād asaddvayasamāyogo 'yaṃ dūṣitatvānna viśvāsayogyaḥ /",
  "SA10ksmadhlu:1483": "tathā ca dvayasvabhāvātmakāt priyatamād viyoge sati kimiva nānyena saha samāyogaḥ syādataḥ kevalamasyaiva dharmitvāvasthā naivopapadyate /",
  "SA10ksmadhlu:1484": "phalataśca āśrayāsiddha evāyaṃ hetuḥ /",
  "SA10ksmadhlu:1485": "sautrāntikādayo 'pi jñānaṃ paramārthato dvayasvabhāvaṃ nāṅgikurvanti,",
  "SA10ksmadhlu:1486": "aṃśābhāvena virodhāt /",
  "SA10ksmadhlu:1487": "atastasyādvayasvabhāvasiddhyā kasya siddhiḥ,",
  "SA10ksmadhlu:1488": "bāhyārthānāmapi tadaviruddhatvāt /",
  "SA10ksmadhlu:1489": "ye 'nyaiḥ pramāṇairbāhyārthā nirākriyanta iti bruvate,",
  "SA10ksmadhlu:1490": "teṣāṃ jñānamapi kinna tathā /",
  "SA10ksmadhlu:1491": "ye tāvat kartṛkarmabhāvāpekṣayā prajñaptatvānmithyaiveti kathayanti,",
  "SA10ksmadhlu:1492": "tadapyanubhāvaviparītamiti /",
  "SA10ksmadhlu:1493": "bhavanto 'pi vijñānaṃ paramārthato 'dvayākāramevābhyupagacchanti /",
  "SA10ksmadhlu:1494": "tathā sati ye nīlādivividhacittākārā bāhyārthatvena vijñāne 'vabhāsante te karmakartṛvyavahārānabhijñaiḥ kalpanādoṣavinirmukte citte spaṣṭato 'nubhūtā bhaviṣyantīti /",
  "SA10ksmadhlu:1495": "vividhavastuviśeṣāpekṣayā ta upalakṣyanta iti cet?",
  "SA10ksmadhlu:1496": "tasya tāvad viśeṣasya bālaparyantaṃ nāsti suspaṣṭāvabodhaḥ /",
  "SA10ksmadhlu:1497_0": "yadi niyatadeśakālāvasthitasya tasyākārarāśeḥ tathāvidhaspaṣṭāvabhāsato bhinnānubhavo",
  "SA10ksmadhlu:1497_1": "mithyaiveti bhavantaḥ svīrkunti tadā vimiktikāṃkṣiṇo bhavantaḥ tirobhūtadvayasvabhāvarahitātmakaṃ",
  "SA10ksmadhlu:1497_2": "pratītisvabhāvaṃ viviktasvabhāvatvenābhiniviśya āsaktā eveti kimanyat /",
  "SA10ksmadhlu:1498": "tadetadalpīyasaśchidrānnirgate 'pi vipulakāye hastini tatpucchāvarodhavaccirakālaṃ viduṣāmāścaryādbhutameveti /",
  "SA10ksmadhlu:1499_0": "ataśca svatīkṣṇaprajñākhaḍgena tāmāsaktiṃ chittvā kaścana tādātmyalakṣaṇo vā tadutpattikṣaṇo",
  "SA10ksmadhlu:1499_1": "vā sammbandhaḥ satyāsatyayoranyoparihārasthitalakṣaṇatvāt tādārmyavirodhaḥ asato",
  "SA10ksmadhlu:1499_2": "'pi na kutaścidapyutpattibhyupeyate /",
  "SA10ksmadhlu:1500": "utpattau satyāmapi na yugapattādātmyenāvabhāso yujyate,",
  "SA10ksmadhlu:1501": "kāryakāraṇayoḥ kālasvabhāvābhyāṃ bhinnatvāt /",
  "SA10ksmadhlu:1502": "asambaddho niyatāvabhāso 'pi na yujyate,",
  "SA10ksmadhlu:1503": "atiprasaṅgāt /",
  "SA10ksmadhlu:1504": "ityevamavaśyaṃ kalpanābhinnasya asatsvabhāvākārāvabhāsasya svīkāraṇāt tallakṣaṇānvita evābhyupagantavyaḥ /",
  "SA10ksmadhlu:1505": "ata ubhāvapi mithyaiva bhavataḥ /",
  "SA10ksmadhlu:1506": "yadyevaṃ na syāt kathaṃ nāma mithyākārakalpanāsvabhāvoyostādātmyenānubhavo jāyeta /",
  "SA10ksmadhlu:1507": "ataśca satyābhiveśapāśamutkhātamulaṃ kuruta /",
  "SA10ksmadhlu:1508": "bhagavatāpi tāvaduktam - “yo hi dharmastathāgatenābhisambuddhaḥ,",
  "SA10ksmadhlu:1509": "sa na satyaṃ nāpi mṛṣā” iti /",
  "SA10ksmadhlu:1510": "[4] tadapi yuktibhirapi [sādhayitu] naiva śakyate /",
  "SA10ksmadhlu:1511": "evaṃ katipayaiḥ pratyakṣaiḥ 'sarve dharmā viviktā' iti jñātumaśakyatvat /",
  "SA10ksmadhlu:1512_0": "vastveva teṣāṃ viṣaya ityabhidadhānāstāvat praṣṭavyā kiṃ sarvesāṃ puruṣāṇāṃ yāni",
  "SA10ksmadhlu:1512_1": "pratyakṣāṇi tāni sarvadharmanairātmyaṃ nāvaboddhauṃ samarthāni utāho ghanājñanatimiropahatamatiyanānāṃ",
  "SA10ksmadhlu:1512_2": "bhavadṛśānāṃ pratyakṣāṇi nāvaboddhumiti /",
  "SA10ksmadhlu:1513": "tatra prathamastāvat pakṣo naiva yujyate,",
  "SA10ksmadhlu:1514": "pramāṇābhāvāt /",
  "SA10ksmadhlu:1515": "sarveṣāṃ puruṣāṇāṃ pratyakṣāṇi na pravartanta iti niścāyakasya pramāṇasyābhāvāt /",
  "SA10ksmadhlu:1516": "svālambananivṛttimātraṃ tāvad bhrāntameva /",
  "SA10ksmadhlu:1517": "yadi tadupalabdhilakṣaṇaprāptasyānupalabdhirevāsattvena sādhyate /",
  "SA10ksmadhlu:1518": "tadā yato hi kāraṇāt svenānupalambhaḥ,",
  "SA10ksmadhlu:1519": "tasmin apravṛttijñānāṃ sarveṣāṃ strīpurusāṇāṃ cittasantatau pravartamānā yā cittapravṛtiḥ sā tāvānnaiva arvāgdarśināmupalabdhilakṣaṇaprāptāḥ,",
  "SA10ksmadhlu:1520": "apareṣāṃ hi nivṛttyupalabdhirapyaniyatā /",
  "SA10ksmadhlu:1521": "ataḥ prekṣāvatāṃ pratyakṣeṇa tajjñānaṃ naiva bhavatīti yaduktaṃ tanna yuktamiti /",
  "SA10ksmadhlu:1522": "atha dvitīyaḥ pakṣastadā siddhasādhanameva /",
  "SA10ksmadhlu:1523": "vayamapi hi arvāgdarśibhistathāvidhasya tāvad gambhīradharmatattvasya pratyakṣato darśanaṃ naiva manyāmahe /",
  "SA10ksmadhlu:1524": "yadyapi bhavādṛśāḥ khalu tathāvidhatatvāvabodhe 'samarthāstathāpi paramayoginaḥ,",
  "SA10ksmadhlu:1525_0": "ye kalpairanekairaprameyapuṇyagjñānasambhārārjanaṃ kṛtvā anurūpakṛtsnopāyasamanvitāḥ",
  "SA10ksmadhlu:1525_1": "bhūtārthabhāvanāprakarṣaparyantajamyajñānaprabhābhirnirastasamastāvaraṇāndhakārāsteṣaṃ",
  "SA10ksmadhlu:1525_2": "pratyakṣeṇa tāvat sarvadharmanairātmyabodho bhavatyeveti kasmātra sambhavati /",
  "SA10ksmadhlu:1526": "[viṣayam] amumadhikṛtya paścād yuktirapi pradarśayiṣyate /",
  "SA10ksmadhlu:1527": "vastuviṣayakāṇi pratyakṣāṇīti yaducyate naiva sidhyati /",
  "SA10ksmadhlu:1528": "evamarvāgdarśināṃ yāni pratyakṣāṇi tāni timiropahatapratyakṣavad rupādimithyāviṣayakatvād vastusvabhāvaviṣayatvena samyagviṣayatvena vā tāvannaiva yujyante,",
  "SA10ksmadhlu:1529": "anyathā sarveṣāṃ khalu tattvadarśitvaprasaṅgaḥ /",
  "SA10ksmadhlu:1530": "buddhānāṃ bodhisattvānāṃ mahāyogināṃ cāpi jñānāni naiva tāvad vastuviṣayakatvena prasidhyanti,",
  "SA10ksmadhlu:1531": "yasmānna taiḥ kaścanāpi aviparīto vastusvabhāvaḥ paridṛṣṭaḥ /",
  "SA10ksmadhlu:1532": "āryabodhisattvasūtrapiṭake 'uyuktam -",
  "SA10ksmadhlu:1533": "yaduta sarve tairdharmā nisvabhāvāḥ aniruddhāḥ prakṛtyopaśāntāḥ atyantamajātāḥ atyantamabhūtāḥ atyantaparinirvṛtā eva dṛṣṭāḥ /",
  "SA10ksmadhlu:1534": "taistāvad yena dṛṣṭaṃ tadapyanidarśanamavidarśanaṃ ca,",
  "SA10ksmadhlu:1535": "yato hi tat samyagdarśanaṃ yathāvad yena dṛṣṭaṃ tadapyanirdarśanamavidarśanaṃ ca,",
  "SA10ksmadhlu:1536": "yato hi tat samyagdarśanaṃ yathāvad darśanaṃ ceti /",
  "SA10ksmadhlu:1537": "kiṃ punaḥ sarvadharmāṇāṃ yathāvad darśanamiti cet?",
  "SA10ksmadhlu:1538": "tadeva yadanidarśanamiti /",
  "SA10ksmadhlu:1539": "āryadharmasaṅgītau nāma sūtre 'pyuktam -",
  "SA10ksmadhlu:1540": "“sarvadharmāṇādarśanameva paramam darśanam” /",
  "SA10ksmadhlu:1541": "iti / ataḥ pratyakṣaviṣayāṇāṃ samyagvastutvaṃ na sidhyati /",
  "SA10ksmadhlu:1542": "yaddhi asad bhavati vastu,",
  "SA10ksmadhlu:1543": "tanna kathamapi vijñānamutpādayituṃ kṣamamiti yaducyate,",
  "SA10ksmadhlu:1544": "tadapi naiva yujyate /",
  "SA10ksmadhlu:1545": "asmābhirapi tāvad śaśaśṛṅgasamebhyo 'vastubhyaḥ pratyakṣajñānotpādo naivābhyupagabhyate /",
  "SA10ksmadhlu:1546": "tathāpi mahāyoginaḥ,",
  "SA10ksmadhlu:1547": "ye marīcipratiśabdanibhān sarvadharmān yathāvad bhāvayanti,",
  "SA10ksmadhlu:1548": "teṣu samyagarthabhāvanābalena prāntakoṭikadhyānāvāptito 'nuttarācintyaprabhāvasampannatayā tatpratyakṣeṣu sarvadharmanairātmyajñānaṃ bhavatyeva,",
  "SA10ksmadhlu:1549": "aśeṣadharmanairātmsākṣātkāri suspaṣṭaṃ tāvajjñānamudetyeva /",
  "SA10ksmadhlu:1550": "ata eva tat tattvādarśanamityabhidhīyate,",
  "SA10ksmadhlu:1551": "na tu niṣedhyasvabhāvasyāsattvamiti /",
  "SA10ksmadhlu:1552": "atha yattāvat pratyakṣaṃ tat sasvabhāvamiti yaduktaṃ tat sarveṣāṃ dharmāṇāmanutpādaikarasatvat pratyakṣamapi paramārthato niḥsvabhāvameva,",
  "SA10ksmadhlu:1553": "tathāpi yā saṃvṛtisatyāśritā pratyakṣavyavasthā sā sarvā tāvadavyāhayaiva /",
  "SA10ksmadhlu:1554_0": "sarveṣāṃ dharmāṇāṃ paramārthato niḥsvabhāvatve 'pi mādhyakāḥ sarvavyavahārāṇāṃ vyāvahārikāṇāṃ",
  "SA10ksmadhlu:1554_1": "yogijñānānāmapareṣāṃ pṛthagjanajñānānām āryapudgalādīnāṃ ye hetavastātānnaiva nābhyupagacchanti,",
  "SA10ksmadhlu:1555": "kintuṃ ye tāvat saṃvṛtito 'pyahetukāste khalu vyavahārato 'pyanutpannā eva,",
  "SA10ksmadhlu:1556": "śaśaśṛṅgavat /",
  "SA10ksmadhlu:1557": "yat sat tat paramārthato niḥsvabhāvamapi tāvadutpadyate,",
  "SA10ksmadhlu:1558": "māyāpratibinbādivat /",
  "SA10ksmadhlu:1559": "māyādīnāṃ sarveṣāṃ pratītyasamutpannatve 'pi nāsti vastutāprasaṅgaḥ,",
  "SA10ksmadhlu:1560": "sādhakabādhakapramāṇabādhitatvāt /",
  "SA10ksmadhlu:1561": "tathaiva pratītyasamutpannatve 'pi sarvadharmāṇāṃ nāsti vastutāprasaṅgaḥ pramāṇabādhitatvāta /",
  "SA10ksmadhlu:1562": "yathaiva hi mantroṣadhādiprabhāveṇa gajādivividhamāyāprādurbhāvastathaiva karmakleśādiprabhāveṇ sattvānāmutpādādayaḥ prādurbhavanti /",
  "SA10ksmadhlu:1563": "yagināṃ tāvat svakīyapuṇyajñānasambhārasañcayavaśena yogijñānādimāyāprādurbhāvaḥ,",
  "SA10ksmadhlu:1564": "yato hi vividhairhi pratyayaiḥ sā māyāpi vividhaivāvabhāsate /",
  "SA10ksmadhlu:1565": "āryaprajñāpāramitāsūtre 'uyuktamḥ “kaścichrāvakanirmitaḥ [kaścit pratyekabuddhanirmitaḥ] kaścid bodhisattvanirmitaḥ kaścit tathāganitmitaḥ kaścit karmanirmitaḥ /",
  "SA10ksmadhlu:1566": "anena subhūte,",
  "SA10ksmadhlu:1567": "paryāyeṇa sarvadharmā nirmitotpannā iti” /",
  "SA10ksmadhlu:1568": "bālapṛthagjanebhyastāvad yogināmetadeva vaiśiṣṭayaṃ yatte māyākāra iva yathāvanmāyāṃ parijānanti,",
  "SA10ksmadhlu:1569": "na ca tathaiva tasyāmabhiniviśante /",
  "SA10ksmadhlu:1570": "āryadharmasaṅgītāvapyuktamḥ",
  "SA10ksmadhlu:1571": "māyākāro yathā kaścinirmito mokṣamudyataḥ /",
  "SA10ksmadhlu:1572": "na cāsya nirmite saṅgo jñātapūrvo yato 'sya saḥ //",
  "SA10ksmadhlu:1573": "tribhavaṃ nimitaprakhyaṃ jñātvā sambodhipāragaḥ /",
  "SA10ksmadhlu:1574": "saṃnahyate jagaddhetorjñātapurvaṃ jagat tathā //",
  "SA10ksmadhlu:1575": "yathā bālapṛthagjanajātīyadarśakeṣu utpattyādimāyabhāso bhavati,",
  "SA10ksmadhlu:1576": "tathaiva ye tasmin satyato 'bhiniviśante,",
  "SA10ksmadhlu:1577": "te viparītābhiniveśavaśād “bālāḥ” ityabhidhīyante /",
  "SA10ksmadhlu:1578": "ataḥ saṃvṛtiyogahini yogipratyakṣe tathā sthitatvātteṣāṃ śaśaśṛṅga ivātyantābhāvo naiva bhavati /",
  "SA10ksmadhlu:1579": "ata eva pratyakṣato 'śeṣadharmanairātmajñānaṃ tāvat sadeva /",
  "SA10ksmadhlu:1580": "avirodho 'pi tata eveti /",
  "SA10ksmadhlu:1581": "paramārthato niḥsvabhāvatve 'pi yoginaḥ pṛthagjana iva vyavahāratayā vyavasthāpayanti /",
  "SA10ksmadhlu:1582": "āryaparamārthasaṃvṛtisatyanirdeśasūtre tāvaduktamḥ",
  "SA10ksmadhlu:1583_0": "“paramārthato 'tyantābhāvaśca saṃvṛtyā ca mārgaṃ bhāvayatīti kathanavat” 'yadarthāntaraviviktapākṣikena",
  "SA10ksmadhlu:1583_1": "pratyakṣeṇa parigṛhya taditaraśūnyapratyakṣeṇa tāvadavabudhyate' - ityādikaṃ yaduktaṃ",
  "SA10ksmadhlu:1583_2": "tadapi naiva yujyate,",
  "SA10ksmadhlu:1584": "itaretaraśūnyatvādasya nayasya,",
  "SA10ksmadhlu:1585": "na tu lakṣaṇaśūnyatvāditi /",
  "SA10ksmadhlu:1586": "lakṣanaśūnyatve u sarve dharmāstāvat paramārthato niḥsvabhāvatvenaivābhyupagamyante,",
  "SA10ksmadhlu:1587": "yatasteṣāṃ svasāmānyalakṣaṇāni paramārthato yathā vyavasthitāni,",
  "SA10ksmadhlu:1588": "tebhyastacchūnyatvāt /",
  "SA10ksmadhlu:1589": "yā hi vastūnāmitaretaraśūnyatā sā naiva paramārthaḥ,",
  "SA10ksmadhlu:1590": "vyavahārasatyamāśritā khalu sā /",
  "SA10ksmadhlu:1591": "ityevamanutpādarasaikatve 'pi sarvadharmāṇāṃ naiva bhedābhāvaḥ,",
  "SA10ksmadhlu:1592": "tathāpi svapnādyavasthādivad bāleṣu parasparabhinnānyavabhāsante /",
  "SA10ksmadhlu:1593": "ata evātra yathāprasiddhimarthāntaraviviktagrahaṇamukhena tāvaditaretaraśūnyatā vyavasthāpyate,",
  "SA10ksmadhlu:1594": "na tu paramārthatayā /",
  "SA10ksmadhlu:1595": "yato hi svapnamāyādisadṛśavastūnāṃ svabhāvaḥ paramārthataḥ parasparamabhinnaḥ /",
  "SA10ksmadhlu:1596": "ata eva bhagavatābhihitam -",
  "SA10ksmadhlu:1597": "paramārthamanāśritatveneyaṃ sarvataḥ pratikruṣṭeti parivarjanīyaiva /",
  "SA10ksmadhlu:1598": "āryalaṅkāvatārasūtre tāvaduktam ḥ",
  "SA10ksmadhlu:1599": "“evaṃ mahāmate,",
  "SA10ksmadhlu:1600": "itaretaraśūnyatā sarvajaghanyā,",
  "SA10ksmadhlu:1601": "sā ca tvayā parivarjayitavyā” /",
  "SA10ksmadhlu:1602": "yā khalu sarvadharmalakṣaṇaśūnyatā,",
  "SA10ksmadhlu:1603": "yā ca tasyāḥ svasāmānyakakṣaṇavyavasthā,",
  "SA10ksmadhlu:1604": "sā upalabdhilakṣaṇaprāptāpi satī yogibhiḥ paramārthatayā anupalabdhākāraiva /",
  "SA10ksmadhlu:1605": "ataḥ sarve dharmā nirābhāsajñānotpattyā jñātā bhavantīti vyavasthāpyate /",
  "SA10ksmadhlu:1606": "ata eva ca itaretaraśūnyatā bālapṛthagjanānāṃ parikalpanāmaśrityaivābhihitā,",
  "SA10ksmadhlu:1607": "asambadhaiva caiṣā /",
  "SA10ksmadhlu:1608": "[5] sā ca 'yogipratyakṣeṇa samyagavagamye' ti kathanaṃ naiva viduṣāṃ rucikaram /",
  "SA10ksmadhlu:1609": "yuktyabhāvastatreti yat kathanaṃ tadapi nāsti yuktisaṅgatam,",
  "SA10ksmadhlu:1610": "yuktīnāṃ tāvad saṃvidyamānatvāt /",
  "SA10ksmadhlu:1611": "vidvāṃsaḥ kalpanāpoḍhamabhrāntamiti pratyakṣalakṣaṇaṃ samudīrayanti /",
  "SA10ksmadhlu:1612": "arthābhāve 'pi bhāvanābalena arthavabhāsi suspaṣṭaṃ jñānamutpadyāte /",
  "SA10ksmadhlu:1613_0": "tathāhi - yathā kāmaśokabhayonmādādyupahateṣu asakṛdabhāsabalena pramadādyavabhāsi",
  "SA10ksmadhlu:1613_1": "spaṣṭaṃ jñānamupajāyate yena te tān puraḥsthitaniva dṛṣṭvā sahasā vividhaśarīrakampādibhiśceṣṭamānā dṛśyante /",
  "SA10ksmadhlu:1614": "ataśca yathoktatatvaṃ bhāvayatsu tajjñanamutpatsyata eveti sambhāvyate /",
  "SA10ksmadhlu:1615": "yacca spaṣṭāvabhāsi jñānaṃ tannunaṃ nirvikalpakameva,",
  "SA10ksmadhlu:1616": "kalpanāvāyuprakampitakāyākārasya suapaṣṭamanupapannatvāt,",
  "SA10ksmadhlu:1617": "pradīpavat /",
  "SA10ksmadhlu:1618": "prayogaḥ - ye tāvat kecinnirantaraṃ sādaraṃ bhāvanāmanutiṣṭhanti,",
  "SA10ksmadhlu:1619": "te bhāvanāphalaṃ prakarṣaparyantajaṃ sfuṭāvabodhamanubhavantyeva,",
  "SA10ksmadhlu:1620": "rāgādyupahataiḥ pramadādibhāvanāvat /",
  "SA10ksmadhlu:1621": "yatra cirakālaṃ nirantaraṃ sādaraṃ sarvadharmanairātmyabhāvanaṃ svabhāvahetuḥ,",
  "SA10ksmadhlu:1622": "tatra pramāṇopapannārthavisayakamavisaṃvādakaṃ [jñānaṃ] bhavatyeva,",
  "SA10ksmadhlu:1623": "vyavahāreṇa dhūmādiliṅgajanitaniścayenotpannāgnyādijñānavat /",
  "SA10ksmadhlu:1624": "yogināṃ khalu tannairātmajñānamapi pramāṇopapannārthaviṣayakamiti svabhāvahetuḥ /",
  "SA10ksmadhlu:1625": "asya pramāṇopapannatvaṃ paścāt prakāśayiṣyate /",
  "SA10ksmadhlu:1626": "spaṣṭāvabhāsamānaṃ sad yajjñānamavisaṃvādaṇaṃ janayati tat pratyakṣaṃ pramāṇam,",
  "SA10ksmadhlu:1627": "rupādivyavahārārthamanupahatacakṣuṣāṃ cakṣuvirjānādivat,",
  "SA10ksmadhlu:1628": "sarvadharmanairātmyaviṣayakaṃ yogināṃ jñānamapi spaṣṭāvabhāsamānaṃ sad avisaṃvādakamiti svabhāvahetuḥ /",
  "SA10ksmadhlu:1629": "yadyevaṃ sarvadharmanairātmyajñānaṃ yuktibhiḥ susādhyaṃ tadā kathamiva vidvāṃsastatra na pritāḥ?",
  "SA10ksmadhlu:1630": "yadapi yogijñānaṃ tadasaditi yaducyate,",
  "SA10ksmadhlu:1631": "tatpūrvamasmābhiḥ samyaguttaritam,",
  "SA10ksmadhlu:1632": "sarvadharmāṇāṃ śaśaśṛṅgavadatyantābhāvasyābhāvāt /",
  "SA10ksmadhlu:1633": "tathāpi paramārthatasteṣāmabhāva eva māyāvat /",
  "SA10ksmadhlu:1634": "ato naivāsmābhiḥ sarve vyavahārāstāvanniṣidhyante,",
  "SA10ksmadhlu:1635": "na ca te 'smābhirnābhyupeyanta iti yaduktaṃ tattathā /",
  "SA10ksmadhlu:1636": "[6] yaistāvat “anumānenāpi sarvavastuni niḥsvabhāvatvena sādhayitumaśakyāni,",
  "SA10ksmadhlu:1637": "kasyāpi dharmino viṣayasyāsiddhatvāt,",
  "SA10ksmadhlu:1638": "dṛṣṭāntādīnāṃ cānutpannatāvat,",
  "SA10ksmadhlu:1639": "sarvasāṃ yuktīnāṃ viṣayasya svabhāvasya cāsiddhatvāt” ietyavamuktam,",
  "SA10ksmadhlu:1640": "tadapyasambaddhameva /",
  "SA10ksmadhlu:1641": "itthamasmābhirniḥsvabhāvatvenābhyupete sati yadā bhavantaḥ prasaṅgamāpādayanti tadā sa prasaṅga eva nāsti /",
  "SA10ksmadhlu:1642": "yaiḥ khalu hetubhirasmābhirvastūnāṃ niḥsvabhāvatābhyupeyate,",
  "SA10ksmadhlu:1643": "tatra paramārthato hetudṛṣṭāntadharmiṇāmasattvād yadyanumānānumeyādisarvavyavahārābhāvaprasaṅgo 'smāsvāpādyate,",
  "SA10ksmadhlu:1644": "tadā sa prasaṅga eva na bhavati,",
  "SA10ksmadhlu:1645": "iṣṭāpatteḥ /",
  "SA10ksmadhlu:1646": "yato vayamapi anumānānumeyādisarvavyavahārādīnāṃ paramārthato 'pravṛtibhyupagacchāmaḥ /",
  "SA10ksmadhlu:1647": "phalataḥ kathamiva tāvattadabhāvaprasaṅga āpatediti /",
  "SA10ksmadhlu:1648": "asvīkaraṇaṃ hi nāma prāṅgalakṣaṇam /",
  "SA10ksmadhlu:1649": "vayaṃ tāvad bhavadbhiḥ prayuktaṃ dūṣṇamapi paramārthato 'nutpannamevābhyupagacchāmaḥ /",
  "SA10ksmadhlu:1650": "ato nāsti ko 'pi doṣāvasaraleśaḥ /",
  "SA10ksmadhlu:1651": "ata evācāryapādaiḥ -",
  "SA10ksmadhlu:1652": "yadi kiṃcidupalabheyaṃ pravartayeyaṃ nirvartayeyaṃ vā /",
  "SA10ksmadhlu:1653": "pratyakṣādibhirarthaistadabhāvānme 'nupālambhaḥ //",
  "SA10ksmadhlu:1654": "ityaktam / yat paramārthato 'sat tad vyavahāre 'pi pravartituṃ na śakyata ityevaṃ yo hi prasaṅgaḥ,",
  "SA10ksmadhlu:1655": "sa prasaṅga eva na bhavati,",
  "SA10ksmadhlu:1656": "vyāptyasiddheḥ /",
  "SA10ksmadhlu:1657": "yato hi yena kāraṇena yasyātmanivartanaṃ tena tasya vyavahāranivartanaṃ tu nāsti paramārthasvabhāvavyāptam,",
  "SA10ksmadhlu:1658": "api tu tadviparyayavyāptamiti /",
  "SA10ksmadhlu:1659": "vyavahārastu paramārthato 'bhāvasvabhāva eva /",
  "SA10ksmadhlu:1660": "paramārthasvabhāvavirāhitā api svapnādayo vividhavyavahāreṣu pravartamānā dṛśyante /",
  "SA10ksmadhlu:1661": "ataḥ sarve 'pi tāvad vyavahārā nirmāṇasvapnādivadaviruddhā eva /",
  "SA10ksmadhlu:1662": "nirmitako nirmitakaṃ māyāpuruṣa svamāyayā sṛṣṭam /",
  "SA10ksmadhlu:1663": "pratiṣedhayase yadvat pratiṣedho 'yaṃ tathaiva syāt //",
  "SA10ksmadhlu:1664_0": "sarvatra sādhyadharmyādīnāṃ paramārthabhūtatvādeva anumānādivyavahārāḥ pravartanta",
  "SA10ksmadhlu:1664_1": "iti hetoḥ paramārthato niḥsvabhāvatve sati nānumānādivyavahārāḥ pravartsyanta iti",
  "SA10ksmadhlu:1664_2": "yo hi doṣa āropyate,",
  "SA10ksmadhlu:1665": "so 'pi tāvad doṣābhāva eva /",
  "SA10ksmadhlu:1666": "nirvivādarūpatayā saprasaṅgatvāt paramārtadharmyādibhiḥ anumānādivyavahārāḥ kutrāpi naiva siddhāḥ,",
  "SA10ksmadhlu:1667": "tathāpi loke yathāprasiddha eva dharmiṇi vyavahārā bhavanti /",
  "SA10ksmadhlu:1668": "yato hi pravādino hi tattvānirṇayārthameva anumānādivyavahārān prayuñjanti / yathoktam -",
  "SA10ksmadhlu:1669": "dharmadharmivyavasthānaṃ bhedo 'bhedośca yādṛśaḥ /",
  "SA10ksmadhlu:1670": "asamīkṣitatattvārtho yathā loke pratīyate //",
  "SA10ksmadhlu:1671": "taṃ tathaiva samāśritya sādhyasādhanasaṃsthitiḥ /",
  "SA10ksmadhlu:1672": "paramārthāvatārāya vidvadbhiravakalpyate //",
  "SA10ksmadhlu:1673": "punaśca, yathānudarśanaṃ ceyaṃ meyamānaphalasthitiḥ /",
  "SA10ksmadhlu:1674": "kriyate vidyamānāpi grāhyagrāhakasaṃvidām //",
  "SA10ksmadhlu:1675": "anyathaikasya bhāvasya nānārupāvabhāsinaḥ /",
  "SA10ksmadhlu:1676": "satyaṃ kathaṃ syurākārāstadekatvasya hānitaḥ //",
  "SA10ksmadhlu:1677": "idaṃ tāvad vyavahārikapramāṇalakṣaṇamityapi kathyate /",
  "SA10ksmadhlu:1678": "pramāṇasya tāvat sarvāṇi lakṣaṇāni tattvapravṛtyarthameva bhavanti,",
  "SA10ksmadhlu:1679": "anyathā vyarthānyeva tāni syuriti /",
  "SA10ksmadhlu:1680": "pramāṇalakṣaṇaśāstrāṇyanadhīyānāsu gopālakāṅganāsu evamupadeśābhāve 'pi dhūmādiliṅgadarśanato 'gnyādīnāṃ jñānamutpadyata eva /",
  "SA10ksmadhlu:1681": "ata eva vayamapi tattvapraveśāya tathatāvyavahārābhyāmanumānādipravartanād doṣarahitā eva /",
  "SA10ksmadhlu:1682": "api ca, ye vyavahāreṇānumānādipravṛttau yatrānityādi vastudharmaṃ satsvabhāvaṃ sādhayanti,",
  "SA10ksmadhlu:1683": "teṣāṃ niḥsaṃśayaṃ tatra vyavahāreṇa vastubhūtadharmādayaḥ syureva,",
  "SA10ksmadhlu:1684": "yato hi tatra tathāvidhā āśrayahīnā sādhyadisthitirnaiva siddhā /",
  "SA10ksmadhlu:1685": "yadi tatra tathāvidha āśrayo nāsti tadā sādhyaniṣedhanād āśrayā siddhyākhyo doṣo dīyate /",
  "SA10ksmadhlu:1686": "so 'pi yadi yathābhūtadharmiṇo nivṛttiścettadā niḥsaṃśayaṃ sādhyādidharmiṇo 'vinābhāvasya niṣedhaṃ karoti,",
  "SA10ksmadhlu:1687": "yato hi asiddhe sati hetvasiddhayādidoṣā dīyante /",
  "SA10ksmadhlu:1688": "svayamupakalpitānāṃ katipayadharmiṇāṃ nivṛttāvapi sādhayādeḥ kasyāpi niṣedhasyābhāvād asiddhayādidoṣā naiva yujyante,",
  "SA10ksmadhlu:1689": "tadabhilaṣitārthasiddhau bādhābhāvāt /",
  "SA10ksmadhlu:1690": "ye vastudharmaṃ sattsvabhāvaṃ sādhayituṃ nābhilaṣante,",
  "SA10ksmadhlu:1691": "api tu tadāropitadharmāṇāṃ vyavacchesiddhimātraṃ vivakṣante,",
  "SA10ksmadhlu:1692": "tebhyo 'siddhayādidoṣānāpādayituṃ vyavahāre 'pi vastubhūtadharmī naivāvaśyakaḥ,",
  "SA10ksmadhlu:1693": "tasya taddharmābhāvāt /",
  "SA10ksmadhlu:1694": "tadapekṣayāpi taddharmitā nopapadyate /",
  "SA10ksmadhlu:1695": "tadasiddhāvapi sādhyāvinābhāvī heturabhiṣṭārthasādhakaḥ,",
  "SA10ksmadhlu:1696": "bādhakābhāvāt /",
  "SA10ksmadhlu:1697": "vādino 'bhīṣṭārthasiddhau prativādina upaghātakāmanayā dharmiṇaḥ sadasattvamanveṣayanti,",
  "SA10ksmadhlu:1698": "na tu kāmacārataḥ /",
  "SA10ksmadhlu:1699": "dharmiṇo 'sattvādicarcayāpi kim?",
  "SA10ksmadhlu:1700": "yadi vādino 'bhiṣṭārthahānirna syāt /",
  "SA10ksmadhlu:1701": "'codako doṣahīnaḥ' ityapi kathanaṃ viparyayadoṣāṇuparipūrite paridhāvanamātrameva,",
  "SA10ksmadhlu:1702": "anyatrābhāvāt /",
  "SA10ksmadhlu:1703": "ata eva sādhyadharmaṃ tadanukūladharmiṇaṃ cāvagantuṃ pakṣalakṣaṇavelāyāmeva yuktividbhirviśeṣeṇa 'svadharma' ityabhidhīyate /",
  "SA10ksmadhlu:1704": "evaṃ yastāvat svakāryāṇi yugapanna sādhayati,",
  "SA10ksmadhlu:1705": "sa na bhavatyapratihatanityaikasvabhāvaḥ,",
  "SA10ksmadhlu:1706": "vandhyāputravat /",
  "SA10ksmadhlu:1707": "parairiṣṭamākāśādikamapi śabdādikāryaṃ na sādhyatīti vyāpakānupalabdhi,",
  "SA10ksmadhlu:1708": "ityabhihite 'yaṃ tāvanna viruddhaheturapītī kecit /",
  "SA10ksmadhlu:1709": "sādhyasādhanayoriva ākāśādirnaiva vastubhūtaḥ svabhāvadharmīti sādhanabhūto 'yaṃ heturāśrayāsiddha ityapare /",
  "SA10ksmadhlu:1710": "tatrāpi ākāśadidharmiṇāṃ vastutāyāḥ kṛte 'pyatra nirākaraṇe sādhyābhāvamātramabhyupagacchatāṃ nāsti ko 'pi doṣaḥ,",
  "SA10ksmadhlu:1711": "hetvabhāvamātreṇa ca nasti svabhāvo 'pyasiddhaḥ,",
  "SA10ksmadhlu:1712": "vastutāyā abhāve 'pi dharmiṇāṃ siddheḥ /",
  "SA10ksmadhlu:1713": "ato vipratipattinirākaraṇāya svābhimatadharmyeva yadi bādhyate cettadā sādhya eva tāvanniṣedhyo bhavati,",
  "SA10ksmadhlu:1714_0": "na tu dharmāntarayukto dharmītyevaṃ nirdeśakāle sveṣṭapratyakṣānumānāptaprasiddhidvārā",
  "SA10ksmadhlu:1714_1": "niṣedhamavidhāya svabhāvasyaiva tāvanniṣedhaḥ svadharmī bhavatītyatra pakṣadharmatāvasthāyāmācāryeṇa",
  "SA10ksmadhlu:1714_2": "svadharmī kathita iti vārtikakāraḥ / tathāhiḥ",
  "SA10ksmadhlu:1715": "sarvatra vādino dharmo yaḥ svasādhyatayepsitaḥ /",
  "SA10ksmadhlu:1716": "taddharmavati bādhā syannānyadharmeṇa dharmiṇi //",
  "SA10ksmadhlu:1717": "anyathāsyoparodhaḥ ko bādhite 'nyatra dharmiṇi /",
  "SA10ksmadhlu:1718": "iti vastaraḥ /",
  "SA10ksmadhlu:1719": "vipratipattinirākaraṇārthaṃ coktamḥ",
  "SA10ksmadhlu:1720": "yathā parairanutpādyāpūrvarūpaṃ na khādikam /",
  "SA10ksmadhlu:1721": "sakṛcchabdādyahetutvādityukte,",
  "SA10ksmadhlu:1722": "prāha dūṣakaḥ //",
  "SA10ksmadhlu:1723": "tadvad vastusvabhāvo 'san dharmī vyomādirityapi /",
  "SA10ksmadhlu:1724": "naivamiṣṭasya sādhayasya bādhā kācana vidyate //",
  "SA10ksmadhlu:1725": "dvayasyāpi hi sādhyatve sādhyadharmoparodhi yat /",
  "SA10ksmadhlu:1726": "bādhanaṃ dharmiṇastatra bādhetyetena varṇitam //",
  "SA10ksmadhlu:1727": "avaśyaṃ caitadavagantavyam /",
  "SA10ksmadhlu:1728": "anyathā kramayaugapadyābhyāmabhivyaktena arthakriyāsāmarthyaviyogena paraparikalpitaḥ padārthāḥ kathamiva niṣeddhuṃ śakṣyante /",
  "SA10ksmadhlu:1729": "sadvastunastānnaiva kathamapi niṣedhaḥ kartuṃ pāryate /",
  "SA10ksmadhlu:1730": "āśrayāsiddhadoṣeṇa yadi asato 'pi naiva kartuṃ pāryate tadā niṣedha eva kasyāpi kathamapi kartuṃ naiva śakyate /",
  "SA10ksmadhlu:1731": "ata eva yogācāraistāvaduktam -",
  "SA10ksmadhlu:1732": "viṣayatvaṃ na caikasminnanekamapi nāstyaṇau /",
  "SA10ksmadhlu:1733": "nāsti tat kṣaṇikaṃ vāpi saccāpi na hi vidyate /",
  "SA10ksmadhlu:1734": "krameṇa yugapaccāpi sa viruddho bhavediti //",
  "SA10ksmadhlu:1735": "ityādibhirbāhyādiniṣedhaḥ kathamiva karttuṃ śakyaḥ syāt /",
  "SA10ksmadhlu:1736": "tairthikaiḥparikalpiteṣu dravyaguṇakarmasāmānyādiṣu niṣeddhumiṣyamāṇeṣvapi kathaṃ tatra āśrayāsiddhādayo doṣā naiva pravartsyante?",
  "SA10ksmadhlu:1737": "yadi prasaṅgasādhanamātreṇaiva niṣedhanātra pravartsyanta ityevaṃ brūyāttadā apramāṇaṃ hi tatra prasaṅgasādhanam /",
  "SA10ksmadhlu:1738": "phalata ekāntenaiṣāmabhāvo vyavahāre kathaṃ siddhaḥ syāt,",
  "SA10ksmadhlu:1739": "pramāṇāpekṣitātvāttasya /",
  "SA10ksmadhlu:1740": "atha pramāṇameva prasaṅgasādhanamiti cettadā kimiva tatra āśrayāsiddhādayo doṣā na pravartante?",
  "SA10ksmadhlu:1741": "yukttibalena āgantuśīleṣu doṣeṣu prekṣāvadbhiḥ svataḥ [svapakṣataḥ] siddhirnaiva yuktimatī atha bāhyārthādīn niṣeddhukāmānāṃ vidyata eva vastubhūto buddhilakṣaṇo dharmī,",
  "SA10ksmadhlu:1742": "yatastenaiva bāhyārtheṣu pradhānādiṣu cotpattiniṣedhaḥ sādhayate,",
  "SA10ksmadhlu:1743_0": "ataḥ āśrayāsiddhādayo doṣāstatra na pravartanta iti cettadā ekānekasvabhāvaviyuktatvakramayaupadyavyāptārthakriyāsāmarthyavirahitatvādo",
  "SA10ksmadhlu:1743_1": "hetavastadā aprasiddhataddharmatvadharmiṇi abhīṣṭasādhyadharmaṃ sādhayiṣyantyeva /",
  "SA10ksmadhlu:1744": "apakṣadharmatve 'pi sādhyāvinābhāvamātrahetuḥ sādhyasādhane 'samarthaḥ /",
  "SA10ksmadhlu:1745": "yadyevaṃ syāttadā cākṣuṣatvamapi śabdadharmaṇi kathamanityatvasādhane 'śaktam?",
  "SA10ksmadhlu:1746": "yadi te tatprasiddhatvamabhyupagacchanti tadā bāhyapradhānādivat buddhireva śaktatvaikānekatvavyāptadharmaviyuktatvanniḥsvabhāvaiva tāvat setsyati,",
  "SA10ksmadhlu:1747": "teṣāṃ taddharmatvāt /",
  "SA10ksmadhlu:1748": "anye 'pi dharmā nānyasiddhāṃ bhavanti /",
  "SA10ksmadhlu:1749": "sāmarthyādivirāhitaṃ vastu tāvadasiddhameva /",
  "SA10ksmadhlu:1750": "anyathā [yadyevaṃ na syāttadā] tato bahyapradhānādayo na niḥsvabhāvāḥ setyanti /",
  "SA10ksmadhlu:1751": "niḥsvabhāvatve khalu siddhe āśrayāsiddhadidoṣāṇāṃ tādavasthye 'pi nāsti svapakṣahāniprasaṅgaḥ /",
  "SA10ksmadhlu:1752": "buddhau tāvat siddhe 'pi bāhyapradhānādibhirutpattiniṣedhe pradhānādīnāṃ parikalpitasvabhāvaniṣedhastu asiddha eva,",
  "SA10ksmadhlu:1753": "ākārāntaratvāttasya /",
  "SA10ksmadhlu:1754": "yadyasiddha eva saḥ,",
  "SA10ksmadhlu:1755": "tadā parakalpitāḥ pradhānādayo 'santa eva /",
  "SA10ksmadhlu:1756": "evaṃvidhe tāvad dharmiṇi kathamasadvyavahāro 'pi pravarteta /",
  "SA10ksmadhlu:1757": "na khalvanyeṣu anyavyavahārapravṛttiryajyate /",
  "SA10ksmadhlu:1758": "kecana tāvadajñāninastriṣu pratisaṃkhyānirodhāsaṃskṛteṣu kasyāpyutpattimattvābhāvaṃ paramārthavasturupeṇa parikalpayanti /",
  "SA10ksmadhlu:1759": "tanniṣeghasādhane ca buddhestāvat kathaṃ nāma viṣayibhāvo bhaviṣyati,",
  "SA10ksmadhlu:1760": "yato hyanye [vādinaḥ] teṣu tayā utpattimattvābhāvadharmaṃ nābhyupayanti /",
  "SA10ksmadhlu:1761": "ato tanniṣeghastāvanna kathamapi sādhayituṃ śakyaḥ /",
  "SA10ksmadhlu:1762": "atha anādikālinasvabījaparipākapariniṣpannabālānāṃ buddhau vidyamāno bāhyavastuvikalpa eva dharmī,",
  "SA10ksmadhlu:1763": "tadādhāreṇa pradhānādīnāṃ niṣedhyamānatvāt /",
  "SA10ksmadhlu:1764": "sa paramārthataḥ svabhāvavirahito 'pi bhrāntyā bāhyamiva pradhānādyabhinnamiva sarvasāmarthyaśūnyaṃ ca sarvadharmasamavetamiva kalpayati /",
  "SA10ksmadhlu:1765": "tatra pradhānādisvarūpaniṣedhe pradhānādisvarūpaniṣedhastāvat sādhyasādhanaviṣayakaḥ sidhyati,",
  "SA10ksmadhlu:1766": "yato hi sa bālairbāhyapadhānādyupagṛhītavādiprativādibhirapi taimirikairdvicandradarśanamiva tadabhinnatayaiva vyavahriyate /",
  "SA10ksmadhlu:1767": "sa hi yadyapi [sarvathā] buddhayā parikalpitamātra eva,",
  "SA10ksmadhlu:1768": "tathāpi tadākāratayā buddhirityevamupacaryate vastuto 'yaṃ nāsti [kathamapi] buddhisvabhāvaḥ,",
  "SA10ksmadhlu:1769": "tadvilakṣaṇasvabhāvenāvavabhāsamānatvāttasya /",
  "SA10ksmadhlu:1770": "ataḥ siddhe 'pi tasya niḥsvabhāvatve buddhiniḥ svabhāvatāyā nāsti prasaṅgaḥ,",
  "SA10ksmadhlu:1771": "yato hi bāhyapradhānādīnāṃ tāvanniṣedhastu pramāṇaiḥ sādhyate,",
  "SA10ksmadhlu:1772": "na tu [kadācit] tattvaniṣedhāya hetavaḥ prayujyante /",
  "SA10ksmadhlu:1773": "vastusatāṃ śabdādibāhyadharmiṇām anityādidharmasiddhaye [te] bāhyaśabdādayastabhinnāśca buddhistha upacāradharmiṇyevāśrayante,",
  "SA10ksmadhlu:1774": "yato hi te deśakālādibhīnnāvasthāniyatā bāhyaśabdādayo vādiprativādināṃ buddhau svasvabhāvena naiva pratyakṣībhavanti /",
  "SA10ksmadhlu:1775": "sādhyasādhanādiviśeṣāṇāmapyasambhavaḥ,",
  "SA10ksmadhlu:1776": "niraṃśatvāt /",
  "SA10ksmadhlu:1777": "ato 'numānāmeyādayaḥ sarve vyavahārā buddhistha eva dharmiṇyāśritāḥ pravartante,",
  "SA10ksmadhlu:1778": "prakārāntarāsambhavat /",
  "SA10ksmadhlu:1779": "yadyevaṃ tadā paramārthato niḥsvabhāvatve parikalpitadharmiṇaṃ niḥśritya niṣedhādisiddhayartham āśrayāsiddhādidoṣāṇāmapravṛttavapi kāmaṃ balenāsmāsu apālambhāḥ kriyante /",
  "SA10ksmadhlu:1780": "yathā hi paramārthapravṛttyarthaṃ bhavantaḥ pradhānādiniṣedhye parikalpitadharmiṇyeva sādhyasādhanādīn manasikurvanti,",
  "SA10ksmadhlu:1781": "tathaiva vayamapi prasiddheṣu rūpaśabdādiṣu ye tāvat sadasadādisvabhāvā āropyante,",
  "SA10ksmadhlu:1782": "tanniṣedhāya bālebhyastān māyāmarīcisvapnapratībimbādisamān nirdiśāmaḥ /",
  "SA10ksmadhlu:1783": "tatra yathā āropite dharmiṇi vastutvāropaṇaniṣedhae 'pi vādiprativādiṣu pratībhāsamānatvād asadādidoṣā na pravartante,",
  "SA10ksmadhlu:1784": "tathaiva rupādayo 'pi tāvadāgoālaṅganānāmavabhāsante,",
  "SA10ksmadhlu:1785": "tatkathaṃ nāma te 'siddhā bhaviṣyantīti /",
  "SA10ksmadhlu:1786": "avabhāso hi tatkāraṇanivṛttyā jāyamānena satyasvabhāvena tāvannasti vyāptaḥ,",
  "SA10ksmadhlu:1787": "alīkasyāpyavabhāsamānatvāt /",
  "SA10ksmadhlu:1788": "yadyevaṃ no cettadā sarve puruṣāstadarśinaḥ syuḥ,",
  "SA10ksmadhlu:1789": "kevalasya tattvasyaivāvabhāsamānatvāt /",
  "SA10ksmadhlu:1790": "yathaiva hi tasmin parikalpitadharmiṇi sāmarthyaśūnyatvavyāptyupanyāsena niḥsvabhāvatvaṃ prasādhya pradhānādayaḥ sādhyante,",
  "SA10ksmadhlu:1791": "tathaivāsmābhirapi parikalpitavastuni tat [niḥsvabhāvatvaṃ] samyaktāa sādhayituṃ yathoktaḥ sāmarthyābhāvādiḥ kathaṃ na siddhaḥ syāt /",
  "SA10ksmadhlu:1792": "prekṣāvadbhistu svīkaraṇaṃ vicārārham,",
  "SA10ksmadhlu:1793": "bhāvātmakatāyā nirṇayasyāyuktatvāt,",
  "SA10ksmadhlu:1794": "vicarāvasthāyāṃ tu nāstyeva /",
  "SA10ksmadhlu:1795": "atatstannirṇayo na kṛtaḥ vicāro 'pi nirṇayārthaka eva /",
  "SA10ksmadhlu:1796": "yataḥ pramāṇādvārā siddhāntanirṇayakāle ko 'pi siddhānto nābhyupagato bhavatītyatastasmin kāle kasmin āśrayāsiddhimukhena dharmyasiddhayādidoṣaḥ pradātuṃ śakyate /",
  "SA10ksmadhlu:1797": "atha vādī pramāṇaistattvanirṇayaṃ kṛtvā parebhyastatpratipādayituṃ pravṛtaḥ,",
  "SA10ksmadhlu:1798": "ataḥ sa siddhāntābhyupagamāt pūrvavartīti manyate,",
  "SA10ksmadhlu:1799": "tadāpi tāvanna ujyate /",
  "SA10ksmadhlu:1800": "svapratītikāle siddhānto nābhyupagamyata iti /",
  "SA10ksmadhlu:1801": "pūrvata eva siddhāntamanabhyupagacchanto vādinaḥ svayaṃ pramāṇatastattvajñānaṃ kurvanti,",
  "SA10ksmadhlu:1802": "taireva cāparānapi bodhayantīti kathaṃ siddhanto 'bhyupagataḥ syāt /",
  "SA10ksmadhlu:1803": "pūrvaṃ svayaṃ pramāṇaistattvaściyaṃ kṛvā siddhāntena aparebhyo 'vabodhanamapi nāsti siddham /",
  "SA10ksmadhlu:1804": "apare 'pi prekṣāvantastāvat tacchabdamātreṇaiva pramāṇairanupapanne 'rthe naiva viśvasanti /",
  "SA10ksmadhlu:1805": "ataḥ svamirṇayavad aparebhyo 'pi nirdeśasamaye tādavasthyāt sarvatra pramāṇaireva tattvanirṇayaḥ kriyate /",
  "SA10ksmadhlu:1806": "ataḥ siddhānto nābhyupagato bhavatīti /",
  "SA10ksmadhlu:1807": "ata eva kathaṃ tena dharmiṇastāvadasiddhādayaḥ pratīpādyante /",
  "SA10ksmadhlu:1808": "samyakpramāṇabalena vādināmabhīṣṭasādhyasiddhāvapi 'siddhāntābhyupagamāt tebhyo doṣā jāyante' iti ye vadanti kiṃ teṣāṃ yuktyantaramiti /",
  "SA10ksmadhlu:1809": "vastutastattvavimarśāvasare siddhāntaprasiddhe dharmiṇi na ke 'pyāśrayante /",
  "SA10ksmadhlu:1810": "tathāvidhasya dharmiṇiḥ kutrāpi vādiprativādiṣvasiddhatvādeva /",
  "SA10ksmadhlu:1811": "yathā bauddheṣu śabdādayo bhautikā ityabhyupagamyante,",
  "SA10ksmadhlu:1812": "na tathā vaiśeṣikādiṣu,",
  "SA10ksmadhlu:1813": "ākāśaguṇatvena tasyābhyupagamāt /",
  "SA10ksmadhlu:1814": "yadi tathāvidho dharmi siddho na syāttadā na ko 'pi kutrāpi tatsādhanārthaṃ pratvarteta /",
  "SA10ksmadhlu:1815": "yadi tathāvidho siddhastadā taddharmoṃ 'pi ubhayasammataḥ siddha eva /",
  "SA10ksmadhlu:1816": "ato nāsti vivādāvasaraḥ /",
  "SA10ksmadhlu:1817": "ata eva sarve tattvajijñāsavaḥ siddhāntaviśeṣasiddhaṃ dharmiṇamapahāya āgopālaprasiddhameva tamāśritya sādhyasādhanaviṣayakaṃ cintanaṃ parivardhayanti /",
  "SA10ksmadhlu:1818": "ataḥ siddhāntāśrayaṇaṃ kṛtyā āśrayāsiddhādivacanamasambaddhameva /",
  "SA10ksmadhlu:1819": "vyavahāre ye 'prasiddhā dharmiṇasteṣu codanamidaṃ samucitameva /",
  "SA10ksmadhlu:1820": "asmāsu rupādayastāvad vyavahāre 'pi nāprasiddhāḥ /",
  "SA10ksmadhlu:1821": "[7] “yatkhalu paraprasiddhapramāṇaiḥ svapakṣaḥ sādhanīyaḥ” iti yaducyate tad dūṣaṇameva tāvanna bhavati,",
  "SA10ksmadhlu:1822": "anabhyupagamāt /",
  "SA10ksmadhlu:1823": "ato vyavahāre vayam ubhayasiddhairhetvādibhiḥ sādhyaṃ sādhayāma ityevaṃ paścānnirdekṣyāmaḥ /",
  "SA10ksmadhlu:1824": "[8] “sarve dharmā viviktāḥ,",
  "SA10ksmadhlu:1825": "na kenāpi samyagliṅgenāliṅgitā atiparokṣatvād” iti yaduktaṃ tadapi tāvannaiva yujyate,",
  "SA10ksmadhlu:1826": "siddhe 'pi sādhyarmiṇi sādhyadharmasamyagliṅgayoḥ parasparāvinābhūtasya sādhyasādhanabhāvasyāpravartanāt,",
  "SA10ksmadhlu:1827": "vivādābhāvācca tatra /",
  "SA10ksmadhlu:1828": "tathāpi katipayeṣu dharmisu sa siddhaḥ,",
  "SA10ksmadhlu:1829": "katipayeṣu ca sandigdha iti /",
  "SA10ksmadhlu:1830": "ataḥ avinābhāvaniyamanirdeśena sāmānyadharmiṇi sādhyadharmaṃ sādhayeyuriti kathanaṃ yujyata eva /",
  "SA10ksmadhlu:1831": "tadvadatrāpi māyāmaricisvapnagandharvanagarādisadṛśeṣu katipayeṣveva dharmiṣu sa sidhyatītyataḥ paramārthato niḥsvabhāvatvād ekānekasvabhāvādidharmeṣu vyāptiḥ siddhaiva /",
  "SA10ksmadhlu:1832": "api ca, asmābhiranyatra savivādeṣu rupādiṣu vyāptidharmopadarśanena sādhitatvānnāsti doṣa iti /",
  "SA10ksmadhlu:1833": "[9-10] ye kecana - “kāryasvabhāvābhyāṃ hetubhyāṃ naiva sarve dharmā niḥsvabhāvā iti sādhayituṃ śakyante,",
  "SA10ksmadhlu:1834": "vastusādhanatvāttayoḥ” iti yat kathayanti,",
  "SA10ksmadhlu:1835": "tadapi naiva yujyate,",
  "SA10ksmadhlu:1836": "paramārthato bhāvasvabhāvasādhanāvetāviti kutrāpyanullikhitatvāt /",
  "SA10ksmadhlu:1837": "yadā sādhanasvarupāntaḥpraviṣṭatvādimau vastusādhanāvityucyete tadā niḥsvabhāvatāyāmapi prayogaviśeṣavaśena sādhanasvabhāvāveva /",
  "SA10ksmadhlu:1838": "atastatsādhyāmānāyāṃ kathaṃ na tau [hetū] sambhavataḥ?",
  "SA10ksmadhlu:1839": "svabhāvahetureva kāryādihetubhyaḥ prayogabhedena vividhākāreṣu prapañcitaḥ /",
  "SA10ksmadhlu:1840": "ata eva vidvadbhiḥ “pakṣadharmastadaṃśena vyāpto hetuḥ” iti sāmānyena hetulakṣaṇaṃ nirdiṣṭam /",
  "SA10ksmadhlu:1841": "ato 'trāpi prayogabhedena svabhāvādayaḥ aucityavaśānna virudhyante /",
  "SA10ksmadhlu:1842": "paścādapyevaṃ nirdekṣyāmaḥ /",
  "SA10ksmadhlu:1843": "tatra sarve dharmā paramārthato 'nutpannā niḥsvabhāvāśca,",
  "SA10ksmadhlu:1844": "tathāpi imau dvāvapi teṣu vyavahārasatyatvena vidyete eva /",
  "SA10ksmadhlu:1845": "ataḥ kathaṃ tāvekasminna sambhavataḥ /",
  "SA10ksmadhlu:1846": "“kevalaṃ samyak kāryamātreṇa svabhāvamātreṇa vā hetunā bhavitavyam” iti yaduktam,",
  "SA10ksmadhlu:1847": "tasyāpi kimapi kāraṇaṃ nāsti,",
  "SA10ksmadhlu:1848": "yato hi pratibimbaphalamapyunumānameva svahetutayālambanīkaroti /",
  "SA10ksmadhlu:1849": "“ādarśadigataḥ pratibimbo hi tāvadanyadekaṃ rūpam” iti yaduktam,",
  "SA10ksmadhlu:1850": "tadapi na yucyate,",
  "SA10ksmadhlu:1851": "sapratighatvasya ekasminneva viṣaye 'nupapannatvāt /",
  "SA10ksmadhlu:1852": "“tadeva rūpaṃ tathaivālambyate” idamapi kathanaṃ naiva samīcīnam,",
  "SA10ksmadhlu:1853": "tathāvidhaviṣayākārasambabaddhasvabhāvena virahitatvāt /",
  "SA10ksmadhlu:1854": "yadyapi pratibimbādaya ādarśadyāśrayāśritā bhavanti,",
  "SA10ksmadhlu:1855": "tathāpi yadi viṣayākārādibhedānurūpatayā ālambyeran,",
  "SA10ksmadhlu:1856": "tadā tadrūpaṃ tathāvidhaṃ sthirasvabhāvaṃ nāstyeva /",
  "SA10ksmadhlu:1857": "anyākāragrahanamapi tāvannaiva yujyate,",
  "SA10ksmadhlu:1858": "atiprasaṅgāt /",
  "SA10ksmadhlu:1859": "'vijñānasyaiva pratibimbākāratayā pratibhāsanādasti sa [ākāraḥ] vijñāsvabhāvena vastusan' idi yaduktaṃ tadapi na yuktiyuktam,",
  "SA10ksmadhlu:1860": "yato hi amūrtaṃ nīlādivijñānaṃ niraṃśatayā sthitaṃ vividhākārarahitameva bhavatītyucyate /",
  "SA10ksmadhlu:1861": "pratibimbavastu tadvilakṣaṇatayā pratibhāsata ityataḥ kathaṃ sa [ākāraḥ] tatsvabhāvena san syāt /",
  "SA10ksmadhlu:1862": "yathoktaṃ bhavatāpi triṃśikāyāṃ pudgalaniḥsvabhāvataṃ pratipādayatā yad yo hi parikalpitaḥ svabhāvaḥ sa sarvathā nithyaiva,",
  "SA10ksmadhlu:1863": "vandhyāputrādivat /",
  "SA10ksmadhlu:1864": "ātmādayaḥ parikalpitasvabhāvā evetyādibhiḥ prayogaiḥ svabhāvaheturevocyate /",
  "SA10ksmadhlu:1865": "tathaivānye 'pi paraparikalpitadharmā naivālambitā bhavantīti kathaṃ nocyate /",
  "SA10ksmadhlu:1866": "yathācāryairnirdiṣṭaṃ tathā sarvadharmaniḥsvabhāvatāsādhanāyāṃ vyāpyānupalabdhikṣaṇā dharmāḥ kathaṃ noktāḥ /",
  "SA10ksmadhlu:1867": "tathā paścānnirdekṣyāmaḥ /",
  "SA10ksmadhlu:1868": "yatkhalu svabhāvānupalabdhirasambhavetyuktaṃ tattāvat pūrvaṃ kṛtottaramiti /",
  "SA10ksmadhlu:1869": "nayo 'yamanyo 'nyaśūnyatāyā ityapyaśakyasādhanaḥ /",
  "SA10ksmadhlu:1870": "tadā kimiti praśne lakṣaṇaśūnyateyamiti /",
  "SA10ksmadhlu:1871": "[11-12] viruddhopalabdhyādayo 'sambhavā iti yaduktaṃ tā atyasambaddhā eveti /",
  "SA10ksmadhlu:1872": "yato hi sarve dharmā viviktāḥ katipaye ca sahaviruddhā iti na sidhyanti,",
  "SA10ksmadhlu:1873": "tathāpi māyākhapuṣpādayaśca sāmānyatayā niḥsvabhāvāḥ sahaviruddhāśceti sidhyantyeva /",
  "SA10ksmadhlu:1874": "yadyevaṃ nāsti tadā katham bhavadbhiḥ paraparikalpitā īśvarādayo niḥsvabhāvatvena sādhayituṃ śakyante /",
  "SA10ksmadhlu:1875": "ataḥ sāmānyena niḥsvabhāvatāmātreṇa yadi vyavahāre viruddhādayaḥ sidhyanti,",
  "SA10ksmadhlu:1876": "tataḥ sarveṣāṃ dharmāṇāṃ paramārthataḥ sattvābhyupagame virusśādharmādīnupadarśaya niḥsvabhāvatvena teṣāṃ samyak sādhanāt kimatra tāvad virodha /",
  "SA10ksmadhlu:1877": "tadviruddhādīnāṃ vastutāyāṃ prasaṅgo na yuktarūpaḥ,",
  "SA10ksmadhlu:1878": "yato hi paramārthato niḥsvabhāveṣu dharmeṣu bhūtarupābhivyaktistu,",
  "SA10ksmadhlu:1879": "kutrāpi samyagbhāvasvabhāve notpatiṣṭhati /",
  "SA10ksmadhlu:1880": "yadi tiṣṭhettadā viruddhādayo na sidhyeyuḥ /",
  "SA10ksmadhlu:1881": "ato yadi sarve dharmā niḥsvabhāvāḥsahānavasthānaviruddhāśca sidhyantyatastadviruddheṣu vastutāprasaṅga iti na vaktavyam,",
  "SA10ksmadhlu:1882": "viruddhādīnāṃ vyavahārasiddhatvāt,",
  "SA10ksmadhlu:1883": "na tu paramārthataḥ /",
  "SA10ksmadhlu:1884": "evameva dīpakādau adṛḍhalakṣaṇe vastuni paricchinne sati dṛḍhākāraviviktataiva tāvat paricchidyate,",
  "SA10ksmadhlu:1885": "yato na vyavahāre vyavacchedaḥ,",
  "SA10ksmadhlu:1886": "ataḥparicchedānupapattireva tatra /",
  "SA10ksmadhlu:1887": "yo yathā parichidyate,",
  "SA10ksmadhlu:1888": "yatra ca tathā paricchedo nāsti,",
  "SA10ksmadhlu:1889": "sa abhāva eva tāavat parasparaparihārasthitalakṣaṇo viradho vyavasthāpyate /",
  "SA10ksmadhlu:1890": "sadasatoḥ kramākramayośca virodhayorapi tathaiva draṣṭavyam /",
  "SA10ksmadhlu:1891": "nāstyāsanne deśe 'gni,",
  "SA10ksmadhlu:1892": "avikalaśīlasparśadityādisthaleṣu sa virodhadhastāvat sahānavasthānalakṣaṇo vyavasthāpyate /",
  "SA10ksmadhlu:1893": "prasiddhe 'pi tasmin virodhe dīpakādayo hi vasturupeṇātyantamanupapannāḥ,",
  "SA10ksmadhlu:1894": "māyādimithyāvastuṣvapi jātivināśayoravabhāsamānatvāt ata eva ācāryaiḥ paramārthapravṛttyarthaṃ yathā dīpakādiṣu nityānityādivirodho 'vabhāsate,",
  "SA10ksmadhlu:1895": "tathaiva vyavasthā kṛtā /",
  "SA10ksmadhlu:1896": "dīpakādayo bāhyārthatvena vijñānarūpatvena vā paramārthato 'siddhāḥ,",
  "SA10ksmadhlu:1897": "ubhayoḥ svabhāvayostaireva nirākṛtatvāt /",
  "SA10ksmadhlu:1898": "paramārthavastusvabhāvena sahānavasthānalakṣaṇavirodhasya sākṣātkāri jñānaṃ paramārthavastusvabhāve na kathañcit pravartate,",
  "SA10ksmadhlu:1899": "arvāgdarśināṃ darśanamārge 'pravṛtatvāt /",
  "SA10ksmadhlu:1900": "sahānavasthānalakṣaṇo",
  "SA10ksmadhlu:1901": "virodhastāvat sāṃvṛtika eva,",
  "SA10ksmadhlu:1902": "vastūnāṃ svayameva vinaśyamānatvānnānyakāraṇaiḥ /",
  "SA10ksmadhlu:1903": "yadi pratyayāntarairvināśa iti tadā na vināśahetubhistatra kimapyupakriyate /",
  "SA10ksmadhlu:1904": "pratyayāntaraiḥ kriyamāṇe 'pi vināśe sa svahetubhireva kriyate,",
  "SA10ksmadhlu:1905": "nānyakāraṇairiti /",
  "SA10ksmadhlu:1906": "yadyavastutvād vināśasya tattvena anyatvena vā tasya vijñaptirna yujyata iti cintyate tadā ātyantikatayā sa vināśakāraṇairna kriyate,",
  "SA10ksmadhlu:1907": "niḥsvabhāvatvāt /",
  "SA10ksmadhlu:1908": "ato 'kiñcitkarā agnyādayo hi kathaṃ nāma paramārthato viruddhāḥ setsyanti /",
  "SA10ksmadhlu:1909": "tathāpyagnyādayaḥ śītādīn kramaśo niḥsāmarthalakṣaṇān anityān prakarṣatamān utpādayantyata eva te hyagnyādayo viruddhā iti kevalaṃ vyavahriyanta eva /",
  "SA10ksmadhlu:1910": "ata ācāryairvirodhanayo 'yamityukto na tu virodha evetyuktaḥ /",
  "SA10ksmadhlu:1911": "ataśca virodho 'yaṃ vyavahāramātrāśrita evokto na tu paramārthāśritaḥ agniśītādayaśca na paramārthato bāhyārthasvabhāvāḥ sidhyanti,",
  "SA10ksmadhlu:1912": "teṣāṃ tāvajjñānākārasvabhāvo 'pi ca kalpita eva /",
  "SA10ksmadhlu:1913": "ekasmin jñāne śītoṣṇayoravabhāsaḥ sambhavati /",
  "SA10ksmadhlu:1914": "anekāni sajātīyavijñānāni yugapannaiva sambhavanti,",
  "SA10ksmadhlu:1915": "ataḥ śītādayaḥ svapnādinmithyāvabhāsa eva,",
  "SA10ksmadhlu:1916": "ato nāsti teṣu paramārthato virodhaḥ /",
  "SA10ksmadhlu:1917": "[13-19] vṛkṣaśiṃśapādīni vyāpyavyāpakavastūnyapi vyavahāramāśritya parikalpitasāmāanyaviśeṣavyavasthayā vyavasthāpyante,",
  "SA10ksmadhlu:1918": "yato hi vṛkṣādayo vyāpakāḥ vastutaḥ sāmānyātmakāḥ /",
  "SA10ksmadhlu:1919": "paramārthatastvetat kimapi nāstyeva /",
  "SA10ksmadhlu:1920": "viśeṣādayastāvanna bāhyārthasvabhāvāḥ,",
  "SA10ksmadhlu:1921": "jñānākārā api paramārthatayāsiddhatvāt /",
  "SA10ksmadhlu:1922_0": "tathāpyukṣitatattvarthā vidvāṃso gajāvalokanamiva svapnadṛṣṭakhadirādivividhamithyāviṣayāṇāmanubhūtivad",
  "SA10ksmadhlu:1922_1": "vṛkṣādivastūnāṃ mṛṣātvamevāśritya tathatāyāṃ pravṛttyarthaṃ paramārthānukūlatayā",
  "SA10ksmadhlu:1922_2": "vyāpyavyāpakādivyavasthāṃ kurvate /",
  "SA10ksmadhlu:1923": "tathaiva bījāṅkurādīni kāraṇakāryādīnyapi saṃvṛtyāśrayeṇaiva vyavahriyante,",
  "SA10ksmadhlu:1924": "na tu paramārthasattayā,",
  "SA10ksmadhlu:1925": "bījādīnāṃ paramārthato 'siddhatvād bitathānāmapi svapnādīnāṃ tathaivāvabhāsamānatvācca /",
  "SA10ksmadhlu:1926": "jāgradavasthāyāṃ māyākāryakāraṇādīni vitathānyapyupalabhyanta eva /",
  "SA10ksmadhlu:1927": "atastāni vyāvahārikeṇa kāryakāraṇabhāvena vastusvabhāvatvena vyāptāni bhavanti /",
  "SA10ksmadhlu:1928": "kintu tāvatā tāni paramārthasvabhāvatayā na samavatiṣṭhante /",
  "SA10ksmadhlu:1929": "yato hi vyāpake vidyamāne 'pi sati vyāpyasya siddhirna niyatā /",
  "SA10ksmadhlu:1930": "tathāpi vastusvabhāvatvena suvyāptāni kāryakāranavastūni yadi nivatante,",
  "SA10ksmadhlu:1931": "tadā māyādivat paramārthataḥ parikalpito vastusvabhāva eva nivartate /",
  "SA10ksmadhlu:1932": "ataḥ virodhādisarvā vyavasthāstattvapravṛtau samarthā bhavanti /",
  "SA10ksmadhlu:1933": "ataḥ eva vidvadbhistathatāyā nirdeśaḥ kṛtaḥ /",
  "SA10ksmadhlu:1934": "tairthikaparikalpitatāni pramāṇādīnī tathātāyā ananukūlatvāt parītyājyānītī sanyakpramāṇalakṣaṇapratipādakasya śāstrasya praṇayanaṃ kṛtamiti /",
  "SA10ksmadhlu:1935_0": "itthaṃ katipaye tairthikāḥ piṇḍātmādikaṃ mithyāvastutattvaṃ sisādhayiṣayā sarvajñatāvirāgitākarmaphalasambandhādīnāṃ",
  "SA10ksmadhlu:1935_1": "sāṃvṛtikīṃ vyavasthāṃ nirākartuṃ pramāṇānāṃ viparītalakṣaṇāni kurvanti /",
  "SA10ksmadhlu:1936_0": "ataḥ sudhiyastāvattanniṣidhya pudgaladharmanairātmyatathatāyāṃ praveśānukūlāṃ sāṃvṛtikīṃ",
  "SA10ksmadhlu:1936_1": "karmaphalasambandhādivyāvasthāṃ pratiṣṭhāpayituṃ pratyakṣādīnāṃ viśuddhāni pramāṇalakṣaṇāni viracitavantaḥ /",
  "SA10ksmadhlu:1937": "tānyapi bhagavatā [tathāgatena] anujñātānyeva /",
  "SA10ksmadhlu:1938": "ato vayaṃ paramārthānukulāni viśuddhapramāṇalakṣaṇānyeva tāvanmanyāmahe /",
  "SA10ksmadhlu:1939": "ato virodhādivyavahārāṇāṃ svīkṛtiātreṇa yo hi bhāvasvabhāvābhyupagamaprasaṅgaḥ,",
  "SA10ksmadhlu:1940": "sa tāvadanaikāntika eva,",
  "SA10ksmadhlu:1941": "tadabhyupagame 'pi bhāasvabhāvasyāsiddheḥ /",
  "SA10ksmadhlu:1942": "[20] nanvevamanumānena saha sambandhaprasidhyarthaṃ pratyakṣapramāṇaṃ yadyabhyupagamyate tadā vastunastāvat siddhireva,",
  "SA10ksmadhlu:1943": "kalpanāpoḍhatvādabhrāntatvācca pratyakṣapramāṇasya /",
  "SA10ksmadhlu:1944": "abhrāntajñānenādhyavasitaḥ khalu vastusvabhāvaḥ kathaṃ nāmānumānena nirākartuṃ śakyate?",
  "SA10ksmadhlu:1945": "yadi nirakriyate tadā pratyakṣameva tāvad bādhitaṃ syāt /",
  "SA10ksmadhlu:1946": "yadi tad bādhitaṃ syāttadānumānameva tāvanna syāt sisthitam /",
  "SA10ksmadhlu:1947": "pratyakṣasambaddhenāpyunumānena pratyakṣaṃ bādhyata iti kathanato naivācitamanyat /",
  "SA10ksmadhlu:1948": "yadi pratyakṣasiddho 'rtho 'numānena naiva bādhyate tadā prāpyasya prāptyā susthita eva tāvad vastuvādīti kathanamapi samyaṅnirākṛtameveti /",
  "SA10ksmadhlu:1949": "ityamācāryaistāvatpratyakṣasya dvaividhyamabhihitam - yagipratyakṣaṃ sāmānyapratyakṣaṃ ca /",
  "SA10ksmadhlu:1950": "tatra yaddhi sādharaṇaṃ pratyakṣaṃ tat paramārthamadhikṛtya nāstyabhrāntam /",
  "SA10ksmadhlu:1951": "anyathā sarvaṃ yogipratyakṣameva syānna ca syuḥ kecanāpyarvāgdarśinaḥ /",
  "SA10ksmadhlu:1952": "yogipratyakṣātiriktaṃ sāmānya pratyakṣaṃ yadyapi [abhrāntaṃ] nāsti tathāpi vyavahāre svapnādivad yathāprasiddhenārthena sahāvisaṃvādāttadabhrāntamucyate /",
  "SA10ksmadhlu:1953": "śrāvakīyāṇi yogipratyakṣāṇi pudgalanairātmyamātrasākṣātkārīṇītyatastadavisaṃvādena pratyakṣapramānāni,",
  "SA10ksmadhlu:1954": "na tu sarvākāragocaratveneti /",
  "SA10ksmadhlu:1955": "kevalaṃ bhagavata eva pratyakṣaṃ sarvākāratattvagocaram,",
  "SA10ksmadhlu:1956": "atastadeva tāvadaviparītamavisaṃvādakam /",
  "SA10ksmadhlu:1957": "phalato yadeva sarvākāratattvamadhikṛtyābhrāntaṃ tadeva sarvākāratattvāvisaṃvādād yathārthamabhrāntamiti /",
  "SA10ksmadhlu:1958": "ata eva bhagavadbhireva tāvat sarvadharmalakṣaṇarahitatā parijñātā /",
  "SA10ksmadhlu:1959": "tasya sarvākārajñānasya nāsti vastutāprasaṅgo 'pi,",
  "SA10ksmadhlu:1960": "sarvadharmasaṃgṛhīitatvāttasya /",
  "SA10ksmadhlu:1961": "atastena lakṣaṇābhāvatāyāmabhisaṃbudhyate /",
  "SA10ksmadhlu:1962": "āryaprajñāpāramitāyāmapi - “yaduta pratyakṣalakṣaṇaṃ sarvākārajñānam,",
  "SA10ksmadhlu:1963": "alakṣaṇe abhisambuddhatvāttathāgatānām” - iti yaduktaṃ tattathaiva /",
  "SA10ksmadhlu:1964": "vyavahārārthastāvat pratyakṣagocarārthaḥ mithyābhāsitasvapnādivat /",
  "SA10ksmadhlu:1965": "sa yadā bālairvastutaḥ paramārthatveropyate,",
  "SA10ksmadhlu:1966": "tadā sa anumānabādhito bhavati,",
  "SA10ksmadhlu:1967": "na tu darśanādivyavahārārthaḥ [bādhyate] /",
  "SA10ksmadhlu:1968": "ato yadabhrāntaṃ tat pratyakṣam,",
  "SA10ksmadhlu:1969": "na cānumānabāghitamiti /",
  "SA10ksmadhlu:1970": "yaśca paramārthatvenāropaḥ sa eva bādhyate,",
  "SA10ksmadhlu:1971": "tadabhrāntatvābhāvāt /",
  "SA10ksmadhlu:1972": "ato nāstyanena pratyakṣāpavādaprasaṅgaḥ /",
  "SA10ksmadhlu:1973": "arvāgdarśinastāvadanumānena pratyakṣasambaddhatve 'pi na paramārthatvaprāptā bhavanti,",
  "SA10ksmadhlu:1974": "apitu kevalaṃ saṃvṛtāveva [tiṣṭhanti] /",
  "SA10ksmadhlu:1975": "yato hi arvāgdarśibhirvāstavikaḥ paramārśasvabhāvaḥ pratyakṣatayā pṛthak pṛthak nānubhūyate /",
  "SA10ksmadhlu:1976": "ato naiva vastusvabhāvaḥ saṃvṛtimapi bādhate kintu yo hi tatra satyākāratvāropastannirākṛtireva sādhyate /",
  "SA10ksmadhlu:1977": "phalano vastuvādino arthābhāve 'pi arthābhiniveśinaste kathaṃ susthitā iti /",
  "SA10ksmadhlu:1978": "ekato 'numānaṃ vyavahāreṇa pratyakṣasambaddhaṃ sat sthitiṃ pratnoti,",
  "SA10ksmadhlu:1979": "aparataśca pratyakṣaṃ kāṣṭhadvayagharṣaṇajatitāgniriva tadbādhāṃ karotīti bādhitameva taditi cennaitāvatāsmāsvaniṣṭāpattiriti /",
  "SA10ksmadhlu:1980": "yathā sarve jāgatikadharmā yathāvatpravicayāgnerindhanāni bhavanti,",
  "SA10ksmadhlu:1981": "sa ca mithyendhanāni bhasmīkṛtya svayamapyupaśāntaḥ praśāntavikalpalakṣaṇamuttamaṃ nirvāṇamavabodhayatīti / yaduta -",
  "SA10ksmadhlu:1982": "vijñānāgnerjaddharmāḥ sarva evandhanaṃ matāḥ /",
  "SA10ksmadhlu:1983": "tān yathāvatyravicayya jvālairdagdhvopaśāmyati //",
  "SA10ksmadhlu:1984": "ato yadi tattvajñānamutyadyate tadānumānalakṣṇā kalpanā nivṛttā satī nirāśrayāpi nānabhyupagatā [bhavatī] /",
  "SA10ksmadhlu:1985": "ata eva bhagavatā ratnakūṭe savikalpāpi sampratyavekṣaṇā nirvikalpajñānaphalotpatteḥ kāraṇamiti [matvā] mahāphalābhinirvṛttaye kāṣṭhadvayagharṣaṇajanitāgnerdṛṣṭāntena nirdiṣṭā /",
  "SA10ksmadhlu:1986": "[21] api ca, sarvadharmāṇāṃ niḥsvabhāvatvasādhane yadyeko hetubhūto dharmo nīrdiśyate tadā nivṛtisādhakaḥ sa dharmo viruddho jāyate /",
  "SA10ksmadhlu:1987": "[22] yadyasan sa dharmastadā asato 'bhāvenāsambaddhatvāt kathaṃ hi sa [abhāvaṃ] sādhayediti /",
  "SA10ksmadhlu:1988": "[23] yadyubhayātmaka sa dharmastadāpyanaikāntika eva /",
  "SA10ksmadhlu:1989": "ato 'hetukameva [niḥsvabhāvatvamiti] ye pratividadhati tadapyasambaddhameva /",
  "SA10ksmadhlu:1990": "yato hyanena tāvat sadasadubhayadharmāṇāṃ paramārthatvasādhane hetorasambhavatvavocyate yuktijñaiḥ na tu niḥsvabhāvatādisāmānyadharmāṇāṃ lakṣaṇasādhane [sambhavatvamiti],",
  "SA10ksmadhlu:1991": "yadi tathaiva syāttadā paraparikalpitānāmīśvarādīnāmapi niḥsvabhāvatvasādhane kathaṃ nāma te sarve codyā nābatariṣyantītī?",
  "SA10ksmadhlu:1992": "tad yathā īśvarādiṣu sāmarthyavyāpyavastutvaniṣedhārthaṃ vastusvabhāve samāropaṃ ca nisedhārthaṃ asaddharmā na bhavantyasambaddhāḥ /",
  "SA10ksmadhlu:1993": "evameva paramārthataḥ kāryakārāṇādivastudharmeṣu vyāpakaniṣedhena samāropaniṣedhaṃ sādhayituṃ kathaṃ nāsmāsu sādhyasādhanasambandhaḥ /",
  "SA10ksmadhlu:1994": "anyathā praśānādayo 'śakyaniṣedhābhaveyuḥ,",
  "SA10ksmadhlu:1995": "yato hi vastusati svabhāve na tathā kartuṃ śakyate /",
  "SA10ksmadhlu:1996": "yadi asatā asambaddhatayā asāmarthaṃ tadā kutra sāmarthyaṃ syāt /",
  "SA10ksmadhlu:1997": "paramarthato 'sadvastuni na bhavati kaścana sambandho nāma /",
  "SA10ksmadhlu:1998": "yato hi vyāpakaniṣedhena vyāpyanivṛttistāvarnnirdeśamātrameva /",
  "SA10ksmadhlu:1999": "yathā sadvastuni dharmadharmibhāvādisarvāṇi vastujātāni kalpitānīti vyavasthāpyante tathā asadvastunyapi kathaṃ tāni naiva vyavasthāpyante?",
  "SA10ksmadhlu:2000": "api ca, yadā ko 'pi kadācidapi svalakṣaṇatayā bhāvatvena paramārthato naiva sidhyati,",
  "SA10ksmadhlu:2001": "tadā vastulakṣaṇasya tathābhūtatvāt tadabhāvo 'pyasiddha eva,",
  "SA10ksmadhlu:2002": "paramārthatastatra sadasadubhayadharmatvena kasyāpi hetorasambhavāt /",
  "SA10ksmadhlu:2003": "atasteṣāṃ prativādo vā parīkṣaṇaṃ vā kathaṃ yujyeta,",
  "SA10ksmadhlu:2004": "sarveṣāṃ vastūnāṃ māyādivat sadasadubhayadharmātītatvāt /",
  "SA10ksmadhlu:2005": "sattvasya tadabhāvasya cāpi hetorānukūlyena vādiprativādinoryathāprasiddhatvena te prasiddhayavinābhūtā evoktāḥ /",
  "SA10ksmadhlu:2006": "atasteṣu dharmadharmitvaṃ viruddhatvaṃ vyāpyavyāpakatvaṃ svabhāvaḥ kāryatvādīni ca yathā ābhāsante tathaiva sarvā api vyavasthā aviruddhā eva /",
  "SA10ksmadhlu:2007": "kaiścid vidvadbhiryadi darśanasyāsya dharmadharmiviruddhādyādhāreṇa prativādaḥ kriyate tadā tatra paramārthavyavahāranayānavabodha eva kāranaṃ bhavatīti /",
  "SA10ksmadhlu:2008": "ato 'navamardanīyametaditi grāhyam /",
  "SA10ksmadhlu:2009": "[24] tadapi na śabdamātreṇa sidhyatīti yaduktaṃ tanna duṣanamanabhyupagamāt /",
  "SA10ksmadhlu:2010": "na vayamapi śabdamātreṇa śūnyatāṃ sādhayāmaḥ /",
  "SA10ksmadhlu:2011": "68",
  "SA10ksmadhlu:2012": "[25] na ca prasaṅgamātreṇa,",
  "SA10ksmadhlu:2013": "api tu samyakprāmāṇenaiveti /",
  "SA10ksmadhlu:2014": "ityevaṃ yadi vastuṣu paramārthasvabhāva eko bhavati tadā prakāradvayameva tatra bhavet hetupratyayāpekṣitatvāt sarveṣām,",
  "SA10ksmadhlu:2015": "utpadyamānasvabhāvatayā anityatvācca /",
  "SA10ksmadhlu:2016": "yathātra sautrāntikayogācārāṇāmaikamatyam,",
  "SA10ksmadhlu:2017": "svabhāvena siddhatvādāśritantarbhūtaṃ vā tairthikaparikalpātmādivat /",
  "SA10ksmadhlu:2018": "na ca nityānityayoranyoparihārasthitalakṣaṇatvāt tṛtīīnā kācana gatiḥ /",
  "SA10ksmadhlu:2019": "svabhāve 'smin ubhayamapi prakādvayaṃ paramārthatayā na sambhavati,",
  "SA10ksmadhlu:2020": "sādhakapramāṇābhāvād bādhakasambhavācca /",
  "SA10ksmadhlu:2021": "yadi pratyakṣamanumānaṃ vā tatra sādhakapramāṇaṃ tadā vastusvabhāva eva pūrvaṃ tāvadubhābhyāṃ na siddhaḥ,",
  "SA10ksmadhlu:2022": "sa tu[vastusvabhāvaḥ] tadaiva syāt,",
  "SA10ksmadhlu:2023": "kintu kāryakāraṇabhāva eva tāvat pratyakṣeṇa na paramārthataḥ siddhaḥ /",
  "SA10ksmadhlu:2024": "so 'pi tāvadindriyapratyakṣeṇa svasaṃvedanapratyakṣeṇa vā sidhyati,",
  "SA10ksmadhlu:2025": "yato hi nārvāgdarśino mānasapratyakṣaṃ vyavaharanti,",
  "SA10ksmadhlu:2026": "nāpi ca tanmānasapratyakṣaṃ kutrāpi sidhyatīti tatrāmāṇyamaṅgīkriyate /",
  "SA10ksmadhlu:2027": "tatra kecidindriyapramāṇena na sidhyatīti bruvate,",
  "SA10ksmadhlu:2028": "pṛthagarthaviṣayitvena nirdiṣṭatvāttasya,",
  "SA10ksmadhlu:2029": "kintu kāryakāranabhūtasya tasyānyārthasya paramārthato jñānagrāhyatvaṃ naiva yujyate /",
  "SA10ksmadhlu:2030": "vijñāne svapratibhāsa iva yo hi jñānetarasvabhāvo 'nyāvabhāsaḥ [pratīyate],",
  "SA10ksmadhlu:2031": "sa naiva [jñānād] anyaḥ /",
  "SA10ksmadhlu:2032": "anyānanyau hi parasparaviruddhau /",
  "SA10ksmadhlu:2033": "atastadākāreṇa jñānenānyasya pratītiriti yaducyate,",
  "SA10ksmadhlu:2034": "tadapi nopapadyate,",
  "SA10ksmadhlu:2035": "atiprasaṅgāt /",
  "SA10ksmadhlu:2036": "yadyevaṃ tadā ghaṭādayaḥ,",
  "SA10ksmadhlu:2037": "ye 'nyaprakārānanuvidhāya prādurbhavanti,",
  "SA10ksmadhlu:2038": "te 'pi sarve parasparaṃ gṛhītasvabhāvā eva /",
  "SA10ksmadhlu:2039": "yo 'pi tadākārastajjñānākārameveti viśeṣābhidhāne satyapi vijñānasadṛśyenaivānyāvabodhaḥ saṃjāyate,",
  "SA10ksmadhlu:2040": "na ghaṭamātrādinetyevaṃ viśeṣo nāsti /",
  "SA10ksmadhlu:2041": "vijñānasvabhāvatve 'pi teṣāṃ svasvabhāvasthitatvādanyeṣvakiñcitkaratvameva /",
  "SA10ksmadhlu:2042": "yadi nāsti viśeṣastadārthakriyārthinaḥ svato vastvanudhānena samprayujyate,",
  "SA10ksmadhlu:2043": "tathāpi pratiniyatārthakriyāsvabhāvaḥ kutrāpi na sidhyati,",
  "SA10ksmadhlu:2044": "atiprasaṅgāt /",
  "SA10ksmadhlu:2045": "nāṭayacandramalladarśanavad yugapadanekadarśanena tadvijñāneṣvapi parasparasāmyaṃ syāt,",
  "SA10ksmadhlu:2046": "jñānasvabhāvasāmyena ca teṣāmapi parasparaṃ pratyakṣatvaṃ prasajyeta /",
  "SA10ksmadhlu:2047": "tadudbhūtatve satīti viśeṣāntaropādāne 'pi anyārthasya pratyakṣatvena pratyatirasambhavaiva,",
  "SA10ksmadhlu:2048": "yato hi abhyupagamamātreṇopacaritatvād viśeṣo na prasidhyatīti /",
  "SA10ksmadhlu:2049": "anayacca, anyārtho yadi pratyakṣatvena prasidhyati tadā jñānaviśeṣastāvattatsadṛśastadudbhūto vā sādhanīyaḥ /",
  "SA10ksmadhlu:2050": "kathaṃ jñānenānyārtho gṛhyata ityevaṃ vicāryamāṇe 'nyārtho yadi pratyakṣato 'siddhastadā kathaṃ tāvadasiddhena svabhāvabiśeṣeṇa siddhā mārgaviśeṣāḥ setsyanta iti yāvat /",
  "SA10ksmadhlu:2051": "tadvijñānakṣaṇikatvasyāpi samanantarapratyayārthānubalenopapannatvād yathā jñānāni pūrvakṣaṇasāpekṣatayā samudbhavanti tathā janmāntarāṇyapi sambhavanti /",
  "SA10ksmadhlu:2052": "ataḥ pūrvavartināṃ paravartijñānagrāhyatvaprasaṅgasya nivṛtirduṣkaraiva /",
  "SA10ksmadhlu:2053": "api ca, ye tāvadavayavyādibāhyavastūnāṃ pratyakṣatvamāmananti,",
  "SA10ksmadhlu:2054": "svasiddhāntānusāraṃ ca yathā taddarśanopacāraṃ kurvanti tathā pratyakṣatayāvabhāso nāstyeva /",
  "SA10ksmadhlu:2055": "kadācidapyavayavinastadākāragrāhijñāne pratyakṣānubhavo na bhavatī /",
  "SA10ksmadhlu:2056": "sarvadaiva pāṇyādyanekāvayavasamūhākārajñānameva pratyakṣatayānubhūyate /",
  "SA10ksmadhlu:2057": "nīlādyavayavino guṇeṣu sadityākārakaṃ jñānaṃ naivānubhūyate,",
  "SA10ksmadhlu:2058": "ādhārasyāpratyakṣatve tadguṇādimātrāṇāṃ grahaṇāsambhavāt /",
  "SA10ksmadhlu:2059": "ariṣṭanīlākṣapītākṣatimirādyapahatanetreṣu dūrasamīpasthita ekasminnapi vastuni vibhinnāni viṣamākārāṇi jñānānyutpadyante,",
  "SA10ksmadhlu:2060": "ato bāhyāvayaviviṣayakaṃ kalpanājālaṃ citte nāstyeva vidyamānam,",
  "SA10ksmadhlu:2061": "tathātve tasya pṛthaggrahaṇaprasaṅgāt /",
  "SA10ksmadhlu:2062": "atastadātve tatsvabhāvaguṇādyutpattiḥ sarvathāsatī eva /",
  "SA10ksmadhlu:2063": "viruddhadharmāṇāmapi guṇānāṃ yadyekatvaṃ tadā bhinnasattākānāmapyekatvaprasaṅgaḥ /",
  "SA10ksmadhlu:2064": "bādhakābhāvād guṇādīnāṃ sarveṣāṃ dharmāṇāṃ pratyakṣatvaprasaṅgaḥ /",
  "SA10ksmadhlu:2065": "svapnādiṣu tathānīlādiguvatāmarthāntarāṇāṃ vidyamānatve 'pi nīlādyābhāsijñānānāṃ pṛthaganubhavo bhrānta evaṃ,",
  "SA10ksmadhlu:2066": "na cākāravaśena arthāntaragrahaṇavyavasthā yuktimatī /",
  "SA10ksmadhlu:2067": "ye khalu paramāṇvātmakalīādyarthānāṃ pratyakṣatvamāmanvate teṣvapi tāvat samānadoṣatāprasaṅgaḥ,",
  "SA10ksmadhlu:2068": "niravayavānāṃ sūkṣmapadārthanāṃ bhinnākāreṣu jñāneṣu pṛthaganubhavābhāvāt /",
  "SA10ksmadhlu:2069": "samūhaviṣayāṇi tāni jñānānyabhyupeatāni,",
  "SA10ksmadhlu:2070": "svapnādivacca tāni sthūlāvabhāsīnyanubhūtāni /",
  "SA10ksmadhlu:2071": "na samavāyibhinnaḥ samavāyaḥ samasti,",
  "SA10ksmadhlu:2072": "nāpi samavāyakalpanayā tadupacāraḥ sambhavati /",
  "SA10ksmadhlu:2073": "yadi sañcitānekavastugrahaṇāt sthūleṣu bhrāntirupajāyate,",
  "SA10ksmadhlu:2074": "tadā tadānīntanajñānasya aprāmāṇyaprasaṅgaḥ,",
  "SA10ksmadhlu:2075": "bhrāntatvāditi /",
  "SA10ksmadhlu:2076": "yadi sā sthūlabhrāntiścittenopakalpitā,",
  "SA10ksmadhlu:2077": "tadābhivyaktau anābhāsatāprasaṅgaḥ,",
  "SA10ksmadhlu:2078": "kalpanāviṣayāṇāṃ sarvadā aspaṣṭāvabhāsanāt /",
  "SA10ksmadhlu:2079": "yadi tānīndrayajñānāntargatāni tadā paramāṇunāṃ sarvadāgrahaṇaprasaṅgaḥ,",
  "SA10ksmadhlu:2080": "sarvadā tadākārajñānānutpatteḥ /",
  "SA10ksmadhlu:2081": "yasthūle bhrāntaṃ tattathāgrahaṇataḥ pūrvamapi na [abhrāntaṃ] sidhyati,",
  "SA10ksmadhlu:2082": "ārambhe utpattāveva sthūle bhrāntatvābhyupagamāt /",
  "SA10ksmadhlu:2083": "purataḥ pramāṇairyadi pramāṇyaṃ sidhyati tadā yā sthule bhrāntiḥ sā grahaṇapūrvikaivaikā sidhyati,",
  "SA10ksmadhlu:2084": "yadi na tathā sidhyati tadā sā bhrāntirgṛhītetyeva na sambhavati /",
  "SA10ksmadhlu:2085": "svapnādiṣvanyapramāṇāni na gṛhyante,",
  "SA10ksmadhlu:2086": "tathāpi sthūle bhrāntistu [tatra] dṛṣṭaiva,",
  "SA10ksmadhlu:2087": "atastasyāstatpūrvakatvaṃ na yujyate /",
  "SA10ksmadhlu:2088": "marubhūmau laghvapi vastujātaṃ mahadityavalokyate /",
  "SA10ksmadhlu:2089": "tatra dūrādūrabhedena spaṣṭāṣpaṣṭāvabhāsabhedo 'pi naiva bhavati,",
  "SA10ksmadhlu:2090": "tasyaikavastutvena tatra tādṛśākārā naiva sambhavantīti /",
  "SA10ksmadhlu:2091": "api ca, yādyākārā yāthātathyenābhyupagamyante tadā yathā vividhānāṃ rekhādīnāṃ vistārastathā jñānākārāṇāmapi ākāravat pṛthaktvam prasajyeta /",
  "SA10ksmadhlu:2092": "siddhāntavaividhyasthāpanārtham anekajñānānāmutpādamavagacchato vijñānasya viṣayeṣu yathā prasārastathābhāso 'sambhāva eva /",
  "SA10ksmadhlu:2093": "ekajñānenābhinnasvabhāvatvād ākārāṇāmapyekasvabhāvatāprasaṅgaḥ /",
  "SA10ksmadhlu:2094": "yadi [ākārāḥ] bhinnāstadā arthasadṛśjñānena teṣāṃ grahaṇaṃ nopapadyate,",
  "SA10ksmadhlu:2095": "bhinnārthatvāt /",
  "SA10ksmadhlu:2096": "tadgrahaṇārthaṃ satyāmapyanyānyākārakalpanāyāmākārāṇāmanavasthāprasaṅgaḥ,",
  "SA10ksmadhlu:2097": "anyānyākāraṇāṃ kadācidapyunubhavābhāvāt /",
  "SA10ksmadhlu:2098": "yadi te 'līkāstadā tattvānyatvavicāro 'upyasambhavī /",
  "SA10ksmadhlu:2099": "tadānayā dṛṣṭayā tadvaśenānyārthavyavasthānaṃ sarvathāyuktam,",
  "SA10ksmadhlu:2100": "asamyaktvāt /",
  "SA10ksmadhlu:2101": "grāhyākāro 'pi hi prajñāptireva syāt /",
  "SA10ksmadhlu:2102": "api ca, yadi jñānasādṛśayaṃ sarvātmanā bhavati,",
  "SA10ksmadhlu:2103": "tadā arthānusāriṇo 'pi jñānasya ajñānasvabhāvatvaṃ syāt,",
  "SA10ksmadhlu:2104": "paracittābhijñasya yogino 'pi sarāgattvādiprasaṅgaḥ,",
  "SA10ksmadhlu:2105": "sarāgādīnāṃ paracittādīnāṃ parigrahaṇāt /",
  "SA10ksmadhlu:2106": "ekadeśenāpi na sādṛśyaṃ [yujyate],",
  "SA10ksmadhlu:2107": "ekasmin sāvayavatvaprasaṅgāt /",
  "SA10ksmadhlu:2108": "yadi viparyaye hyupacārat karturekadeśa eva tadā sarvatra vastusādṛśyasambhāvanayā sarvajñātṛtvaṃ syāt /",
  "SA10ksmadhlu:2109": "sādṛśyamapi prajñaptireva strānna tu paramārtham /",
  "SA10ksmadhlu:2110": "ataḥ sādṛśyena jñānetarasvabhāvagrahaṇaṃ na [sarvathā] yujyate 'sambhavāt /",
  "SA10ksmadhlu:2111": "tatsādṛśyate 'pi na tatpratyakṣatvena grahaṇaṃ yujyate,",
  "SA10ksmadhlu:2112": "viṣayasya hetutve tadanubhavakāle sāmīpyābhāvāt /",
  "SA10ksmadhlu:2113": "sāmipye 'pi naiva tadgrahaṇam,",
  "SA10ksmadhlu:2114": "ātmasthasādṛśyagrahaṇapravaṇatvājjñānasya,",
  "SA10ksmadhlu:2115": "aparasya arthasthākārasya tadānīmanavabhāsāt /",
  "SA10ksmadhlu:2116": "avabhāse 'pi tadviruddhatvaṃ tulyaparīkṣaṇīyam /",
  "SA10ksmadhlu:2117": "yadi sa eva [anubhavaḥ] tadarthākārānubhavatvena gṛhyata iti cet?",
  "SA10ksmadhlu:2118": "kalpanāmātramevaitat /",
  "SA10ksmadhlu:2119": "naiva tāvanmātreṇa vastunastādṛśaḥ svabhāv san,",
  "SA10ksmadhlu:2120": "atiprasaṅgāt /",
  "SA10ksmadhlu:2121": "'agnirmāṇavakaḥ [bāhmaṇavaṭuḥ]' iti kṛte 'pyupacāre naiva [tamin] dāhapākādiḥ prayujyate /",
  "SA10ksmadhlu:2122": "ākāreṇānyārthavyavasthāne 'pyanumānamevaitannaiva hi tatpratyakṣam /",
  "SA10ksmadhlu:2123": "pratyetavyā arthāntarāḥ sāmīpye 'pi na [jñāna]ākāravyāptā bhavanti,",
  "SA10ksmadhlu:2124": "arthāntarābhāve 'pi svapnādiṣu tathākārasambhavāt /",
  "SA10ksmadhlu:2125": "atyantaparokṣatvādarthāntarāṇāṃ te [arthāntarāḥ] tadīyajñānākāravantaḥ santīti naiva sidhyati /",
  "SA10ksmadhlu:2126": "hetutvaṃ tāvanna kevalam sākārakāryasyotpādanaṃ nāma,",
  "SA10ksmadhlu:2127": "svakīyavijñānānāṃ cakṣurādidvārā bhrāntatvāt,",
  "SA10ksmadhlu:2128": "śabdādijñānāntaraṃ cakṣurvijñānotpādena śabdādyābhāsicakṣurvijñānotpādasambhavācca /",
  "SA10ksmadhlu:2129": "atastāvatkālikāvabhāsijñāanenārthāntaragrahaṇaṃ naiva yujyate /",
  "SA10ksmadhlu:2130": "nāpyanābhāsibhiḥ. teṣu bhedābhāvāt /",
  "SA10ksmadhlu:2131": "tadā yadi sāmīpyād vijñānenārthāntaragrahaṇaṃ bhavatīti kalpyate tadā sarvāṇyapi vijñānāni sarvasamīpaviṣayakāṇi syuḥ sarveṣu tatsattāyā bhedābhāvāt /",
  "SA10ksmadhlu:2132": "phalataḥ sarvaiḥ sarvadarśanaṃ syāt /",
  "SA10ksmadhlu:2133": "śrotrādijñānānyapi rupādiviṣayakāṇi syuḥ sāmīpye bhedābhāvāttadānīm /",
  "SA10ksmadhlu:2134": "tataśca 'idaṃ nīlaṃ pītamidam' iti vibhāgo naiva syāt,",
  "SA10ksmadhlu:2135": "kasyacanāpi vibhāgaviśesyānabhyupagamāt /",
  "SA10ksmadhlu:2136": "yadyabhyupagamyata iti tadā tatsādṛśyamabhyupagataṃ syāt /",
  "SA10ksmadhlu:2137": "kalpanāsvarūpamātre jñānābhinnātmake sādṛśyātiriktatayā na kaścanāpi bhedo bhaviturmahati,",
  "SA10ksmadhlu:2138": "taddoṣāṇāmabhihitatvāt /",
  "SA10ksmadhlu:2139": "sāmīpyavaśājjñānasya yadi nārthāntarādanubhavastadā kathamiti praśne tadutpattyaiveti vaktavyaṃ syāt /",
  "SA10ksmadhlu:2140": "tathāvidhamabhidhānaṃ naiva yuktam,",
  "SA10ksmadhlu:2141": "jñānakāle viṣayasyābhāvāt,",
  "SA10ksmadhlu:2142": "abhāvagrahaṇāyogāt samakālikakāryaṇabhāvāsyāyujyamānatvācca /",
  "SA10ksmadhlu:2143": "kasyāpyevaṃvidhābhyupagamābhāvāditi /",
  "SA10ksmadhlu:2144": "cakṣurindriyādīnāmapi taddhetutvād grāhyatvaprasaṅgaḥ /",
  "SA10ksmadhlu:2145": "tulyaikasāmagrīpratibaddhau deśakālāveva vijñānena gṛhyete nānyad,",
  "SA10ksmadhlu:2146": "yadyevaṃ parikalpyeta tadāpi cakṣurādigrāhyatvaprasaṅgaḥ duṣparihāraḥ /",
  "SA10ksmadhlu:2147": "viṣayatvābhāvādevendriyaṃ na gṛhyata iti cennaitāvatā tadaviṣāyatvam ,",
  "SA10ksmadhlu:2148": "viṣayalakṣaṇasya satvāt /",
  "SA10ksmadhlu:2149": "grāhyatvamapi na viṣayasvabhāvetarat /",
  "SA10ksmadhlu:2150": "ataḥ aviṣayatvānnāsti tadviṣaya iti kathamiva vaktuṃ śakyate /",
  "SA10ksmadhlu:2151": "tadevaṃ nirākāreṇa tāvajjñānena nārthāntaragrahaṇaṃ yujyate,",
  "SA10ksmadhlu:2152": "nāpi tadanyena sākāreṇa [jñānena],",
  "SA10ksmadhlu:2153": "vyavasthāyā evābhāvāt /",
  "SA10ksmadhlu:2154": "yadyevaṃ tarhi śrotravijñānenāpi rupādigrahaṇaṃ syāt /",
  "SA10ksmadhlu:2155": "arthāntarāṇāṃ parokṣatve naivānyākāro 'pi sidhyati /",
  "SA10ksmadhlu:2156": "yasmādarthāntaragrāhaka ākārāntaro 'pi nāsti,",
  "SA10ksmadhlu:2157": "tasmāt kāryakāraṇātmako 'pi nākārāntaraḥ sidhyati /",
  "SA10ksmadhlu:2158": "ataḥ paramārthato na pratyakṣataḥ kāryakāraṇabhāvasiddhiḥ /",
  "SA10ksmadhlu:2159": "ata eva paramārthataḥ -",
  "SA10ksmadhlu:2160": "tadviviktatadākārapratyakṣeṇa dveyena ca /",
  "SA10ksmadhlu:2161": "kāryakāraṇabhāvasya vyavasāyo vidhīyate //",
  "SA10ksmadhlu:2162": "iti yaduktaṃ tadapyasiddham sākārabuddhayā arthāntaraparicchedābhāvāt kāryakāraṇabhāvaniśrcāyakapramāṇābhāve,",
  "SA10ksmadhlu:2163": "sati jñānadvayābhāvakathane nāsti kimapi bādhakam,",
  "SA10ksmadhlu:2164": "anayā tāvad yuktyā sarveṣāṃ dharmāṇāṃ cittamātratākāyapramukhatvāt /",
  "SA10ksmadhlu:2165": "tatpratyakṣe 'rthāntarāyoge 'pi tajjñānaṃ svasaṃvedanapratyakṣagamyameva,",
  "SA10ksmadhlu:2166": "tadapi ca kāryakāraṇabhūtamevetiḥ,",
  "SA10ksmadhlu:2167": "kāryakāranabhāvastu pratyakṣasiddha iti cennaiva tad yuktimat,",
  "SA10ksmadhlu:2168": "yathā tathatā tathānubhavābhāvād,",
  "SA10ksmadhlu:2169": "yathā cānubhavastathā tathātāyā abhāvāt /",
  "SA10ksmadhlu:2170": "evaṃ yadi vijñānasya grāhyagrāhakākārarahitatve 'pi tasya vastusattvamabhyupagamyate tadā tatra tathānubhūterabhāvaḥ,",
  "SA10ksmadhlu:2171": "sarvasya grāhyagrāhakākārajñānasyaiva sarvadānubhūteḥ /",
  "SA10ksmadhlu:2172": "yadyevaṃ na syāttadā sarvasyaiva tathatādarśanaṃ syāditi /",
  "SA10ksmadhlu:2173": "tajjñānamapi yathānubhūyate na tathā sthitaṃ bhavati,",
  "SA10ksmadhlu:2174": "ekasmin svarūpadvayavirodhāt /",
  "SA10ksmadhlu:2175": "yadi bhrāntatvāt tattathā jñānamiti cet?",
  "SA10ksmadhlu:2176": "kā nāma bhrāntiḥ?",
  "SA10ksmadhlu:2177": "yadi jñānaṃ tadā naiva sā pratyakṣam,",
  "SA10ksmadhlu:2178": "abhrāntalakṣaṇatvāt pratyakṣasya,",
  "SA10ksmadhlu:2179": "tattu svayaṃ svato bhrāntamiti /",
  "SA10ksmadhlu:2180": "dvayātmake ca tatsvabhāvāvabhāsādadvayasvabhāvahāniprasaṅgaḥ,",
  "SA10ksmadhlu:2181": "dvayādvayayoḥ parasparavirodhāt /",
  "SA10ksmadhlu:2182": "arthāntarasya bhrāntatve 'pi paryantasvasaṃvedyatvānna tenādvayajñānam /",
  "SA10ksmadhlu:2183": "yadi pratyakṣaṃ kalpanāsvabhāvaṃ tadā na tat svalakṣaṇaviṣayakam,",
  "SA10ksmadhlu:2184": "kalpanāyāḥ samānyalakṣaṇaviṣayatvāt /",
  "SA10ksmadhlu:2185": "api ca, yaḥ kalpanāsvabhāva ucyate,",
  "SA10ksmadhlu:2186": "tena svatastadātmano 'bhivyaktirucyate,",
  "SA10ksmadhlu:2187": "grāhyagrāhakākāro 'pi svata evābhivyajyate,",
  "SA10ksmadhlu:2188": "ataḥ kalpanāsvabhāva evaiṣaḥ /",
  "SA10ksmadhlu:2189": "yadi sa [grāhyagrāhakākāraḥ] mithyā tadā tadabhinnaḥ kalpanāsvabhāvo 'pi tathaiva mithyā,",
  "SA10ksmadhlu:2190": "tathātve kathaṃ sa pratyakṣapramāṇena bhāvasvabhāvaḥ prasidhyet /",
  "SA10ksmadhlu:2191": "yadi viśeṣo [viśeṣyaḥ] mithyā tadā kalpanāsvabhāvasya sāmānyasya vastutā asambhavinī,",
  "SA10ksmadhlu:2192": "anyavyavacchedena sāmānyaṃ viśeṣeṣu vyavahriyate /",
  "SA10ksmadhlu:2193": "tadevaṃ tattvajñānasya yathāvadanubhavābhāvānnaiva tasya svasaṃvedanapratyakṣatvaṃ yuktam /",
  "SA10ksmadhlu:2194": "svasaṃvedanapratyakṣatve 'pi na hi tena jñānena kāryakāraṇabhāvasiddhiḥ,",
  "SA10ksmadhlu:2195": "ekātmyena kāryakāraṇātmakasya dvayasvabhāvasya virodhāt /",
  "SA10ksmadhlu:2196": "apekṣāviśeṣeṇa tayoḥ svabhāvaḥ parikalpyeta tathāpyarthāntaratvādapekṣāyāḥ svasaṃvedanapratyakṣābhāve sā naiva sidhyati /",
  "SA10ksmadhlu:2197": "phalatastadapekṣayā vyavasthitasya tatsvabhāvasyāpi pratyakṣatvaṃ na yuktiyuktam /",
  "SA10ksmadhlu:2198": "kāryātmakasya kāraṇātmakasya ca svabhāvasya arthāntarabhūtaṃ jñānamapi bhinnaṃ bhinnam,",
  "SA10ksmadhlu:2199": "ato hyekasmin jñāne nobhayoranubhavaḥ bhinnakālatvāt /",
  "SA10ksmadhlu:2200": "yadyekasmin jñāne nānubhavastadā na kenāpi sambandhagrahaṇam /",
  "SA10ksmadhlu:2201": "ekajñānāvabhāse 'pi 'idaṃ kāraṇaṃ kāryaṃ cedam' iti pratyakṣe na śakyamubhayoḥ sattāsambandhagrahaṇam,",
  "SA10ksmadhlu:2202": "nirvikalpakatvāttasya /",
  "SA10ksmadhlu:2203": "sambandhagrahaṇābhāve naiva tāvat kāryakāraṇabhāvagrahaṇ,",
  "SA10ksmadhlu:2204": "anyathā hyatiprasaṅgaḥ syāt /",
  "SA10ksmadhlu:2205": "tatpṛṣṭhabhāvinā niścayākarṣiṇā jñānenāpi paramārthatastad dvayaṃ naiva yujyate,",
  "SA10ksmadhlu:2206": "tena tadanubhavasyābhāvāt /",
  "SA10ksmadhlu:2207": "anyānubhavasyānyena niścayo 'pi naiva śakyate kartum,",
  "SA10ksmadhlu:2208": "atiprasaṅgādeva /",
  "SA10ksmadhlu:2209": "ekasantāne ekānubhavasya prajñaptirapi naiva yuktimatī,",
  "SA10ksmadhlu:2210": "ekasantāne prajñaptasya vastūno hyasattvāt /",
  "SA10ksmadhlu:2211": "bhinnasantāne 'pi parasparānubhavasya tāvadasattvam /",
  "SA10ksmadhlu:2212": "niścāyakajñānakāle tāvat kāryaṃ kāraṇaṃ cāpyatītam,",
  "SA10ksmadhlu:2213": "ataḥ svasaṃvedanapratyakṣeṇāpi na kāryakāraṇābhāvaḥ prasidhyatīti /",
  "SA10ksmadhlu:2214": "yadi pratyakṣeṇa kāryakāraṇabhāvo nānubhūyate kathaṃ tadā smṛtisvabhāvo 'pyutpadyeteti cenna,",
  "SA10ksmadhlu:2215": "svapnādiṣvarthānubhavābhāve 'pi smṛtisambhavāt /",
  "SA10ksmadhlu:2216": "na ca paramārthatastatsvabhāve 'rthāntarānubhavaḥ sidhyati,",
  "SA10ksmadhlu:2217": "yathoktaṃ prāk /",
  "SA10ksmadhlu:2218": "itthaṃ pratyakṣeṇa tāvanna tasya [kāryakāranabhāvasya] siddhiḥ /",
  "SA10ksmadhlu:2219": "nānumānenāpi,",
  "SA10ksmadhlu:2220": "yathoktanayena pratyakṣeṇānubhūyamānasya kasyacid dharmasyābhāvāt /",
  "SA10ksmadhlu:2221": "ataḥ kastāvat tatsavabhāvatvenaṃ sādhyeta /",
  "SA10ksmadhlu:2222": "hetavo 'pi sarve svabhāvāsiddhā āśrayāsiddhāśca /",
  "SA10ksmadhlu:2223": "dṛṣṭāntadharmyapyasiddhaḥ,",
  "SA10ksmadhlu:2224": "sarvaviruddhatvāt tulyaparīkṣaṇīyatvācca /",
  "SA10ksmadhlu:2225": "api ca, kāryahetunāpi sa vastutvena sādhayituṃ na śakyate,",
  "SA10ksmadhlu:2226": "anyo 'nyāśrayadoṣaprasakteḥ /",
  "SA10ksmadhlu:2227": "[tathāhi -] kāryakāraṇabhāvasiddhau kāryahetoḥsiddhiḥ,",
  "SA10ksmadhlu:2228": "kāryahetośca siddhauḥ karyakāraṇabhāvasiddhiriti suspaṣṭamanyo 'nyāśrayadoṣaḥ /",
  "SA10ksmadhlu:2229": "dharmiṇo 'siddhau ca kutaḥ svabhāvahetorapi pravṛttiḥ /",
  "SA10ksmadhlu:2230": "dharmiṇaḥ siddhāvapi paramārthataḥ kāryakāraṇabhāvasiddhaye nāstyeva kutrāpi hetovyārptiḥ,",
  "SA10ksmadhlu:2231": "sarvatra viruddhatvāt tulyaparīkṣaṇīyatvācca /",
  "SA10ksmadhlu:2232": "yadi kāryakāraṇabhāvasiddhaye 'asmin satīdaṃ bhavatī'tyucyate,",
  "SA10ksmadhlu:2233": "tadāpyetad bhrāntameva /",
  "SA10ksmadhlu:2234": "taddhetukāle cāśeṣajagato vidyamānatvād 'asmin satī'ti tasya kāraṇatā naiva sarvathā sambhāvyate /",
  "SA10ksmadhlu:2235": "santatāvevānyavyatirekasambhavāttasyāmeva kāryasattvasya hetutvam,",
  "SA10ksmadhlu:2236": "na kṣaṇikatve,",
  "SA10ksmadhlu:2237": "yadyevamucyate tathāpi paramārthakāryakāraṇabhāvasādhanasyaivātrāvasthitatvānnaiva tad yujyate /",
  "SA10ksmadhlu:2238": "kṣaṇikatvavyatirekeṇa paramārthataḥ santaterasiddhatvāt /",
  "SA10ksmadhlu:2239": "kasyāpi kāryakṣaṇasya sattvaṃ kasyāpi karaṇakṣaṇasattvād yadi kalpyate tadā tatsamakālaṃ sarvasattvāntargaśeṣavidyamānakṣaṇānāmapi sattvaṃ syāt /",
  "SA10ksmadhlu:2240": "yathā tatsvahetukṣaṇā vidyamānāḥ,",
  "SA10ksmadhlu:2241": "yadi dṛśyante,",
  "SA10ksmadhlu:2242": "na vidyamānā yadi na dṛśyante,",
  "SA10ksmadhlu:2243": "tathaiva taddhetukṣāsamākālaṃ sarvasattvāntargatāśeṣakṣaṇā vidyamānā yadi dṛśyante,",
  "SA10ksmadhlu:2244": "na vidyamānā yadi na dṛśyante /",
  "SA10ksmadhlu:2245": "evaṃ sati teṣāṃ kathaṃ na hetutvam /",
  "SA10ksmadhlu:2246": "api ca, 'yadasti tat sat' ityuktau tacchabdena yadyanyo hetubhūto dharmītyevaṃ gṛhyate tadā so 'pi paramārthataḥ pratyakṣe naiva sidhyati,",
  "SA10ksmadhlu:2247": "yathoktaṃ prāk /",
  "SA10ksmadhlu:2248": "nānumānenāpi dharminaḥ sattvasiddhiḥ sambhāvyate,",
  "SA10ksmadhlu:2249": "sarveṣāmapi sattvasādhakānāṃ hetūnāṃ doṣatrayānatikrāntatvāt /",
  "SA10ksmadhlu:2250": "yadi dharmī tāvadasiddhastadā sato dharmasya hetutvaṃ naiva sambhavi nāpi cāsato dharmasya yaktam,",
  "SA10ksmadhlu:2251": "viruddhatvāt /",
  "SA10ksmadhlu:2252": "ubhayadharmastu tāvad bhrānta eva,",
  "SA10ksmadhlu:2253": "asapakṣe 'pi sattvāt /",
  "SA10ksmadhlu:2254": "naitebhyo bhinnāḥ sādhanākārāḥ /",
  "SA10ksmadhlu:2255": "yadi dharmī tāvadasiddhastadāparasyāpi sattvaṃ naiva sidhyati,",
  "SA10ksmadhlu:2256": "tadapekṣitatvāt /",
  "SA10ksmadhlu:2257": "kāryasiddhirapi tathaivasambhavinī /",
  "SA10ksmadhlu:2258": "nātra svabhāvahetunā kāryakāranabhāvasiddhiḥ /",
  "SA10ksmadhlu:2259": "nāpyanupalabdheḥ,",
  "SA10ksmadhlu:2260": "pratiṣedhasādhakatvāttāsāṃ sarvāsām /",
  "SA10ksmadhlu:2261": "kāryakāraṇabhāvasiddhistāvat pratyakṣato 'nupalabdheti yaduktaṃ,",
  "SA10ksmadhlu:2262": "tatrāpyunupalabdhiśabdastāvat taditarasya upalabdhātmakapratyakṣasyābhiprāyeṇa prajujyate,",
  "SA10ksmadhlu:2263": "nānumānamabhipretya yathā tadapramāṇaṃ tathoktatvāt /",
  "SA10ksmadhlu:2264": "api ca, yā khalu upalabdhilakṣaṇaprāptasyānupalabdhiḥ sā samupalabdhiphalā,",
  "SA10ksmadhlu:2265": "īdṛśonānvayena yā karyakāraṇabhāvasiddhiḥ tatrāpi paramārthataḥ sandehaḥ /",
  "SA10ksmadhlu:2266": "kiṃ tattvataḥ sadityataḥ sat atavā adṛśyānāṃ piśācādīnāṃ samīpavartitvāt athavā dūredeśasthitasya vastvantarasya samīpavartino balādevaṃvidhaḥ samdehaḥ /",
  "SA10ksmadhlu:2267": "upalabdhilakṣaṇaprāptasyānupalabdhyā deśāntarāt tadāgamanasya pūrvato vā tatsattvasya niṣedhaḥ kriyate,",
  "SA10ksmadhlu:2268": "nānyaphalasyeti /",
  "SA10ksmadhlu:2269": "yadi tat sattadā tatsattvaṃ yādṛcchikaṃ syāt /",
  "SA10ksmadhlu:2270": "dūradeśasthacandradīnāmapi cakṣurvijñānahetutvābhyupagamāt /",
  "SA10ksmadhlu:2271": "ye cānye tatsamarthahetavaḥ teṣāṃ nivṛttau tatphalasyāpi nivṛttau vyatirekena yā tatsiddhiruktā,",
  "SA10ksmadhlu:2272": "sāpi paramārthato naiva sandehavigatā,",
  "SA10ksmadhlu:2273": "piśācādīnāṃ dūradeśasthitānāmapyanyeṣāṃ sattve 'pi tadasattvasandehāt /",
  "SA10ksmadhlu:2274": "yadi tadasattvaṃ tatrāpi yādṛcchikatvaṃ sambhavati,",
  "SA10ksmadhlu:2275": "yathā mātṛvivāhasaṃskāravati deśe janmādānam yatra ca nāsti mātṛvivāhastatrāsat /",
  "SA10ksmadhlu:2276": "tatsamarthakāraṇāntarāṇi santītyevaṃ viśeṣābhāvānna syāt sandeha iti cet?",
  "SA10ksmadhlu:2277": "na, teṣāṃ sāmārthyaviśesyāsiddhatvāt,",
  "SA10ksmadhlu:2278": "avasaraprāptatvācca tattvasiddheriti /",
  "SA10ksmadhlu:2279": "kāryakāraṇayoḥ sandehe sati tannaiyatyārthaṃ yadyapi tatkāraṇaṃ samarthaṃ tathāpi prajñākṣetre viśeṣatastadasiddhivacanāni kathaṃ vidvadbhirnirākriyantām /",
  "SA10ksmadhlu:2280": "anvayavyatirekau vyatīricya vastuni tatsiddhiniścāyakahetūnāmabhāvāt tatrānavasthādoṣaḥ syāt /",
  "SA10ksmadhlu:2281": "yadi tat sattadā tatsattvaṃ sādhayituṃ śakyate,",
  "SA10ksmadhlu:2282": "kintu sahakārivastūnāṃ pṛthaksvabhāva iva anyebhyastadutpattyāśaṅkā kathaṃ nivarteta /",
  "SA10ksmadhlu:2283": "nāpyadarśanamātreṇa tadabhāvaniścayo yujyate,",
  "SA10ksmadhlu:2284": "atiprasaṅgāt /",
  "SA10ksmadhlu:2285": "nārvagdarśināṃ parebhya utpattiniścayasya spaṣṭaṃ darśanaṃ bhavatīti /",
  "SA10ksmadhlu:2286": "yadi parebhyo 'pi tadutpattistadā na bhaved hetubhedād bheda iti cet?",
  "SA10ksmadhlu:2287": "na, tathā sati svabhāvavailakṣaṇyādisahakāripratyayebhyo 'pyanutpattiprasaṅgaḥ /",
  "SA10ksmadhlu:2288": "yadi pṛthak tadviśeṣeṣveva te sahakāripratyayā upayujyante,",
  "SA10ksmadhlu:2289": "na tu kāryamātre iti cet?",
  "SA10ksmadhlu:2290": "na, paramārthato viśeṣāṇāmapṛthaktvāt /",
  "SA10ksmadhlu:2291": "yadi tadaṃśenāpi [kāryāṇi] utpādyānīti cet?",
  "SA10ksmadhlu:2292": "na, naikasmin aṃśabhedaḥ sambhavatīti /",
  "SA10ksmadhlu:2293": "yadi viśeṣasya pṛthagviśeṣe upacaryamāṇatvāt sa tattvānyatvābhyāṃ cintayituṃ na yujyata iti vyāharanto naiva viśeṣān vyāharanti,",
  "SA10ksmadhlu:2294": "prājñaptikasya kadācidapi hetāvayujyamānatvāt samūhamātreṇaiva tāvadutpattirvibhaktiścāpi vidhīyate,",
  "SA10ksmadhlu:2295": "na tvekaikeneti cet,",
  "SA10ksmadhlu:2296": "tadapi naiva yujyate,",
  "SA10ksmadhlu:2297": "na ca kāyaṃ vyatiricya samūho bhavati /",
  "SA10ksmadhlu:2298": "ataḥ ekaikaḥ samūha eva hetutvenābhyupagamyate /",
  "SA10ksmadhlu:2299": "phalataḥ paramārthataḥ kāryakāraṇabhāvasiddhau nāsti kimapi pramāṇam,",
  "SA10ksmadhlu:2300": "kāryakāraṇabhāvasya sāṃvṛtikatvāt /",
  "SA10ksmadhlu:2301": "ata ācāryaiḥ kāryakāraṇabhāvo yathāprasiddhi siddha ityuktaḥ /",
  "SA10ksmadhlu:2302": "ataḥ sa naivāsti paramārthenetyabhyupeyam /",
  "SA10ksmadhlu:2303": "ityevaṃ paramārthato 'nityasvabhāvam sādhayituṃ nāsti kimapi pramāṇam,",
  "SA10ksmadhlu:2304": "paraparikalpitaśabdānāmapramāṇatvāt,",
  "SA10ksmadhlu:2305": "pramāṇasya caitatpramāṇadvayasaṃgṛhitatvāt /",
  "SA10ksmadhlu:2306": "nityasvabhāvamapi tāvat paramārthataḥ sādhayituṃ nāsti pramāṇam,",
  "SA10ksmadhlu:2307": "pratyakṣeṇaivaṃ tāvattadasiddhatvāt,",
  "SA10ksmadhlu:2308": "pūrvavatteṣāṃ sākāranirākārajñānabhyāmapi grahaṇasyānupapannatvat /",
  "SA10ksmadhlu:2309": "ātmādinityavastūnyapi yathā svasiddhanteṣu vijñapyante tathā pratyakṣajñāne naivāvabhāsante /",
  "SA10ksmadhlu:2310": "pratyakṣajñānaviṣayatve sanmātratvena teṣāṃ sattvam /",
  "SA10ksmadhlu:2311": "tathā sati sarvadā sattvaprasaṅgaḥ /",
  "SA10ksmadhlu:2312": "na cātra parāpekṣā yujyate,",
  "SA10ksmadhlu:2313": "anādheyātiśayatvād apekṣāyā ayogāt,",
  "SA10ksmadhlu:2314": "ahetukānāṃ ca viṣayatvānupapannatvat /",
  "SA10ksmadhlu:2315": "tadvijñānane vijñeyasvabhāvatvād viṣayatvopacāre 'pi tadvijñānasya tadvnnityatvaprasaṅgaḥ /",
  "SA10ksmadhlu:2316": "tasya [vijñānasya] vijñeyasvabhāvānusaraṇāt saḥ [vijñeyaḥ] api tad [vijñānaṃ] anusarati,",
  "SA10ksmadhlu:2317": "anyathā tena jñeyasvabhāvānusaraṇamapi na kṛtaṃ syāt,",
  "SA10ksmadhlu:2318": "tadvijñeyasya tadapekṣitatvāt /",
  "SA10ksmadhlu:2319": "nānumānenāpi tat sidhyati,",
  "SA10ksmadhlu:2320": "kenāpi hetunā saha tasyāsambaddhatvāt /",
  "SA10ksmadhlu:2321": "ataḥ kāryahetustāvadasambhavī /",
  "SA10ksmadhlu:2322": "tataḥ kramayaupadyābhyāṃ kasyāpi phalasyānutpādāt /",
  "SA10ksmadhlu:2323": "apratyakṣārthasya kimapi sahakārikāṇatvena na parigṛhyate /",
  "SA10ksmadhlu:2324": "kāryakāraṇabhāvastāvadanvayavyatirekābhyāṃ spaṣṭamavagamyate /",
  "SA10ksmadhlu:2325": "ata ātmādīnāṃ sukhādiphalena saha kutrāpyanvayo na sidhyati avikalakāraṇatvena na tataḥ kādācitkasukhotpatiriti /",
  "SA10ksmadhlu:2326": "vyatireko 'pi tāvānnāstyeva,",
  "SA10ksmadhlu:2327": "nityatvādavyatireka eva /",
  "SA10ksmadhlu:2328": "nāpi svabhāvahetostatsattvasiddhiḥ sambhavati,",
  "SA10ksmadhlu:2329": "ādhāradharmiṇo 'siddhatvāt tatsattāsādhakahetoḥ pūrvavaddoṣatrayānatikrāntatvācca /",
  "SA10ksmadhlu:2330": "ye tāvad rupādayaḥ prasiddhadharmiṇaste 'pi paramārthato 'siddhā eva /",
  "SA10ksmadhlu:2331": "kādācitkatvātteṣāṃ vyavahāreṇāpi nityasyāpekṣā durupapādaiva /",
  "SA10ksmadhlu:2332": "anupalabdhyāpi tāvannaiva tatsattvasiddhiḥ pratiṣedhasiddhau samarthatvāt pratiṣedhamātraṃ sā sādhayatīti /",
  "SA10ksmadhlu:2333": "api ca, svabhāvānupalabdhirapi tāvannaiva sambhavinī,",
  "SA10ksmadhlu:2334": "abhāvavyavahārasādhanaparatvāttasyāḥ /",
  "SA10ksmadhlu:2335": "indriyairagrāhyārthena sahaviruddhayorvyāpyavyāpakayoḥkāryakāraṇayoścāsiddhatvād viruddhopalabdhirapi tāvannaiva sambhavinī /",
  "SA10ksmadhlu:2336": "pramāṇadvayamatiricya nāsti pramāṇāntaramityanyatra prasādhitatvāt /",
  "SA10ksmadhlu:2337": "phalataḥ vastusvabhāvaparīkṣaṇārthaṃ nāsti kimapi sādhakaṃ pramāṇamiti /",
  "SA10ksmadhlu:2338": "ataḥ prekṣāvadbhiḥ paramārthataḥ sattvena sa naiva vyavaharttavyaḥ /",
  "SA10ksmadhlu:2339": "tatra tāvadayaṃ payogaḥ - yasya paramārthaḥ sādhane nasti kimapi pramāṇam,",
  "SA10ksmadhlu:2340": "kalpanānirmitatvāttasya tathaiva samyaktāyā grahaṇaṃ naiva karttavyam,",
  "SA10ksmadhlu:2341": "yathāśyāmatvādiguṇaviśiṣṭasya vandhyāputrasyeti /",
  "SA10ksmadhlu:2342": "uparyuktayorubhayoḥ samyaksvabhāvayoḥ prasiddhayarthaṃ nāsti kimapi pramāṇam /",
  "SA10ksmadhlu:2343": "vyāpakānupalabdhestāvat pratiṣedhamātraphalatvāt,",
  "SA10ksmadhlu:2344": "prekṣāvatāṃ sadvyavahārasya ca pramāṇavyāptatvāt /",
  "SA10ksmadhlu:2345": "nāsti hetorasiddhatvamiti yaduktaṃ tat pūrvaṃ vistareṇa vicāritam /",
  "SA10ksmadhlu:2346": "vyāpyavyāpakabhāvānupapatteḥ kalpanāyogaprasaṅganivṛttestu bādhakapramāṇābhāvānnāstyanaikāntikatvamapi /",
  "SA10ksmadhlu:2347": "sapakṣe sattvānnāsti hetorviruddhatvamapi /",
  "SA10ksmadhlu:2348": "sadasadvyavahārayoḥ pramāṇavyāptatvābhyupagatatve bhāvasiddhireva [nūnaṃ] syāt,",
  "SA10ksmadhlu:2349": "tādṛśasya khalu vyāpyavyāpakabhāvasya kutrāpyanvayaṃ vihāya vyatirekamātrena siddherasambhavāt /",
  "SA10ksmadhlu:2350": "vyatirekaniścayo 'pi naivānvayaścayaṃ vinā sambhavati /",
  "SA10ksmadhlu:2351": "yat sat tat kathamasaditi tannivṛttyā vyatirekī bhavituṃ śaknoti,",
  "SA10ksmadhlu:2352": "sambandhābhāvāt /",
  "SA10ksmadhlu:2353": "ato niyatameva pramāṇābhivyaktānvayaḥ sadbhāvavyavahāraśca svīkarttavyaḥ /",
  "SA10ksmadhlu:2354": "yadi sa svīkriyate tadā kvacittadeva saditi sadavyavahārapramāṇaṃ yat yat sattānuvidhāne prasiddhaṃ tadevāsmākaṃ vastuni prasiddhamiti cet?",
  "SA10ksmadhlu:2355": "tannaiva yujyate /",
  "SA10ksmadhlu:2356": "evaṃ sadvyavahārapramāṇavyāptamapi pramāṇamātreṇa paramārthatayā naiyatyena sadviṣayitvena naiva setsyati,",
  "SA10ksmadhlu:2357": "vyāpakasaṃnidhānena vyāpyaviśeṣaniścayasya karttumaśakyatvād anyatrāpi sambhavācca /",
  "SA10ksmadhlu:2358": "anyathā vṛkṣeṇāpi śiṃśapādiviśeṣā niścayeṇa jñāsyanta iti,",
  "SA10ksmadhlu:2359": "kimatenāsti pratikūlam?",
  "SA10ksmadhlu:2360": "evaṃ tāvad vṛkṣastvaśeṣaviśeṣasādhāraṇatvānna tena devalādiviśeṣā nirṇetuṃ śakyāḥ /",
  "SA10ksmadhlu:2361": "pramāṇaṃ hi naiva tāvad bhāvātikrānte 'parasminnapi sambhavati /",
  "SA10ksmadhlu:2362": "itthamabhāvapravṛttatvāt pramāṇahānireva syāt /",
  "SA10ksmadhlu:2363": "sarvapramāṇāni bhāvābhivyañjakāni tadvyāptapramāṇabalabhāvivyavahārapravartakānyapi pramāṇāvajñātavastumātre pravṛttatvād vṛkṣādivat kutaḥ sādhāraṇānīti cet?",
  "SA10ksmadhlu:2364": "naitad yujyate,",
  "SA10ksmadhlu:2365": "saṃvṛtikajagadarthaviṣayīṇyapi pramāṇani bhavantītyetad bahudhā pūrvaṃ carcitam /",
  "SA10ksmadhlu:2366": "anyathā sarvapramāṇāni paramārthaikaviṣayīṇi bhaveyuḥ,",
  "SA10ksmadhlu:2367": "tataśca sarve tattvadarśinaḥ syuḥ,",
  "SA10ksmadhlu:2368": "tattvadarśināṃ kṛte āryamārgabhāvanāyāścāpi nairarthakyam,",
  "SA10ksmadhlu:2369": "vaktṛṇāmapi tattvaviṣeye kaścana vivādo na syāt,",
  "SA10ksmadhlu:2370": "sarveṣāṃ tattvadarśitvāt teṣu saṃśayābhāvāt /",
  "SA10ksmadhlu:2371": "pramāṇalakṣaṇaśāstrāṇāṃ praṇayanamapi nirarthakaṃ syāt,",
  "SA10ksmadhlu:2372": "mohanivartanaphalatvāteṣām,",
  "SA10ksmadhlu:2373": "tattvajñānārthameva taiḥ sarveṣāṃ mohāvakāśo dūrīkriyata iti /",
  "SA10ksmadhlu:2374": "lakṣaṇakārairlakṣaṇeṣu parasparavirodho bhinnasiddhāntapraveśo vā na kariṣyate,",
  "SA10ksmadhlu:2375": "tattvasyaikasvabhāvatvāt /",
  "SA10ksmadhlu:2376": "ato vyavahārapramāṇaṃ yannaiva paramārthaviṣayi tadapi vyavahārapramāṇaṃ sambhavatyeva /",
  "SA10ksmadhlu:2377": "naiva hi sarvapramāṇāni paramārthatvena vyāptāni /",
  "SA10ksmadhlu:2378": "aparamārthaviṣayitve 'pi iṣṭārthaprāpakatvena svapnādivad vyavahārapramāṇaṃ vyavasthāpyate /",
  "SA10ksmadhlu:2379": "tadviṣayeṣu 'paramārthā' iti saṃjñāpradāne 'pi nāsti vivādaḥ /",
  "SA10ksmadhlu:2380": "dehadhāriṇo ye vastusvabhāvasya yathāvat parijñānena saṃsārakārāto mumukṣavasteṣāmavidyā viṣayebhyo vinivṛttavabhāvā,",
  "SA10ksmadhlu:2381": "te ca [viṣayāḥ] samyagjñānagocarā jāyante /",
  "SA10ksmadhlu:2382": "abhīṣṭārthakriyāsādhakarthaprāptimātreṇa puruṣā naiva muktāḥ syuḥ sarvasya muktiprasaṅgāt /",
  "SA10ksmadhlu:2383": "ataḥ avisaṃvādi jñānaṃ pramāṇamiti yaduktaṃ tat pramāṇasādhāraṇalakṣaṇam /",
  "SA10ksmadhlu:2384": "sadvyavahāravyāptamapi tanna samyagarthaviṣayitvena sidhyati /",
  "SA10ksmadhlu:2385": "ataḥ kathaṃ tasmin samyag vastu aviparītatayā setsyati /",
  "SA10ksmadhlu:2386": "asmin bādhakapramāṇābhāvarupo vyavahāro 'pi sidhyati /",
  "SA10ksmadhlu:2387": "[26-29] ye tāvat paramārthataḥ svaparobhayāhetukato 'nutpannāsteṣāṃ samyaktayā niḥsvabhāvatvāt,",
  "SA10ksmadhlu:2388": "khapuṣpavat /",
  "SA10ksmadhlu:2389": "yāni tāvat svato vā parato vā aviparītayā sadvastūni,",
  "SA10ksmadhlu:2390": "tāni sarvāṇyapi tathaiva /",
  "SA10ksmadhlu:2391": "atra nāsti pramāṇāsiddhatvamapi,",
  "SA10ksmadhlu:2392": "yato ye tāvat sāṃkhyādayaste hetuṃ satkāryaṃ vyavasthāpayanti /",
  "SA10ksmadhlu:2393": "svata eva vastūni jāyanta iti bruvāṇā naiva yuktisaṅgatāḥ /",
  "SA10ksmadhlu:2394": "na hi sad vā asad vā vastu svataḥ svahetau niṣpadyate /",
  "SA10ksmadhlu:2395": "ityevaṃ vastuḥ yadyātmānamutpādayatīti niyatameva tatraikatarasyāsiddhatvam /",
  "SA10ksmadhlu:2396": "na hyatra asiddhastāvadutpadyate,",
  "SA10ksmadhlu:2397": "tadānīṃ tasyāsiddhatvādeva /",
  "SA10ksmadhlu:2398": "phalataḥ ko hi nāma kasyotpādakaḥ syāt /",
  "SA10ksmadhlu:2399": "vandhyāputrādayaḥ khalvasiddhasvabhāvā nātmasvabhāvamutpādayituṃ kṣamāḥ /",
  "SA10ksmadhlu:2400": "[svabhāvata] siddho 'pi naivotpādakaḥ /",
  "SA10ksmadhlu:2401": "tadātmanā siddho 'pi viśeṣābhāvāt kastāvat kasyotpādakaḥ syāt /",
  "SA10ksmadhlu:2402": "yastāvat siddhaḥ,",
  "SA10ksmadhlu:2403": "sa naivāsiddhasvabhāvayuktaḥ,",
  "SA10ksmadhlu:2404": "atiprasaṅgāt /",
  "SA10ksmadhlu:2405": "upakāryopakārakatvaṃ tāvadutpādyotpādakasvabhāva eva vastuni yujyate /",
  "SA10ksmadhlu:2406": "yadi sa svabhāvena siddhastadā tasmin aṇumātramapi upakāryasvabhāvasyābhāvāt kathaṃ sa utpādyaḥ syāt /",
  "SA10ksmadhlu:2407": "aviśeṣaṇīyatve 'pi yadyutpādyatvamahetukatāyāmupakalpyate tadā sajjñānamapi tathaiva kiṃ na parikalpyate /",
  "SA10ksmadhlu:2408": "abhinnatvādādhyātmikāyatanādīni tathaiva na parikalpayitavyāni /",
  "SA10ksmadhlu:2409": "ata eva vidvadbhiḥ “ābhyātmikāyatanāni na svata utpannāni,",
  "SA10ksmadhlu:2410": "sattvāt,",
  "SA10ksmadhlu:2411": "sajjñānavat” ityasmin prasaṅge prāṅgārthamaviditvā kecana [prayoge] asmin dṛṣṭāntāsiddhiṃ,",
  "SA10ksmadhlu:2412": "kecicca viruddhahetutvaṃ nirupayanti,",
  "SA10ksmadhlu:2413": "tatra teṣāmajñānasyaiva doṣaḥ /",
  "SA10ksmadhlu:2414": "ityaṃ pareṣu parasparavirodhaṃ pratipādayiṣayā pareṣu siddhāni sajjñānādīni tāvadudāhriyante /",
  "SA10ksmadhlu:2415": "svatastāvat saṃsiddhavastuni ko 'pi asvīkṛtiprasaṅgo naivāpāditaḥ /",
  "SA10ksmadhlu:2416": "sajjñānamapi pareṣu nāsiddham,",
  "SA10ksmadhlu:2417": "ato dṛṣṭāntāsiddhiḥ hetorviruddhatvamapi na staḥ /",
  "SA10ksmadhlu:2418": "nityaikaparyāyasvabhāvāyāḥ svasantateḥ siddhayarthaṃ tathāvidhahetudṛṣṭāntāsiddheḥ /",
  "SA10ksmadhlu:2419": "aparataśca parasparāpratibaddhābhidhānaṃ tāvadabhidhānābhilāṣamātrameva,",
  "SA10ksmadhlu:2420": "na tu svasantatervastudharmatāyāḥ prasādhanam /",
  "SA10ksmadhlu:2421": "yadi sa siddhaḥ syāttadā tadvirodhābhidhānamucitam,",
  "SA10ksmadhlu:2422": "tatra hetudṛṣṭāntayoraprasiddhatvāt tadabhidhānaṃ tāvadapratibaddhameva /",
  "SA10ksmadhlu:2423": "pariniṣpannabhāvātmakatve 'pi yadi tadupakāraḥ svīkriyate tadā tadbhinnaḥ sa upakāro na svata utpadyate,",
  "SA10ksmadhlu:2424": "arthāntarabhūtasyopakārasya utpannatvāt /",
  "SA10ksmadhlu:2425": "yadyabhinnastadopakārasyāpi tathaiva siddhatvāt sa kathamiva setsyati /",
  "SA10ksmadhlu:2426": "ato 'sminnapi hetvabhidhānamāvaśyakam /",
  "SA10ksmadhlu:2427": "api ca, yadi kāryakāraṇabhāvo 'yaṃ vṛkṣadrumavat paryāyatayocyate tadā na tathā lokaprasiddhiriti /",
  "SA10ksmadhlu:2428": "ato 'vaśyamevāsya pravṛtterbhinnaṃ kāraṇamiti svalpamapi hetūparśanamāvaśyakam /",
  "SA10ksmadhlu:2429": "yadi kāryakāraṇaikatvamabhyupagamyate tadā tadupadarśanamasambhavam /",
  "SA10ksmadhlu:2430": "yadi hetvabhivyaktau vipariṇāme vā sati phalaṃ bhavatīti nirdiśyate tadā evamayaṃ pṛthagvyasthitaḥ saddhetureva /",
  "SA10ksmadhlu:2431": "naivaṃ cintanaṃ yujyate,",
  "SA10ksmadhlu:2432": "yato hi sa yadi abhivyaktervipariṇāmasya vāvabhāso niścayena tadbhinnastadā kevalādanyasmādutpattirevābhyupagatā syāt /",
  "SA10ksmadhlu:2433": "yadi nāsti bhinnastadā kāryakāraṇaviplavadoṣaḥ prasaktaḥ syāt /",
  "SA10ksmadhlu:2434": "ekasmin yugapad vyaktāvyaktādiviruddhadharmayogaḥ kathamiva yujyeta /",
  "SA10ksmadhlu:2435": "ataḥ parasparaviruddhatvād bhedābhedapakṣo 'pi naiva samīcīnaḥ /",
  "SA10ksmadhlu:2436": "parasparaparihārasthitalakṣaṇadharmasya itarapratiṣedhakatvād anyatrāsiddhatvācca anubhayapakṣakalpanamapi naiva yuktīmat /",
  "SA10ksmadhlu:2437": "api ca, yadyabhīṣṭe taddhetau abhīṣṭaṃ vastu ātmanaḥ purvasvabhāvamaparityajya abhivyaktādyavasthāṃ prāpnoti tadā avasthāvikṛtiprasaṅgaḥ /",
  "SA10ksmadhlu:2438": "phalataḥ ekapratītyapekṣaghaṭādīnāmavabhāso 'navabhāsaśca syātām /",
  "SA10ksmadhlu:2439": "vārdhakye 'pi balyāvasthādayaḥ spaṣṭaṃ pratibhāseran /",
  "SA10ksmadhlu:2440": "yadi parityajyeti pakṣastadā niraṃśasvabhāvatvāt kaścidapyanvayasvabhāvo na syāt /",
  "SA10ksmadhlu:2441": "paścād vyaktāvasthāyāmapi dravyāntarasyotpādānnaiva svata utpādaḥ,",
  "SA10ksmadhlu:2442": "nāpi kācidabhivyaktiḥ pariṇāmo vā syāditi /",
  "SA10ksmadhlu:2443": "api ca, vyaktamapyanābhāsitaṃ saditaralakṣaṇatvād itarābhyāmabhivyaktipariṇāmābhyāṃ prabhāvitatvāt parikalpitameva /",
  "SA10ksmadhlu:2444": "na ca tadanyarupeṇa viparivartanīyam,",
  "SA10ksmadhlu:2445": "viruddhatvāt /",
  "SA10ksmadhlu:2446": "ekameva vastu tattvaparicchedakāle taditaravyāvṛttyā paricchidyate /",
  "SA10ksmadhlu:2447": "anyadapi itaravyāvṛttyā paricchidyate /",
  "SA10ksmadhlu:2448": "etadaviparītatvena paricchede sati na tat paricchedayogyaṃ syāt /",
  "SA10ksmadhlu:2449": "yasya paricchedakāle yo vicchedyo na bhavati,",
  "SA10ksmadhlu:2450": "tadabhāvastena saha parasparaparihārasthitalakṣaṇo bhavati /",
  "SA10ksmadhlu:2451": "ye parasparaparihārasthitalakṣaṇāste ekasmin dharmiṇi naiva yuktarupāḥ,",
  "SA10ksmadhlu:2452": "yathā - ekasmiścitte mūrttamūrttatvaviśeṣaṇāni /",
  "SA10ksmadhlu:2453": "tattvānyatvayoḥ tatsadṛśayorvā kathamekasmin yogaḥ sambhavet /",
  "SA10ksmadhlu:2454": "yadi viruddhadharmāṇāmapyekatvaṃ tadā sarveṣāmekadravyatvaṃ prasajyeta /",
  "SA10ksmadhlu:2455": "ataśca bandhanamuktyorjātimaraṇayośca yaugapadyaṃ syāt /",
  "SA10ksmadhlu:2456": "yadyevaṃ nāsti tadā nāmamātraṃ khalvekatvam /",
  "SA10ksmadhlu:2457": "nāstyatra kaścana vivādaḥ /",
  "SA10ksmadhlu:2458": "ataḥ yo hi vastubhedaḥ prāgavasthāvilakṣaṇaḥ parikalpyate,",
  "SA10ksmadhlu:2459": "sa eva anyastattvavilakṣaṇa iti /",
  "SA10ksmadhlu:2460": "yaścānyaḥ sa kathaṃ tasyeti?",
  "SA10ksmadhlu:2461": "atha yaścāsya svabhāvaḥ paścādupalabhyate,",
  "SA10ksmadhlu:2462": "sa pūrvamapi paramārthato vidyata iti?",
  "SA10ksmadhlu:2463": "tadā sa tadānīṃ kathaṃ nopalabhyate /",
  "SA10ksmadhlu:2464": "athānābhāsasvabhāvatvāt pūrvaṃ nopalabhyata iti cet?",
  "SA10ksmadhlu:2465": "tadā haitāvapi tasya tathaivānupalabdhiprasaṅgaḥ /",
  "SA10ksmadhlu:2466": "iṣyamāṇe 'pi copalabdhisvabhāve prāgvat paścādapi anupalabdhaḥ syāt /",
  "SA10ksmadhlu:2467": "yadi tadanīṃmāvṛtatvādanupalabdha iti cet?",
  "SA10ksmadhlu:2468": "tadā paścādapi āvaraṇaśaṅkāsadbhāvāt tathaivānupalabdhiprasaṅgaḥ /",
  "SA10ksmadhlu:2469": "dugdhādīnāṃ śatadhā vināśe 'pi yā hi dadhyādirupeṇa upalabdhilakṣaṇaprāptiḥ,",
  "SA10ksmadhlu:2470": "sā nāstyupalabdhibādhikā /",
  "SA10ksmadhlu:2471": "api ca, yaḥ kaścid dṛḍharupeṇa bhāvasvabhāvastatsya kathamanyathā vikārānubhavaḥ syāt /",
  "SA10ksmadhlu:2472": "yadi sa tāavadadṛḍhasvabhāvastadāpi bhaṅguratvānniranvayaṃ vinaṣṭaṃ syāditi tasyāpyanyathā vikārānubhavo naiva syāt /",
  "SA10ksmadhlu:2473": "ato 'bhivyakteḥ pariṇāmasya cāyujyamānatvād yā hi tābhyāṃ svata utpattiparikalpanā,",
  "SA10ksmadhlu:2474": "sāpi tāvannaiva yujyate /",
  "SA10ksmadhlu:2475": "yadi ākasmikī tavat svata utpattistathāpi yaddhi vastūnāṃ deśakālasvabhāvaniyatattvam,",
  "SA10ksmadhlu:2476": "tasya kiṃ kāraṇaṃ syāt /",
  "SA10ksmadhlu:2477": "nirapekṣeṣu tāvad vastuṣu tathāvidhā naiyatyāmbhāvanā naiva yuktimatī /",
  "SA10ksmadhlu:2478": "yadi hi parasāpekṣatvaṃ tadā parata utpattiḥ syāt,",
  "SA10ksmadhlu:2479": "na hi upakārābhāve apekṣā nomopapadyate sāpi paścānniṣetsyata iti /",
  "SA10ksmadhlu:2480": "apekṣāyā api tāvat sadā saṃnihitasvabhāvatvāt sarvadaivotpattiprasaṅgaḥ /",
  "SA10ksmadhlu:2481": "ityevaṃ vyavahāre 'pi tāvat svata utpādo 'sambhava eva /",
  "SA10ksmadhlu:2482": "parato 'pi naiva [utpādaḥ] /",
  "SA10ksmadhlu:2483": "yadi tataḥ [parataścet] utpādaḥ,",
  "SA10ksmadhlu:2484": "tadā sa [parākhyaḥ pratyayaḥ] nityo vā bhaved, anityo va /",
  "SA10ksmadhlu:2485": "nityāttāvad vyavahāre 'pi notpādo yuktiyuktaḥ,",
  "SA10ksmadhlu:2486": "kramākramābhyām arthakriyāyāstatrānu papannatvāt /",
  "SA10ksmadhlu:2487": "apratīhatasāmarthyahetuto 'pi na bhavati kadācitkakāryotpattiḥ,",
  "SA10ksmadhlu:2488": "nāpi cāvikalahetuto 'pi kādācitkakāryotpattiḥ [sambhavati] /",
  "SA10ksmadhlu:2489": "phalataḥ kathaṃ nāma tasmāt kramaśo 'rthakriyā sampasyate?",
  "SA10ksmadhlu:2490": "parairanādheyaviśeṣasya [kvacidapi] apekṣāyā anupapannatvāt /",
  "SA10ksmadhlu:2491": "sahakārisambaddhasvabhāvamanusaratīti cet?",
  "SA10ksmadhlu:2492": "sahakāriṇāmapi sarvadā tathaivānusaraṇaprasaṅgaḥ /",
  "SA10ksmadhlu:2493": "nānusaratīti cet?",
  "SA10ksmadhlu:2494": "nityatāyāstasya bhaṅga āpadyate /",
  "SA10ksmadhlu:2495": "ato nāsti tasya sahakārikāraṇāpekṣā /",
  "SA10ksmadhlu:2496": "nityahetusamāśritasya phalasyāpi nānyapratyayāpekṣā, asattvāt /",
  "SA10ksmadhlu:2497": "asattve 'pi tatpratibaddhātmabhāvasya prāpyamāṇatvād buddhiparikalpitā apekṣā tāvad vyavasthāpyate,",
  "SA10ksmadhlu:2498": "kintu tadabhinirhārāya yo hi apratisāmarthyavān hetuḥ,",
  "SA10ksmadhlu:2499": "sa eva tasyānupakārakatvāt [sā] tadapekṣitā bhavati,",
  "SA10ksmadhlu:2500": "na tvanyān [apekṣate] /",
  "SA10ksmadhlu:2501": "ato nityatvena yadabhīṣṭaṃ vastu sadaivopakaroti tadapratihatasamarthyaṃ hetuṃ parityajya kathamanyān apekṣiṣyate?",
  "SA10ksmadhlu:2502": "kāryāṇi hi sahakārikāraṇānyapekṣante,",
  "SA10ksmadhlu:2503": "tathāpi ye tāvadīścaradayo hetavaḥ,",
  "SA10ksmadhlu:2504": "yadi te 'pratihatasāmarthyavantastadā kathamapekṣāmarhanti,",
  "SA10ksmadhlu:2505": "yena tebhya utpattimasvīkurvadbhirbalena “naivotpādyante” ityevam ātmabalopadarśanaṃ kariṣyate, nānyatra /",
  "SA10ksmadhlu:2506": "ato naiva tāvad akrameṇa kramotpattiriti /",
  "SA10ksmadhlu:2507": "evameva kāryāṇi yadi hetudharmān nānusaranti tadā tadabhinnatvaprasaṅgaḥ syādeveti /",
  "SA10ksmadhlu:2508": "ato 'vaśyamubhayorbhedo 'bhyupeyaḥ /",
  "SA10ksmadhlu:2509": "akramādapi hetoḥ kramiṇaḥ kāryasyotpādo na virudhyatīti cet?",
  "SA10ksmadhlu:2510": "naitad yujyate,",
  "SA10ksmadhlu:2511": "yataḥ 'kāryāṇi sarvān hetudharmān nānuvidadhate' ityevaṃ tatkathanaṃ syāt /",
  "SA10ksmadhlu:2512": "kinyu kāryāṇi tāvat kāraṇānvayavyatirekānuvidhāyīni bhavantyeva /",
  "SA10ksmadhlu:2513": "etāvanmātrameva ca kāryakāraṇabhāve hetutvaṃ nāma /",
  "SA10ksmadhlu:2514": "kimapi kāryaṃ nityasya vastano vyatirekaṃ naivānuvidhatte,",
  "SA10ksmadhlu:2515": "nityasya tāvad vyatirekābhāvādeva /",
  "SA10ksmadhlu:2516": "anyathā tadanityameva syānna nityamiti /",
  "SA10ksmadhlu:2517": "nāpi anvayānuvidhānamapi /",
  "SA10ksmadhlu:2518": "avikale 'pi kadācit kāryotpādābhāvāt yad yatra anvayavyatirekau nānuvidhatte,",
  "SA10ksmadhlu:2519": "na tat tatkāryaṃ yujyate,",
  "SA10ksmadhlu:2520": "atiprasaṅgāt /",
  "SA10ksmadhlu:2521": "sataḥ kāryasya tāvat [kvacidapi] apekṣā naiva yujyate,",
  "SA10ksmadhlu:2522": "sarvātmanā siddhatvāttasya /",
  "SA10ksmadhlu:2523": "ato nākāṅkṣata eva sarvānapi /",
  "SA10ksmadhlu:2524": "itthaṃ nitye tāvat kramaśo 'rthakriyā na yujyate,",
  "SA10ksmadhlu:2525": "nāpi ca yugapadapi,",
  "SA10ksmadhlu:2526": "yato hi tasya tathāvidhārthakriyāyā vinaṣṭasvabhāvamanusṛtya kāryotpattirvā tadviyogo vā na yujyate /",
  "SA10ksmadhlu:2527": "yadi tatsāmarthyasvabhāvaṃ paścatkāle 'pi anusarati tadāpi tena sarvāṇi kāryāṇi yāni pūrvotpannani tāni naiva punarutpādayituṃ śakyante,",
  "SA10ksmadhlu:2528": "pūrvotpannatvādeva /",
  "SA10ksmadhlu:2529": "yadanyat tatsadṛśaṃ tatkathaṃ notpadyata iti virodhaparīkṣāpi tāvannaiva yujyate,",
  "SA10ksmadhlu:2530": "tena tadutpādayitumaśakyatvāt /",
  "SA10ksmadhlu:2531": "sāmarthye sati pūrvotpannameva syāditi cet?",
  "SA10ksmadhlu:2532": "naiva tāvattad yujyate /",
  "SA10ksmadhlu:2533": "tata utpādyasya kāryasya anutpattāvapi tadutpattisāmarthyasvabhāvānusaraṇaṃ pratihataṃ syāt /",
  "SA10ksmadhlu:2534": "yo yadā yadutpādayati tadā tasmin apratihatasāmarthyaṃ bhavatīti kathanaṃ naiva yuktimattaram /",
  "SA10ksmadhlu:2535": "tasmādayaṃ pūrvamapi paścātkāla iva anutpādaka eva syāt,",
  "SA10ksmadhlu:2536": "anutpādakāvasthāto 'bhinnatvāt /",
  "SA10ksmadhlu:2537": "tataśca paścātkāle 'pi pūrvavad utpādaka eva syāt /",
  "SA10ksmadhlu:2538": "yadyevaṃ nāsti tadā viruddhadharmayogād asmaikatvahāniḥ syāt /",
  "SA10ksmadhlu:2539": "ataḥ sa yugapadarśakriyāmapi tāvannaiva karoti /",
  "SA10ksmadhlu:2540": "kramayaugapadyābhyāṃ vyatiricya anyastāvat prakāro 'rthakriyākārī nāstyeva /",
  "SA10ksmadhlu:2541": "parasparaparicchittyā vyavacchedābhāvāt,",
  "SA10ksmadhlu:2542": "[ataḥ] asanneva saḥ /",
  "SA10ksmadhlu:2543": "ato parasparaparihārasthitalakṣaṇo virodhāntaro na sidhyatīti cet?",
  "SA10ksmadhlu:2544": "asanneva tadā sa iti /",
  "SA10ksmadhlu:2545": "ataḥ parato nityādutpattistāvannaiva yujyate /",
  "SA10ksmadhlu:2546": "nāpyanityāt,",
  "SA10ksmadhlu:2547": "kṣaṇasthitidharmitvāttasyānityasya /",
  "SA10ksmadhlu:2548": "ataḥ kalpakalpāntareṣu aviśeṣatayā sthitatvāt pūrvavat paścādapi tasya vināśo naiva yujyate /",
  "SA10ksmadhlu:2549": "kāryotpattistāvadatītād [hetoḥ] bhavatīti vaibhāṣikāḥ,",
  "SA10ksmadhlu:2550": "yathā te atītādapi vipākahetoḥ kāryotpattiṃ varṇayanti,",
  "SA10ksmadhlu:2551": "anāgatāṃ vā,",
  "SA10ksmadhlu:2552": "yathā tata eva anāgatajāterutpādaḥ /",
  "SA10ksmadhlu:2553": "evaṃvidha upacāro vā vartamānakriyākramo vā atītāddhetorbhavatīti vādo naiva sarvathā yuktaḥ,",
  "SA10ksmadhlu:2554": "atītasyāsattvāt /",
  "SA10ksmadhlu:2555": "yadi tata utpattiraṅgīkriyate tadā ahetuta eva syāt /",
  "SA10ksmadhlu:2556": "ko hi nāmātītaḥ?",
  "SA10ksmadhlu:2557": "kimupahatasvabhāvo 'tīta iti /",
  "SA10ksmadhlu:2558": "yadyevaṃ nāsti tadā vartamāna iva anupahatasvabhāvātmakatvāt kathaṃ hi sa atīta iti /",
  "SA10ksmadhlu:2559": "yaścopahatasvabhāvaḥ sa tāvadasatsvabhāvatvāt kathaṃ kāryamutpādayiṣyati /",
  "SA10ksmadhlu:2560": "arthakriyā hi svasvabhāvamevāpekṣate /",
  "SA10ksmadhlu:2561": "yadi kriyāvināśena atīta ityucyate,",
  "SA10ksmadhlu:2562": "na tu svabhāvaparihāṇyetyucyate,",
  "SA10ksmadhlu:2563": "evaṃ sati vinaṣṭāyāḥ kriyātaḥ kāryotpattirnaiva yujyate /",
  "SA10ksmadhlu:2564": "evaṃ na bhavati /",
  "SA10ksmadhlu:2565": "kathaṃ hi kāryotpattau kriyamāṇāyāṃ kriyāvināśa iti /",
  "SA10ksmadhlu:2566": "ekasvabhāvātmake vastuni kriyāvanti akriyāvanti ca kāryāṇi na yujyate,",
  "SA10ksmadhlu:2567": "bhinnatāyāḥ prasaṅgāt,",
  "SA10ksmadhlu:2568": "niraṃśatvāddhi tasya /",
  "SA10ksmadhlu:2569": "ākṣepamātrā hi kriyā,",
  "SA10ksmadhlu:2570": "na cānādhāyikā,",
  "SA10ksmadhlu:2571": "abhinnatvāt sa ākṣepakāla evādhānaṃ kariṣyati /",
  "SA10ksmadhlu:2572": "anyathā pūrvavat paścādapi sā tathā bhavituṃ na śaktā syāt /",
  "SA10ksmadhlu:2573": "api ca, kriyā nāma sā kiṃ samarthasvabhāvā yaduta karmasvabhāvā?",
  "SA10ksmadhlu:2574": "yadi tat svabhāvadvayaṃ vastunaḥ sakāśād bhinnaṃ tadā kathaṃ nāma tad [vastu] vinaṣṭamityabhidhātuṃ śakyate /",
  "SA10ksmadhlu:2575": "yadi tadupahatasvabhāvaṃ tadā samastavastuno nityasattāvādasya hāniḥ prasajyate /",
  "SA10ksmadhlu:2576": "arthāntaravināśe satyapi vastuno hyacalasvabhāvasya vināśo naiva sidhyati /",
  "SA10ksmadhlu:2577": "yathā mṛte 'pi devadatte yajñadattasya anupahatasvabhāvātmakatvānmṛta sa iti vaktuṃ na śakyate /",
  "SA10ksmadhlu:2578": "yadi kriyāntaravināśāttasya vināśaḥsvīkriyate,",
  "SA10ksmadhlu:2579": "tadaitannaiva yujyate,",
  "SA10ksmadhlu:2580": "anavasthānāt,",
  "SA10ksmadhlu:2581": "yato hi kriyāyāṃ kriyāntarasadbhāvo nāstyet /",
  "SA10ksmadhlu:2582": "tasyāmapi tulya eva virodhaḥ parīkṣā ca /",
  "SA10ksmadhlu:2583": "phalataḥ kasyāpi vināśo naiva sidhyet /",
  "SA10ksmadhlu:2584": "anyārthatve sati kriyāyāḥ vastu tāvad ahetukameva syāt,",
  "SA10ksmadhlu:2585": "kevalaṃ kriyāta eva kāryasyotpādāt /",
  "SA10ksmadhlu:2586": "ato vastunastāvadasattvaprasaṅgaḥ /",
  "SA10ksmadhlu:2587": "arthakriyāsāmarthyalakṣaṇatvād vastunaḥ /",
  "SA10ksmadhlu:2588_0": "anyārthakriyāntarobhayasvabhāvātmakatvād yadi vastuna utpattirabhyupagamyate tadā",
  "SA10ksmadhlu:2588_1": "kriyā yadā vastuna utpattirabhyupagamyate tadā kriyā yadā svabhāvata evotpādayati",
  "SA10ksmadhlu:2588_2": "tadā vastvapi tathaivotpādakaṃ syāt /",
  "SA10ksmadhlu:2589": "phalato 'nyārthapratītyā kim?",
  "SA10ksmadhlu:2590": "arthāntarasya pakṣatve anyārthakalpanāyām anavasthādoṣānnaiva [kadāpi] hetutvaṃ sidhyet /",
  "SA10ksmadhlu:2591": "vastūpakārābhāvād 'asyeyaṃ kriyā' - iti sambandha eva na siddhaḥ syād,",
  "SA10ksmadhlu:2592": "upakārasāpekṣatvāt sambandhasyeti /",
  "SA10ksmadhlu:2593": "upakārakatvameva yadi vastutvenāṅgīkriyate tadā kriyātmakatvād vastunaḥ,",
  "SA10ksmadhlu:2594": "kriyāmupakarotīti cettadā kāryamapi kathaṃ na tathaivopakaroti?",
  "SA10ksmadhlu:2595": "kena tāvat kāraṇena kriyāntaratvenopakalpyate?",
  "SA10ksmadhlu:2596": "yadi kriyā hi sanmātravastusāpekṣaiva tadā avikalahetutvāt sadā talsamīpavartinī eva,",
  "SA10ksmadhlu:2597": "ato vināśo 'pi tāvannaiva sidhyati /",
  "SA10ksmadhlu:2598": "yadi sā arthantarabhūtā tadā sambandhastāvadasiddha eva /",
  "SA10ksmadhlu:2599": "kriyāṇāmeva parasparayogād vastu tāavad gauṇameva sthāsyapi /",
  "SA10ksmadhlu:2600_0": "kṣaṇikasya [vastunaḥ] utpādasamanantarameva asthāyitvāt [tasya kasyāmapi] kriyāyāṃ",
  "SA10ksmadhlu:2600_1": "karmasvabhāvatvaṃ naiva yujyate ye tāvadakṣaṇikāste sadā ekasvabhāvatvenāvasthitvānnaiva",
  "SA10ksmadhlu:2600_2": "kriyāvanta ākāśavat /",
  "SA10ksmadhlu:2601": "ataḥ keṣvapi 'karma kriyate' iti na sidhyati /",
  "SA10ksmadhlu:2602": "ata eva sāmarthyakriyādiśabdena vastusvabhāvo 'bhidhīyate,",
  "SA10ksmadhlu:2603": "nānyasminnarthe /",
  "SA10ksmadhlu:2604": "kriyā, yā vastvabhinnatvenobhayasvabhāvā,",
  "SA10ksmadhlu:2605": "sā vinaśya yadi svasvabhāvopahatalakṣaṇā [bhavati],",
  "SA10ksmadhlu:2606": "tadā vastvapi tadabhinnatayā svasvabhāvohatameva bhavati /",
  "SA10ksmadhlu:2607": "ataḥ kathamatītasya sattvaṃ setsyatītī?",
  "SA10ksmadhlu:2608": "vastunaḥ svasvabhāva iva kriyāyā api avināśaprasaṅge sati kriyāyā naiva [kadāpi] vināśaḥ sidhyati /",
  "SA10ksmadhlu:2609": "saiva kriyā punaryadi anyatve 'nabhidheyeti sati kriyāyā naiva [kadāpi] vināśaḥ sidhyati /",
  "SA10ksmadhlu:2610": "saiva kriyā punaryadi anyatve 'nabhidheyeti kalpyate tadā prajñaptisattvāt sā avastveva /",
  "SA10ksmadhlu:2611": "phalatastadbalena trikālavyavasthāpi naiva samīcīnā syāt /",
  "SA10ksmadhlu:2612": "vastusataḥ kenāpa prakāreṇa anabhidheyatvaṃ nopapadyate /",
  "SA10ksmadhlu:2613": "tathā sati sarvasyāpyanābhidheyatvaprasaṅgaḥ /",
  "SA10ksmadhlu:2614": "ato 'tītasya avastutvānnaiva tena kāryasyotpattiriti /",
  "SA10ksmadhlu:2615": "nāpyanāgatāt /",
  "SA10ksmadhlu:2616": "atīta iva tasyāpyasattvāt /",
  "SA10ksmadhlu:2617": "evamasattvād ākāśakamalasadṛśād anāgatādapi kāryotpattirnaiva yujyate /",
  "SA10ksmadhlu:2618": "yadi aprāptakriyastāvadanāgata ityucyate tadā tadānīṃ tasmādapi kāryotpattiḥ ātyantikatayā naiva yuktimatī,",
  "SA10ksmadhlu:2619": "aprāptakriyatvādeva /",
  "SA10ksmadhlu:2620": "yadi vastu sarvadā vidyamānaṃ tadā tasyāḥ prāpteravikalakāraṇānāṃ sadbhāve 'pi kimiva kriyā naiva prāpyate /",
  "SA10ksmadhlu:2621": "nāpi kriyā vastunaḥ sakāśādarthāntarabhūteti pūrvameva nirdiṣṭatvāt /",
  "SA10ksmadhlu:2622": "yadi nāsti arthāntarabhūtā tadā kriyāvat svabhāvo 'pi naiva aprāptaḥ syādabhinnatvāt /",
  "SA10ksmadhlu:2623": "ataḥ anāgatāstitvaṃ naiva sidhyati /",
  "SA10ksmadhlu:2624": "vastunaḥ svabhāva iva tadabhinnā kriyāpi sarvadā sadeva,",
  "SA10ksmadhlu:2625": "ataḥ sā aprāptetyapi naiva sidhyati /",
  "SA10ksmadhlu:2626": "ataḥ anāgatānnāsti kāryotpattiḥ tasyāsattvādeva /",
  "SA10ksmadhlu:2627": "vartamāna ityapi pakṣo na sambhavati /",
  "SA10ksmadhlu:2628": "yadi tataḥ [vartamanāt] kāryaṃ samutpadyate tadā samakālaṃ vā samutpadyatām,",
  "SA10ksmadhlu:2629": ". viṣamakālaṃ [bhinnakālaṃ] vā samutpadyatām /",
  "SA10ksmadhlu:2630": "na tāvat kadācit samakālam /",
  "SA10ksmadhlu:2631": "kāryotpattitaḥ pūrvaṃ śaśaśṛṅganibhād asatkāraṇād utpādo naiva yuktaḥ /",
  "SA10ksmadhlu:2632": "yasmin kāle ca hetorātmabhāvaḥ [kāryotpadane] samarthastasmin kāle kāryasyāpi samakālaṃ sattvāt siddhameva tat [kāryam] iti /",
  "SA10ksmadhlu:2633": "atastasmin [karye] sa hetuḥ kamapi vyāpāraṃ naiva karoti /",
  "SA10ksmadhlu:2634": "hetuvyavahāro 'pi tāvat [tasmin] naiva yuktarūpaḥ,",
  "SA10ksmadhlu:2635": "yathā phalābhimato naiva heturiti /",
  "SA10ksmadhlu:2636": "yadyevaṃ na syāttadā kāryakāraṇabhāvasyaiva bhaṅgaḥ syāditi /",
  "SA10ksmadhlu:2637": "viṣama [bhinna] kālamiti pakṣo 'pi naiva sambhavati evameva yadi kāryaṃ [utpādāt] pūrvameva sat syāt tadānāgatotpādaḥ syāt /",
  "SA10ksmadhlu:2638": "ayamapi tāvat [pakṣaḥ] naiva yujyata ityuktapūrvamasmābhiḥ /",
  "SA10ksmadhlu:2639": "yadi [kāryaṃ] kṣaṇāntaravyavadhānenotpadyate tadā tadatītādevotpadyata iti naiva yuktamityuktapūrvam /",
  "SA10ksmadhlu:2640": "yadyavyavahitatayā [utpādaḥ],",
  "SA10ksmadhlu:2641": "tadā sarvātmanāvyāvahitatvāt samakālikatāprasaṅgaḥ /",
  "SA10ksmadhlu:2642": "athāpi syāt,",
  "SA10ksmadhlu:2643": "yadyapi avyavahitatvena kāryasyotpādastathāpi nāsti samakālikatāprasaṅgaḥ,",
  "SA10ksmadhlu:2644": "dvitīye kṣaṇe kāryasattāyā abhyupagamāditi /",
  "SA10ksmadhlu:2645": "tadāpi kṣaṇikatvānnasti hetoḥ sthitiḥ /",
  "SA10ksmadhlu:2646": "atra bhagavatāpi - “asmin satīdaṃ bhavati” iti kāryakaraṇabhāvasya nirdeśāt kalpanātrayaṃ vivarjya caturthī svīkriyate /",
  "SA10ksmadhlu:2647": "tāḥ kalpanāḥ punaḥ - kāraṇat pūrvaṃ kāryaṃ vā,",
  "SA10ksmadhlu:2648": "samakālike kāryakāraṇe vā,",
  "SA10ksmadhlu:2649": "kṣaṇāntaravyavahitatvaṃ vā,",
  "SA10ksmadhlu:2650": "avyavahitatve sati dvitīyakṣaṇe 'vasthānaṃ vā - ityevaṃvidhāḥ syuḥ /",
  "SA10ksmadhlu:2651": "tatra yattavat pūrvameva sthitaṃ bhavati na tad hetau sati jāyate,",
  "SA10ksmadhlu:2652": "pūrvameva niṣpannatvāttasya /",
  "SA10ksmadhlu:2653": "samakāle 'pi hetuto naivotpatsyate [kāryam],",
  "SA10ksmadhlu:2654": "tasmin kāle tasya [kāryasya] api satvāt /",
  "SA10ksmadhlu:2655": "ityevaṃ samakālikakāryābhāvāt kāraṇasyāpyasattvam /",
  "SA10ksmadhlu:2656": "kāraṇasattve kāryesyāpi sattvam /",
  "SA10ksmadhlu:2657": "tṛtīyakṣaṇabhāvi kāryamapio hetuto notpadyate,",
  "SA10ksmadhlu:2658": "dvitīyasattve kāryasyāpi sattvam /",
  "SA10ksmadhlu:2659": "tṛtīyakṣaṇabhāvi kāryamapi hetuto notpadyate,",
  "SA10ksmadhlu:2660": "dvitīyakṣaṇa eva vināśāt kāraṇaṃ tāvadasadeva /",
  "SA10ksmadhlu:2661": "ityaṃ dvitīyakṣaṇe vidyamānaṃ kāryameva hetoḥ samutpadyate,",
  "SA10ksmadhlu:2662": "prāthamakṣaṇikasya hetoḥ svakāle sattvādeva /",
  "SA10ksmadhlu:2663": "tato 'vyavahite dvitīye kṣaṇe kāryasattāyā anubhavārtham - “asmin satīdaṃ bhavatī” tyuktam /",
  "SA10ksmadhlu:2664": "na ca kāryakāle kāeanasattāyāḥ prasaṅgaḥ,",
  "SA10ksmadhlu:2665": "kṣaṇikatvāttadā tasyāsattvāt /",
  "SA10ksmadhlu:2666": "nāpi vinaṣṭāt kāraṇāt kāryotpattiprasaṅgaḥ,",
  "SA10ksmadhlu:2667": "prathame kṣaṇe kāraṇasya avinaṣṭātvāt tadavyavadhānenaiva ca kāryasyotpādāt /",
  "SA10ksmadhlu:2668": "tṛtīye kṣaṇe tāvat kāryotpādo 'sviti cet?",
  "SA10ksmadhlu:2669": "naitadapi yujyate,",
  "SA10ksmadhlu:2670": "[kāryakāraṇayo] madhye nāstyevaṃvidham aṇumātramapi kālāntarāstitvam /",
  "SA10ksmadhlu:2671": "vidyamānaṃ kāraṇaṃ kālāntarāvyavahitaṃ ca kāryaṃ yadyabhyupagamyate,",
  "SA10ksmadhlu:2672": "naiva tatkāryaṃ tadā svanirbharam /",
  "SA10ksmadhlu:2673": "[evaṃ ca sati] samakālikatvaprasaṅgaḥ syānnaveti vicāraṇīyatāmarhati /",
  "SA10ksmadhlu:2674": "niraṃśe tāvad vastuni kālāntareṇāvyavahite ca sati samakālikatvaṃ muktvā nānyā gatiḥ sambhavati,",
  "SA10ksmadhlu:2675": "tayoḥsarvātmanā avyavahitatvāt /",
  "SA10ksmadhlu:2676": "yadi nāsti madhye kālāntarāstitvaṃ tadā avaśyaṃ pūrvāparatoḥ kṣaṇayoḥ saṃsparśaḥ syāt /",
  "SA10ksmadhlu:2677": "tathā ca sati sarveṣāṃ [kṣaṇānāṃ] ekasminneva kṣaṇe samanupraveśaḥ syāt /",
  "SA10ksmadhlu:2678": "[phalataḥ] yathā paramāṇoḥ sarvātmanā saṃyoge piṇḍasya aṇumātratāprasaṅgaḥ,",
  "SA10ksmadhlu:2679": "tathaiva kalpasyāpi kṣaṇamātratāprasaṅga iti /",
  "SA10ksmadhlu:2680": "yathā khalu deśakramaḥ pramāṇairavabhāsamānatvāt saṃvṛtau svīkriyata tathā kālakramo 'pio tatsadṛśa eva,",
  "SA10ksmadhlu:2681": "svapnādau kalpādīnāmapyavabhāsamānatvāt /",
  "SA10ksmadhlu:2682": "tatra prayogaḥ - ye sarvātmanā kālāntareṇāvyavahitāsteṣu pūrvāparakālabhedo na sambhavati,",
  "SA10ksmadhlu:2683": "dakṣiṇavāmaśṛṅgavat kāryakāraṇayorapi sarvātmanā kālāntareṇāvyavadhānamiti,",
  "SA10ksmadhlu:2684": "svabhāvahetuḥ /",
  "SA10ksmadhlu:2685": "athaikadeśenāvyavahitatvam,",
  "SA10ksmadhlu:2686": "naiva sarvātmaneti cet?",
  "SA10ksmadhlu:2687": "tadā kṣaṇasyāpi sāvayavatvaprasaṅgaḥ /",
  "SA10ksmadhlu:2688": "phalataḥ antimakālalakṣaṇasya kṣaṇasyāpi [svarūpatā]hāniḥ syāt /",
  "SA10ksmadhlu:2689": "athāpi kāryotpattikāle hetorabhāvād,",
  "SA10ksmadhlu:2690": "abhāvena ca saha sarvātmanā vā ekadeśena vā avyavahitatvamiti cintā na pravartata iti cet?",
  "SA10ksmadhlu:2691": "tadapi naiva yujyate,",
  "SA10ksmadhlu:2692": "tayormadhye kasyā api kālāntarasadbhāvasambhāvanāyā abhāvānnaiva tadā hetvabhāvayogaḥ sambhavati /",
  "SA10ksmadhlu:2693": "punaśca, kāryotpattikāle yadi kāraṇaṃ nāsti,",
  "SA10ksmadhlu:2694": "tadā kāryamahetukameva syāt /",
  "SA10ksmadhlu:2695": "vinaṣṭāt kāraṇāt yadi kāryamabhyupagamyate,",
  "SA10ksmadhlu:2696": "na tu vartamānāt [vartamānasya tadānīm] asattvāt,",
  "SA10ksmadhlu:2697": "tadā tasya vartamānamayuktam,",
  "SA10ksmadhlu:2698": "yadi tad vartamānaṃ tadā [tasya] asattven saha virodha āpadyate /",
  "SA10ksmadhlu:2699": "yadi tat sadityabhyupeyate tadā avyavahitatvadicintā kathaṃ na pravṛtā syāt /",
  "SA10ksmadhlu:2700": "yadi punaḥ kāryotpattikāle kāraṇaṃ vidyamānameva,",
  "SA10ksmadhlu:2701": "kintu kāryasattākāle tadasaditi hetoḥ avyavahitatvādicintā naiva kāryeti cet?",
  "SA10ksmadhlu:2702": "naitadapi yujyate,",
  "SA10ksmadhlu:2703": "sattāto 'nanyārthakatvādutpatteḥ /",
  "SA10ksmadhlu:2704": "itthaṃ tu bhavantaḥ kāraṇasya nirantaratve satkāryasyotpattiṃ varṇayanti /",
  "SA10ksmadhlu:2705": "ye tāvannirantaratvena sattvādityabhidadhānāste 'pi kathañcidapyavahitatvamabhyupagacchantyeva /",
  "SA10ksmadhlu:2706": "anthayā nirantaraśabdasya ko 'rthaḥ syāt /",
  "SA10ksmadhlu:2707": "nirantaratvam avyavahitvaṃ saṃspṛṣṭatvamityādīnāmabhinnārthakatvāt tadabhyupagamasāmarthyena kāryakāraṇaikatvamapyabhyupagataṃ syāt /",
  "SA10ksmadhlu:2708": "kālāntareṇāvyavahitasya sato nānyāvasthā sambhavinī /",
  "SA10ksmadhlu:2709": "api ca, vinaṣṭahetoḥ kāryotpattiprasaṅgasya ayujyamānatvād bhavantastaṃ [pakṣaṃ] parityajya vartamānahetoravyavadhānena kāryotpattimabhyupagacchanti /",
  "SA10ksmadhlu:2710": "tatra tāvat kiṃ sarvātmanā kāryotpattiṃ svīkurvanti yaduta ekadeśeneti cintā pravṛttaiva syāt,",
  "SA10ksmadhlu:2711": "prakārāntarasyāsambhavāt /",
  "SA10ksmadhlu:2712": "ataḥ kāraṇaṃ tāvat kāryakṣaṇāvyavahitameva /",
  "SA10ksmadhlu:2713": "tatra ca ye nāpyekadeśena na ca sarvātmaneti bruvanti,",
  "SA10ksmadhlu:2714": "tena taiḥ kimucyata iti vicāryamāṇe avyavahitamapi nāpyavyavahitamiti kathanaṃ paryavasyet /",
  "SA10ksmadhlu:2715": "evaṃvidhaṃ subhāṣitaṃ ko 'nyaḥ kathayituṃ pārayati /",
  "SA10ksmadhlu:2716": "api ca, yadi vidyamānakāryakāle kāraṇaṃ nāstyeva,",
  "SA10ksmadhlu:2717": "tadā 'avinaṣṭāt kāraṇāt kāryamutpadyata' iti naiva kathanīyam,",
  "SA10ksmadhlu:2718": "tasmin kāle kasyāpyavinaṣṭakāraṇasyāsadbhāvāt /",
  "SA10ksmadhlu:2719": "yasmin kāle kāraṇam avinaṣṭaṃ tasmin kāle kāryamapi nāsti,",
  "SA10ksmadhlu:2720": "atastat [kāryaṃ] avinaṣṭāt kathamutpadyate /",
  "SA10ksmadhlu:2721": "evaṃ cintyate - svayaṃ vināśavyavahite 'pi vastuni nāsti samakālikatvam,",
  "SA10ksmadhlu:2722": "yathācchāyātayoḥ pūrvāparatvābhāve 'pi udakadhārāyāṃ caikadeśatvaṃ nāsti,",
  "SA10ksmadhlu:2723": "tathaivātrāpi kāryakāranayorasamīcīnarūpatve 'pi samakālikatvaṃ nāstītyayaṃ vicāraprakāro na yujyate,",
  "SA10ksmadhlu:2724": "virodhāt tulyaparīkṣaṇīyatvācca /",
  "SA10ksmadhlu:2725": "evaṃ tatra sadasadbhāve yadyekadeśenāvyavahitatvaṃ tadā avayavisadbhāvaprasaṅgaḥ /",
  "SA10ksmadhlu:2726": "yadi sarvātmanā tadā samakālikatvameva /",
  "SA10ksmadhlu:2727": "tathaiva chāyātapayorudakadharāyāṃ cāpi yadi sarvātmanāvyavahitatvaṃ tadaikadeśatvameva syāt /",
  "SA10ksmadhlu:2728": "yadyekadeśenāvyavahitatvaṃ tadāvayavisādbhāvaprasaṅgaḥ /",
  "SA10ksmadhlu:2729": "asmākaṃ tu [mate] sarva evāyaṃ sadasadbhāvaḥ paramārthato 'siddhaḥ,",
  "SA10ksmadhlu:2730": "tasya sadasadbhāvādisarvaprapañcajālavirahitatvāt /",
  "SA10ksmadhlu:2731": "avyavahitatvādisamudbhūto 'sadbhāva iti nāsti kaścana vyavahārastathāpi dvipīye kṣaṇe vastūni svasvabhāvanirodhamātraṃ prajñapayanti /",
  "SA10ksmadhlu:2732": "nāsti kiñcinnirantaratvamiti,",
  "SA10ksmadhlu:2733": "asanmātratvāt /",
  "SA10ksmadhlu:2734": "nirodhamātraṃ tāvanna kiñcit,",
  "SA10ksmadhlu:2735": "atastena saha paramārthato 'vyavahitatvādicintanaṃ naiva pravartate /",
  "SA10ksmadhlu:2736": "kāryakāraṇayostu paramārthataḥ sattvabhyupagamād ekadeśenāvyavahitatvādicintā tāvat pravartata eva /",
  "SA10ksmadhlu:2737": "āryaśālistambasūtre yo hi bhagavatā tulādaṇḍopamayā avyavahitatvena kāryakāraṇabhāvo 'bhihitaḥ,",
  "SA10ksmadhlu:2738": "sa tāvaducchedadṛṣṭiparhārārthaṃ sāṃvṛtikakāryakāraṇabhāvatvena draṣṭavyaḥ,",
  "SA10ksmadhlu:2739": "na tu paramārthataḥ,",
  "SA10ksmadhlu:2740": "tulādaṇḍasya paramārthatvenāsiddhatvāt /",
  "SA10ksmadhlu:2741": "yadi tulādaṇḍasvabhāva eko 'vayavī dṛṣṭāntatvena pradaśryate,",
  "SA10ksmadhlu:2742": "tadā sa khallavasiddha eva /",
  "SA10ksmadhlu:2743": "parasparaviruddhayorunnāmāvanāmādikṛtyayorekasmin yugapadbhāvo naiva samīcīnaḥ /",
  "SA10ksmadhlu:2744": "paramāṇusañcayātmako 'pi sa [tulādaṇdaḥ] arthato 'siddha eva,",
  "SA10ksmadhlu:2745": "niravayavatvena sañcayasyāyujyamānatvādeva /",
  "SA10ksmadhlu:2746": "yadi sa avayavīti tadā tasyābhāvaprasaṅgaḥ /",
  "SA10ksmadhlu:2747": "yadi vijñānāvabhāsisvabhāvatvena tulādaṇḍastāvannirdiśayate,",
  "SA10ksmadhlu:2748": "tadā parikalpitasvabhāvatvena mithyaiva saḥ /",
  "SA10ksmadhlu:2749": "kathamiva tasya vastusattvaṃ syāt /",
  "SA10ksmadhlu:2750": "amūrttatvād vijñānasya nordhvādhogamanam /",
  "SA10ksmadhlu:2751": "ata eva chāyātapodakadhārādinottaritam /",
  "SA10ksmadhlu:2752_0": "laṅkāvatārādisūtreṣu bhagavatā kāryakāraṇabhāvaniṣedhastāvat sāṃvṛtakāryakāraṇeṣvevāvagantavyaḥ",
  "SA10ksmadhlu:2752_1": "yadapi bhagavatā 'asmin satīdaṃ bhavati' ityuktaṃ tena vikalpatrayaṃ parihatya caturthaṃ",
  "SA10ksmadhlu:2752_2": "eva vikalpo 'bhyupagamyata iti yaduktaṃ tad vakṣyate kiṃ 'asmin satīdaṃ bhavati'",
  "SA10ksmadhlu:2752_3": "iti vacanena vikalpatrayaṃ niṣidhya caturthavikalpābhyupagam āgamena nirdiṣṭo yaduta yuktyā?",
  "SA10ksmadhlu:2753": "āgameneti cet,",
  "SA10ksmadhlu:2754": "tannaiva yujyate /",
  "SA10ksmadhlu:2755": "yato hi yau chāyāṅkurau dīpaprakāśau vā samakālavidyamānau tāvapi dīpe sati prakāśo bhavatīti na vyavahāraviruddhau /",
  "SA10ksmadhlu:2756": "evameva vidyamānakāryaṃ vidyamānakāraṇasāpekṣamiti śabdamātreṇa nirdiśyate,",
  "SA10ksmadhlu:2757": "na tu vidyamānakāryakāle kāraṇaṃ nāsaditi /",
  "SA10ksmadhlu:2758": "yadi hi vastutvaṃ pramāṇāntaraiḥ paramārthataḥ kṣaṇikatvena sādhyate tadā tadapi parikalpitamātrameva,",
  "SA10ksmadhlu:2759": "na tvāgamena [siddhaḥ] /",
  "SA10ksmadhlu:2760": "itthaṃ tu loke 'pi samakālikaṃ chāyāṅkurādikamapi kāryakāraṇabhāvena jñāyata eva /",
  "SA10ksmadhlu:2761": "atha yuktyeti pakṣaḥ,",
  "SA10ksmadhlu:2762": "tadā bhagavato vacanāni [pramāṇatvena] naivoddhartavyāni,",
  "SA10ksmadhlu:2763": "tāni etadarthaṃ naiva pramāṇam /",
  "SA10ksmadhlu:2764": "atha kevalayā yuktyaivaikayā kathanīyamiti cet?",
  "SA10ksmadhlu:2765": "etadapi naiva vaktuṃ śakyate,",
  "SA10ksmadhlu:2766": "yato hi yathā yuktyā vikalpatrayaṃ na sambhavati tathā caturtho 'pi vikalpaḥ paramārthato naiva sambhavatīti [pūrvaṃ] vistarena nirdiṣṭam /",
  "SA10ksmadhlu:2767_0": "lokaprasiddhimatikramya nityatvadravyatva svātantryādiguṇopetamātmānamabhyupetamātmānamabhyupetya",
  "SA10ksmadhlu:2767_1": "karmafāsambandhādisaṃvṛtiṃ nirākurvatāṃ dṛṣṭiparihārārthaṃ bhagavaduktena idampratyayatāmātreṇevāvasthiteṣu",
  "SA10ksmadhlu:2767_2": "saṃvṛtimāśritya asmin satīdaṃ bhavatītyuktam,",
  "SA10ksmadhlu:2768": "na tvāgamena vikalpatrayaṃ parihatya caturthavikalpāśrayaṇaṃ kalpanīyam /",
  "SA10ksmadhlu:2769": "ataḥ parata utpattirnaiva yuktimatī /",
  "SA10ksmadhlu:2770": "phalataśca sarveṣāṃ vastūnāṃ māyeva prajñāptyā utpādādibhya eva santuṣyatām ,",
  "SA10ksmadhlu:2771": "mithyātvāt /",
  "SA10ksmadhlu:2772": "vinaṣṭāta kāraṇāttāvatkāryotpattirna yujyate /",
  "SA10ksmadhlu:2773": "na vāvinaṣṭāsvapnena tulyotpattirmatā tava //",
  "SA10ksmadhlu:2774": "niruddhādvāniruddhādvā bījādaṅkura saṃbhavaḥ /",
  "SA10ksmadhlu:2775": "māyotādavadutpādaḥ sarva eva tvayocyate // 17-18 //",
  "SA10ksmadhlu:2776": "ato ye ācāryāḥ “na paramārthata adhyātmikānyāyatanāni praratyayataḥ samutpadyante,",
  "SA10ksmadhlu:2777": "paratvāt” ityādyabhidadhate,",
  "SA10ksmadhlu:2778": "[teṣāmapi] te hetavo naiva sandigdhavipakṣavyāvṛttikāḥ,",
  "SA10ksmadhlu:2779": "vipakṣe bādhakapramāṇasambhavāt /",
  "SA10ksmadhlu:2780": "ato 'nityatāsiddhivattāvat sattvasiddhiḥ /",
  "SA10ksmadhlu:2781": "jaḍatādisiddhau parato vipakṣe bādhakapramāṇābhāvāt teṣvanaikāntikatā /",
  "SA10ksmadhlu:2782": "utpādanirodha eva tāvat sādhanīyaḥ,",
  "SA10ksmadhlu:2783": "na tu vipakṣe badhakapramāṇasadbhāvaḥ /",
  "SA10ksmadhlu:2784": "vyavahāre parataḥ siddhatvānnastyasiddhatvaṃ pramāṇasyāpi [bhavanmate paramārthataḥ] samyagvastutvāddhetvādīnāṃ na vyavahāraḥ kutrāpi sidhyatīti nirdiṣṭaṃ pūrvam /",
  "SA10ksmadhlu:2785": "ata eteṣāmanaikāntikatvāsiddhatvapratipādanaṃ nāma asambaddhamettaitat /",
  "SA10ksmadhlu:2786": "tairthikāḥ ye hi parādivyavahāravaśāt parādīni santīti kathayanti tān ācārya āha -",
  "SA10ksmadhlu:2787": "“na hi svabhāvo bhāvānāṃ pratyayādiṣu vidyate“",
  "SA10ksmadhlu:2788": "ityādinā dūṣayatītyucyate /",
  "SA10ksmadhlu:2789": "ataḥ śāstraistāvadasiddhatvāt parata utpattirnāstīti nirdiṣṭam /",
  "SA10ksmadhlu:2790": "parādayaḥ śabdā ye tāvatprajñāptigocarāstānapi paramparayā vastusaṃsargiṇa ityabhidadhatāṃ teṣāṃ 'vastusabhāvaḥ pratyayeṣvastītyutpadyate' ityumamabhiprāyamādāya dūṣaṇaṃ pradattam,",
  "SA10ksmadhlu:2791": "pratyayādiṣu sattve paramārthato vastusvabhāvasyānutpādāditi vistareṇa khalvabhihitam /",
  "SA10ksmadhlu:2792": "ato yadā sarveṣāṃ vastūnāṃ paramārthataḥ parata utpādo naivopapadyate tadā pratyayādibhyo 'pi anutpādādasiddha eva /",
  "SA10ksmadhlu:2793": "ato nāstyeva paramārthataḥ śabdasaṃsargi kimapi vastu /",
  "SA10ksmadhlu:2794": "phalato 'siddhe 'pyevaṃvidhe vyavahāre vastu tāvadabādhitameveti yaduktaṃ tanna yujyate /",
  "SA10ksmadhlu:2795": "[30] ye sāṃkhyādayaḥ pradhāneśvarādikaṃ manvānāḥ pradhāneśvarādibhyo vastūnāmutpādamabhyupagacchanti,",
  "SA10ksmadhlu:2796": "teṣāmapi mataṃ svato vā parato vā utpādapakṣe pṛthakpṛtham doṣābhidhānānnaiva yuktarūpamiti /",
  "SA10ksmadhlu:2797": "anye ye kadācit svātantryena ubhayata utpattiṃ varṇayanti ,",
  "SA10ksmadhlu:2798": "te 'pyubhayapakṣīya [svaparapakṣīya] doṣairdūṣitatvānnirākṛtā eva /",
  "SA10ksmadhlu:2799": "apare ca ye tāvat - 'ubhayātmakasya vastunaḥ pramāṇaviruddhatvānna ko 'pi tadabhyupagacchatīti hetoḥ ubhayata utpattiṃ dūṣayitvā bhavantaḥ kevalamātmānameva mohayanti,",
  "SA10ksmadhlu:2800": "tattu [bhavatāṃ] śabdamātrameva” iti kathayanti /",
  "SA10ksmadhlu:2801": "te tāvad vidvāṃsaḥ svayaṃ śāstrāṇāmaparijñānāt śabdārthayośca samyaganavagamāt [kevalaṃ] śabdaśa upahasanti /",
  "SA10ksmadhlu:2802": "kecana tāvat kaṇṭakāditīkṣṇatādṛṣṭāntena sarvāṇi vastūni paramārthato 'hetuta utpadyanta iti kathayanti,",
  "SA10ksmadhlu:2803": "tatra vastūnāṃ paramārthato 'hetuta utpattiṃ sādhayatāṃ teṣāṃ dṛṣṭāntastāvannaiva siddhaḥ,",
  "SA10ksmadhlu:2804": "paramārthato 'nutpannatvāt sarvadharmāṇām /",
  "SA10ksmadhlu:2805": "saṃvṛtau suddha iti cenna,",
  "SA10ksmadhlu:2806": "tatrāpyasiddha eva,",
  "SA10ksmadhlu:2807": "kaṇṭādīnāṃ svabījata utpādaḥ pratyakṣato niścitatvāt /",
  "SA10ksmadhlu:2808": "anenaiva teṣāṃ taikṣṇyādīnāmapi niścitatvānna ko 'pi [dharmaḥ] ahetuta utpadyate /",
  "SA10ksmadhlu:2809": "evaṃ kādācitkatvāt sarveṣāmeteṣāṃ vastūnāṃ sāpekṣatvaṃ niścitameva anapekṣitasya tu sadā aviśeṣāttasya kādācitkatvaṃ nopapadyata eveti /",
  "SA10ksmadhlu:2810": "yatteṣāṃ sāpekṣatvaṃ tadeva hetuḥ,",
  "SA10ksmadhlu:2811": "anupakāriṇi apekṣāyā anupapannatvāt /",
  "SA10ksmadhlu:2812": "tatra yadupakārakatvena prasiddhaḥ,",
  "SA10ksmadhlu:2813": "sa eva tasya heturiti sidhyati /",
  "SA10ksmadhlu:2814": "ahetukatve sati sarvatra abhinnatvāt kaṇkādiṣvapi tīkṣṇatāyā nirdhāraṇaṃ na syāt /",
  "SA10ksmadhlu:2815": "phalataḥ sarve sarvātmakāḥ syuḥ /",
  "SA10ksmadhlu:2816": "ye bījādayaste loke kāryakāraṇātmakatvena pratyakṣataḥ siddhāḥ /",
  "SA10ksmadhlu:2817": "ataḥ pratijñā tāvat pratyakṣabādhitaiva /",
  "SA10ksmadhlu:2818": "api ca, hetutaḥ sādyasya sādhanāvasare anyataḥ [hetataḥ] utpatteḥ [siddheḥ,",
  "SA10ksmadhlu:2819": "bhavadbhiḥ] avaśyaṃ svīkārāt svavacanavirodho 'pi /",
  "SA10ksmadhlu:2820": "anyathā hetuprayoga eva tāvannirarthakaḥ syāt /",
  "SA10ksmadhlu:2821": "naiva pratijñāmātreṇa tāvadiṣṭārthasiddhiḥ,",
  "SA10ksmadhlu:2822": "tathā sati sarvataḥ sarvasiddhiprasaṅgaḥ /",
  "SA10ksmadhlu:2823": "ato 'hetuvādī khalu vyavahāre pratyakṣādibhirbādhitatvād vidvadbhiḥ sāvadhānatayā pariharttavya eva /",
  "SA10ksmadhlu:2824": "hetvādayastāvanmāyādivat siddhāḥ,",
  "SA10ksmadhlu:2825": "te yathā avicāraramaṇīyatvena prasiddhāstathā teṣāmaniṣedhād anutpattirityucyate,",
  "SA10ksmadhlu:2826": "pratyakṣāditaścāpi sāṃ naiva bādhitā /",
  "SA10ksmadhlu:2827": "dharmyasiddhatvādayastāvad doṣāḥ pūrvameva nirākṛtāḥ /",
  "SA10ksmadhlu:2828": "sapakṣe sattvānnāsti heturapyasiddho viruddhaścāpi /",
  "SA10ksmadhlu:2829": "ākāśapuṣpādayastvanutpanna eva,",
  "SA10ksmadhlu:2830": "na te sasvabhāvatvenānubhūyante /",
  "SA10ksmadhlu:2831": "atasteṣu vyāpterutpatteḥ samyaṅ nivṛttyā tasyāpi [sasvabhāvatvasya] nivṛttiḥ /",
  "SA10ksmadhlu:2832": "ato nāstyanaikāntikatvamapi /",
  "SA10ksmadhlu:2833": "teṣūtpatteḥ pravṛttirniścayena sādhayituṃ naiva śakyate,",
  "SA10ksmadhlu:2834": "svapnādiṣvasatputrādīnāmapyutpattidarśanāt /",
  "SA10ksmadhlu:2835": "sā khalu [utpattiḥ] tadvijñāne tathaivāvabhāsata ityapi kathanamyuktam,",
  "SA10ksmadhlu:2836": "kathanamayuktam,",
  "SA10ksmadhlu:2837": "tatrāpi paramārthatastathākāro naiva sambhavīti pūrvaṃ nirdiṣṭam /",
  "SA10ksmadhlu:2838": "anyasya anyākāreṇāvabhāsanamapyayuktameva tattvānyatvayoḥ parasparaviruddhatvāt?",
  "SA10ksmadhlu:2839": "tadutpattyā sasvabhāvatvādīnāṃ vyaptatve 'pi utpattau satyāṃ samyaksvabhāvo naiva niyatarūpeṇa sidhyati,",
  "SA10ksmadhlu:2840": "vyāpakasāmīpye sarvavyāpyāṇāṃ sāmīpyaṃ navaśyaṃbhāvīti niścitamityuktameva pūrvam /",
  "SA10ksmadhlu:2841": "ataḥ sādhāraṇamevaitad /",
  "SA10ksmadhlu:2842": "paramarthato na kasminnapyutpattiḥ pravartata iti sādhitameva /",
  "SA10ksmadhlu:2843_0": "yanna kaiścidapi pratyayaiḥ samutpadyate tad vastu kutaḥ prādurbhavatīti kathayadbhirabhivyaktimātrameva",
  "SA10ksmadhlu:2843_1": "ato 'naikāntika eva heturiti cet tatasyāpi pūrvaṃ nirākṛtatvāt tyājyamevaitaditi /",
  "SA10ksmadhlu:2844_0": "atha pratyayairvastu abhivyajyata eveti cettadā ki sā abhivyaktiḥ svalakṣaṇopacayasvabhāvā",
  "SA10ksmadhlu:2844_1": "vā tadāvaraṇasaṃkṣayātmiokā vā indriyaiḥ sukṛtā vā tadviṣayakavijñānotpattilakṣaṇā",
  "SA10ksmadhlu:2844_2": "veti vicāraḥ samupajāyante /",
  "SA10ksmadhlu:2845": "tatra naiva tāvat prathamaḥ pakṣaḥ kathamapi yujyate,",
  "SA10ksmadhlu:2846": "nityatāyā hāniprasaṅgat /",
  "SA10ksmadhlu:2847": "yadā anupacayasvabhāvaḥ svato vinaśya abhivyañcakapratyayairutpadyate tadā ekasyāparasyānupacayasvabhāvasyotpādavaśāt svalakṣaṇopacayo bhavatīti cet?",
  "SA10ksmadhlu:2848": "na, tatpūrvasvabhāvo yadi na nirudhyeta tadā dvau parasparāvirudhau upacayāpacayasvabhāvau niryuktitayā ekasminneva svīkāryau syātām /",
  "SA10ksmadhlu:2849": "yadyapūrvaḥ kaścana svabhāvo notpadyate tadā abhivyañcakāḥ pratyayāstāvannirarthakaḥ syuḥ /",
  "SA10ksmadhlu:2850": "upacayamanirākṛtya vastūnāmutpattirapi na yujyate /",
  "SA10ksmadhlu:2851": "tacca naiva tāvadāvaraṇasaṃkṣayātmakam,",
  "SA10ksmadhlu:2852": "asatsvabhāvatvena parairakāryatvāt /",
  "SA10ksmadhlu:2853": "vatusvabhāve kriyānirākaraṇaṃ tāvat pūrvameva kṛtam /",
  "SA10ksmadhlu:2854": "yadyasti ekā kriyā,",
  "SA10ksmadhlu:2855": "tadā sarve te pratyayā ye yadā arthamabhivyañcinti tadā ananyārthabhūtā kriyā tatra naiva sambhavati,",
  "SA10ksmadhlu:2856": "pūrvata eva tasyāvidyamānatvāt /",
  "SA10ksmadhlu:2857": "nityasya bhāvasya tvāvaraṇaṃ tadviśeṣāṇāmavināśād anutpādācca kadāpi na yujyate,",
  "SA10ksmadhlu:2858": "atiprasañgāt /",
  "SA10ksmadhlu:2859": "tadviṣayakavijñānaotpattau vighnakaraṇādapyāvaranaṃ niva yujyate,",
  "SA10ksmadhlu:2860": "svaviṣayakajñānotpattau samarthatvāt,",
  "SA10ksmadhlu:2861": "vidyamāne svavijñāmavijñeyasvabhāve 'vikalavijñānaṃ tāvat kenāpi vighnayitumaśaktvācca /",
  "SA10ksmadhlu:2862": "yadi nāsti sa samartho vā svavijñānavijñeyo vā tadā svahetuvikalatayā tadvijñānotpattireva na syāt /",
  "SA10ksmadhlu:2863": "atastadviṣakavijñānotpattau vighnakārakatvād āvaraṇaṃ tāvannaiva yujyate /",
  "SA10ksmadhlu:2864": "yathā āvaraṇasaṃkṣaye tathā vijñānotpattāvapi avighnāpādanasvabhāvo 'pi kriyāyāṃ naiva yujyate /",
  "SA10ksmadhlu:2865": "asāmarthyāt tadvijñānavijñeyasvabhāvābhāvācca abhivyañjakaiḥ pratyayairāvaraṇaṃ kriyata ityasyāpi nirākaraṇaṃ kṛtameva [pūrvam] /",
  "SA10ksmadhlu:2866": "tathātve 'pi tadviṣayakavijñānotpattirayuktaiva /",
  "SA10ksmadhlu:2867": "yadi sāmarthayamabhyupagamyate tadā āvaraṇakārake satyapi avikalahetoḥ sadbhāvāt sadaiva vijñānotpattisambhavād vyañjakānāṃ bhāvānāṃ kriyā nirarthikaiva syāt /",
  "SA10ksmadhlu:2868": "ato nityasya tāvadakiñcikaratvāt kathamapyāvaraṇaṃ na yujyate /",
  "SA10ksmadhlu:2869": "anityatā tu kadāpi kenāpi hetuviśeṣeṇa vijñānānutpādakasyānyasya kṣaṇasyotpādād āvriyata eva /",
  "SA10ksmadhlu:2870": "indriyaiḥ sukṛtatvapakṣo 'pi tāvannaiva [yujyate] /",
  "SA10ksmadhlu:2871": "yadi tatsukṛtvaṃ [vastu]svabhāvabhūtaṃ tadā anityātāyāḥ prasaṅgaḥ,",
  "SA10ksmadhlu:2872": "pūrvasadṛśatvāttasya /",
  "SA10ksmadhlu:2873": "yadi tadanyārthabhūtaṃ tadā sukṛtatvaṃ naiva yuktiyuktam,",
  "SA10ksmadhlu:2874": "akiñcikaratvāttasya /",
  "SA10ksmadhlu:2875": "yadyevaṃ nāsti tadātiprasaṅgaḥ /",
  "SA10ksmadhlu:2876": "kasminnapi vastuni kenāpi kimapi karaṇaṃ tāvannaiva sambhavamiti [pūrvaṃ] nirdiṣṭam /",
  "SA10ksmadhlu:2877": "indriyaiḥ sukṛtatve 'pi yadi abhivyañcakairbhāvaiḥ tadindriyavijñānotpādāsāmarthyam athavā tadvijñānavijñeyasvabhāvāsattvaṃ tadā tadvijñānotpattirasambhavinī,",
  "SA10ksmadhlu:2878": "ato nirarthakameva tāvat sukṛtatvamiti prasaṅgaḥ /",
  "SA10ksmadhlu:2879": "yadi vidyata eva sāmarthyaṃ tadvijñeyasvabhāvo vā tadā indriyaiḥ sukṛtakatvataḥ pūrvameva tasmin [viṣaye] vijñānotpādasya prasañgaḥ syāt,",
  "SA10ksmadhlu:2880": "tadā sukṛtakatvamapi nirarthakameva syat /",
  "SA10ksmadhlu:2881": "atastamin viṣaye vijñānotpādalakṣaṇamapi na saṅgataṃ syāt /",
  "SA10ksmadhlu:2882": "yato hyevaṃ tad vyaṅgyaṃ vastvapi yadi asamarthaṃ vā tadvijñānavijñeyavabhāvaṃ vāpi nāsti tadā vijñānotpāde 'pi na pad [vastu] tasya [vijñānasya] viṣayaḥ syāt /",
  "SA10ksmadhlu:2883_0": "yadi [tad vastu] samarthaṃ vā tadvijñānavijñeyasvabhāvaṃ vā syāt tadā svasvabhāvavat",
  "SA10ksmadhlu:2883_1": "sāmīpyāt tatsattāmatreṇaiva vijñānasya samutpādo bhaviṣyatītyato na tena vyañjakavijñānotpādaḥ",
  "SA10ksmadhlu:2883_2": "kriyata iti [sidhyati] /",
  "SA10ksmadhlu:2884": "api ca, bhavatāṃ tāvanmate sarvesāṃ vastūnāṃ jāyataḥ sadaivāvatiṣṭhanta iti hetostatra [vastuṣu] vyaṅgyavyañjakādīnāmapi sadā avasthitatvāt /",
  "SA10ksmadhlu:2885": "[nityatvāt] vyaṅgyavyañjakādivyavasthā naiva [samīcīnatayā sarvathā] yujyate,",
  "SA10ksmadhlu:2886": "[teṣāṃ] vyaṅgyavyañjakādīnāmakiñcitkaratvāt /",
  "SA10ksmadhlu:2887": "sadaivābhīvyaktiprasaṅgo 'pi sarvavastūnāṃ dūrnivāra eva,",
  "SA10ksmadhlu:2888": "sarvadā avikalasamagrīkatvāt /",
  "SA10ksmadhlu:2889": "api ca, vyaktasya tāvannityatvena parikalpitatvāt,",
  "SA10ksmadhlu:2890": "nityasya ca sarvasāmarthyavirahiotatvānnaiva hi vastutvaṃ kathamapyupapadyate /",
  "SA10ksmadhlu:2891": "ataḥ kathaṃ tenānaikāntikahetutvamapi /",
  "SA10ksmadhlu:2892": "ityevaṃ yadi sarvasāmarthyaśūnyaṃ tasya abhāvarūpatvameva,",
  "SA10ksmadhlu:2893": "yathā - vandhyāputra iti /",
  "SA10ksmadhlu:2894": "ye tāvadīśvarādayaḥ [paraiḥ] abhyupagamyante,",
  "SA10ksmadhlu:2895": "te 'pi tathaiva /",
  "SA10ksmadhlu:2896": "te 'pi kramayogapadyābhyāmarthakriyāvirodhāt sarvasāmarthyaśūnyā eveti pūrvamapi [bahudhā] nirdiṣṭam /",
  "SA10ksmadhlu:2897": "samakṣe siddhatvānnāyaṃ heturasiddhaḥ,",
  "SA10ksmadhlu:2898": "nāpi viruddhaḥ,",
  "SA10ksmadhlu:2899": "vandhyāputrādiṣu vastutvaprasaṅgānnāpyanaikāntiko 'pi /",
  "SA10ksmadhlu:2900": "itthaṃ tāvadaśeṣasāmarthyaśūnyatvameva abhāvalakṣaṇam /",
  "SA10ksmadhlu:2901": "asaṃskṛteṣvapi tathātvāt kathaṃ tāni vastūnīti?",
  "SA10ksmadhlu:2902": "ityevaṃ pratisaṃkhyānirodhādayo ye sarvasāmarthyaśūnyāsteṣāṃ vandhyāputrādyabhinnatve 'pi ye khalu tān vastutvena parikalpayanti ,",
  "SA10ksmadhlu:2903": "teṣām kalpaneyaṃ naiva yuktimatī,",
  "SA10ksmadhlu:2904": "hetorevābhāvāt /",
  "SA10ksmadhlu:2905": "pratisaṃkhyānirodhādayo yadi kasyāpi jñānasya viṣayāstadā avaśyaṃ te hetutvenaṅgīkaraṇīyāḥ,",
  "SA10ksmadhlu:2906": "ahetorviṣayatvānabhyupagamāt /",
  "SA10ksmadhlu:2907": "hetuviśeṣasya svākārarpaṇamātreṇa vijñānopakārād viṣayatvamityaṅgīkriyate /",
  "SA10ksmadhlu:2908": "yadyevaṃ tarhi tasya nityatāyā hāniprasaṅgaḥ,",
  "SA10ksmadhlu:2909": "vyavahāre 'pi tasya kramayaugapadyābhyām arthakriyākāritvānupapannatvāt /",
  "SA10ksmadhlu:2910": "anupakāritve 'pi yadi vijñānena vijñeyasvabhāvasya abhāvād viṣayatvaṃ kalpyate,",
  "SA10ksmadhlu:2911": "tathā sati yadi vijñānaṃ vijñeyasvabhāvamanusaratīti tadā tadvijñānasyāpi tadanusaraṇena nityatāyāḥ prasaṅgaḥ /",
  "SA10ksmadhlu:2912": "yadi nānusarati tadā tannityatāyā hāniprasaṅgaḥ /",
  "SA10ksmadhlu:2913": "yadi sarvajñajñānaṃ taditi na kasyāpi vastunaḥ sāmīpyamiti kalpyate,",
  "SA10ksmadhlu:2914": "tadāpi prekṣāvadbhistasmin vastusattāyā vyavahāro nopapadyate,",
  "SA10ksmadhlu:2915": "vijñaptyarthaṃ taddhetujñānasyābhāvāt /",
  "SA10ksmadhlu:2916": "yena kāraṇena tato vibhaktaṃ śaśaśṛṅgādiṃ ye jñeyatvenopacaranti,",
  "SA10ksmadhlu:2917": "teṣāṃ sameṣāṃ svabhāvarāhityāda viśeṣo 'bhidhātavyaḥ, abhāvād",
  "SA10ksmadhlu:2918": "vibhaktasya rāhityasvabhāvasya vastūtvena jñānāsambhavāt /",
  "SA10ksmadhlu:2919": "tatra svabhāvatvena gṛhītalakṣaṇaviśeṣasyātmanaḥ sattvābhidhānamayuktam,",
  "SA10ksmadhlu:2920": "asadvastunyapi sarvasāmarthyaviyogasvabhāvasya grahaṇāt /",
  "SA10ksmadhlu:2921": "vandhyāputrādisadṛśe tadabhitnne 'pi yadi vastviti nāma prajñapyate,",
  "SA10ksmadhlu:2922": "tadā nāsti vivādaḥ,",
  "SA10ksmadhlu:2923": "kintuṃ kathaṃ vandhyāputrādayo 'hetukā iti nocyata ityucyate /",
  "SA10ksmadhlu:2924": "ityevam asaṃskṛtānāṃ sattvābhidhānaṃ naiva samīcīnam /",
  "SA10ksmadhlu:2925": "ata evoktaṃ laṅkāvatārasūtreḥ",
  "SA10ksmadhlu:2926": "asadbhāvasamāropaḥ punarmahāmate,",
  "SA10ksmadhlu:2927": "yaduta ākāśanirodhanirvāṇākṛtakābhiniveśasamāropaḥ /",
  "SA10ksmadhlu:2928": "ye tāvannityānityābhyāmanabhidheyatvena pudgalādināmubhayathāpi siddhiranaikāntikīti pratipādayanti,",
  "SA10ksmadhlu:2929": "tanna yujyate,",
  "SA10ksmadhlu:2930": "sadvastuni kathamapi anabhidheyatvāsambhavāt /",
  "SA10ksmadhlu:2931": "evameva nityānityāni tāvat parasparaparihārasthitalakṣaṇāni /",
  "SA10ksmadhlu:2932": "yadi tāni kramaśa ekasiddhinisedhāmyām aparaniṣedhasiddhibhāñji na syustadā asadeva syuḥ /",
  "SA10ksmadhlu:2933": "phalata ekasya niṣedha evāparasya siddhiriti hetoḥ kathaṃ tāvadanabhidheyaṃ vastvityabhidhīyate /",
  "SA10ksmadhlu:2934": "anyathā [yadyevaṃ nāsti tadā] anabhidheyatvāt sarvāṇyeva vastunyanabhidheyāni syuḥ /",
  "SA10ksmadhlu:2935": "phalataḥ svaparoditānām aśeṣavastuviśeṣāṇāṃ vilopasambhavād mahātmabhirvajrakaṇādiyukticatuṣṭayasyābhidhād ebhyo mārgebhyo",
  "SA10ksmadhlu:2936": "naiva viruddham / yathoktam -",
  "SA10ksmadhlu:2937": "na svato nāpi parato na dvābhyāṃ nāpyahetutaḥ /",
  "SA10ksmadhlu:2938": "utpannā jātu vidyante bhāvāḥ kvacana kecana //",
  "SA10ksmadhlu:2939": "iti //",
  "SA10ksmadhlu:2940": "ityevaṃ sarve dharmā nirātmāna iti sādhyante /",
  "SA10ksmadhlu:2941": "ata eva bhagavatā prajñāpāramitāsūtre vastuṣu nityānityagrāhasya tāvanniṣedhaḥ kṛtaḥ /",
  "SA10ksmadhlu:2942": "anyasūtrāṇāṃ strotāṃsi pūrvameva nirdiṣṭāni /",
  "SA10ksmadhlu:2943": "ato ye rūpaṃ nityamityudīrayanti,",
  "SA10ksmadhlu:2944": "te tāvannaiva prajñāpāramitāmācaranti /",
  "SA10ksmadhlu:2945": "kathamiti cet?",
  "SA10ksmadhlu:2946": "yadā tad rūpaṃ sadeva nāsti tadā tannityābhidhānasya tu kathaiva kā? ityuktam /",
  "SA10ksmadhlu:2947": "sarvākārajñatāparyantaṃ [sarvadharmeṣu] evameva prayoktavyamiti /",
  "SA10ksmadhlu:2948": "ata evātrāpi parataḥ kāryotpāde tāvat ko virodhaḥ,",
  "SA10ksmadhlu:2949": "kathaṃ hi tato 'pi [parato 'pi] kāryotpādaniṣedhaḥ kriyate?",
  "SA10ksmadhlu:2950": "nātra [kānicit] bādhakapramāṇānyapītyādi yaduktam,",
  "SA10ksmadhlu:2951": "etat sarvaṃ pūrvaṃ kṛtottarameva /",
  "SA10ksmadhlu:2952": "satkāryotpādaniṣedhāryamapi bhavatāṃ savidhe nāsti ubhayasiddho heturdṛṣṭāntaścetyādi yaduktam,",
  "SA10ksmadhlu:2953": "tāpi naiva yujyate /",
  "SA10ksmadhlu:2954": "tathā hi - kiṃ tat yat sadityucyate?",
  "SA10ksmadhlu:2955": "aṃśaistāvanniraṃśasya siddhirasambhavinīti yasya svabhāvaḥ sarvātmanā niṣpannaḥ,",
  "SA10ksmadhlu:2956": "yaśca niṣpannasvabhāva iti tasya paraiḥ[hetupratyayaiḥ] apūrva ityākhyaṃ bhedaṃ kartuṃ naiva śakyate /",
  "SA10ksmadhlu:2957": "yasyāpūrvamiti bhedaṃ naiva śakyate kartum,",
  "SA10ksmadhlu:2958": "sa kadāpi kenāpyutpādayituṃ naiva śakyate,",
  "SA10ksmadhlu:2959": "yathā - ākāśakusumādīni /",
  "SA10ksmadhlu:2960": "yastāvattasya sattābhiniveśaḥ,",
  "SA10ksmadhlu:2961": "so 'pi tadvadeveti tasyāpi hetvādayo 'sambhavina eveti /",
  "SA10ksmadhlu:2962": "vicchinnamātre sādhye tathaiva ca hetornideśe na te abhūtadharmito viruddhāḥ /",
  "SA10ksmadhlu:2963": "yathā sati naiva āśrasiddhādidoṣāḥ,",
  "SA10ksmadhlu:2964": "pūrvameva tannirdiṣṭatvāt /",
  "SA10ksmadhlu:2965": "sādhyasādhanayoḥ sapakṣe 'nugamānnaiva viruddhakhyo 'pi hetudoṣaḥ /",
  "SA10ksmadhlu:2966": "vyavahārena bhinnatvād utpattau vyāpakaḥ /",
  "SA10ksmadhlu:2967": "phalato vyāpakanivṛttyā nāsti vyāpyo 'pi sambhavī /",
  "SA10ksmadhlu:2968": "ato nāstyanaikāntiko 'pi hetuḥ /",
  "SA10ksmadhlu:2969": "yasya kenāpi bhavati bhedaḥ,",
  "SA10ksmadhlu:2970": "sa tasya prakṛtiḥ /",
  "SA10ksmadhlu:2971": "ato yastāvadanyaḥ,",
  "SA10ksmadhlu:2972": "sa kathaṃ tasyeti?",
  "SA10ksmadhlu:2973": "yaśca svabhāvataḥ pūrvameva sthitaḥ,",
  "SA10ksmadhlu:2974": "sa hetusannidhānāt pūrvamapi tathaiva bhāvāt kathaṃ 'hetubhirutpannaḥ' iti kathayituṃ śakyate?",
  "SA10ksmadhlu:2975": "ato nāstyanaikāntikatvamiti /",
  "SA10ksmadhlu:2976": "bhedayogyatvādutpattau vyāpakatvamityato 'sadutpadyata iti ced?",
  "SA10ksmadhlu:2977": "vyavahāramātreṇaivaitat syāt,",
  "SA10ksmadhlu:2978": "paramārthato 'sattvāt /",
  "SA10ksmadhlu:2979": "evameva yadi savabhāvato 'bhāva ekaprakṛtika eva,",
  "SA10ksmadhlu:2980": "tadā paścādapi kathaṃ sa satsvabhāvaḥ syāt,",
  "SA10ksmadhlu:2981": "sadasatoḥ parasparaviruddhātvāt /",
  "SA10ksmadhlu:2982": "yaśca parasparaparihārasthitalakṣaṇo dharmaḥ sa tadviruddhadharmiṇi kathaṃ nāma yuktaḥ syāt,",
  "SA10ksmadhlu:2983": "yathā amūrtadhārmāntarbhūtaṃ tāvadākāśaṃ kathaṃ nāma mūrtaṃ syāditi /",
  "SA10ksmadhlu:2984": "utpattyākhyo hi prasiddhaḥ satsvabhāvastāvad asatsvabhāvaparihārasthitalakṣaṇatvāt kathaṃ hi nāma paramārthato 'bhāvena samprayuktaḥ syāt /",
  "SA10ksmadhlu:2985": "evaṃ vicāryamāṇe yadsat,",
  "SA10ksmadhlu:2986": "tasya utpattikriyāvatyāmutpatau kimapyupadeśanaṃ nāma nāsti /",
  "SA10ksmadhlu:2987_0": "pṛthaksāmarthyavataḥ kasyāpi bhāvātmakasya hetoranantaraṃ prādurbhāvasya sampratibhāsābhāvāt",
  "SA10ksmadhlu:2987_1": "taddhetorasadutpadyata iti loke utpattiviśeṣaviṣayikāyāḥ kalpanāyāḥ abhidhānasya",
  "SA10ksmadhlu:2987_2": "ca vyavahāraḥ pravartate /",
  "SA10ksmadhlu:2988": "vyavahāramātreṇa tu vastusattve bādhāleśo 'pi naiva sambhavati /",
  "SA10ksmadhlu:2989": "asadvastuni sadākhyadharmasya tāvat sattāleśo 'pyasmābhirnābhyupeyate /",
  "SA10ksmadhlu:2990": "yadi tat sat,",
  "SA10ksmadhlu:2991": "tadā naiva tadasat /",
  "SA10ksmadhlu:2992": "yo hi paścādapi utpattisvabhāvaḥ,",
  "SA10ksmadhlu:2993": "sa tāvadanya eva /",
  "SA10ksmadhlu:2994": "yaścānyaḥ, sa na tasyetyabhidhātuṃ śakyate /",
  "SA10ksmadhlu:2995": "ataḥ 'asadutpadyate' iti yadktaṃ tadabhāvato bhāvasiddhiriti naiva yujyate /",
  "SA10ksmadhlu:2996": "yato hyatra bhāvasvabhāvaparīkṣāyā evāvasaraḥ /",
  "SA10ksmadhlu:2997": "ataḥ kriyānirodhamātraṃ vaktuṃ neṣṭamiti /",
  "SA10ksmadhlu:2998": "yadyetad vastu hetoḥ sāmīpyāt pūrvamudbhūtaṃ nāsti,",
  "SA10ksmadhlu:2999": "tadā tasya kaḥ svabhāva ityabhidheyam /",
  "SA10ksmadhlu:3000": "yadi tadā kiñcidapi nāsti tadā tat kadācid vastutvenābhidhāsyata iticintā naiva yujyate /",
  "SA10ksmadhlu:3001": "yadi nāsti vastunaḥ kimapi bhāvātmakamastitvaṃ tadā tasya svabhāvo 'sadeveti suspaṣtamabhidhāsyate /",
  "SA10ksmadhlu:3002": "anyathā kimiti tasyāsattvamityucyate /",
  "SA10ksmadhlu:3003": "evaṃ yo hi pūrvamasan,",
  "SA10ksmadhlu:3004": "sa paścādbhāvī kaścana bhāvasvabhāva eva /",
  "SA10ksmadhlu:3005": "so 'pi kathaṃ nāmāpūrvasvabhāvātiriktaḥ prajñaptuṃ śakyate /",
  "SA10ksmadhlu:3006": "pūrvaṃ nāsīdityasadutpattervyavahārasyāpi hetupratyayābhāsāḥ kathaṃ samyagityabhidhātuṃ śakyāḥ?",
  "SA10ksmadhlu:3007": "evamabhūtasya bhūtasiddhistāvadasataḥ satsiddhireva syāt /",
  "SA10ksmadhlu:3008": "yato hi yadi nāstyanyastadā abhūtādanyo bhūto nāsti satsamīpavarttyapi /",
  "SA10ksmadhlu:3009": "asatyapyanye abhūtādanyasyotpādābhidhānasambaddhameva /",
  "SA10ksmadhlu:3010": "phalato 'pūrvavastūnāṃ papaścāt sattvābhidhanaṃ tāvat tadviruddhadharmānvitasyaivābhyupagamaḥ /",
  "SA10ksmadhlu:3011": "viruddhadharmānvitaḥ svabhāvo 'pi tāvadanupapanna eva /",
  "SA10ksmadhlu:3012": "tathā sati sarvasya sarvasvabhāvatāprasaṅgaḥ /",
  "SA10ksmadhlu:3013": "ekasmin krameṇa sattvāsattve aviruddheityabhidhānamapi naiva yujyate /",
  "SA10ksmadhlu:3014": "tathā sati samakāle 'pyaviruddhatvaprasaṅgaḥ /",
  "SA10ksmadhlu:3015": "yadi samakāle te aviruddhe tadā krameṇāpi kathaṃ te na tathā,",
  "SA10ksmadhlu:3016": "abhinnatvāditi /",
  "SA10ksmadhlu:3017": "bhinnadharmiṇi viruddhalakṣaṇasyāviruddhatve 'pi ekasmin dharmiṇi naiva krameṇāpi tad bhavituṃ śakroti /",
  "SA10ksmadhlu:3018": "yathā yugapadanekaviruddhadharmānvitatvād ekatvahāniprasaṅgaḥ,",
  "SA10ksmadhlu:3019": "tathaiva krameṇāpi tadanvitatvāt tatpravṛttiriti /",
  "SA10ksmadhlu:3020": "anyathā parairapi pradhānādīnāṃ kramaśo mahadādigaṇe parivartanam abhivyaktim vā upakalpayatāṃ vyaktāvyaktādidharmavirodhaḥ kathamabhidhīyate /",
  "SA10ksmadhlu:3021": "krameṇa vastūnāmutpādakeṣu īśvarādiṣu kathaṃ nāma samarthāsamarthādivirodhodbhāvanaṃ yujyate /",
  "SA10ksmadhlu:3022": "ye kecana parvatakāyavajrādīn dṛḍhasvabhāvān teṣāṃ śītoṣmādyavasthābhedena kramaśo bhedaṃ vyavasthāpayanti,",
  "SA10ksmadhlu:3023": "te 'pi teṣāṃ kṣaṇikatvaṃ sisādhayiṣavaḥ kathaṃ krameṇa prādurbhavatsu teṣu śītoṣmādiviruddhatvamabhidhātuṃ śaknuvanti /",
  "SA10ksmadhlu:3024": "yadi vastūni tāvad abhūtvā utpadyante,",
  "SA10ksmadhlu:3025": "bhūtvā cābhāvatvenāvabhāsanta iti vicāraṇād ekasmin kramaśaḥ sadasattvaviruddhatvena vyavasthāpayituṃ śakyata iti kathayantīti cennedaṃ yujyate /",
  "SA10ksmadhlu:3026": "yato hi tāmrādiṣvevaṃ dāḍharyamārdavaśaityauṣṇyādīni krameṇa dṛśyanta eva /",
  "SA10ksmadhlu:3027": "atastatrāpi aviruddhatvaprasaṅgaḥ syāt /",
  "SA10ksmadhlu:3028": "atastena adṛḍhatayā ye svabhāvatvena sādhayanti,",
  "SA10ksmadhlu:3029": "tannaivopapadyate /",
  "SA10ksmadhlu:3030": "api ca, asmābhirapyetādṛśī dṛṣṭirnaiva parityajyate /",
  "SA10ksmadhlu:3031": "yato hi māyāsvapnādisamā alīkā api [padārthāḥ] abhūtvā bhavanti,",
  "SA10ksmadhlu:3032": "bhūtvā ca vinaśyamānāḥ pratibhāsante /",
  "SA10ksmadhlu:3033": "kintu svabhāvataḥ sadasatostu krameṇāpi tayoḥ sadasatorvirodha eva / tadyathā -",
  "SA10ksmadhlu:3034": "yadyastitvaṃ prakṛtyā syānna bhavedasya nāstitā /",
  "SA10ksmadhlu:3035": "prakṛteranyathābhāvo na hi jātūpapadyate //",
  "SA10ksmadhlu:3036": "yathoktaṃ kārikāyāmḥ -",
  "SA10ksmadhlu:3037": "so 'san svabhāvato 'bhāva sa kathaṃ pratyayāntaraiḥ /",
  "SA10ksmadhlu:3038": "niḥsvabhāvo bhavet ko 'nyo heturuktastathāgataiḥ //",
  "SA10ksmadhlu:3039": "āryakaṅkāvatārasūtre 'pi pūrvaṃ rāgādīn sattvenābhyupagamya punarasattvenāṅgīkaraṇaṃ vaināśikataiva /",
  "SA10ksmadhlu:3040": "kāryakāraṇabhāvo yadi paramārthata syāttadā evamabhidadhānānāṃ [sā] dṛṣṭistāvat samyag mārgānusaraṇād muktimārgānukūlaiva strānnatvananukūlā /",
  "SA10ksmadhlu:3041": "ato laṅkāvatārasūtre yaduktaṃ tadapyaviruddhamevaṃ, tathā hi -",
  "SA10ksmadhlu:3042": "kāryakāraṇadurdṛṣṭayā tīrthyāḥ sarve vimohitāḥ /",
  "SA10ksmadhlu:3043": "atasteṣāṃ na mokṣo 'sti sadasatpakṣavādinām //",
  "SA10ksmadhlu:3044": "punaśca,",
  "SA10ksmadhlu:3045": "abhūtvā yasya cotpādo bhūtvā cāpi vinaśyati /",
  "SA10ksmadhlu:3046": "pratyayaiḥ sadasaccāpi na te me śāsane sthitāḥ //",
  "SA10ksmadhlu:3047": "hetupratyayasāmarthyaniścaye 'pi paramārthato 'sata utpattirnaiva yujyate,",
  "SA10ksmadhlu:3048": "svabhāvāntaraṃ kartumaśakyatvat /",
  "SA10ksmadhlu:3049": "pratiniyatasāmarthyato viruddhamapi svabhāvaṃ kartuṃ naiva pāryate,",
  "SA10ksmadhlu:3050": "tathā sati śaśaśṛṃṅgādīnāmapyutpādaprasaṅgaḥ syāditi vidvāṃso bruvanti /",
  "SA10ksmadhlu:3051": "ato hetūnāṃ niyatasāmarthyena vyavasthāpi niyatā bhavedityabhidhānamapi tāvadasambaddhameva /",
  "SA10ksmadhlu:3052": "saṃvṛtāvapi khalvasata utpattiḥ kathaṃ na vitudhyata iti vicāraṇāpi tāvannaiva yujyate,",
  "SA10ksmadhlu:3053": "vastunyeva virodhasya vyavasthāpannānmithyāvastuni [avastuni] tadvyavasthānamasambaddhameva /",
  "SA10ksmadhlu:3054": "anyathā paramārthaivaiṣā utpattiḥ syānnatu saṃvṛtau /",
  "SA10ksmadhlu:3055": "api ca, yā khalu vastūnāmutpattiḥ saṃvṛtimāyāvadavasthitā,",
  "SA10ksmadhlu:3056": "saivaropyāsmābhirvirodhivacanairmithyātvena sādhyate,",
  "SA10ksmadhlu:3057": "nānyatveneti paścād vistareṇa nirdekṣyate /",
  "SA10ksmadhlu:3058": "evaṃ vastūnāṃ paramārthasadutpattirnopapadyate,",
  "SA10ksmadhlu:3059": "na santi ca tāni [vastūni] asadbhūtānyapi /",
  "SA10ksmadhlu:3060": "eteṣāmutpattirmāyāvanmithyaiva pradarśyate /",
  "SA10ksmadhlu:3061": "ata eva sarvāṇi khalu vastūni māyāvadeva vyavasthitāni /",
  "SA10ksmadhlu:3062": "ataśca bhagavatā - mahāmate,",
  "SA10ksmadhlu:3063": "sato 'sataścānutpannatvāt sarve dharmā anutpannā evetyanekadhā sadasatorniṣedhaṃ kṛtvā anutpāda eva nirdiṣṭaḥ /",
  "SA10ksmadhlu:3064": "bhagavata 'pi parikalpisvabhāvamabhipretya sadasatorutpattivirodho vyavasthāpitaḥ na tu tattvata ityevaṃ yeṣāṃ kathanaṃ tadapyagre 'bhidhāsyate /",
  "SA10ksmadhlu:3065": "yo hi vastvātmā paramārthato 'nupanna so 'pi tattvata utpanna ityevaṃbhūto yo parikalpitaḥ svabhāvastamapi ye parikalpitasvabhāvatvenābhyupagacchanti,",
  "SA10ksmadhlu:3066": "tadā tannaiva yuktarūpam /",
  "SA10ksmadhlu:3067_0": "vastūnāmasya svabhāvasya paramārthato 'nutpannatve 'pi grāhyagrāhakārasvabhāvenānuppannatvāt",
  "SA10ksmadhlu:3067_1": "sa parikalpitasvabhāva iti cintyate tadā parikalpitātmakayoḥ sadastoryathā utpattivirodhastathaiva",
  "SA10ksmadhlu:3067_2": "paramārthātmakasyāpi kathaṃ notpattivirodhaḥ /",
  "SA10ksmadhlu:3068": "tattvatastu utpatteḥ sadasadākārātirikttvena anyākāratayānutpannatvāt sādhāraṇameva taditi /",
  "SA10ksmadhlu:3069": "ato yaḥ pratītyasamutpannaḥ sa paramārthataḥ śūnyaḥ,",
  "SA10ksmadhlu:3070": "māyādivaditi /",
  "SA10ksmadhlu:3071": "nāstyayaṃ heturanaikāntiko 'pi yadi viparyayastadā yathoktadoṣadūṣitāni pramāṇānyapi sambhaveyuḥ /",
  "SA10ksmadhlu:3072": "yo hi hetupratyayānapekṣya samutpadyate tasya kṛtaka eva svabhāvaḥ,",
  "SA10ksmadhlu:3073": "na tu pāramārthikaḥ /",
  "SA10ksmadhlu:3074": "akṛtakasya parāpekṣā naivopapadyate /",
  "SA10ksmadhlu:3075": "ya eva kṛtakastasya naiva prakṛtyā svabhāvo yujyate,",
  "SA10ksmadhlu:3076": "prakṛteravikārāt /",
  "SA10ksmadhlu:3077": "ko 'pi tāṃ [prakṛtiṃ] parivartayituṃ naiva kṣamaḥ /",
  "SA10ksmadhlu:3078": "ato yo hi pāramārthikaḥ svabhāvaḥ,",
  "SA10ksmadhlu:3079": "yaścābhūtvā bhavati,",
  "SA10ksmadhlu:3080": "bhūtvā ca vigaccati tau [svabhāvau] parasparaviruddhatvādasambaddhāviti pūrvaṃ nirdiṣṭameva /",
  "SA10ksmadhlu:3081": "ato nāstyanaikāntikatvamiti / tathā hiḥ",
  "SA10ksmadhlu:3082": "“na sambhavaḥ svabhāvasya yuktaḥ pratyayahetubhiḥ /",
  "SA10ksmadhlu:3083": "hetupratyayasambhūtaḥ svabhāvaḥ kṛtako bhavet //",
  "SA10ksmadhlu:3084": "svabhāvaḥ kṛtako nāma bhaviṣyati punaḥ katham /",
  "SA10ksmadhlu:3085": "akṛtrimaḥ svabhāvo hi nirapekṣaḥ paratra ca //“",
  "SA10ksmadhlu:3086": "nityānityasvabhāvayorupakalpitatvād vastūnām antadvayadarśane prasaṅgamāpādayitum uttam āryaśrīmālāsūtre -",
  "SA10ksmadhlu:3087": "“bhagavan, dvayorantayo paśyatītyucyate /",
  "SA10ksmadhlu:3088": "yaduta ucchedaśāścatadarśanam /",
  "SA10ksmadhlu:3089": "'anityāḥ saṃkārā iti ced bhagavan paśyet sāsya syāducchedadṛṣṭiḥ sāsya syānna samyagdṛṣṭiḥ /",
  "SA10ksmadhlu:3090": "nityaṃ nirvāṇamiti ced bhagavan paśyet sāsya syācchaśvatadṛṣṭiḥ,",
  "SA10ksmadhlu:3091": "sāsya syānna samyagdṛṣṭiḥ /“",
  "SA10ksmadhlu:3092": "ācāryeṇāpyuktam -",
  "SA10ksmadhlu:3093": "bhavamabhyupapannasya śāśvatocchedadarśanam /",
  "SA10ksmadhlu:3094": "prasajyate svabhāvo hi nityo 'nityo 'thavā bhavet //",
  "SA10ksmadhlu:3095": "ityādi //",
  "SA10ksmadhlu:3096": "ataśca sapakṣe sadbhāvānna viruddho 'pi hetuḥ,",
  "SA10ksmadhlu:3097": "yato hi vipakṣe yasya sadbhāvaḥ,",
  "SA10ksmadhlu:3098": "sa eva viruddhaḥ,",
  "SA10ksmadhlu:3099": "na tu yasya sapakṣe sadbhāvaḥ,",
  "SA10ksmadhlu:3100": "sa viruddha iti /",
  "SA10ksmadhlu:3101": "māyādayastāvat vastutvenānupapannāḥ,",
  "SA10ksmadhlu:3102": "jñānajñeyābhyāṃ vilakṣaṇasvabhāvatvātteṣām,",
  "SA10ksmadhlu:3103": "iti pūrvaṃ nirdiṣṭameva /",
  "SA10ksmadhlu:3104": "na hi jñānajñeyābhyāṃ bhinno vastunaḥ svabhāvaḥ /",
  "SA10ksmadhlu:3105_0": "anutpannasvabhāveṣvākāśapuṣpādiṣvadarśane 'pi pratītyasamutpādasvabhāvastāvat samyaktayā",
  "SA10ksmadhlu:3105_1": "yujyata eveti ye kathayantītyanenāpi [kathanena] naiva [hetoḥ] viruddhatvaṃ sādhayituṃ",
  "SA10ksmadhlu:3105_2": "śakyate 'sambaddhatvāt,",
  "SA10ksmadhlu:3106": "vyāpakapravṛteḥ vyāpyasādhane 'śakyatvācca /",
  "SA10ksmadhlu:3107": "māyādiṣu hi mithyātvena [tatra] naiva pratītyasamutpādaḥ sidhyati,",
  "SA10ksmadhlu:3108": "dṛṣṭāntavikalatvāditi yatkathanaṃ tadapyasambaddhameva /",
  "SA10ksmadhlu:3109": "yadi paramārthasvabhāvamadhikṛtya māyādīnāmanutpannatvaṃ kevalamabhidhīyate,",
  "SA10ksmadhlu:3110": "tattu,",
  "SA10ksmadhlu:3111": "tadā svīkāryameva /",
  "SA10ksmadhlu:3112": "yato 'smābhirapi paramārthata utpattimabhyupagamya naiva hetornideśaḥ kṛtaḥ,",
  "SA10ksmadhlu:3113": "sa tu kevalamubhyasiddhapratibhāsamādāyaiva /",
  "SA10ksmadhlu:3114": "na hi siddhāntāpekṣayā dharmihetvādīnāṃ nirdeśaḥ kriyata iti tu pūrvaṃ nirdiṣṭameva /",
  "SA10ksmadhlu:3115": "yadi māyādayo vyavahāreṇāpyanutpannā ityabhyupagamyate tadedaṃ lokasyāpi nirvartakatvād asmābhirasyāṃ nivṛttau prayatno naivāstheyaḥ /",
  "SA10ksmadhlu:3116": "ko 'pi svasthamanāḥ puruṣo yadi 'yathā māyādīnāṃ pratyayā mantrauṣadhyādayaśca dṛśyate,",
  "SA10ksmadhlu:3117": "tathā teṣāmutpattirnaiva dṛśyate' ityevaṃ kathayati,",
  "SA10ksmadhlu:3118": "tattu teṣāṃ [kathanaṃ] viduṣāṃ kṛte 'tyantaṃ hāsyāspadamapamānakaraṃ ceti /",
  "SA10ksmadhlu:3119": "itthaṃ nāstyasiddhatvamapi hetoḥ /",
  "SA10ksmadhlu:3120": "yathoktaṃ bhagavatā -",
  "SA10ksmadhlu:3121": "yaḥ pratyayairjāyati sa hyajāto na tasya utpādu svabhāvato 'sti /",
  "SA10ksmadhlu:3122": "yaḥ pratyayādhīnu sa śūnya ukto yaḥ śūnyatāṃ jānati so 'pramattaḥ //",
  "SA10ksmadhlu:3123": "sāgaramatinirdeśasūtre 'pyuktam -",
  "SA10ksmadhlu:3124": "pratītya yad yad bhavati tattannasti svabhāvataḥ /",
  "SA10ksmadhlu:3125": "niḥsvabhāvā hi te bhāvāḥ kadācit sambhavanti na //",
  "SA10ksmadhlu:3126": "ācāryeṇāpyuktam -",
  "SA10ksmadhlu:3127": "pratītya yad yad bhavati tattacchāntaṃ svabhāvataḥ /",
  "SA10ksmadhlu:3128": "tasmādutpadyamānaṃ ca śāntamutpattireva ca //",
  "SA10ksmadhlu:3129": "punaśca",
  "SA10ksmadhlu:3130": "yaḥ pratītyasamutpādaḥ śūnyatāṃ tāṃ pracakṣyahe /",
  "SA10ksmadhlu:3131": "sā prajñaptirupādāya pratīpat saiva madhyamā //",
  "SA10ksmadhlu:3132": "[31] yadi vināśādayo hi vikalpāḥ paramārthata utpāttau bādhitā ityucyate,",
  "SA10ksmadhlu:3133": "tadapi naiva yuktiyuktam /",
  "SA10ksmadhlu:3134": "yā ca bādhābhidhīyate, kāsau?",
  "SA10ksmadhlu:3135": "yadi mithyātvena sidhyantītyucyate,",
  "SA10ksmadhlu:3136": "tadā vayamapyabhyupagacchāmaḥ /",
  "SA10ksmadhlu:3137": "ataḥ saṃvṛtireva sā ityucyate /",
  "SA10ksmadhlu:3138": "yadi yuktyā te prasidhyanti tadā paramārthata eva bhaveyuḥ,",
  "SA10ksmadhlu:3139": "na tu saṃvṛtyā /",
  "SA10ksmadhlu:3140": "yadi prasiddhā tāvad bādhā nirākṛtaivetyucyate,",
  "SA10ksmadhlu:3141": "tadapi naiva yujyate,",
  "SA10ksmadhlu:3142": "na hi pramāṇabādhitā mithyāsvabhāvā api māyādayo loke 'prasiddhāḥ /",
  "SA10ksmadhlu:3143": "ato vastusthitaṃ bhrāntaṃ vijñānamapi māyādivalloke prasiddhamityucyamānamapi na yujyate /",
  "SA10ksmadhlu:3144": "na hyekasmin vividhaprakārake viruddhajñāne tathaiva māyādisvamiyucyamānamapi na yujyate /",
  "SA10ksmadhlu:3145": "na hyekasmin vividhaprakārake viruddhajñāne tathaiva bhāyādisvabhāvaḥ sambhavati,",
  "SA10ksmadhlu:3146": "loke 'pi ca tannaiva jñānasvarupeṇa prasidhyati /",
  "SA10ksmadhlu:3147": "māyādīnāṃ jñānasvabhāvatve 'pi jñānasya tadabhinnatayā gṛhītāmithyākāratvenāvabhāsitatvāt tadapi tadvanmithyaiva /",
  "SA10ksmadhlu:3148": "anyathā satyāsatyasvabhāvayostāvat ko hi sambandhaḥ syāt /",
  "SA10ksmadhlu:3149": "ato nāsti bhrāntiḥ /",
  "SA10ksmadhlu:3150": "asti bādhāvirodha ityucyate,",
  "SA10ksmadhlu:3151": "tadapi na yujyate,",
  "SA10ksmadhlu:3152": "yadi nāstyātmanā virodhastadā kathaṃ sa pramāṇena sādhayituṃ śakyate /",
  "SA10ksmadhlu:3153": "yadyastyāmani virodhaḥ,",
  "SA10ksmadhlu:3154": "sa ca pramāṇaiḥ sidhyatyapītyucyate tadā sādhananirbharaḥ saḥ kathamasvīkāryaḥ syāt /",
  "SA10ksmadhlu:3155": "na sa virodho 'vabhāsata ityucyate cet,",
  "SA10ksmadhlu:3156": "tadāsya visarjanaṃ pūrvamevāsmābhiḥ kṛtam /",
  "SA10ksmadhlu:3157": "api ca, antarjñeyavādināṃ matānusāraṃ yadadvayajñāne ākāradvayaṃ sāgaraparvatabhūmijalādikaṃ tadaṃśatayopacaryate,",
  "SA10ksmadhlu:3158": "tadekasmin kathaṃ viruddhāvabhāso 'nuvidhīyate /",
  "SA10ksmadhlu:3159": "ato 'ntarjñeyavādibhirapyavaśyaṃ kathañcid bhrāntaṃ jñānamabhyupeyameva /",
  "SA10ksmadhlu:3160": "anyathā sarve 'pi tattvavedino jāyeran,",
  "SA10ksmadhlu:3161": "na ca prativādibhiḥ saha vivādā api jāyeran /",
  "SA10ksmadhlu:3162": "kathaṃ cāriṣṭanīlākṣatākāmalādibhirupahatanetrāṇāṃ dehādayo viruddhasvabhāvadveye pratibhāseran /",
  "SA10ksmadhlu:3163": "na ca satyātmakasya jñānasya pratibhāsamārnairmithyākāraiḥ saha kaścanāpi sambandhaḥ,",
  "SA10ksmadhlu:3164": "satyāsatyoḥ parasparaviruddhatvāt /",
  "SA10ksmadhlu:3165": "na hi bhavatāṃ mate virodho dṛśyata ityataḥ sarveṣāṃ pratyakṣatastattvadarśitvasambhavād muktyatthināṃ kṛte tattvabhāvānāyāḥ pratyatno nirarthaka eva syāt /",
  "SA10ksmadhlu:3166": "yadyevaṃ cintyate yad 'bhrānte vijñāne vividhāvabhāsānāṃ viruddhatve 'pi virodho naiva vyavasthāpyate,",
  "SA10ksmadhlu:3167": "vastuvisayatvātteṣāmati /",
  "SA10ksmadhlu:3168": "vastubalapravṛttānumānadvārā vastutvena svīkṛtānāmeva virodho 'bhidhīyate,",
  "SA10ksmadhlu:3169": "na tu mithyātvena svīkṛtānām /",
  "SA10ksmadhlu:3170": "yadyevaṃ na syāt tadā tadanumānaṃ vastubalapravṛttameva na syāt /",
  "SA10ksmadhlu:3171": "phalato vijñāne bhrāntānāṃ mithyākārāṇāmapyavabhāsaḥ syāt /",
  "SA10ksmadhlu:3172": "tatra tāvattattvānyatvādivirodho 'pi nābhidhīyate ' - yadyevaṃ vicāryate tadā sāṃvṛtakāryakāraṇabhāvasya kathaṃ virodhaḥ pratipādyate,",
  "SA10ksmadhlu:3173": "mithyābhūte tasmin vastubalapravṛttānumānaviṣayatvāsambhavāt sa viruddha iti nābhidheya eva /",
  "SA10ksmadhlu:3174": "yadi [virodhaḥ] kriyate tadāvaśyamasmākamevesṭasiddhiḥ,",
  "SA10ksmadhlu:3175": "na tu yuṣmākam /",
  "SA10ksmadhlu:3176": "yato hi bhavatāṃ tathāvidhena virodhena mithyātvasiddhireva syānnatvavabhāsanirākṛtiḥ,",
  "SA10ksmadhlu:3177": "mithyātvasyāpi prasiddhayavirodhāt /",
  "SA10ksmadhlu:3178": "yadi sa mithyātvena prasādhyate tadāsmākameva pakṣaḥ sthāpitaḥ syād,",
  "SA10ksmadhlu:3179": "yato vayamapi kāryakāraṇadeśakālahetupratyayaviśeṣāṇāṃ satyāmapyapekṣāyāṃ [taṃ] pramāṇabādhitaṃ ca mithyā caiva manyāmahe,",
  "SA10ksmadhlu:3180": "ata eva [saḥ] saṃvṛtau vyavasthāpyate /",
  "SA10ksmadhlu:3181": "tathāvidhavirodhakaraṇena bhavadbhiranyeṣāṃ vastugrahanivṛttiḥ kathaṃ nāma na svīkriyate,",
  "SA10ksmadhlu:3182": "kintu nirdoṣābhidhānāttāvad bhavatāmeva bādhā syāt asmākaṃ tu pramāṇānāmapravṛttirapi nāsti,",
  "SA10ksmadhlu:3183": "anyathā kathaṃ nāma saṃvṛtau sādhayituṃ śakyaḥ syāt /",
  "SA10ksmadhlu:3184": "yathaiva kāryakāraṇabhāvaḥ sidhyati tathaiva samyaktvena abhyupagatavatāṃ mithyāropanivṛttaye kevalaṃ vayaṃ pramāṇāni prayuñjamahe, nānyatra /",
  "SA10ksmadhlu:3185": "pramāṇānāṃ prayoge satyapi naiva pratyakṣabādhā pravartate /",
  "SA10ksmadhlu:3186": "pramāṇaistāvat kevalaṃ vastutattvasya yathāsthitireva svīkriyate,",
  "SA10ksmadhlu:3187": "na tu prasiddhivirodho 'pi /",
  "SA10ksmadhlu:3188": "anyathā naiva tat pramāṇaṃ syāt /",
  "SA10ksmadhlu:3189": "yo hi vastūnāṃ paramārthataḥ,",
  "SA10ksmadhlu:3190": "prajñaptasvabhāvaḥ,",
  "SA10ksmadhlu:3191": "sa eva pramānairbādhyate /",
  "SA10ksmadhlu:3192": "abhrāntatvaṃ hi pratyakṣalakṣaṇam /",
  "SA10ksmadhlu:3193": "abhrāntapramāṇena yo hi bādhyate,",
  "SA10ksmadhlu:3194": "tasya naiva viṣayatvaṃ yujyate,",
  "SA10ksmadhlu:3195": "atiprasaṅgāt /",
  "SA10ksmadhlu:3196": "ato nāsyasyāṃ pratijñāyāṃ pratyakṣabādhā /",
  "SA10ksmadhlu:3197": "yadhevaṃ na syāttadā spaṣṭāvabhāsitayā bāhyārthasya pratyakṣasiddhe 'pi na sa pratyakṣaviruddhaḥ syāt /",
  "SA10ksmadhlu:3198": "phalata ekānekasvabhāvavirahitatve 'pi na sa niḥsvabhāvaḥ sidhyatītiḥ sidhyatīti syāt /",
  "SA10ksmadhlu:3199": "taimirikādiṣu keśamaśakādīnāmavabhāse 'pi pratyakṣato virodhānna kenāpi teṣāṃ mithyātvam asvīkriyate /",
  "SA10ksmadhlu:3200": "ataḥ svānurūpakāryakāranabhāvena anādikālikaparamparāagatānāṃ sarveṣāṃ janmanāṃ deśākālahetuviśeṣāpekṣitatve 'pi māyotpādavat saṃvṛtāveva vyavasthā kriyate /",
  "SA10ksmadhlu:3201": "ye khalu yathāprasiddhaṃ vyavasthāpayanti,",
  "SA10ksmadhlu:3202": "teṣāṃ yadā samakālikāsamakālikavyavasthāyāṃ nāsti virodhastadā akṣaṇikatvādidoṣā api teṣu naiva prarvatante,",
  "SA10ksmadhlu:3203": "alīkeṣu virodhasyāpravṛtteḥ /",
  "SA10ksmadhlu:3204": "māyāsvapnādisadṛśeṣu dharmeṣu paramārthatastāvat kṣaṇikākṣaṇikatvādayo naiva hi yujyate,",
  "SA10ksmadhlu:3205": "yathoktaṃ prajñāpāramitāyām -",
  "SA10ksmadhlu:3206": "ye rūpasya nityatve 'nityatve vā ācaranti te nācaranti prajñāpāramitāyām tat kathamiti?",
  "SA10ksmadhlu:3207": "tad rūpaṃ yadā nāsti tathā sat tadā kathaṃ tannityamanityaṃ vā syāt /“",
  "SA10ksmadhlu:3208": "evaṃ tāvat sarvajñatāparyantaṃ vistareṇābhidhātavyam /",
  "SA10ksmadhlu:3209": "katipayeṣvanyeṣu [sutreṣu] yā khalu saṃskārāṇāṃ kṣaṇikatā deśitā,",
  "SA10ksmadhlu:3210": "sā prasādasaṃskārebhyo mānasamudvignaṃ kṛtvā kramaśo nairātmye praveśāyaiva deśitā /",
  "SA10ksmadhlu:3211": "naivamutpadyate kiñcinnirodho 'pi na kiñcana /",
  "SA10ksmadhlu:3212": "mārgaprayojanārthāya nirodhotpādadeśānā //",
  "SA10ksmadhlu:3213": "utpattyā jñāyate nāśo vināśenāpyanityatā /",
  "SA10ksmadhlu:3214": "anityatāpraveśena saddharmeṣu pravartate //",
  "SA10ksmadhlu:3215": "yadi māyādivadaṅkurotpādādiṣu bījādīnāṃ sāmarthyamabhyupagamyata iti cintyate tadā vastunaḥ svīkṛtireva syāt,",
  "SA10ksmadhlu:3216": "yato hyevaṃ yāni sāṃvṛtikāni bījākhyāni tāni sarvābhidhānasamatikrāntaśaśaśṛṅgādibhyo vinivṛttānyevābhidheyāni /",
  "SA10ksmadhlu:3217": "yadyevaṃ nāsti tadā kathaṃ bhavadbhirlokāgavirodhaparihāraḥ kartuṃ śakyeta /",
  "SA10ksmadhlu:3218": "vayaṃ tu yattāvat sarvasāmarthyavirahalakṣaṇebhyaḥ śaśaśṛṅgādibhyo vinivṛttaṃ tadeva vastviti kathayāmaḥ /",
  "SA10ksmadhlu:3219": "'yadi bhavantastathāvidhamapi saṃvṛtisaditi nāmnābhidhātumabhilaṣante tadā saharṣaṃ bravantu,",
  "SA10ksmadhlu:3220": "saṃvṛtiparamārthaśavdairabhidhīyamānānāṃ vastūnām arthakriyākāritvābhedādi'tyevaṃ cintyate?",
  "SA10ksmadhlu:3221": "tadapi naiva yaktum,",
  "SA10ksmadhlu:3222_0": "yato hyevaṃ svapnādau gajāśvagnibhūmivṛṣabhādayo mithyābhāvā ye vividhārthakriyāṃ",
  "SA10ksmadhlu:3222_1": "kurvāṇāḥ parasparabhinnaśarīrānugatā dṛśyante te yathaiva bhinnadeśakālavasthāsu",
  "SA10ksmadhlu:3222_2": "dṛśyante tathaiva kiṃ sarvābhidhānasamatikrāntaśaśaśṛṅgādibhyo vinivṛttakāyāḥ santi?",
  "SA10ksmadhlu:3223": "na vā?",
  "SA10ksmadhlu:3224": "te yadyekāntena vinivṛttakāyāstadā tevāmapi vastutvaprasaṅgaḥ syāt /",
  "SA10ksmadhlu:3225": "yadi te vinivṛttakāyā ityucyeta,",
  "SA10ksmadhlu:3226": "tarhi kathaṃ bhavantaḥ prasiddhivirodhasya parihāraṃ kariṣyanti?",
  "SA10ksmadhlu:3227": "yadyucyeta yathāvabhāsaṃ tatsvabhāvo nāvatiṣṭhatītyataḥ pratītyasamutpannatvājjñānasvabhāvatvena vastutaḥ santīti?",
  "SA10ksmadhlu:3228": "etadapi naiva yujyate,",
  "SA10ksmadhlu:3229": "yato hi tadā jñānamātrasvabhāvatvātte kāyādiviśeṣānanugatatvādatyantaviruddhasvabhāvenāvabhāsiṣyante /",
  "SA10ksmadhlu:3230": "anyasyānyasvabhāvenāvabhāso naiva yuktarūpaḥ,",
  "SA10ksmadhlu:3231": "tattvānyatvayorviruddhatvāditi pūrvamevāveditam /",
  "SA10ksmadhlu:3232": "yadi jñānasvabhāvastāvad śuddhasphaṭika iva niraṃśaḥ kkacanāpyanavasthito nīlādivividhasvabhāveṣvanavabhāsamāna ityabhyupagamyate,",
  "SA10ksmadhlu:3233": "tadā svapnādiṣu gajāśvādīni vastuni tatsvabhāvatvena na samudbhaviṣyanti,",
  "SA10ksmadhlu:3234": "tadviruddhakārayogāt /",
  "SA10ksmadhlu:3235": "yadyevaṃ nāsti tadā tathāvabhāso naiva śakyarūpaḥ /",
  "SA10ksmadhlu:3236": "ata eva vayaṃ jñānasvabhāvātītaṃ viparītākāreṇāvabhāsitaṃ mithyātvāllaukikamabhyupagacchāmastathā parikalpitasvabhāvenocyamānameva vastutvena bhrānto viṣaya iti kathayāmaḥ,",
  "SA10ksmadhlu:3237": "na tu jñānasvabhāvatvena /",
  "SA10ksmadhlu:3238": "so 'pi tadabhinnatmakatvenāvabhāsitatvānnasti satyasvabhāvena siddhaḥ /",
  "SA10ksmadhlu:3239": "evaṃ vastvātmanā prasiddhamapi pramāṇena yathāvat sfuṭamavabhāsite 'pi paramārthatayā vastusvabhāvatvena na vyavasthāpayāmaḥ,",
  "SA10ksmadhlu:3240": "yathā - tṛṇapuruṣaṃ puruṣatvena /",
  "SA10ksmadhlu:3241_0": "ataḥ paramārthato vastuvapuṣābhūtaṃ yanmithyā tasmin pāramārthikasarvadoṣavirahitaśaśaśṛṅgadibhyo",
  "SA10ksmadhlu:3241_1": "nivṛttamanivṛtaṃ vā cittaṃ naiva praviśatītyucyeta tadevaṃ yathoktaḥ saṃvṛtisvabhāvaḥ",
  "SA10ksmadhlu:3241_2": "pramāṇena mithyāsvabhāvatvanokto 'pi na tathaiva cintanīyaḥ,",
  "SA10ksmadhlu:3242": "yathā - māyāsvapnādyabhinno vastusvabhāvaḥ pramāṇena suspaṣṭīkṛtaḥ ayamapi paramārtha iti prajñapyate tadā saharṣaṃ prajñapyatāmutsavaścānubhūyatām,",
  "SA10ksmadhlu:3243": "parantu prajñaptimātrakathanena naiva vastūni bhinnasvabhāvatvenopādīyante /",
  "SA10ksmadhlu:3244": "ataḥ pratījñā parityajyatāmiti kathanamivaitad /",
  "SA10ksmadhlu:3245_0": "ācāryaḥ khalvatyantagambhīrasāgare paramārthanaye praveṣṭumasamarthānāṃ śāśvocchedādyaparadarśanānāṃ",
  "SA10ksmadhlu:3245_1": "malaviśuddhayarthaṃ bālapṛthagjanānāṃ ca pravṛttyarthaṃ ye paramārthanukūlāṃ yathāprasiddhāṃ",
  "SA10ksmadhlu:3245_2": "puṇyajñānasambhārādyarthakṛyāṃ kurvanti,",
  "SA10ksmadhlu:3246": "tānevātra paramārthataḥ saditi kathayāmāsuḥ,",
  "SA10ksmadhlu:3247": "na tvatyantaniyataparamārthajñānārthamiti jñātavyam /",
  "SA10ksmadhlu:3248": "[yato hi] te naiva santi paramārthataḥ saditi tu pūrvamevāveditam",
  "SA10ksmadhlu:3249": "etadarśamaktaṃ vārtike - “yathāvaktu tathaiva” iti /",
  "SA10ksmadhlu:3250": "āryaśrīmālāsiṃhanādasūtre 'pi - “yadanityaṃ tanmithyā moṣadharmakaṃ ca,",
  "SA10ksmadhlu:3251": "yanmoṣadharmakaṃ tadasatyam” ityuktam /",
  "SA10ksmadhlu:3252": "āgame 'uyuktam - “etaddhi bhikṣavaḥ paramaṃ satyaṃ yaduta amoṣadharmaṃ nirvāṇam,",
  "SA10ksmadhlu:3253": "sarvasaṃskārāśca mithyā moṣadharmāṇaḥ' iti /",
  "SA10ksmadhlu:3254": "paramārthato niḥsvabhāvatve 'pi vastuno yadi niyatadeśakālādyavabhāso bhavatīti kathaṃ na śaśaśṛṅgādayo 'pyavabhāsanta iti cet?",
  "SA10ksmadhlu:3255": "bhavadbirapyasyottaraṃ dātavyaṃ syāt,",
  "SA10ksmadhlu:3256": "yato hi keśādivanmithyāvabhāse 'pi kimiti keśādīnāmeva mithyāvabhāsaḥ,",
  "SA10ksmadhlu:3257": "na śaśaśṛṅgādīnām /",
  "SA10ksmadhlu:3258": "yadi timirādihetupratyayādīnāṃ pratīniyatasāmarthyena tathā pratiniyatatvamityucyeta tadā asadvastuni kathaṃ nāma hetupratyayādīnāṃ pratiniyatasāmarthyamiti kathayituṃ śakyate /",
  "SA10ksmadhlu:3259": "yadi taddarśanena tathā bhavatīti cet?",
  "SA10ksmadhlu:3260": "tadā tathaiva apareṣvapi pratiniyatahetupratyayatvena pratiniyatasāmarthye 'pi kimiti naiva tathā vyavasthā svīkriyate /",
  "SA10ksmadhlu:3261": "iyanmātreṇa vastutve 'pi naiva prasaṅgaḥ,",
  "SA10ksmadhlu:3262": "tathā sati taimirikadṛṣṭakeśādīnāmapi vastutvaprasaṅgaḥ syāditi pūrvamevāveditam /",
  "SA10ksmadhlu:3263": "yadyevaṃ na syāttadā taimirikairadhyālambitānāṃ mithyākeśāṃdīnāṃ hetupratyayā api kathaṃ nāma niyatāḥ syuḥ /",
  "SA10ksmadhlu:3264": "taimirikakeśādīnāṃ jñānasvabhāvenāpi satyatvaṃ naiva yujyata iti pūrvameva nirdiṣṭam /",
  "SA10ksmadhlu:3265": "api ca, yadi jñānasvabhāvaḥ satyatvena siddhaṃ syāttadā keśādayo na tato bhinnā iti teṣāmapi satyatvenāvabodhaḥ syāt,",
  "SA10ksmadhlu:3266": "kintu tadasiddhamiti pūrvamevābhihitam /",
  "SA10ksmadhlu:3267": "keśādayastu mithyātvena lokena pramāṇena ca siddhā eva /",
  "SA10ksmadhlu:3268": "ato jñānamapi keśādimithyāsvabhāvenābhinnatvāt tathaiva mithyāmātramiti kathaṃ keśādīnāṃ tatsvabhāvatvena satyatvaṃ syāditi /",
  "SA10ksmadhlu:3269": "yathā sarvaṇi vastūni paramārthato 'nutpannāni tathaiva saṃvṛtāvapyutpannāni bhavituṃ na śaknuvanti,",
  "SA10ksmadhlu:3270": "tathā hi - ye tāvat paramārthato 'nutpannāsteṣāṃ saṃvṛtāvapi notpādaḥ,",
  "SA10ksmadhlu:3271": "yathā - śaśaśṛṅgādaya iti ye bruvanti teṣāṃ māyādibhiranaikāntikatvam,",
  "SA10ksmadhlu:3272": "sādhyavaiparītye sati heturapi sandigdhavipakṣavyāvṛttikaḥ /",
  "SA10ksmadhlu:3273": "na hi dṛṣṭamātreṇeṣṭasiddhiḥ,",
  "SA10ksmadhlu:3274": "prameyādīnāmubhayapakṣavyāptisambhavāt /",
  "SA10ksmadhlu:3275": "ataḥ paramārthato 'sato yadi saṃvṛtāvapyasattvaṃ tadā saṃvṛtisatyasyaiva vināśaprasaṅgaḥ,",
  "SA10ksmadhlu:3276": "phalataḥ ko 'pi viparyayo na syāditi /",
  "SA10ksmadhlu:3277": "siddhe 'pi prasaṅge vyāpterasiddhatvād heturanaikāntikaḥ /",
  "SA10ksmadhlu:3278": "saṃvṛtāvapi adṛṣṭotpadāḥ śaśaśṛṅgādayo na tathāvidhakarmaṇāṃ sañcayābhāvāna tu paramārthasvabhāvarahitatvād,",
  "SA10ksmadhlu:3279": "aniyatavastūnāṃ saṃvṛtisvabhāvo 'pi hetupratyayasamūhanirbhara iti svīkārāt /",
  "SA10ksmadhlu:3280": "na hetupratyayanirbharatāmātreṇa vastutvaprasaṅgaḥ māyādimithyāvastūnāṃ hetupratyayasamūhabhāvābhāvābhyāṃ pravṛttinivṛttidarśanāt /",
  "SA10ksmadhlu:3281": "na hi darśanamātreṇa vastūnāṃ tathābhāvaḥ sanniti nirdiṣṭam /",
  "SA10ksmadhlu:3282": "catuṣkoṭirahitatvād vidvadbhirvastūnāṃ tattvato 'nupapannatvaṃ sādhitam /",
  "SA10ksmadhlu:3283": "ato niḥsvabhāvatāyāṃ spaṣṭataḥ siddhatve 'pi pramāṇamārgasya jñānābhāvad ye 'nyato dūṣitān nirākartumabhilaṣante,",
  "SA10ksmadhlu:3284": "tebhyastāvat pramāṇatattvaṃ darśayiṣyate /",
  "SA10ksmadhlu:3285": "ye paramārthataścatuṣkoṭikotpādarahitāste niḥsvabhāvā e,",
  "SA10ksmadhlu:3286": "yathā gagananalinam /",
  "SA10ksmadhlu:3287": "[32] vivādādhikaraṇāśca sarve padārthāstatsadṛśā eva,",
  "SA10ksmadhlu:3288": "evaṃvādinaṃ kaścit 'kathaṃ nāma ekasmādekasyānutpattibodhaḥ' iti pṛcchatīti cet?",
  "SA10ksmadhlu:3289": "na hi pramāṇanivṛttyā vastusvabhāvanivṛttiḥ,",
  "SA10ksmadhlu:3290": "tasya tadutpādakatvatadātmakatvābhāvāt /",
  "SA10ksmadhlu:3291": "yadi kecit 'tadanaṅgīokārāt kaścit tatkhaṇḍayatīti 'kathayantīti cet?",
  "SA10ksmadhlu:3292": "tadayuktam /",
  "SA10ksmadhlu:3293": "yadi kecana' īśvarādinā ekena jagad utpadyata iti kathayantīti cet?",
  "SA10ksmadhlu:3294": "etadapi na yuktam /",
  "SA10ksmadhlu:3295": "yadyekamādekasyotpattiriti tadā sā nityād vā anityād vā bhavet /",
  "SA10ksmadhlu:3296": "na nityāt, tasya anutpannāvasthāto 'bhinnatvāt pūrvāparakālavad madhye 'pi utpādakatvavirodhāt /",
  "SA10ksmadhlu:3297": "yadi sa utpādayatīti cet?",
  "SA10ksmadhlu:3298": "pūrvāparakāle 'pi tadvadutpattiprasaṅga,",
  "SA10ksmadhlu:3299": "utpattisvabhāvānusaraṇāttasya /",
  "SA10ksmadhlu:3300": "nānusaratīti ced?",
  "SA10ksmadhlu:3301": "nityatāyā hānisadbhāvāt kramayaugapadyābhyāṃ tasyotpādakatvaṃ vistareṇa nirākriyate /",
  "SA10ksmadhlu:3302": "na hi kadācinnityādutpattiryuktimatī /",
  "SA10ksmadhlu:3303": "na cānityādapi /",
  "SA10ksmadhlu:3304": "pūrvakālasamakālapaścātkāleṣu ca sāmānyenotpatternirākṛtatvāt /",
  "SA10ksmadhlu:3305": "na hi nityānityābhyāṃ vyatiriktastasya kaścanotpādaka iti /",
  "SA10ksmadhlu:3306": "ye cānyaiḥ [vādibhiḥ] ekasvabhāvā īśvarādayo jagato 'sya hetavo manyante,",
  "SA10ksmadhlu:3307": "tebhyaścāpi [hetubhyaḥ] ekasvabhāvādekasya phalasyotpattistairnāṅgīkriyate,",
  "SA10ksmadhlu:3308": "vividhasvabhāvavato jagatastata utpattisvīkārāt /",
  "SA10ksmadhlu:3309": "ata ekasmādekasyotpattirna bhavatīti kathanakāle bhrāntatayā īśvarādikaṃ yannirdiśanti,",
  "SA10ksmadhlu:3310": "tattu arthasthiterajñānamevodghoṣayanti /",
  "SA10ksmadhlu:3311": "na hi īśśvarādayo hetutvena astitvabhājo bhavanti,",
  "SA10ksmadhlu:3312": "paraistasya nityasvabhāvatvenopajñapitatvāt /",
  "SA10ksmadhlu:3313": "nityastāvat sarvasāmarthyaśūnya iti ca pūrvameva prasādhitatatvāt /",
  "SA10ksmadhlu:3314": "yadi punaḥ paraiste [īśvarādayaḥ] kevalamanityatvenopakalpyante,",
  "SA10ksmadhlu:3315": "tadāpi tasmādekasyaiva phalasyotpattirnaiva yuktimatī,",
  "SA10ksmadhlu:3316": "yato hi tato yadi bhinnasantānavartināṃ phalānāmutpattirbhavati,",
  "SA10ksmadhlu:3317": "tadā tasya anyasajātīyakṣaṇasya pratisandhānābhāvād dvitīya eva kṣaṇe samucchedaḥ syāt /",
  "SA10ksmadhlu:3318_0": "yadyevaṃ tadā tataḥ sadā vijātīyaphalānāmutpattikāle sarveṣāṃ pūrvasajātīyakṣaṇānāṃ",
  "SA10ksmadhlu:3318_1": "paścādvartini kṣaṇe pratisandhānābhāvād ye tāvadanityasvabhāvā īśvarādisaṃjñakā jagato",
  "SA10ksmadhlu:3318_2": "hetutvenopajñāpyante, te ke?",
  "SA10ksmadhlu:3319": "yadi te prāthamakṣaṇikasvabhāvatvādekasyaiva kṣaṇasya svabhāvenābhidhīyante,",
  "SA10ksmadhlu:3320": "tadapi naiva yuktam,",
  "SA10ksmadhlu:3321": "hetorabhāvena tasyotpatterasambhavāt athavā sampūrnameva jagat tadvadahetukameva syāt /",
  "SA10ksmadhlu:3322": "yato hi pūrvamapi paścādapi taddhetutvena [sarvathā] kimapi nāstīti /",
  "SA10ksmadhlu:3323": "yadyevaṃ tadā tasya kṣaṇamātrasvabhāvahāniprasaṅgaḥ,",
  "SA10ksmadhlu:3324": "tasyānādikālikatvamapyasmābhiḥ pūvameva pratiṣiddham /",
  "SA10ksmadhlu:3325": "yadi tasyāparo 'nyo hetuḥ parikalpayate,",
  "SA10ksmadhlu:3326": "tadā sa eva kathaṃ na tasya phalaṃ vā tadutpanno veti kalpyate /",
  "SA10ksmadhlu:3327": "kiṃ tadabhāve sa na sidhyatīti,",
  "SA10ksmadhlu:3328": "kimarthaṃ sa kalpyata iti /",
  "SA10ksmadhlu:3329": "abhinnasantāne vidyamāno sa heturanādikālāt tasyāmeva santatau pravṛtta eveti,",
  "SA10ksmadhlu:3330": "naivānyasantāne vidyamānaḥ sannutpattikāraka iti kalpyate tadā tasmin paramārthato 'samakālatvam,",
  "SA10ksmadhlu:3331": "anyatra ca sajātīyakṣaṇotpattirapi naiva yujyata iti pūrvaṃ bahuśo nirdiṣṭam /",
  "SA10ksmadhlu:3332": "ataccāpi hetubhedasya abhinnakārake prasaṅgaśca paścāt pratipādayiṣyate /",
  "SA10ksmadhlu:3333": "etaśca tato 'nekaphalotpattirapi jñātavyā /",
  "SA10ksmadhlu:3334": "yadyante cakṣurādayastāvat phalasyaikasya niyatotpādakā iti manyante,",
  "SA10ksmadhlu:3335": "tadā andhavadhiratvaprasaṅgaḥ durnivāra eva syāt,",
  "SA10ksmadhlu:3336": "yato hi cakṣurādīnīndriyāṇi yadā svavijñānamutpadayanti tadā sajātīyānyakṣaṇāni notpādayanti /",
  "SA10ksmadhlu:3337": "phalato dvitīyasmin kṣaṇe sarveṣāmandhabadhirāditvaprasaṅgaḥ syāt /",
  "SA10ksmadhlu:3338": "samuha eva tāvad vijñānaphalamutpādayati,",
  "SA10ksmadhlu:3339": "ato naikasmādekasya phalotpattiḥ,",
  "SA10ksmadhlu:3340": "cakṣuḥśrotramanaskārādibhiścakṣurvijñānādīnānutpādasya [bhūyasā] dṛśyamānatvāditi cettadapi naiva yuktam /",
  "SA10ksmadhlu:3341": "yadyevaṃ tadā hetubhedo bhedaniyāmako naiva syāt /",
  "SA10ksmadhlu:3342": "yo hi ghaṭādīnāṃ paṭādibhyo bhinnaḥ svabhāvaḥ,",
  "SA10ksmadhlu:3343": "sa khalu hetubhedenaiva kṛtaḥ,",
  "SA10ksmadhlu:3344": "na tu prakṛtyā janita iti /",
  "SA10ksmadhlu:3345": "yadyevaṃ na syāttadā ahetukānyeva tāvad vastūni syuḥ /",
  "SA10ksmadhlu:3346": "tatra hetubhede 'pi yadi phalabhedo na syāttadā hetorbhedābhedābhyāṃ phalasya bhedābhedau na kṛtau syātām,",
  "SA10ksmadhlu:3347": "vyabhiciritatvāt /",
  "SA10ksmadhlu:3348": "bhinnābhinnābhyāṃ vastuno 'bhāvāt sarveṣāmeva ahetukatvaprasaṅgaḥ /",
  "SA10ksmadhlu:3349": "itthaṃ naiva te samūhād vyatiriktāḥ sidhyanti,",
  "SA10ksmadhlu:3350": "naiva ca te samūhāt pṛtham kartuṃ śakyante /",
  "SA10ksmadhlu:3351": "parantu parasparabhinnasvabhāvāt pratyekasmādutpattisāmarthayavato yadi phalamudbhuyate tadā abhinnameva kathaṃ nāmodbhūyate /",
  "SA10ksmadhlu:3352": "yadi sarva evaikaphalotpādane samarthāḥ,",
  "SA10ksmadhlu:3353": "na tvanekaphalotpādana ityevaṃ cettadapi na yuktam /",
  "SA10ksmadhlu:3354": "yadyevaṃ tadā sajātīyaphalapratīsandhānābhāvād dvītiye tāvat kṣaṇe cakṣurādisantānānoccheda eva syāt /",
  "SA10ksmadhlu:3355": "yadi teṣu sajātīyakṣaṇotpāde sāmarthyamityucyate tadā tadanyadeva tāvad vastu syāttataśca sāmarthyameva hetuḥ syānna na khalu vastu /",
  "SA10ksmadhlu:3356": "punaśca, sambandho 'pi naiva setsyati,",
  "SA10ksmadhlu:3357": "samarthasyopakārābhāvāt /",
  "SA10ksmadhlu:3358": "upakurvantyeveti cet,",
  "SA10ksmadhlu:3359": "samarthāntarasya tatrāpekṣitatvādanavasthākhyastāvad doṣa eva syāt /",
  "SA10ksmadhlu:3360": "yadi te svabhāvabhūtaṃ samarthamuparkurvantīti manyate tadā phalamapi tathaiva kiṃ na kurvantīti /",
  "SA10ksmadhlu:3361": "ime samarthāstu vastusvabhāvenābhinnā eva /",
  "SA10ksmadhlu:3362": "ato ye yataḥ sāmarthyāt sajātīyaphalamutpādayanti,",
  "SA10ksmadhlu:3363": "tata eva ca carkṣurvijñānādisāmānyamapyutpādayanti /",
  "SA10ksmadhlu:3364": "ataḥ kathaṃ nāma phalaṃ bhinnaṃ syāt /",
  "SA10ksmadhlu:3365": "yadi phalamekaṃ samūhanirbharam,",
  "SA10ksmadhlu:3366": "anyacca [phalaṃ] ekaikahetunirbharamityataḥ [phalaṃ] bhinnaṃ syāditi cintyate,",
  "SA10ksmadhlu:3367": "tadapi naiva yuktam /",
  "SA10ksmadhlu:3368": "samūho 'pi tāvadekaikahetusāpekṣa iti samūhanirbhratvamapi [vastutaḥ] ekaikanirbharatvameva /",
  "SA10ksmadhlu:3369": "ataḥ phalasya sajātīya vijātīyatayorbhedo naiva syāt /",
  "SA10ksmadhlu:3370": "hetubhedastrāvat [phalasya] bhedako na bhaviṣyatītyevaṃvidhasya prasaṅgasya ko hyarthaḥ?",
  "SA10ksmadhlu:3371": "yadi khaṇḍaśo notpādayatītyarthastadā vastusvabhāvasya niraṃśatvād aśaṃtaścotpādasyāsvīkṛtatvāt kathaṃ nāma prasaṅgaḥ syāt,",
  "SA10ksmadhlu:3372": "tallakṣaṇasyānupapannātvāditi /",
  "SA10ksmadhlu:3373": "yadi viśeṣako [bhedako] na bhavatītyevamartho gṛhyate tadā asiddhamevaitat /",
  "SA10ksmadhlu:3374": "hetubhistāvadanekebhyo vijātīyaphalebhyo viparītameva jantaya ityabhidhānamapi naiva yuktam,",
  "SA10ksmadhlu:3375": "yato hyekasya aṃśata utpatterasambhavāditi prasaṅgo naivocyate,",
  "SA10ksmadhlu:3376": "parantu bhavanto ye vastuṣu parasparaṃ vyatirekaṃ viśeṣaṃ vā manvate,",
  "SA10ksmadhlu:3377": "sa vividhairhetubhireva kriyate /",
  "SA10ksmadhlu:3378": "yadi vividhahetūnaṅgīkṛtyāpi phalamekavidhameva svīkṛyate tadā bhrāntisadbhāvād vastūnāṃ tāvad bhedo vividhahetubhirakṛta eva syādityevaṃ prasaṅgo nūnamabhidhānīyaḥ syāt /",
  "SA10ksmadhlu:3379": "yaścānekavijātīyanivṛttilakṣaṇasya phalaviśeṣasyābhilāpaḥ,",
  "SA10ksmadhlu:3380": "so 'pyasambaddha eva,",
  "SA10ksmadhlu:3381": "yato hi ye viśeṣātmakatvena viśeṣaphalamutpādayanti,",
  "SA10ksmadhlu:3382": "te yadi vijātīyanivṛttyaiva sajātīyalakṣaṇotpattito 'pi nivartante,",
  "SA10ksmadhlu:3383": "tadā tebhya utpadyaṃ sajātīyaṃ phalaṃ vijātīyaṃ ca naiva parasparanivṛttaṃ syād,",
  "SA10ksmadhlu:3384": "bhitranivṛttihetorabhāvāt /",
  "SA10ksmadhlu:3385": "yadi hetavaste nivṛttisvabhāvatvāt svayaṃ sajātīyaphalanāṃ bhedakā api bhaviṣyantītyucyate,",
  "SA10ksmadhlu:3386": "tadā tathaiva te sāmānyaphale 'pi kathaṃ na bhedakāḥ?",
  "SA10ksmadhlu:3387": "yato hi tatra sarve ekaikā hetavo bhavanti /",
  "SA10ksmadhlu:3388": "ye tāvadekotpādakasvabhāvā eva te tato viparītaṃ kamapyanyaṃ notpādayituṃ śaktāḥ,",
  "SA10ksmadhlu:3389": "yato hi te utpādakasvabhāvanivṛttyā anyārtha iva bhavanti,",
  "SA10ksmadhlu:3390": "nānye utpādakasvabhāvā iti /",
  "SA10ksmadhlu:3391": "punaste parasparanivṛttasvabhāvāḥ kintu naiva te utpādakasvabhāvanivṛttāḥ /",
  "SA10ksmadhlu:3392": "nānyasmin tadutpādakasvabhāva iti naivaṃ kathyate,",
  "SA10ksmadhlu:3393": "kintu ye ekenotpādyasvabhāvāste nānyeneti kathyate /",
  "SA10ksmadhlu:3394": "api ca, te svasvabhāvanaivotpādayanti,",
  "SA10ksmadhlu:3395": "na tvanyasvabhāvena,",
  "SA10ksmadhlu:3396": "atadātmakatvāt,",
  "SA10ksmadhlu:3397": "te ca yathāsvaṃ bhinnā api /",
  "SA10ksmadhlu:3398": "svasvabhāvenotpādayantītyasmin kathane ko virodhaḥ?",
  "SA10ksmadhlu:3399": "ekasvabhāvasyābhāvo naiva tasya svabhāvo bhavituṃ śaknoti,",
  "SA10ksmadhlu:3400": "akārakatvāttasya /",
  "SA10ksmadhlu:3401": "tenaiva tatphalaṃ niṣpādanīyamiti yaduktaṃ tatra kā yuktiriti cet sāṃkhyaireva tatsamādhānaṃ vidheyamiti śobhanaṃ pratibhāti /",
  "SA10ksmadhlu:3402": "yato hi te khalu bhinnabhinnasvabhāvaṃ jagaditi pratipādayanti /",
  "SA10ksmadhlu:3403_0": "atasteṣāṃ yattatra grahaṇaṃ tannivṛtyarthameva ācāryeṇa bhinnavastunirdeśakānāṃ kṛte",
  "SA10ksmadhlu:3403_1": "vyavahāravaśāduktam tāni [vastūni] pratītyasamutpannatayā naiva paramārthata ekārthāni",
  "SA10ksmadhlu:3403_2": "nāpi ca bhinnarthānīti manvānāṃ kṛte naiva kimapyuktamiti /",
  "SA10ksmadhlu:3404": "teṣāṃ tāvadanusāraṃ tu māyāsadṛśatvāt sarveṣu teṣu na kimapyekaṃ vastu bhinnamabhinnaṃ vā sidhyati /",
  "SA10ksmadhlu:3405": "api ca, yadi vastuṣu paramārthataḥ svabhavadvayam,",
  "SA10ksmadhlu:3406": "ekaścotpādakalakṣaṇaḥ,",
  "SA10ksmadhlu:3407": "aparaśca svabhāvalakṣaṇastadā nivṛtte 'pyasmin svabhāvenaivotpādakalakṣaṇastāvannivartata ityuttaraṃ khalu samīcīnaṃ syāditi /",
  "SA10ksmadhlu:3408": "yasmin samaye sarva evotpādakasvabhāvastasmin samaye yadi te parasparanivṛttasvabhāvā api tadā utpādakasvabhāvato nivṛttatvāt kathaṃ nāmotpādakāḥ syuḥ /",
  "SA10ksmadhlu:3409_0": "teṣāmayameva svabhāvo yat svabhāvabhede 'pi ekamutpādayanti viruddhasvabhāve 'pi",
  "SA10ksmadhlu:3409_1": "ca sati naiva parīkṣāyogyā iti yadi bhavadbhirucyate tadā pādau prasārya tathātāparīkṣātaḥ",
  "SA10ksmadhlu:3409_2": "parāṅmukhabuddhayo ye vyavahāramātramanusaranti te sukhenāsituṃ śaknuvanti /",
  "SA10ksmadhlu:3410": "ye tu tathātāparīkṣāyāṃ pravṛtabuddhayasteṣāṃ kṛte tathaiva sukhāsanaṃ naiva yuktarūpam /",
  "SA10ksmadhlu:3411": "yadyevaṃ na syāttadā īśvarādistāvadekaḥ sannapi svabhāvabhede 'pi ca sati krameṇa yugapad vā vicitrasyāsya jagato heturupeṇa naiva kathamapi viruddho bhaviṣyati,",
  "SA10ksmadhlu:3412": "tatsvabhāvasya tathaiva svabhāvasiddhatvāt /",
  "SA10ksmadhlu:3413": "svabhāvabhede 'pi nāsti parīkṣāyogya ityabhidadhatāṃ kṛte kiṃ nāmottaraṃ dattaṃ syāt?",
  "SA10ksmadhlu:3414_0": "tenaiva phalamutpādanīyamiti pratipādayatāṃ tatra kā yuktiriti ye kathayanti teṣāṃ",
  "SA10ksmadhlu:3414_1": "kṛte agnyādikamapekṣyotpadyamāno dhūmastāvad śakramūrdhato 'uputpadyata iti kathanaṃ",
  "SA10ksmadhlu:3414_2": "yathā ahetukatve yuktyā prasaṅgatayocyate,",
  "SA10ksmadhlu:3415": "tathaivātra kimiti nocyate?",
  "SA10ksmadhlu:3416": "vyavahāre 'pi ekasamūhāntargato yadyekaphalasyotpādako bhavettadā naiva viruddhaḥ,",
  "SA10ksmadhlu:3417": "kintu samūhāntargatastu viruddha evetyevaṃ kathayadbhiḥ saha nāsti kaścana bhedaḥ /",
  "SA10ksmadhlu:3418": "atrāpi agnyādibhireva phalamutpādanīyam,",
  "SA10ksmadhlu:3419": "na tu śakramūrdhādyanyairiti ye kathayanti,",
  "SA10ksmadhlu:3420": "tatra kā yuktiḥ /",
  "SA10ksmadhlu:3421": "samuho 'pi bhinnaḥ svabhāvataścotpanna ityevamabhidadhānaiḥ saha ko virodha iti vaktavyaṃ syāt /",
  "SA10ksmadhlu:3422": "tatra yathā ekasamūhamāśrityotpadyamānaṃ phalaṃ samūhāntareṇāpyutpadyate tadā tenotpādyasya svabhāvasyāniyatatvād ahetuka ityucyate,",
  "SA10ksmadhlu:3423": "tathaiva ekasminneva samūhe vijñānādayo yadā ekahetumapekṣyāpi tadvilakṣaṇahetuta utpadyante tadā kimityahetukatāyāḥ prasaṅgo noktaḥ syāt /",
  "SA10ksmadhlu:3424": "hetoryathātmakena prayogeṇa nirduṣṭāt svabhāvaviśeṣād hetubhedo bhedakaśca viruddhāveva syātām /",
  "SA10ksmadhlu:3425": "yato hi cakṣurādinā bhinnasvabhāvena cakṣurvijñānādīnāṃ phalānāmutpattikāle sākṣād bhedābhāve 'pi pratītisvabhāvād rūpādayaḥ pṛthagviṣayatvena niyatā bhavanti,",
  "SA10ksmadhlu:3426": "tadvikāreṇa ca tathotpadyante /",
  "SA10ksmadhlu:3427": "te cānvayavyatirekābhyāṃ samantarapratyayena ca pratītisvabhāvāḥ syuḥ,",
  "SA10ksmadhlu:3428": "na tu cakṣurādayastathā niyatāḥ santi /",
  "SA10ksmadhlu:3429": "viśeṣeturapi tatsadṛśa eva /",
  "SA10ksmadhlu:3430": "indriyeṇa ca viṣayagrahaṇaṃ pṛthaktayā niyatam /",
  "SA10ksmadhlu:3431": "ityevamandriyāṇi viṣayāśca na pratītisvabhāvāḥ /",
  "SA10ksmadhlu:3432": "indriyeṣu samanantarapratyaye cāpi nāsti viṣayagrahaṇasvabhāvaḥ,",
  "SA10ksmadhlu:3433": "viṣayeṇa ca samantarapratyayena cāpi pṛthaktayā viṣayagrahaṇaṃ naiva niyatam /",
  "SA10ksmadhlu:3434": "evaṃvidhayā niyatavyavasthayā niścayena hetubhedo bhedaka eva syāt /",
  "SA10ksmadhlu:3435": "bheda eva bhinnaviśeṣa ityasau vicāro yadi vyavahāratayā bālapṛthagjanānāṃ pravṛttyarthamevocyate tadā tu sutarāṃ yajyate,",
  "SA10ksmadhlu:3436": "na tu paramārthataḥ /",
  "SA10ksmadhlu:3437": "atha ye tāvad bhedāstee aprajñaptimātrātmakā vā nivṛttiviśeṣeṇa prajñaptisvabhāvātmakā vā?",
  "SA10ksmadhlu:3438": "yadi prathamaḥ pakṣastadā vijñānasya ālambanādasvabhāvādabhinnatvena tathaivānekatvaprasaṅgaḥ /",
  "SA10ksmadhlu:3439": "ālamanādisvabhāvo 'pi vijñānavannaiva tāvadekatvanivṛttaḥ syāt /",
  "SA10ksmadhlu:3440": "vijñānamapi pratitisvabhāvato nāsti bhinno 'tastathaiva rūpādibhyastasyānutpattiprasaṅgaḥ /",
  "SA10ksmadhlu:3441_0": "tathaivābhinne 'pi rūpādibhya utpadyata ityucyata iti cedekasmin ekadā parasparaviruddhāvutpādānutpādau",
  "SA10ksmadhlu:3441_1": "kathaṃ nāma na viruddhau syātāmityayaṃ doṣo naiva yujyatāmiti vicārya ye viśeṣān",
  "SA10ksmadhlu:3441_2": "vijñānato bhinnārthatvena kalpayanti teṣāṃ tadā vijñānamahetukaṃ syād anyasminneva",
  "SA10ksmadhlu:3441_3": "tadā cakṣurādīnāṃ yogāt /",
  "SA10ksmadhlu:3442": "phalataḥ sadā sattvena prasaṅga iti /",
  "SA10ksmadhlu:3443": "yadi prajñaptisvabhāva iti dvitīyapakṣaḥ svīkriyate tadāpi vijñānasyāhetukatvaṃ prasajyata eva,",
  "SA10ksmadhlu:3444": "prajñatyātmakatve cakṣurādīnāmupayogābhāvāt /",
  "SA10ksmadhlu:3445": "prajñaptyātmakatve kasyāpi yogo naiva bhavatītyataḥ sarveṣāmahetukatvaprasaṅgaḥ /",
  "SA10ksmadhlu:3446": "phalataḥ paramārthato 'nekebhya ekasya phalasyotpattirnaiva sarvathā yujayata iti /",
  "SA10ksmadhlu:3447": "naikasmādanekasyāpi [utpādaḥ],",
  "SA10ksmadhlu:3448": "pūrvadatrāpi hetubhedasyābhedakatvaprasaṅgāt /",
  "SA10ksmadhlu:3449": "itthaṃ cakṣuryadisvaviśeṣatayā tajjātīyakṣaṇasyotpādakatvāt svavijñānamutpādayatiti,",
  "SA10ksmadhlu:3450": "tadā hetubhedābhāve 'pi phalasya bhinnatvāt phalasya tāvad bhedābhedau kathaṃ nāhetukāviti /",
  "SA10ksmadhlu:3451": "yena khalu kāraṇena tatra phalāntarotpattimattve nāstyanyaḥ [kaścana] viśeṣaḥ,",
  "SA10ksmadhlu:3452": "niraṃśatvāt sarvavastūnām,",
  "SA10ksmadhlu:3453": "ato hettuatāvat svabhāvapracyuto bhūtvā phalaṃ notpādayatīti,",
  "SA10ksmadhlu:3454": "tathāpi tasmin hetvātmakatve bhedābhāvāt tannirvṛte phale 'pi tāvad bhedo na syāt /",
  "SA10ksmadhlu:3455": "ekasmādanekasya anekasmādekasyotpattiryā kathyate,",
  "SA10ksmadhlu:3456": "kiṃ sā naiva dṛśyate?",
  "SA10ksmadhlu:3457": "[arthāt dṛśyata eva],",
  "SA10ksmadhlu:3458": "atastasyāḥ parihāraṃ kartuṃ śakyata ityabhidhānaṃ tāvannaiva yujyate /",
  "SA10ksmadhlu:3459": "vayamapi sā ādṛśyeti na sādhayāmaḥ /",
  "SA10ksmadhlu:3460": "darśanamātraṃ tu naiva tāvat pramāṇamapi,",
  "SA10ksmadhlu:3461": "svapnavanmithyābhāsamānatvāat /",
  "SA10ksmadhlu:3462": "yad yathā dṛśyate tattathaiva sadityabhiniviśamānānāṃ kevalaṃ mithyākalpanānāṃ nirākaraṇāya svapna iva sādhyamānatvānnāsti tāvad virodho 'pīti /",
  "SA10ksmadhlu:3463": "api ca, cakṣurvijñānādīnāṃ vastūnāṃ yānyanekasmādutyadyamānāni dṛśyante,",
  "SA10ksmadhlu:3464": "teṣāṃ pāramārthikaḥ svabhāvastāvadekatvena naiva kathamapi siddhaḥ,",
  "SA10ksmadhlu:3465": "sadā vibhinneṣvākoraṣvavabhāsamānatvāt /",
  "SA10ksmadhlu:3466": "vividho 'pi svabhāvo yadyekaḥ syāttadā sarveṣāmevaikadravyatāprasaṅgaḥ syāt /",
  "SA10ksmadhlu:3467": "yaccaikasya tāvadasiddhiḥ,",
  "SA10ksmadhlu:3468": "sā saṃghātātmakatvādasiddhaiva /",
  "SA10ksmadhlu:3469": "ekasya cānekaṣāṃ ca vastūnāṃ paramārthata utpattistāvat kutra samavalokyate?",
  "SA10ksmadhlu:3470": "anerkasmādanekasyotpatiriti dvitīyo 'pi pakṣo naiva yuktaḥ /",
  "SA10ksmadhlu:3471": "ekaikasya phalasya stāvadanaikairhetubhiḥ kriyamāṇatvādayamapi pakṣastāvadanekasmādekasyaivotpattipakṣaḥ syāt /",
  "SA10ksmadhlu:3472": "asya [pakṣasya] doṣo 'pyasmābhiḥ pūrvamevokta iti /",
  "SA10ksmadhlu:3473": "yadhekasmin phale ekaikasya hetoryogaḥ kriyate,",
  "SA10ksmadhlu:3474": "tadā pakṣo 'yam 'ekasmādekasyotpattipakṣaḥ' syāditi /",
  "SA10ksmadhlu:3475": "asminnapi pakṣe yaddūṣaṇaṃ tat pūrvamevoktam /",
  "SA10ksmadhlu:3476": "ato nāstyayamasiddho heturapi koṭīnāṃ catuṣkaṃ vihāya nāstyanyo 'pi kaścanotpattipakṣaḥ /",
  "SA10ksmadhlu:3477": "sarveṣāṃ nityavastūnāṃ nirākaraṇamapi pūrvameva kṛtam /",
  "SA10ksmadhlu:3478": "ato nāstyanaikāntikatvamapi hetoḥ /",
  "SA10ksmadhlu:3479": "sapakṣe sattvād viruddho 'pi heturnāsti /",
  "SA10ksmadhlu:3480": "ācāryo 'pi saṃvṛtau kāryakāraṇabhāvasthitiṃ svīkṛtya yathā vyavahāre ekasmādanekasya cānekasmādekasya cotpattiḥ prasidhyati tathā dṛśyata eveti kathayāgāsa /",
  "SA10ksmadhlu:3481_0": "cakṣurādibhiranvayavyatirekābhyāṃ cakṣurvijñānādīnāmutpattiviśeṣaṃ jñātvā bālāpṛthagjanānāṃ",
  "SA10ksmadhlu:3481_1": "pravṛttyarthaṃ kāryahetvorbhedakāle yadi heturbhinnastadā kāryabhedo 'pi sutarāṃ syādityuktavān,",
  "SA10ksmadhlu:3482": "na tu paramārthadaśāyām,",
  "SA10ksmadhlu:3483": "paramārthato 'siddhatvāttasya,",
  "SA10ksmadhlu:3484": "yathā vicāritaṃ prāgeva /",
  "SA10ksmadhlu:3485": "ekasmād hetoranekaphalānāmutpattirayuktetyādikaṃ yaduktam,",
  "SA10ksmadhlu:3486": "teṣāṃ sameṣāṃ samādhānamapi pṛthakpṛthasmāmiḥ pūrvameva kṛtam /",
  "SA10ksmadhlu:3487": "[33] 'pratītyasamutpannātvād” ityayaṃ yo hetuḥ,",
  "SA10ksmadhlu:3488": "sa anaikāntika iti ye kathitavantasteṣāmapyuttaraṃ dattapūrvameva /",
  "SA10ksmadhlu:3489": "[34] yadi vastūni paramārthato na sasvabhāvāni,",
  "SA10ksmadhlu:3490": "tadā naiva tāni saṃvṛtāvapi bhavituṃ śakyānīti yaduktam,",
  "SA10ksmadhlu:3491": "tasyāpyutaraṃ pūrvaṃ pradattameva /",
  "SA10ksmadhlu:3492": "' ekānekasvabhāvarahitatvāt' iti hetoryadasiddhātvādikamuktam,",
  "SA10ksmadhlu:3493": "teṣāṃ sarveṣāmapi samādhānaṃ pūrvācāryaiḥ pūrvaṃ samyaktayā kṛtameva /",
  "SA10ksmadhlu:3494": "tathāpi ye tāvat kecana dveṣavaśād dūṣaṇāni prayuñjate,",
  "SA10ksmadhlu:3495": "sā teṣāṃ vipratītirevetyabhidhātuṃ śakyate /",
  "SA10ksmadhlu:3496": "[35] yadi te prasaṅgaṃ sādhayanti,",
  "SA10ksmadhlu:3497": "tadā naiva hetorasiddhiḥ,",
  "SA10ksmadhlu:3498": "vastūnāmekānekasvabhāvarahitatvahetoḥ paraiḥ svīkṛtatvāt /",
  "SA10ksmadhlu:3499": "tadabhivyaktadharmasvīkārāttasyāpi [hetoḥ] tāvat sāmarthyataḥ svīkaraṇameva syāditi /",
  "SA10ksmadhlu:3500": "tatra yaistāvat kadācid īśvarādayo nityaikatvasvabhāvena parikalpitāstaisteṣu kramotpādadharmayogo 'pi yataḥ svīkriyate,",
  "SA10ksmadhlu:3501": "atastatsāmarthyata ekatvasvabhāvarahitatāpi tairavaśyaṃ svīkṛtā syāt /",
  "SA10ksmadhlu:3502": "yato hyekasvabhāvatāyāmanutpādāsthāto 'bhinnatvāt pūrvakālavat paścātkāle 'pyutpādakasvabhāvatā naiva yujyate /",
  "SA10ksmadhlu:3503": "yadyutpādaka eva svabhāvaḥ syāttadā pūrvāvasthātaḥ svabhāvasya bhinnalakṣaṇatvādekatvahānireva syāditi /",
  "SA10ksmadhlu:3504": "te [īśvarādayaḥ] tāvadanekatve 'pi naiva yujyante,",
  "SA10ksmadhlu:3505": "yato hi tattvatāyāṃ samakālikatvamaparasmiṃśca svaparapratisandhānaṃ tāvannaiva yujyata iti pūrvaṃ prasādhitameva /",
  "SA10ksmadhlu:3506": "ye tāvadākāśādīnāṃ trayāṇāmasaṃkṛtānāmekasvabhāvatvaṃ phalapratisandhānābhāvaṃ ca teṣāṃ svīkurvanti,",
  "SA10ksmadhlu:3507": "tairapi jñānasvabhāvasya kramodbhūtatvaṃ tāvat svīkriyate,",
  "SA10ksmadhlu:3508": "atastatsāmarthyastairapyekasvabhāvarahitataiva svīkṛtā syāt,",
  "SA10ksmadhlu:3509": "yato hi pratyekajñānāttajjñeyasvabhāvastāvad bhinna eva syāt /",
  "SA10ksmadhlu:3510": "yadi na syāttadābhinnatvāt pūrvavat tajjñāne jñeyasvabhāvo naivopapannaḥ syādata ekasvabhāvastāvannaiva yujyata iti /",
  "SA10ksmadhlu:3511": "naiva te 'nekasvabhāvā ityapi pūrvamevāsmābhiḥ prasādhitam /",
  "SA10ksmadhlu:3512": "ye tāvannityaikasvabhāvāḥ kālapuruṣapradhānabrahmādayaśca vicitrāyā asyā jagadvyavasthāyā hetutvena parikalpyante,",
  "SA10ksmadhlu:3513": "te yadi satyāsatyādivividhasvabhāvāṃ vastusāmagrīṃ krameṇa yugapad vā gṛhṇantīti svīkriyate tadā tatsāmarthyata ekatvarahita eva svabhāve te niyamena te niyamena svīkṛtāḥ syuḥ,",
  "SA10ksmadhlu:3514": "yato hi vividhasvabhāvasya jagato grahaṇe ekasvabhāvā naiva yujyante /",
  "SA10ksmadhlu:3515": "yadi te naiva ekatvena sidhyanti,",
  "SA10ksmadhlu:3516": "tadānekatvamapi teṣāṃ sutarāṃ naiva yujyate,",
  "SA10ksmadhlu:3517": "saṃghātasvabhāvatvāt /",
  "SA10ksmadhlu:3518": "ye tāvat pudgalāmidhaṃ padārthaṃ nityānityatvenānirvacanīyamiti parikalpayanti te 'uyenam ekānekasvabhāvarahitatvena sākṣāt svīkurvantyeva,",
  "SA10ksmadhlu:3519": "phalata ekasvabhāvasya tāvannityatve 'nirvacanīyatā naiva yuktimatī /",
  "SA10ksmadhlu:3520": "api ca, bhinnabhinnasvabhāvenānubhūyamānasya tāvat kṣaṇikatve 'nirvacanīyatā naiva yujyate /",
  "SA10ksmadhlu:3521": "kāyaḥ bhūmiparvatādayo ye 'nityāḥ sāvayavāḥ pṛthaksvabhāvāstān ekadravyatnena parikalpayanti,",
  "SA10ksmadhlu:3522_0": "te 'pi tadavayavadravyaṃ bhinnānekaviṣayavyāpakamiti svīkurvantyata ekatvarahitataiva",
  "SA10ksmadhlu:3522_1": "teṣāṃ svīkṛtā syāt yato hi yadi tasya pratyekasminnavayave nāsti bhinnasvabhāvastadā",
  "SA10ksmadhlu:3522_2": "naiva tasmin vyapakatāpyupapadyata iti /",
  "SA10ksmadhlu:3523": "niraṃśeṣu tāvadāvṛtanāvṛtatvādiviruddhadharmayogo 'pi naivopapadyate /",
  "SA10ksmadhlu:3524": "ye tāvad dehādīnāṃ paramāṇusañcayātmakatvāt tān paramāṇūn pṛthakśaḥ parikalpayanti,",
  "SA10ksmadhlu:3525": "te 'pi teṣu saṃyogasaṃghātādīn svīkurvantyevetyatastaistatsāmarthyātteṣāmekatvarahitatāpi",
  "SA10ksmadhlu:3526": "svīkṛtaiva syāditi /",
  "SA10ksmadhlu:3527": "yato hi niraṃśasvabhāve [vastuni] yatraiva hi saṃyogādayo 'nubhūyante,",
  "SA10ksmadhlu:3528": "tatra tādṛśo nāstyeva kaścana pakṣaḥ [bhāgaḥ],",
  "SA10ksmadhlu:3529": "yasmin pakṣeṇa kenacit saha saṃyogaḥ sañcayo vā na bhavanti,",
  "SA10ksmadhlu:3530": "tādṛśeṣu [niraṃśeṣu] vistareṇa viṣayavyāptirapi naiva yujyate /",
  "SA10ksmadhlu:3531": "na cāvayavinnāmekasvabhāvatvamapi na yujyate,",
  "SA10ksmadhlu:3532": "avayavasaṃghātātmakatvātteṣām /",
  "SA10ksmadhlu:3533": "paramāṇuṣu cāvayavidravyeṣu cobhayeṣu tāvadanekasvabhāvatvamapi na yujyate,",
  "SA10ksmadhlu:3534": "yato hi sañcitasvabhāvātmakatvātte yadā naivaikasvabhāvatve yujyante tadā tatparatantratayā vyavasthitatvena teṣāmanekasvabhāvatvamapi naiva sidhyati /",
  "SA10ksmadhlu:3535": "itthaṃ yadā kāryaṃ ca kāraṇaṃ cāpi dravyamekānesvabhāvarahitaṃ siddham,",
  "SA10ksmadhlu:3536": "tadā tadādhārena kalpitanāṃ guṇakarmasāmānyaviśeṣāṇāṃ saṃghātasya cāpi siddhiḥ sutarāṃ naiva syāt,",
  "SA10ksmadhlu:3537": "tatparatantratvātteṣām /",
  "SA10ksmadhlu:3538": "evaṃ kādācitkatvasāmarthataḥ samastajñeyānāmekānekasvabhāvaśūnyatvameva svīkarttavyamityanekadhā niveditam /",
  "SA10ksmadhlu:3539": "jñānamapi tāvat kāmamekasvabhāvamityupakalpyatāṃ kintu tatsvarūpaṃ vividhasyabhāvagrāhakamiti svīkṛtatvāt tatsāmarthyata ekasvabhāvarahitameva taditi svīkṛtaṃ syāt /",
  "SA10ksmadhlu:3540": "yato hi tajjñānaṃ tāvat sākāramityavaśyaṃ svīkarttavyam,",
  "SA10ksmadhlu:3541": "anyathā viṣayākāreṇa yo nākāritastasya jñānakāyasya viṣaya&#289;",
  "SA10ksmadhlu:3542": "rāhakarūpeṇa vyavasthāpanaṃ nopapannaṃ syāt /",
  "SA10ksmadhlu:3543": "yadi sākāratvena svīkriyate tadā tasyaikasvabhāvarahitatvamapi spaṣṭatayā svīkṛtameva syāt,",
  "SA10ksmadhlu:3544": "vibhinnātmakatvājjñānakāyasya /",
  "SA10ksmadhlu:3545": "vividhatāyā ekatāyāśca parasparaṃ sfuṭo virodhaḥ /",
  "SA10ksmadhlu:3546": "ataḥ sarvāṇyeva tāvajjñānāni vibhinnānāṃ vastūnāṃ viṣayitvena svīkriyante /",
  "SA10ksmadhlu:3547": "ata eva svayūthyāḥ 'sañcitālambanāḥ paścavijñānakāyāḥ' iti svīkurvanti /",
  "SA10ksmadhlu:3548": "ṣaṣṭhaṃ tāvad vijñānaṃ cittacaitasikānapyālambanīkarotīti /",
  "SA10ksmadhlu:3549": "citradarśanakāle citrākāraṃ vijñānamupajāyamāanamanubhūyate,",
  "SA10ksmadhlu:3550": "ataḥ sarvajñānāni citrākāratvena prasidhyanti /",
  "SA10ksmadhlu:3551": "tatra vividhatāyāṃ [vicitratāyāṃ] svamatasthāpanārtha tāvadanekajñānotpattikalpanamapi nāsti samīcīnam,",
  "SA10ksmadhlu:3552": "amūrtatvāttāni tatra prakīrṇarūpeṇa naivopatiṣṭhanti,",
  "SA10ksmadhlu:3553": "asthitatvācca vicitratā naivopapadyate /",
  "SA10ksmadhlu:3554": "guṇakarmasamavetānāṃ dravyādīnāṃ tāvajjñānena yugapadgrahaṇasvīkārād apare 'pi [siddhāntavādinaḥ] jñānaṃ citrākāratvenaiva svīkurvanti /",
  "SA10ksmadhlu:3555": "ye hi dravyaparyāyādiviśeṣaṇaiḥ sarvaṃ vastu tāvanmecakamaṇivadityāmananti,",
  "SA10ksmadhlu:3556": "teṣvapi tadviṣayimanaso viṣayatve 'nekavastusvabhāvāḥ svīkriyanta eva /",
  "SA10ksmadhlu:3557": "ye tāvaccāturmahābhautikāni vastūnyupakalpayanti,",
  "SA10ksmadhlu:3558": "te 'pi jñānamanelavastuviṣayamevābhyupagacchanti /",
  "SA10ksmadhlu:3559": "ye ca viṣayaṃ sattvarajastamoguṇātmakamabhyupayanti,",
  "SA10ksmadhlu:3560": "te 'pi jñānaviṣayamanekavastusvabhāvaṃ svīkurvanyeva,",
  "SA10ksmadhlu:3561": "vastutrayātmakatvasvīkārād viṣayāṇām /",
  "SA10ksmadhlu:3562": "ye 'pyatītādiviṣayakaṃ manovijñānamātramanālambanamiti manvate,",
  "SA10ksmadhlu:3563": "teṣāmapi mate 'bhidhānākāreṇa yuktatvāttadekākāramiti na yujyate,",
  "SA10ksmadhlu:3564": "anekākṣarasvabhāvenāvabhāsitatvāt /",
  "SA10ksmadhlu:3565": "svapnādijñānānyapi nīlādivibhinnākārān anubhavantīti tanyekasvabhāvānīti naiva yuktāni /",
  "SA10ksmadhlu:3566": "ye khalu vijñānamātrasvabhāvaṃ jagadityāmananti,",
  "SA10ksmadhlu:3567": "te bāhyapadārthānāmaviṣayibhūtatvāttat svasaṃvedanasvarūpaṃ paryantaṃ ca jñānamiti svīkurvanti,",
  "SA10ksmadhlu:3568": "te 'pyanādikālīnabhrāntavāsānāparipākavaśād rūpādivibhinnaviparītāvabhāsānāṃ sarveṣāṃ vijñānānāmutpattiṃ svīkurvantyato vijñānamekasvabhāvamiti naivābhyupagacchanti /",
  "SA10ksmadhlu:3569": "phalato darśaneṣu kasminnapi vijñānaṃ naikasvabhāvamiti sidhyati /",
  "SA10ksmadhlu:3570": "yadi tathā na sidhyati,",
  "SA10ksmadhlu:3571": "tadā anekasvabhāvo 'pi na sidhyatīti bahuśaḥ pūrvamāveditam /",
  "SA10ksmadhlu:3572": "ata eva svātantryeṇa sādhako hetirapyayaṃ nāsiddha iti yathoktanayena vādiprativādyubhyeṣu sarve dharma ekānekasvabhāvarahitā eva siddhāḥ /",
  "SA10ksmadhlu:3573": "ye va vyavacchedamātrātmakāsteṣu sādhyasādhanānugato dharmeyeva avastubhūtaḥ sidhyatīti pūrvamanekadhā nirdiṣṭam /",
  "SA10ksmadhlu:3574": "svaparobhayasiddhāntavādibhirupakalpitadharmiṇyapi sādhyadharmasya yathoktā vyavacchedamātratā dvayorapi siddhaiva /",
  "SA10ksmadhlu:3575": "punaśca, heturapyayaṃ kathaṃ sidhyati?",
  "SA10ksmadhlu:3576": "yadyunupalabdhyeti cet?",
  "SA10ksmadhlu:3577": "sāpyaparayānupalabdhyā sidhyatītyanavasthāprasaṅgaḥ syāt /",
  "SA10ksmadhlu:3578": "nāpi pratyakṣeṇānupalabdhisiddhirapi,",
  "SA10ksmadhlu:3579": "pratyakṣasyāviṣayatvādityapi kathanaṃ nirākṛtameva,",
  "SA10ksmadhlu:3580": "yato hi yathoktanayenaiva te hetuṃ sādhayantīti /",
  "SA10ksmadhlu:3581": "ityevaṃ ye kecidindriyairagamyā ātmādayaste tadvyāptakramikakāryayogādidharmāṇāṃ svīkṛtyā ekānekasvabhāvarahitatvenaiva prasiddhāḥ /",
  "SA10ksmadhlu:3582": "yadi dharmyeva tāvadasiddhastadā tadrāhityacintanamapyayuktam,",
  "SA10ksmadhlu:3583": "tādṛśānāṃ vastūnāṃ pratiṣedhāya dharmiṇaḥ parīkṣāyāḥ sarvatrānivāryatvāt /",
  "SA10ksmadhlu:3584": "atastaddharmā nopalabhyanta iti pūrvameva nirdiṣṭam /",
  "SA10ksmadhlu:3585": "anyathā [yadyevaṃ na syāt] tadā tanniṣedhāya bhavatāmapi arthakriyāsāmarthyaviyogalakṣaṇo hetustāvat kathaṃ siddho bhaviṣyatīti codanā kathaṃ na syāt /",
  "SA10ksmadhlu:3586": "paraparikalpite dharmiṇi tathāvidhakramikakāryāṇāṃ svīkṛtyaiva tadvyāptadharmāṇāṃ niṣpattestanmatamātrāśritatvād dharmiṇastasya tāvat parikalpitatvameva /",
  "SA10ksmadhlu:3587": "anumānena tathā jñāne satyapi nāstyevānavasthāprasaṅgaḥ,",
  "SA10ksmadhlu:3588": "svataḥ pramāṇatvāttasya /",
  "SA10ksmadhlu:3589": "vyavahāreṇāpi tāvat sādhyavyāptasādhanasya siddhatvāditi pūrvameva samyaguktatvāt /",
  "SA10ksmadhlu:3590": "rūpādayastāvad dhārmiṇaḥ,",
  "SA10ksmadhlu:3591": "ye khalvaparokṣāste 'pi pratyakṣata ekasvabhāvarahitā eva,",
  "SA10ksmadhlu:3592": "vividheṣvākāreṣu sarvadā pratibhāsanādaviśeṣeṇa pṛthakśa ekasvabhāvatvenānanubhūyamānatvāt /",
  "SA10ksmadhlu:3593": "ekasvabhāvahitatvena siddhe satyanekasvabhāvarāhityamapi sutarāṃ pratyakṣataḥ siddhameva,",
  "SA10ksmadhlu:3594": "ekaikasañcitatvadanekasvabhāvasya /",
  "SA10ksmadhlu:3595": "na khalu pratyakṣādipramāṇāni vyavahāreṇāsadbhūtānīti pūrvamevoktam /",
  "SA10ksmadhlu:3596": "yatkhalu paramārthato 'sat,",
  "SA10ksmadhlu:3597": "tat saṃvṛtito 'pyasadeva,",
  "SA10ksmadhlu:3598": "kriyatāpyaṃśenānanubhāvyatvāt,",
  "SA10ksmadhlu:3599": "śaśaśṛṅgavat /",
  "SA10ksmadhlu:3600": "yadi pratyakṣamapi tathaivetyucyeta,",
  "SA10ksmadhlu:3601": "evaṃ satyasambaddhatvādanaikāntikatvamevāsya hetoriti pūrvameva kṛtottaram /",
  "SA10ksmadhlu:3602": "āropitasyātmano yaḥ khalu svabhāvaḥ,",
  "SA10ksmadhlu:3603": "so 'pi tathaiva jñeyaḥ,",
  "SA10ksmadhlu:3604": "kintu naiva sa paramārthato 'san,",
  "SA10ksmadhlu:3605": "marīcikāsu jalajñānādṛśatvāttasya /",
  "SA10ksmadhlu:3606": "āropasvabhāvātmakatvāt sarvapratyakṣāṇāṃ kathaṃ hi tairekānekasvabhāvayuktatvaṃ jñātuṃ śakyata iti cintāyāṃ heturyamatra māyākārāpratyakṣānumānābhyāmanaikāntika eva /",
  "SA10ksmadhlu:3607": "yato hi māyākārajñāne tāvad yo 'yaṃ gajādyākārāropastasmin svabhāve paramārthato nabhiniveśo jāyate /",
  "SA10ksmadhlu:3608": "tasmiṃstathābhiniveśābhāvāt tat paramārthatastadviviktajñānotpattiheturbhavatītyavaśyaṃ tadviṣayitvena vyavasthāpyate /",
  "SA10ksmadhlu:3609_0": "evaṃ prekṣāvatāṃ pratyakṣasya nirākṛte 'pi bhāntikāraṇe kadācidanyāropākārasvabhāvavataḥ",
  "SA10ksmadhlu:3609_1": "[jñānasya] utpattirbhavatīti paramārthatastatsvabhāve 'nabhiniveśena hetunā niyatena",
  "SA10ksmadhlu:3609_2": "tāvattadviviktaviṣayitvena vyavasthāpyate /",
  "SA10ksmadhlu:3610": "tathaivānumānajñānamapi yaddhi sāmānye tāvad vastulakṣaṇe samāropākāram,",
  "SA10ksmadhlu:3611": "tadapi vastutathatāyā yathāvajjñānasvabhāvatvāt tadviṣayakaṃ bhavatīti pramāṇasadbhāvādanaikāntika eva hetuḥ /",
  "SA10ksmadhlu:3612": "nāsti tadviṣayīti kathanaṃ tāvannaiva yuktm,",
  "SA10ksmadhlu:3613": "aścaśṛṅgavad vastūnāmabhyupagamābhāvāt /",
  "SA10ksmadhlu:3614": "tarhi kathamiti cet?",
  "SA10ksmadhlu:3615": "māyādisvabhāvavaditi,",
  "SA10ksmadhlu:3616": "māyādivat pratyakṣatvāt /",
  "SA10ksmadhlu:3617": "gṛhīte 'pyekānekasvabhāvarāhitye 'nāptapuruṣaśāstraśravaṇenotpannāropairanirdhāryāpareṇa [prakāreṇa] nirdhārayatāmekānekasvabhāvaviyuktavamanupalabdhyā tāvat kathaṃ setsyati?",
  "SA10ksmadhlu:3618": "vividhaprakārādiliṅgaiḥ sarve yadyekasvabhāvarahitatvena sādhyante tadā te 'nekatvasvabhāvarahitā api sidhyanyeva,",
  "SA10ksmadhlu:3619": "ekasañcayātmakatvādanekasya /",
  "SA10ksmadhlu:3620": "ekastvaṃ vānekatvaṃ vā sarveṣvākāreṣu vyāptam,",
  "SA10ksmadhlu:3621": "parasparaparihārasthitalakṣaṇatvāttayoḥ /",
  "SA10ksmadhlu:3622": "vyavahāre ghaṭādiviṣayaparicchedena puruṣā atulyasambaddhān vyavahārayogyānatyantaṃ paricchedayanti /",
  "SA10ksmadhlu:3623": "tatastulyaviparyayādisvabhāvavicchedena paricchedaḥ /",
  "SA10ksmadhlu:3624": "tathaiva /",
  "SA10ksmadhlu:3625": "paricchinne 'pyanekavastuvyavahārayogye 'nekadravyajātisaṃghāte tato 'tulyaviparyayaviccedenaiva paricchedaḥ /",
  "SA10ksmadhlu:3626": "paricchedo yadi naiva viccinnastadā sa nāstyeva,",
  "SA10ksmadhlu:3627": "parasparaparihārasthitalakṣaṇatvāttayoḥ /",
  "SA10ksmadhlu:3628": "ye tāvat parasparaparihārasthitalakṣaṇāste sarvatra vyāpinaḥ,",
  "SA10ksmadhlu:3629": "ye hi sarvatra vyāpinaste skandhādyanyāpoḍhāḥ,",
  "SA10ksmadhlu:3630": "mūrtāmūrtatvādiviśeṣavaditi /",
  "SA10ksmadhlu:3631": "ekānekatve api tathaiva /",
  "SA10ksmadhlu:3632": "vyāpakanivṛttyā vyāpyanivṛtterniyatatvānnāsti tāvad heturapi sadigdhavipakṣavyāvṛttikaḥ,",
  "SA10ksmadhlu:3633": "apareṣāṃ skandhānāmabhāvāt /",
  "SA10ksmadhlu:3634": "vyāpyasya vyāpakasya vā vastunaḥ svato 'siddhatvādasiddha eva sa heturiti kecana /",
  "SA10ksmadhlu:3635": "tathaiva dharmiṇyeva kevale vyāpyasadbhāvasidhyarthaṃ vyāpakanivṛtyā vyāpyanivṛttirasiddhaivetyapare /",
  "SA10ksmadhlu:3636": "eteṣāṃ sarveṣāṃ [ākṣepāṇāṃ] samādhānaṃ tāvatpūrvamevāsmābhiḥ kṛtam /",
  "SA10ksmadhlu:3637": "evaṃ vyāpyavyāpakādisarvavastūnāṃ pūrvaṃ saṃvṛttyāśritatvaṃ prasādhya paścād vyavasthā kṛtetyapi pūrvamāveditameva /",
  "SA10ksmadhlu:3638": "atyantaṃ samīpavartini vyāpake niyataṃ vyāpyaviśeṣajñānaṃ naiva bhavatītyapi pūrvameva nirdiṣṭam /",
  "SA10ksmadhlu:3639": "ato vyavahāreṇa ekānekasvabhāvamātreṇa sattvaṃ vyāptamiti /",
  "SA10ksmadhlu:3640": "tathāpyanena pararmārthasvabhāvo naiva niściyate /",
  "SA10ksmadhlu:3641": "ekānekasvabhāvastāvad ghaṭādayaḥ saṃvṛtyāpyavabhāsanta eveti /",
  "SA10ksmadhlu:3642": "vyāpyavyāpakabhāvasiddhistu viśeṣato vyavahāradharmiṇamāśrayate,",
  "SA10ksmadhlu:3643": "vyāpakanivṛttistu paramārthamāśrayate,",
  "SA10ksmadhlu:3644": "ato vivādāspadībhūteṣu sarvadharmiṣu sāmānyena sādhayitumiṣyamāṇatvāt kathamimau dvau [vyāpyavyāpakau] ekasmin dharmiṇyāśritāviti cet?",
  "SA10ksmadhlu:3645": "ekasmin dharmiṇyāśritatve 'pi [mithaḥ] sāpekṣatvād bhinnāveveti nāsti doṣaḥ /",
  "SA10ksmadhlu:3646": "evameva vyāpyavyāpakabhāvasiddhistu vyāvahārasatyamāśrayate,",
  "SA10ksmadhlu:3647": "vyāpakanivṛttistāvat paramārthasatyamevāśrayate,",
  "SA10ksmadhlu:3648": "ato viruddhaiva /",
  "SA10ksmadhlu:3649": "117",
  "SA10ksmadhlu:3650": "[36-37] yaḥ khalu sādhyaḥ,",
  "SA10ksmadhlu:3651": "sādhako vā tau prasajyapratiṣedhasvabhāvau,",
  "SA10ksmadhlu:3652": "na vā tathāsvabhāvau?",
  "SA10ksmadhlu:3653": "prathame tāvatpakṣe tau naiva bodhyabodhakarupeṇopapannau,",
  "SA10ksmadhlu:3654": "niḥsvabhāvatvādasambaddhatvādanupapannatvācca /",
  "SA10ksmadhlu:3655": "ye sarvābhilāpavigatalakṣaṇāste na kathañcanāpi bodhyā bodhakāśca,",
  "SA10ksmadhlu:3656": "aśvaśṛṅgavat,",
  "SA10ksmadhlu:3657": "yathoktāḥ sarve sādhyasādhakādayo 'bhilāparahitalakṣaṇātmakāḥ /",
  "SA10ksmadhlu:3658": "[38-39] ye parasparamasambaddhāste 'pi naiva bodhyabodhakasvabhāvāḥ,",
  "SA10ksmadhlu:3659": "himavadvindhyaparvatavat,",
  "SA10ksmadhlu:3660": "sādhyasādhakā api parasparamasambaddhāḥ /",
  "SA10ksmadhlu:3661": "[40] abhinnasvabhāvā api kecana na bodhyabodhakabhāvāpannāḥ,",
  "SA10ksmadhlu:3662": "vṛkṣaśākhāvat /",
  "SA10ksmadhlu:3663": "sādhyasādhakā apyabhinnāḥ /",
  "SA10ksmadhlu:3664": "yadi prasajyapratiṣedhasvabhāvapakṣapātinastadā ekānekasvabhāvarahitāstāvad vastusvabhāvabhūtārthakriyāyogyatvasvīkārādapi na svīkriyanta ityapyayuktīyuktam,",
  "SA10ksmadhlu:3665": "vikalpasyāsya paraparikalpiteśvarādiniṣedhe 'pi sarvatra samānatvāt /",
  "SA10ksmadhlu:3666": "ato 'vaśyaṃ vyāpakadharmanivṛttyaiva īśvarādīnāṃ nirākaraṇaṃ karttavyam,",
  "SA10ksmadhlu:3667": "atyantaparokṣeṣu pratyakṣeṇa niṣeddhuśakyatvāt /",
  "SA10ksmadhlu:3668": "atastasmin kathaṃ na sarva vivādā āpateyuriti /",
  "SA10ksmadhlu:3669": "na tadekaṃ na cānekaṃ viṣayaḥ paramāṇuśaḥ /",
  "SA10ksmadhlu:3670": "tathā",
  "SA10ksmadhlu:3671": "bhāvā yatra vicāryante na te santi savabhāvataḥ /",
  "SA10ksmadhlu:3672": "kathamiti na teṣvekānekatvaṃ hi svabhāvataḥ //",
  "SA10ksmadhlu:3673": "ityādibhīrbāhyārthaparikalpanā tāvanniṣedhyate /",
  "SA10ksmadhlu:3674": "tatrāpi kathaṃ na vivādāḥ syuriti /",
  "SA10ksmadhlu:3675": "yadi niḥsvabhāvatā tatra naiva bodhyata iti cettadā aśvaśṛṅgasyāpi bodhābhāvaḥ kathaṃ nollikhyate /",
  "SA10ksmadhlu:3676": "bhavatāmabhilāpalakṣaṇarahitāḥ sarva bhāvā na manāgapi bodhyanta ityādiprayogeṣu vidyata eva sādhyasādhakayorniṣedhasvabhāvaḥ,",
  "SA10ksmadhlu:3677": "ataḥ kīdṛśastāvadayaṃ bodhakabhāvaḥ /",
  "SA10ksmadhlu:3678": "ataḥ prayogo 'yamātmano hānikara evollikhitaḥ śastraśikṣaṇadoṣābhyupagamavat /",
  "SA10ksmadhlu:3679": "ato nāsti prayogakauśalamapi sarvesāṃ vastunāṃ niścetavyaprasaṅgālliṅgasyaiva vastuno bodho na kenāpi svīkriyate,",
  "SA10ksmadhlu:3680": "kasyāpi liṅgabodhasya kuisminnapyavaśyameva sambhavāt /",
  "SA10ksmadhlu:3681": "ato niyatameva liṅgaṃ pratyakṣeṇa bodhyate,",
  "SA10ksmadhlu:3682": "sādhyākārasya niyamenotpādakatvāt /",
  "SA10ksmadhlu:3683": "liṅgaṃ tāvat kalpanayā bodhakatvena vyavasthitamiti yuktam /",
  "SA10ksmadhlu:3684": "ato niḥ svabhāvatve 'pi niayatatadākārasya sādhyakāraniścayotpattau hetutvād bodhakatvena kalpanāyāṃ nāsti kaścana doṣaḥ /",
  "SA10ksmadhlu:3685": "kevalasya vastubhūtaliṅgasyaiva sarvatra nollekho bhavati,",
  "SA10ksmadhlu:3686": "ākāśaniṣedhakasya liṅgasya nitarāṃ kalpitatvādeveti pūrvaṃ nirdiṣṭam /",
  "SA10ksmadhlu:3687": "asambaddhatvāditi yadabhihitam,",
  "SA10ksmadhlu:3688": "tatrāpi yadi vastubhūtaḥ sambandha evaiko hetutvena kathayitumiṣyate,",
  "SA10ksmadhlu:3689": "tadāpi sa heturnāstyanaikāntikaḥ,",
  "SA10ksmadhlu:3690": "vastubhūte 'pi [hetau] kutracittathāvidhasya sambandhasyāsiddhatavāt /",
  "SA10ksmadhlu:3691": "sa [sambandhaḥ] tāvad dvayāśritatvena parasparaśliṣṭasvabhāvatvena copakalpyate /",
  "SA10ksmadhlu:3692": "dvayorniṣpannayoḥ [vastunoḥ] svabhāvaḥ śliṣṭa iti nopapadyate,",
  "SA10ksmadhlu:3693": "svasvabhāve vyavasthitatvāttayoḥ /",
  "SA10ksmadhlu:3694": "śliṣṭatve satyekatvameva syāt /",
  "SA10ksmadhlu:3695": "tacca viruddhameva /",
  "SA10ksmadhlu:3696": "ekatve sati naiva dvayāśritvaṃ tāvad yuktam /",
  "SA10ksmadhlu:3697": "yadi sa sambandhibhyo 'rthāntara iti tadā svasvabhāvavyavasthitatvāt kathaṃ nāma sambaddhasvabhāvaḥ syāt /",
  "SA10ksmadhlu:3698": "yadi nāstyarthāntara iti tadā kevalaṃ sambandhināveva syātām /",
  "SA10ksmadhlu:3699": "ataḥ sambandhastāvat kalpanāmātrātmaka eva,",
  "SA10ksmadhlu:3700": "na tu vastvātmaka iti /",
  "SA10ksmadhlu:3701": "yāni hi sambandhodbhūtāni lakṣaṇāni tānyapi kalpanātmakānyeva,",
  "SA10ksmadhlu:3702": "kāryakāraṇeyoryugapatsambhavā bhāvāt /",
  "SA10ksmadhlu:3703": "ye tāvadasannihitāsteṣu na sambhavati sambandhaḥ /",
  "SA10ksmadhlu:3704": "api ca, yadā kāryasvabhāvaḥ pariniṣpannaḥ tadā apekṣāvirahānnaiva tasya kūtracinnirbharatvam /",
  "SA10ksmadhlu:3705": "ato nāsti tasya kenāpi saha sambandhaḥ /",
  "SA10ksmadhlu:3706": "apariniṣpanne 'pi tasmin kāraṇena saha sambandhakāle vidūre sthitatvādasambaddhameva tat syāditi /",
  "SA10ksmadhlu:3707": "ataḥ kalpanayaiva bhavanto vastuprayogamanutiṣṭhantīti /",
  "SA10ksmadhlu:3708": "kāryānapekṣitatve 'pi svahetorhi prasiddhitaḥ /",
  "SA10ksmadhlu:3709": "tadanyāpekṣayā siddherabhāvāt kalpanā punaḥ /",
  "SA10ksmadhlu:3710": "hetuṃ badhnāti kāryeṇa kāryaṃ na,",
  "SA10ksmadhlu:3711": "tacca kīdṛśam //",
  "SA10ksmadhlu:3712": "tadātmakalakṣaṇasambandho 'pi naiva samīcīnaḥ,",
  "SA10ksmadhlu:3713": "dvayāśritatvāttasya /",
  "SA10ksmadhlu:3714": "tadātmakatve dvaitaṃ naivopapadyate /",
  "SA10ksmadhlu:3715": "dvayābhāve kaḥ kena sambadhyeta sambandhī /",
  "SA10ksmadhlu:3716": "ataḥ kalpanāracitamūrtitvāt sarveṣāṃ sambandhānām,",
  "SA10ksmadhlu:3717": "abhāve caivānupahatapravṛtterhetorasiddhireva syāt /",
  "SA10ksmadhlu:3718": "asambaddhatve sati abhedābhāvāt kathaṃ tādṛśī yaktiḥ,",
  "SA10ksmadhlu:3719": "prayujyate /",
  "SA10ksmadhlu:3720": "abhede sati tadātmaka eva sambandha iti nirdeśaḥ syāt /",
  "SA10ksmadhlu:3721": "vastumātra eva tādātmyasambandhaḥ,",
  "SA10ksmadhlu:3722": "na tvanyatreti cet?",
  "SA10ksmadhlu:3723": "ayuktametad,",
  "SA10ksmadhlu:3724": "abhinnaparyāyatvāttādātmyasya /",
  "SA10ksmadhlu:3725": "sa tu niḥsvabhāvasyāpi nairātmyasadṛśatvādaviruddha eva /",
  "SA10ksmadhlu:3726": "yadyevaṃ na syāttadā 'abhinnatvād' ityapi vaktuṃ na paryeta /",
  "SA10ksmadhlu:3727": "tatra 'abhinnatvad' ityayaṃ heturyadi paramārthādhikāreṇocyeta tadā anekāntika eva,",
  "SA10ksmadhlu:3728": "yato hi kṛtakatvānityatve yadyapi paramārthato naiva bhinne tathāpi bodhyabodhakavastuṣu tāvat te dṛśyete /",
  "SA10ksmadhlu:3729": "yadi vyavahāre 'pi tayornāsti bhinnatvamityucyeta tadā asiddhameva,",
  "SA10ksmadhlu:3730": "nivṛttiviśeṣopakalpitāyā bhinnatāyāstatra sadbhāvāt /",
  "SA10ksmadhlu:3731_0": "evameva śabdādidharmiṇi yadā akṛtakatvādito nivṛttirniścīyate tadā nityādito 'pi",
  "SA10ksmadhlu:3731_1": "nirvṛtterniścayanāt paramārthato bhinnatāyā abhāve 'pi nivṛttiviśeṣāpekṣayā kṛtakatvānityatvādīnāṃ",
  "SA10ksmadhlu:3731_2": "bhinnavyavasthāyā upakalpanād bodhyabodhakavastuvyavasthā tāvat kriyata eva /",
  "SA10ksmadhlu:3732": "itthaṃ yadā vastūni sāmarthyataḥ pratimbivad ekānekasvabhāvavinivṛttāni bhavanti tadā paramārthasvabhāvato 'pi teṣāṃ nivṛttirniyataiva /",
  "SA10ksmadhlu:3733": "ato nivṛttiviśesāpekṣayā kṛtakatvaṃ bhinnaṃ vyavasthāpyate,",
  "SA10ksmadhlu:3734": "ata eva ca tatra bodhyabodhakabhāvo 'pi sambhavatyeva /",
  "SA10ksmadhlu:3735": "punaśca, yathā nityaṃ tāvd vastu arthakriyāsāmarthyavirahād vastusvabhāvena rahitaṃ sādhyate,",
  "SA10ksmadhlu:3736": "tathaiva anyatrāpi tatsadṛśatvānna virudhyate /",
  "SA10ksmadhlu:3737": "[41] yadapi atadvyāvṛttiviśeṣeṇānayoḥ kṛtakatvaṃ tad vastu syāt nīlapītādivattasvabhāvatvāditi kathanaṃ tāvadasambaddhameva,",
  "SA10ksmadhlu:3738": "kṛtakatvānityatvābhyāmaniyatatvāt /",
  "SA10ksmadhlu:3739": "kṛtakatvānityatvayorbhedo vyāvṛttyocyate,",
  "SA10ksmadhlu:3740": "kintvetāvatā na tad vastu /",
  "SA10ksmadhlu:3741": "yathā nityavastuniṣedhāya arthakriyāsāmārthyarahitatvaṃ niḥsvabhāvatvaṃ ca vyāvṛttikṛtaviśeṣe satyapi naiva vastu,",
  "SA10ksmadhlu:3742": "tathaivānyadapi tatsadṛśamiti jñeyam,",
  "SA10ksmadhlu:3743": "ato gauṇamevedam /",
  "SA10ksmadhlu:3744": "yatkhalu nīlātmakaṃ pītātmakamiti nidarśanaṃ tadapi paramārthe tāvad vastunyasiddhatvādayuktam /",
  "SA10ksmadhlu:3745": "ye 'smin asatpakṣatvena doṣamāropayanti,",
  "SA10ksmadhlu:3746": "tadapi naiva yuktiyuktam /",
  "SA10ksmadhlu:3747": "yato hi nayo 'yamasanniti kathanamātreṇa tāvat paramārthe vastuni na kimapi siddhaṃ bhāvati,",
  "SA10ksmadhlu:3748": "amūrtādiśabdaprayoge 'pi kalpyamānamākāśaṃ tāvadasattvānnaiva yuktam /",
  "SA10ksmadhlu:3749": "tatra buddhau pratibhāsamāno yo hi pūrvodito dharmī,",
  "SA10ksmadhlu:3750": "so 'pi asatā tāvannayena [asatpakṣeṇa] tathoktaḥ,",
  "SA10ksmadhlu:3751": "kintu paramārthe vastuni sa naiva yuktarūpaḥ /",
  "SA10ksmadhlu:3752": "vastusaditi vyavaharatāṃ kathanamidaṃ siddhasādhanamiti syāt,",
  "SA10ksmadhlu:3753": "ekānekasvabhāvarahitaṃ khalu paramārthaṃ vastu naiva kiñcit,",
  "SA10ksmadhlu:3754": "tasya kalpanāviṣayatvenāpi bahirbhūtvāditi /",
  "SA10ksmadhlu:3755": "sarve khalu padārthāḥ ekānekasvabhāvābhyāṃ vyāptā iti tu pūrvameva prasādhitam /",
  "SA10ksmadhlu:3756": "māyādibhiravyatiriktāḥ paramārthato niḥsvabhāvā hi bhāvāste yadi 'vastu' nāmnā vyavahriyeran,",
  "SA10ksmadhlu:3757": "tadā nāsti kaścanāpi doṣaḥ,",
  "SA10ksmadhlu:3758": "bhavatkalpitapakṣahānyā tāvattasya dūṣitatvāt /",
  "SA10ksmadhlu:3759": "ato nāsti heturanaikāntikaḥ /",
  "SA10ksmadhlu:3760": "nāsti viruddhakhyo 'pi [doṣaḥ],",
  "SA10ksmadhlu:3761": "pratibimbādisapakṣeṣu sattvāt /",
  "SA10ksmadhlu:3762": "ekānekasvabhāvāni pratibimbādivastūni naiva paramārthato yukāni,",
  "SA10ksmadhlu:3763": "jñānajñeyādisvabhāvena paramārthato 'siddhatvāditi pūrvamevoktam /",
  "SA10ksmadhlu:3764_0": "[42] evaṃ yathā ekānekasvabhāvalakṣaṇo hetustāvannairātmyaṃ sādhayati tadvadabhāvadharmini",
  "SA10ksmadhlu:3764_1": "dharmivyāvṛttisādhakatvād viruddho 'yaṃ heturiti yaduktaṃ tattu atyantaṃ pramāṇānabhijñatāmātrameva /",
  "SA10ksmadhlu:3765": "yadā vastusvabhāvo dharmī sādhayitumiṣyate,",
  "SA10ksmadhlu:3766": "tadā tadvyāvṛttisādhakatvena sa heturviruddha ityucyate,",
  "SA10ksmadhlu:3767": "kintu yadā sa [dharmī] niḥsvabhāvatvena sādhyate tadā siddhe 'pi vādino mate kathaṃ tāvad viruddho heturbhaviṣyati /",
  "SA10ksmadhlu:3768": "niḥsvabhāvatāyāṃ hi sādhayitumiṣṭāyāṃ vastusvabhāvo dharmī naiva sambhavati,",
  "SA10ksmadhlu:3769": "ananurūpatvāditi pūrvamevoditam /",
  "SA10ksmadhlu:3770": "ataḥ sādhyasādhanābhyāṃ yathokto dharmī avastubhūta eva sammat ityasmāt kāraṇāt tena hetunā tāvad vyāvṛttireva sādhayate /",
  "SA10ksmadhlu:3771": "vastusvabhāvasiddhau tu tadviparītasyaiva siddhiḥ syāt /",
  "SA10ksmadhlu:3772": "yathāyaṃ heturnairātmyaṃ sādhayati tathaiva abhāvadharmyapīti keṣāñcit kathanamasambaddhameva /",
  "SA10ksmadhlu:3773": "yato hi yena kāraṇena tāvannairātmyasya abhāvasya ca dvayordharmayorviruddhahetubhyāṃ siddhirucyate,",
  "SA10ksmadhlu:3774": "tau vyāvṛttyāpi naiva bhinnau,",
  "SA10ksmadhlu:3775": "paryāyasvabhāvatvāttayoḥ /",
  "SA10ksmadhlu:3776": "phalato nirātmakamidaṃ nairātmyāditi kathanamiva syāt /",
  "SA10ksmadhlu:3777": "evaṃvidhaṃ tavadabhidhānakauśalaṃ kasya syāt?",
  "SA10ksmadhlu:3778": "[na kasyāpītyarthaḥ] /",
  "SA10ksmadhlu:3779": "ataḥ sarve niḥsvabhāvāḥ sidhyanti /",
  "SA10ksmadhlu:3780": "heturapi bhagavatauvoktaḥ, tathā hi -",
  "SA10ksmadhlu:3781": "yathā hi darpaṇe rūpamekatvānyatvavarjitam /",
  "SA10ksmadhlu:3782": "dṛśayate na ca tannāsti tathā cotpādalakṣaṇam //",
  "SA10ksmadhlu:3783": "phalato niḥsvabhāvatāsādhanārthaṃ na ko 'pi heturiti yatkathanam,",
  "SA10ksmadhlu:3784": "tasyāpyuttaraṃ dattapūrvameva /",
  "SA10ksmadhlu:3785": "[43-44] yadi vijñānamapi itaradharmāṇāmiva niḥsvabhāvameva syāttadā mithyātvād yogibhiranyadharmāṇāmiva tasyāpi parityāgaḥ kariṣyata eva /",
  "SA10ksmadhlu:3786": "yadyevaṃ kariṣyate tadā na ko 'pi yogino bhaviṣyanti,",
  "SA10ksmadhlu:3787": "na ca teṣāṃ tattvajñānaṃ bhavaiṣyati,",
  "SA10ksmadhlu:3788": "nāpi bhagavatāṃ buddhānāmapratiṣṭhitanirvāṇaṃ naiva ca teṣāṃ tattvajñānaṃ bhaviṣyati /",
  "SA10ksmadhlu:3789": "anena khalu hetunā sarvāsāṃ vyavasthānāṃ vilopa eva syāditi yatkathanaṃ tadapi naiva yuktam,",
  "SA10ksmadhlu:3790": "yato hi prasaṅgastāvadayaṃ yadi satyābhiniveśaparityāgārthamucyate tadā saharṣamucyatām,",
  "SA10ksmadhlu:3791": "kintu tathābhyupagamya naiva prasaṅgaḥ prayuktaḥ,",
  "SA10ksmadhlu:3792": "tallakṣaṇasyaivanabhyupagamāt /",
  "SA10ksmadhlu:3793": "yadi sarvavidhaprasaṅgaparityāgārthaṃ tāvaducyate,",
  "SA10ksmadhlu:3794": "tadā heturayamanaikāntikaḥ sādhyaviparītabādhakapramāṇābhāvāt /",
  "SA10ksmadhlu:3795": "yanmithyā tat sarvathā parityājyamityetasya naiva kimapi kāraṇamupalabhāmahe,",
  "SA10ksmadhlu:3796": "mithyātve 'pi prayojanavaśānyamāyākāra iva māyādarśanavat /",
  "SA10ksmadhlu:3797": "ye hi mithyā svaparārthaṃ naivopayujyante,",
  "SA10ksmadhlu:3798": "te yogibhiḥ parityājyā iti kathanaṃ tu yujyate,",
  "SA10ksmadhlu:3799": "parantu ye tavat sākṣāt paramparayā vā svaparaprayojanaprasādhakāḥ,",
  "SA10ksmadhlu:3800": "kṛpālūnāṃ parahitakaraṇopāyabhūtāsteṣāṃ kathaṃ sarvadā parityāgaḥ kartum śakyate /",
  "SA10ksmadhlu:3801": "ato ye kṣetrapariśuddhinirmāṇakāyādayaste parārthamatyantamāvaśyakāḥ,",
  "SA10ksmadhlu:3802": "te sarve viparītaparihāradvārā parityājyā api yāvatsaṃsāramaparityājyā eva /",
  "SA10ksmadhlu:3803": "te yadyapi māyākāra iva sarvān mithyābhūtān jānanti,",
  "SA10ksmadhlu:3804": "tathāpi parahitopāyabhūtān tān na parityajanti /",
  "SA10ksmadhlu:3805": "nāsti teṣu viparyabhūtā āsaktirapi,",
  "SA10ksmadhlu:3806": "samyagrūpeṇa teṣāṃ yathābhūtaparijñānāt /",
  "SA10ksmadhlu:3807": "yathoktam āryadharmasaṅgītau ḥ",
  "SA10ksmadhlu:3808": "māyākāro yathā kaścinnirmitaṃ mokṣamudyataḥ /",
  "SA10ksmadhlu:3809": "na cāsya nirmite saṅgo jñātapūrvo yato 'sya saḥ //",
  "SA10ksmadhlu:3810": "tribhavaṃ nirmitaprakhyaṃ jñātvā sambodhipāragaḥ /",
  "SA10ksmadhlu:3811": "saṃnahyate jagaddhetorjñātapūrvaṃ jagat tathā //",
  "SA10ksmadhlu:3812": "bhāvo 'pi tāvanna grāhyo na cābhāvo 'pi parityājyaḥ,",
  "SA10ksmadhlu:3813": "yato hi śrāvakā api,",
  "SA10ksmadhlu:3814": "ye vastusaṃjñinaste 'pio ādimaṃ satyadvayaṃ vivarjayanti,",
  "SA10ksmadhlu:3815": "tṛtīyaṃ cāryasatyamabhāvabhūtamapi parigṛhṇanti /",
  "SA10ksmadhlu:3816": "kṛpāparādhīnacetaso yogino 'pi parahitārthaṃ vividharūpeṇa gajādimithyānirmāṇādikaṃ sādhayanti /",
  "SA10ksmadhlu:3817_0": "tatra mahākaruṇāparādhīnatayā ye pareṣām aśeṣahitasukhopāyaśālinaḥ prajñālokena vidhvastasakalakleśāndhakārāḥ",
  "SA10ksmadhlu:3817_1": "parahitābhilāṣiṇo matimantaste prahīṇeṣvapi sakalaviparyāseṣu pūrvapraṇidhānavaśatayā",
  "SA10ksmadhlu:3817_2": "yāvat sattvakarmakleśāstāvadākāśaparyantaṃ sthātumevābhilaṣante /",
  "SA10ksmadhlu:3818": "itthaṃ sameṣāṃ vastūnāṃ paramārthato niḥsvabhāvatve 'pi hetupratyayasāmagrīpāratantryena māyāvat sambhavantyeva /",
  "SA10ksmadhlu:3819": "hetumantaste na bhavanti vastusantaḥ,",
  "SA10ksmadhlu:3820": "anvayāsiddhatvānmāyādinā bhrantatvācca /",
  "SA10ksmadhlu:3821": "mithyābhūtā hi ye svānurūpahetumantastāvannaiva bhavanti,",
  "SA10ksmadhlu:3822": "te vyavahāre 'pyasanta eveti pūrvamevāveditam /",
  "SA10ksmadhlu:3823": "ato yathā māyādayaḥ svahetusākalyaparatantratayā prādurbhavanti,",
  "SA10ksmadhlu:3824": "tathaiva yagināṃ jñānādayo 'pyavicāraramaṇīyā eva /",
  "SA10ksmadhlu:3825": "tatra yogijñānādimāyāhetustāvad yathāvat puṇyajñānasambhārānukūla eva /",
  "SA10ksmadhlu:3826": "saṃkṣepato bhagavatām apratisṭhitanirvāṇahetustu karunā prajñā ca /",
  "SA10ksmadhlu:3827": "kṛpayā hi tannirvāṇāvabodhe 'pi te naiva tasya sākṣātkāraṃ kurvanti /",
  "SA10ksmadhlu:3828": "prajñayā tāvat sarvasaṃkleśahetoḥ sammohasyānavakāśāt saṃsāradoṣagandhenāpyaliptāḥ santo naiva saṃsāre patanti /",
  "SA10ksmadhlu:3829": "ataste naivānayordvayoḥ [saṃsaranirvāṇayoḥ] tiṣṭhanti /",
  "SA10ksmadhlu:3830": "ataḥ prajñopāyayugnaddhacaryā tāvadapratiṣṭhitanirvāṇahetuḥ /",
  "SA10ksmadhlu:3831": "ata eva ca sā bodhasattvānāṃ mārga ucyate /",
  "SA10ksmadhlu:3832": "tayā virahitāḥ sattvāstu śrāvakādibhūmisu patanti / yathoktam..........",
  "SA10ksmadhlu:3833": "“api ca, śāriputra,",
  "SA10ksmadhlu:3834": "śūnyatānimittaṃ ca bodhisattvānāṃ mārgaḥ /",
  "SA10ksmadhlu:3835": "ye tāvat prajñāpāramitayā virahitāḥ,",
  "SA10ksmadhlu:3836": "upāyakauśalyena cāparigṛhītāste yadi bhūtakoṭiṃ sākṣātkurvanti,",
  "SA10ksmadhlu:3837": "tadā nūnaṃ śrāvakāḥ pratyekabuddhā eva bhavanti /“",
  "SA10ksmadhlu:3838": "prabhāsvarādijñānena loko yathāvat samanupaśyati /",
  "SA10ksmadhlu:3839": "tadyathā - acintyasāmarthyavattvād yogino yathā vastūnyavabhāsante tathā karatalāmalakavat saṃvṛtiparamārthākārābhyāṃ sarvākāraṃ",
  "SA10ksmadhlu:3840": "pratyakṣatayā avabudhyanti /",
  "SA10ksmadhlu:3841": "ata eva bhagavān sarvākārajñānatvena vyavasthāpayāmāsa /",
  "SA10ksmadhlu:3842": "sarvaprapañcarahitaṃ niruttaraṃ lokottaramaśesadharmanirābhāsaṃ jñānaṃ bhūtārthabhāvanāprakarṣaparyantajaṃ tattvāvabodhakaṃ bhavati,",
  "SA10ksmadhlu:3843": "[tathāpi] vyavahāre sarvaṃ nirmāṇavat sadeva bhavati /",
  "SA10ksmadhlu:3844": "ato yathā sarvākārajñānādau vastuvyavasthā kṛtā,",
  "SA10ksmadhlu:3845": "sā na praṇaśyati,",
  "SA10ksmadhlu:3846": "paramārthe 'bhāvāt /",
  "SA10ksmadhlu:3847": "ata eva bhagavatyāmuttam - 'yadi bhagavan,",
  "SA10ksmadhlu:3848": "sarve dharmā nirmāṇaniva bhavanti tadā bhagavati nirvāṇe ca kimantaram?",
  "SA10ksmadhlu:3849": "bhagavān āha - na kimapīti /",
  "SA10ksmadhlu:3850": "katham? bhagavataḥ sarvāṇi karmāṇi nirmāṇavad bhavanti /",
  "SA10ksmadhlu:3851": "parinirvṛte 'pi bhāvati tathāgato nirmaṇaṃ karoti /",
  "SA10ksmadhlu:3852": "nirmaṇasya tāvannodbhavo nāpi parinirvāṇaṃ kimapi bhavati /",
  "SA10ksmadhlu:3853": "itthaṃ bodhisattvaiḥ sarvadharmeṣu nirmāṇamivādhimuktiṃ vidhāya prajñāpāramitāyāmācaritavyam /",
  "SA10ksmadhlu:3854": "“ityetat pratipāditam /",
  "SA10ksmadhlu:3855": "[45] ye hi rūpādayo bhinnadeśakālāvasthāsu spaṣṭaṃ pratyakṣeṇāvabhāsante te niścayena svabhāvena yuktā ityataḥ pratijñā tāvat pratyakṣeṇa bādhiteti yat pūrvamuktam,",
  "SA10ksmadhlu:3856": "tanna sarvathā samīcīnamiti cenna,",
  "SA10ksmadhlu:3857": "yato hi bhinnadeśakālāvasthāsvavabhāsitatvamātreṇa pratyakṣāvabhāso naiva yuktaḥ,",
  "SA10ksmadhlu:3858": "svapnādyavasthāsvapi tathāvabhāsitatvāt /",
  "SA10ksmadhlu:3859": "vastūnaṃ khalu paramārthasvabhāvatayā sādhayitumiṣyante,",
  "SA10ksmadhlu:3860": "kintu naiva svabhāvaḥ paramārthatayā siddha iti pūrvamāveditam /",
  "SA10ksmadhlu:3861": "api ca, yadi bhrāntapratyakṣe 'vabhāsitatvat pratyakṣe 'vabhāsitatvamabhyuopagamyate tadā naiva tena bādhā yujyate,",
  "SA10ksmadhlu:3862": "timirādyupahatalocaneṣu vidyamāne 'pi dvicandre na tena ekacandrādibādhā yuktimatī /",
  "SA10ksmadhlu:3863": "yadyabhrāntapratyakṣe 'vabhāsitatvena tthā [bādhā] abhyupeyate tadā tannaiva sidhyati,",
  "SA10ksmadhlu:3864": "arvāgdarśināṃ pratyakṣasya tattvārthe 'bhrāntatvābhāvāt /",
  "SA10ksmadhlu:3865": "na cakṣuḥ pramāṇaṃ na śrotra ghrāṇaṃ na jihṇa pramāṇaṃ na kāyacittam /",
  "SA10ksmadhlu:3866": "pramāṇa yadyeta bhaveyurindriyā kasyāryamārgeṇa bhaveta kāryam //",
  "SA10ksmadhlu:3867": "yasmādime indriya apramāṇā jaḍāḥ svabhāvena avyākṛtāśca /",
  "SA10ksmadhlu:3868": "tasmād ya nirvāṇapathaiva arthikaḥ sa āryamārgeṇa karotu karyam //",
  "SA10ksmadhlu:3869": "atastathāgatasyaiva kavalaṃ pratyakṣaṃ paramārthe 'bhrāntam /",
  "SA10ksmadhlu:3870": "te naiva kimapi vastu sattvenālambante / yathoktam -",
  "SA10ksmadhlu:3871": "“subhūte, mohapuruṣāstāvannetrarahitā andhā eva /",
  "SA10ksmadhlu:3872": "te rūpavedanāsaṃjñāsaṃskāravijñānata ārabhya sarvākārajñānaparyantaṃ tathāgatacakṣuṣā anupalabdheṣu sarvadharmeṣu sattvenābhiniviśante “.......iti vastaraḥ /",
  "SA10ksmadhlu:3873": "pratijñāyā anumānenābhāsa iti yaduktaṃ tadapi naiva yujyate,",
  "SA10ksmadhlu:3874": "yato hi nānumānena kimapi vastu svabhāvataḥ sidhyati,",
  "SA10ksmadhlu:3875": "pramāṇabādhitatvāttasyetyuktapūrvam /",
  "SA10ksmadhlu:3876": "[46] dhūmādihetubhiryo hi agnyādīnāṃ loke niścayaḥ,",
  "SA10ksmadhlu:3877": "so 'pi tāvadagnirnaiva sadviṣayaḥ,",
  "SA10ksmadhlu:3878": "svapne 'pi tathāvidhasya niścayasya sambhavāditi /",
  "SA10ksmadhlu:3879": "dhūmāgnyoḥ sattvaniṣedhastāvat kṛtapūrva eva /",
  "SA10ksmadhlu:3880": "ato nāsti kimapi /",
  "SA10ksmadhlu:3881": "sāṃvṛtikaṃ hi vastu māyāvad hetupratyayasāpekṣam /",
  "SA10ksmadhlu:3882": "ato nāsti tena saha kādācitkatvavirodhaḥ /",
  "SA10ksmadhlu:3883": "ye tāvadahetukotpādamabhyupagacchanti,",
  "SA10ksmadhlu:3884": "teṣāmeva kādācitkatvavirodhaḥ,",
  "SA10ksmadhlu:3885": "na tu sahetukotpādamabhyupagacchatām /",
  "SA10ksmadhlu:3886": "kādācitkatvamapi tāvadasiddhameva,",
  "SA10ksmadhlu:3887": "paramārthato 'nutpādāt /",
  "SA10ksmadhlu:3888": "[47-51] yacca trāyastriṃśanagarādikamuktam,",
  "SA10ksmadhlu:3889": "tadapyaviruddhameva,",
  "SA10ksmadhlu:3890": "vyavahāre sattvāt /",
  "SA10ksmadhlu:3891": "vastūnāṃ kūrmaromādivadabhāvasvabhāvatvaṃ yadi naiva pratijñāyate,",
  "SA10ksmadhlu:3892": "tadā kathamiti cet?",
  "SA10ksmadhlu:3893": "māyāsvapnādivaditi brūmaḥ /",
  "SA10ksmadhlu:3894": "tathāgatenāpyuktam -",
  "SA10ksmadhlu:3895": "mahāmate, sarve dharmā niḥsvabhāvā ityapi bodhisattvairnaiva pratijñā kāryā /",
  "SA10ksmadhlu:3896": "tadā kimiti cet?",
  "SA10ksmadhlu:3897": "ābhāsanirābhāsalakṣanatvād bodhisattvaiḥ sarve dharmā māyāsvapnādivannirdeṣṭavyāḥ /",
  "SA10ksmadhlu:3898": "vyavahāre tāvad [vastūnam] ābhāsalakṣaṇam,",
  "SA10ksmadhlu:3899": "paramārthe tu nirābhāsalakṣaṇamiti sūtreārtho 'bhivyajyate / tadapi -",
  "SA10ksmadhlu:3900": "sarvaṃ vidyati saṃvṛtyā paramārthe na vidyate /",
  "SA10ksmadhlu:3901": "dharmāṇāṃ niḥsvabhāvatvaṃ paramārthe 'pi dṛśyate //",
  "SA10ksmadhlu:3902": "ataḥ 'sarve dharmā vyavaharamātrāśritāḥ',",
  "SA10ksmadhlu:3903": "ityasmin bhagavannirdeśe nāsti kaścana virodhaḥ /",
  "SA10ksmadhlu:3904": "bhagavatyāmapyuktam -",
  "SA10ksmadhlu:3905": "'bodhisattvā mahāsatvāstāvallokkalpanayā anuttarasamyaksaṃbodhau abhisambhotsyante /",
  "SA10ksmadhlu:3906": "paramārthatastu bodhyarthamanuṣṭhīyamānāni rūpaṃ vedanā saṃjñā,",
  "SA10ksmadhlu:3907": "saṃskārāḥ vijñānāni kānyapi na santyeva /",
  "SA10ksmadhlu:3908": "evameva aṣṭādaśa dhātavaḥ,",
  "SA10ksmadhlu:3909": "ṣaṭ sparśāḥ,",
  "SA10ksmadhlu:3910": "ṣaḍ vedanāḥ,",
  "SA10ksmadhlu:3911": "ṣaḍ dhātavaḥ dvādaśa pratītyasamutpādāṅgāni,",
  "SA10ksmadhlu:3912": "pāramitā,",
  "SA10ksmadhlu:3913": "śūnyatā,",
  "SA10ksmadhlu:3914": "smṛtyupasthānāni,",
  "SA10ksmadhlu:3915": "samyak prahāṇāni ṛddhipādāḥ,",
  "SA10ksmadhlu:3916": "indriyāṇi,",
  "SA10ksmadhlu:3917": "balāni,",
  "SA10ksmadhlu:3918": "bodhyaṅgāni,",
  "SA10ksmadhlu:3919": "āryāṣṭāṅgikamārgāḥ,",
  "SA10ksmadhlu:3920": "satyāni,",
  "SA10ksmadhlu:3921": "dhyānāni,",
  "SA10ksmadhlu:3922": "aparimāṇāni,",
  "SA10ksmadhlu:3923": "arūpāṇi,",
  "SA10ksmadhlu:3924": "vimuktidvārāṇi,",
  "SA10ksmadhlu:3925": "anupūrvasamāpattayaḥ,",
  "SA10ksmadhlu:3926": "abhijñāḥ,",
  "SA10ksmadhlu:3927": "samādhayaḥ,",
  "SA10ksmadhlu:3928": "dhāraṇīdvārāṇi,",
  "SA10ksmadhlu:3929": "tathāgatabalāni,",
  "SA10ksmadhlu:3930": "pratisaṃvidaḥ,",
  "SA10ksmadhlu:3931": "mahākṛpā,",
  "SA10ksmadhlu:3932": "āveṇikabuddhadharmāḥ,",
  "SA10ksmadhlu:3933": "catvāpi phalāni,",
  "SA10ksmadhlu:3934": "mārgajñānāni,",
  "SA10ksmadhlu:3935": "anuttarasamyaksaṃbodhirapi naiva svabhāvataḥ sattvena sidhyanti /",
  "SA10ksmadhlu:3936": "sarveṣāmeteṣāṃ dharmāṇāṃ lokavyavahārāśrayena kalpitatvāt,",
  "SA10ksmadhlu:3937": "na tveteṣāṃ paramārthataḥ sattvam' - iti nirdeśaḥ /",
  "SA10ksmadhlu:3938": "rūpata ārabhya sarvākārajñānaparyantaṃ ye tāvad dharmāsteṣāṃ na staḥ saṃyogaviyogāvapi /",
  "SA10ksmadhlu:3939": "yato hi rūpaṃ adarśnam apratigham alakṣaṇameva asattvāt /",
  "SA10ksmadhlu:3940": "sattvānāṃ grahaṇārthaṃ te kevalaṃ tathāgatena lokavyavahārārthaṃ kathitāḥ,",
  "SA10ksmadhlu:3941": "na tu paramārthataḥ /",
  "SA10ksmadhlu:3942": "lokasaṃvṛtau ye pinaḥ prāptirabhisamayaḥ pañcagatibhedāste 'pi pūrvata eva paramārthato na santi /",
  "SA10ksmadhlu:3943": "paramārthe tu karmāpi nāsti karmaphalamapi,",
  "SA10ksmadhlu:3944": "saṃkleśo nāsti,",
  "SA10ksmadhlu:3945": "nāsti vyavadānamapi /",
  "SA10ksmadhlu:3946": "na sta utpādanirodhāvapītyuktam /",
  "SA10ksmadhlu:3947": "paramārthatastāvad bhagavān sarvatra saṃkleśavyavadānayorniṣedhaṃ kṛtavān,",
  "SA10ksmadhlu:3948": "tathāpi vyavahāre tān aṅgīkṛtavān /",
  "SA10ksmadhlu:3949": "teṣāṃ tāvadaniṣedhena svīkaraṇe 'pi nāsti[kaścana] doṣaḥ /",
  "SA10ksmadhlu:3950": "anyatra bhagavān spapne sarpaṃ dṛṣṭvā mūrcchā tadabhāve saṃkleśaṃ vyavadānaṃ ca mithyaiveti kathitavān /",
  "SA10ksmadhlu:3951": "[52] nāsti caturyasatyāpavādadoṣo 'pi,",
  "SA10ksmadhlu:3952": "yato hi mahāyānāndanyatra bhagavān teṣāṃ [āryasatyānāṃ] upadeśaṃ kṛtavān /",
  "SA10ksmadhlu:3953": "brahmapripṛcchāsūtre tāvaduktam -",
  "SA10ksmadhlu:3954": "“yaduta duḥkhaṃ samudayo nirodho mārgadho mārgaśceti naiva santyāryāṇāṃ satyāni,",
  "SA10ksmadhlu:3955": "kintu brahmān,",
  "SA10ksmadhlu:3956": "yadaniṣpannaṃ duḥkham,",
  "SA10ksmadhlu:3957": "tadevāryāṇāṃ satyam /",
  "SA10ksmadhlu:3958": "yo dyanutpannaḥ,",
  "SA10ksmadhlu:3959": "sa evāryāṇāṃ samudayaḥ /",
  "SA10ksmadhlu:3960": "yaścānirodho 'nutpannaśca sa evāryāṇāṃ satyam /",
  "SA10ksmadhlu:3961": "sarvadharmāṇāmadvayasamatāyāṃ yā khalu mārgabhāvanā,",
  "SA10ksmadhlu:3962": "saivāryāṇāṃ satyamiti /",
  "SA10ksmadhlu:3963": "ato nāsti paramārthato duḥkhasatyam /",
  "SA10ksmadhlu:3964": "tattu śrāvakānadhikṛtya saṃsārodvignamānasānāṃ kṛte pudgalanairātmyapraveśāryaṃ tāvadanityādisvabhāvatvena kevalaṃ nirdiṣṭam,",
  "SA10ksmadhlu:3965": "na tu nairātmyadvayanirdeśādhikāreṇeti jñātavyam” /",
  "SA10ksmadhlu:3966": "[53] yaśca tāvajjanyajanakasvabhāvo janeṣvāgopālaṃ prasiddhastena prasiddhivirodhadoṣo 'pīti yaduktaṃ tadapyasambaddhameva,",
  "SA10ksmadhlu:3967": "paramārthasvabhāvādīnāṃ sāmānyajaneṣvaprasiddhatvāt /",
  "SA10ksmadhlu:3968": "yadi prasiddhastadā te naiva santi sādhāraṇajanāḥ /",
  "SA10ksmadhlu:3969": "svapnādivanmithyāsvabhāvasyāpi prasiddhirnaiva susambhavā /",
  "SA10ksmadhlu:3970": "prasiddhistāvat pratyakṣāṇumānābhyātiriktatvena naiva pramāṇamiti /",
  "SA10ksmadhlu:3971": "sā pramāṇāntargaveti cet?",
  "SA10ksmadhlu:3972": "tadā tadvirodhaparihāreṇa tadbādhāyā api parihāraḥ kṛta eva /",
  "SA10ksmadhlu:3973": "[54] yaccāvaśyaṃ parotpattyarthaṃ hetuprayogābhilāṣeṇa tato 'vaśyamutpattyabhyupagamāt svavacanavirodha ityuktam,",
  "SA10ksmadhlu:3974": "tadapyaviruddhameva,",
  "SA10ksmadhlu:3975": "niyatotpattyarthaṃ hetuprayogānnaiva tataḥ paramārthato niyatotpattirabhyupagatā bhavati /",
  "SA10ksmadhlu:3976": "tatkimiti cet?",
  "SA10ksmadhlu:3977": "utpattimātram,",
  "SA10ksmadhlu:3978": "notpattiviśeṣaḥ /",
  "SA10ksmadhlu:3979": "paramārthata utpattiniṣedhenātra vastūnāṃ niḥsvabhāvataiva paramārthataḥ sādhayitumiṣyate,",
  "SA10ksmadhlu:3980": "na tūtpattimātraniṣedhaḥ /",
  "SA10ksmadhlu:3981": "ato yadyapi hetubhyo niyatatayā pāramārthikī utpattirnaiva bhavati,",
  "SA10ksmadhlu:3982": "tathāpi bimbāt pratibimbavat sāṃvṛtikī utpattistāvadaviruddhaiva /",
  "SA10ksmadhlu:3983": "ato nāsti pratijñāyāḥ svavacanavirodhaḥ /",
  "SA10ksmadhlu:3984": "[55] yacca bhagavatā - “cakṣurvijñānasamaṅgī nīlaṃ vijānāti no tu nīlam” - ityuktam,",
  "SA10ksmadhlu:3985": "tadapi indriyaviṣayavyavahāramabhyupetyaivaktamiti /",
  "SA10ksmadhlu:3986": "anyatra tu - “na cakṣuḥ pramāṇaṃ na śrotra ghrāṇam” ityādinā ṣaḍindriyāṇāṃ pramāṇatvaṃ pratiṣiddhameveti pūrvameva nirdiṣṭam /",
  "SA10ksmadhlu:3987": "āryaprajñāpāramitādiṣvapi rupādiviṣayāṇāṃ pratiṣedho vihita eva /",
  "SA10ksmadhlu:3988": "lokasaṃvṛtau tu sarva [dharmāḥ] saṃvidyanta evetyevaṃvidhaṃ bhagavān svābhiprayaṃ suspaṣṭaṃ prakaṭitavān /",
  "SA10ksmadhlu:3989": "upalambhavatāṃ tāvannāsti suvidhuddhā prajñāpāramitetyapyuktavān /",
  "SA10ksmadhlu:3990": "upalambhānupalambhayorbodhisattvebhyo heyopādeyatvamapi [kramaśaḥ] nirdiśyata eva /",
  "SA10ksmadhlu:3991": "bhagavatyāmapyuktam - kiyatā bhagavan,",
  "SA10ksmadhlu:3992": "upalambhaḥ,",
  "SA10ksmadhlu:3993": "kiyatā ca tāvadanupalambho bhavatīti?",
  "SA10ksmadhlu:3994": "bhagavān āha - yāvad dvayatā tāvadupalambhaḥ,",
  "SA10ksmadhlu:3995": "yadadvayaṃ tadevānupalambhaḥ /",
  "SA10ksmadhlu:3996": "apṛcchāt - kiyatā bhagavan dvayatā?",
  "SA10ksmadhlu:3997": "bhagavān āha - yāvat sūbhūte,",
  "SA10ksmadhlu:3998": "nāma rūpaṃ śrotraṃ ghrāṇam ityat ārabhya yāvad buddhatvam anuttarasamyaksaṃbodhiḥ buddha iti tāvad dvatetyupadideśa /",
  "SA10ksmadhlu:3999": "punaśca, yāvad dvayasaṃjñā,",
  "SA10ksmadhlu:4000": "naiva tāvadānulomikī kṣāntirityapyuktavān /",
  "SA10ksmadhlu:4001": "āryadharmasaṃgītau 'pi - sarvadharmā naivopalabhyante,",
  "SA10ksmadhlu:4002": "teṣāmadarśanādityuktam /",
  "SA10ksmadhlu:4003": "ato vyāvahārikacakṣurādīnābhisandhāya draṣṭṛtvato jñātṛtvaparyantamātmaprasiddhestaddṛṣṭiniṣedhāryaṃ pudgalanairātmyapraveśābhiprāyeṇa cakṣurādīnāṃ nirdeśaḥ kṛtaḥ /",
  "SA10ksmadhlu:4004": "ata eva cānābhāsina ākāśetpalasya nīlatvādivadime nīlādirūpāṇāṃ ye sāṃvṛtikā ābhāsāste 'pi na santyatyantābhāvarūpāḥ /",
  "SA10ksmadhlu:4005_0": "[56] 'yat kiñcit samudayadharmakaṃ tat sarvaṃ nirodhadharmakam' ityamunānumānena",
  "SA10ksmadhlu:4005_1": "samyaktayā kṣaṇikatvena sthitasya vastudharmiṇaḥ siddhirninirdaṣṭeti yaduktaṃ tadapyutpādavināśadharmiṇo",
  "SA10ksmadhlu:4005_2": "jñānena nairātmyapraveśārthaṃ śrāvakānadhikṛtya pudgalanairātmyamabhipretya coktam,",
  "SA10ksmadhlu:4006": "na tu bodhisattvānāmadhikāreṇa gambhīratattvālāpamapekṣya proktamiti /",
  "SA10ksmadhlu:4007": "yato hi bhagavatā saṃskārāṇāmutpādavināśasvabhāvasya samyaganudarśanaṃ taduddeśaṃ ca prajñāpāramitāyāmiva nirmitasadṛśamityuktam /",
  "SA10ksmadhlu:4008": "saṃskārāsaṃskārakoṭidvayayogastāvadanuttarasamyaksaṃbodherupāya ityupadiṣṭaḥ /",
  "SA10ksmadhlu:4009": "āryadharmasaṃgītau hi tathāgatena bhayasthānasya parihārārthaṃ vyavahāre cotpādanirodhau tāvaduktau /",
  "SA10ksmadhlu:4010": "ārcāryeṇāpyuktam -",
  "SA10ksmadhlu:4011": "utpādavyayakarmaṇābhiprāyārthaḥ pradarśitaḥ /",
  "SA10ksmadhlu:4012": "punaśca,",
  "SA10ksmadhlu:4013": "yathā mayā yathā svapno gandharvanagaraṃ yathā /",
  "SA10ksmadhlu:4014": "tathotpādastathā sthānaṃ tathā bhaṅga udāhatam //",
  "SA10ksmadhlu:4015": "api ca, āryasāgaranāgarājaparipṛcchāsūtre 'pi -",
  "SA10ksmadhlu:4016": "ādāvante hi śūnyatvaṃ jātirbhaṅgastathā sthitiḥ /",
  "SA10ksmadhlu:4017": "sarve dharmāḥ svabhāvena śūnyā nāsanna sat punaḥ //",
  "SA10ksmadhlu:4018": "ityādikamudāhatam /",
  "SA10ksmadhlu:4019": "yacca tāvat saṃskārāṇāṃ kṣaṇikatvam,",
  "SA10ksmadhlu:4020": "tadapi naivopapannamiti nirdiṣṭam /",
  "SA10ksmadhlu:4021": "āryasubāhuparipṛcchāsūtre coktam -",
  "SA10ksmadhlu:4022": "“yaduta trayāṇāmatītānāgatapratyutpannānāṃ kālānāṃ parijñānaṃ jāyate /",
  "SA10ksmadhlu:4023": "tatrātītāḥ saṃskarāḥ,",
  "SA10ksmadhlu:4024": "ye tāvanniruddhāste bhūtakāla ityucyunte /",
  "SA10ksmadhlu:4025": "ye hyanāgatā anutpanāste bhaviṣyakāla iti /",
  "SA10ksmadhlu:4026": "ye ca pratyutpanne pṛthagutpannāste vartamānakāla ityubhidhīyante /",
  "SA10ksmadhlu:4027": "vartamānakālotpannāni skandhadhātvāyatanāni na sthitāni nāpyasthitānīti parijñāyante /",
  "SA10ksmadhlu:4028": "kathamiti cet?",
  "SA10ksmadhlu:4029": "loko 'yaṃ kṣaṇamātramapi nāvatiṣṭhati /",
  "SA10ksmadhlu:4030": "ye tāvat kṣaṇikāsteṣāmutpado 'pyanyaḥ,",
  "SA10ksmadhlu:4031": "sthitirapyanyā,",
  "SA10ksmadhlu:4032": "vyayo 'pyanyo bhavatī,",
  "SA10ksmadhlu:4033": "teṣāṃ kṣaṇikatvāt sthitāsthitatvābhāvācca /",
  "SA10ksmadhlu:4034": "” ityādikamabhihitam",
  "SA10ksmadhlu:4035": "ataśca kṣaṇikatā tāvat kalpanāsvabhāvātmikaiva,",
  "SA10ksmadhlu:4036": "tadādimadhyāntānāṃ bhinnasvabhāatvādityupadideśa /",
  "SA10ksmadhlu:4037": "tathaivācāryeṇāpyuktam -",
  "SA10ksmadhlu:4038": "yathānto 'sti kṣaṇasyaivamādirmadhyaṃ ca kalpyatām /",
  "SA10ksmadhlu:4039": "trayātmakatvāt kṣaṇasyaivaṃ na lokasya kṣaṇaṃ sthitiḥ //",
  "SA10ksmadhlu:4040": "[57] yacca bhagavatā “dhūmena jñāyate vahniḥ” ityadikamuktam,",
  "SA10ksmadhlu:4041": "tadapi sūtrāntareṣu sakalasāmagrīsamavadhānāt samutpadyamānānāmagnidhūmādīnāṃ sāmānyena niṣedhaparakameva /",
  "SA10ksmadhlu:4042": "ato naiva tat paramārthamadhikṛtyoktamiti nirdiṣṭameva pūrvam /",
  "SA10ksmadhlu:4043": "āryalaṅkāvatāre 'pyuktam -",
  "SA10ksmadhlu:4044": "samavāyād vinirmukto buddhayā bhāvo na gṛhyate /",
  "SA10ksmadhlu:4045": "tasmācchūnyamanutpannaṃ niḥsvabhāvaṃ vadāmyaham //",
  "SA10ksmadhlu:4046": "anyacca tatraiva -",
  "SA10ksmadhlu:4047": "ekatvaṃ vā hyanekatvaṃ yathā bārlairvikalpyate /",
  "SA10ksmadhlu:4048": "samavāyāt pṛthaṅ nāsti na cānyasya pṛthak sthitiḥ //",
  "SA10ksmadhlu:4049": "āryaghanavyūhasūtre coktam -",
  "SA10ksmadhlu:4050": "na skandhā dhātavo naiva sarve dharmā alakṣaṇāḥ /",
  "SA10ksmadhlu:4051": "cintyamāno 'pi naivāsti paramāṇustathā sthitaḥ //",
  "SA10ksmadhlu:4052": "punaśca,",
  "SA10ksmadhlu:4053": "pṛthivyabādivastūni kalpitāni sukalpakaiḥ /",
  "SA10ksmadhlu:4054": "api ca,",
  "SA10ksmadhlu:4055": "vicāre sati naivāsti paramāṇośca vastutā /",
  "SA10ksmadhlu:4056": "ityādyaktam /",
  "SA10ksmadhlu:4057": "ataḥ pṛthivyādīnāṃ kalpitasvabhāvatvāt tatsvabhāvasaṃgṛhītāstāvadagnidhūmādayo 'pi kalpitasvabhāvā eva /",
  "SA10ksmadhlu:4058": "ato 'gnidhūmādīnāṃ kalpanākalpitasvabhāvatvena nirdeśaḥ saṃvṛtimatrātmaka eva,",
  "SA10ksmadhlu:4059": "na tu paramārthātmakaḥ /",
  "SA10ksmadhlu:4060": "[58] abhidharmādau yaḥ khalu hetupratyayādīnāṃ nirdeśaḥ,",
  "SA10ksmadhlu:4061": "so 'pi saṃvṛtireva,",
  "SA10ksmadhlu:4062": "na tu pāramārthikaḥ /",
  "SA10ksmadhlu:4063": "paramārthastu yadā na kasyacanotpādastadāhetukatvaṃ tāvadanupapannameveti pūrvameva nirdiṣṭam /",
  "SA10ksmadhlu:4064": "yatāvat skandhādīnāṃ nirdeśaḥ,",
  "SA10ksmadhlu:4065": "so 'pi vyavahārasatyāśrita evetyapi pūrvameva nirdiṣṭam /",
  "SA10ksmadhlu:4066": "[59-60] āryadharmasaṃgītau tavaduktam - bodhisattvena tathāgatārhatsamyaksaṃbuddhānāṃ yo vyāvahārikatvena nirdeśaḥ kṛtaḥ,",
  "SA10ksmadhlu:4067": "sa khalu daśādha boditavyaḥ /",
  "SA10ksmadhlu:4068": "kathaṃ daśadhā?",
  "SA10ksmadhlu:4069": "tadyathāskandhanirdeśaḥ dhātunirdeśaḥ,",
  "SA10ksmadhlu:4070": "āyatananirdeśaḥ,",
  "SA10ksmadhlu:4071": "sattvanirdeśaḥ karmanirdeśaḥ,",
  "SA10ksmadhlu:4072": "jātinirdeśaḥ,",
  "SA10ksmadhlu:4073": "jarānirdeśaḥ,",
  "SA10ksmadhlu:4074": "maraṇanirdeśaḥ pratisandhinirdeśastathaivaiteṣāmupaśamārthaṃ nirvāṇanirdeśa iti /",
  "SA10ksmadhlu:4075": "sarva 'pīme vyavahāramātratvena nirdiṣṭā iti tatroktam /",
  "SA10ksmadhlu:4076": "svaparamatasthitaistattvārthatvenopakalpitānāṃ skandhādīnāṃ paramārthato 'nutpannatvena sādhanāt siddhasādhanameva /",
  "SA10ksmadhlu:4077": "[61] yacca tadā vastveva svīkṛtaṃ syādityuktaṃ tatpūrvaṃ kṛtottarameva /",
  "SA10ksmadhlu:4078": "[62-64] kā nāma saṃvṛtiryadi sarvamevāsaditi yaduktaṃ tadapi naiva yuktisaṃṅgatam,",
  "SA10ksmadhlu:4079": "parasparavirodhāt /",
  "SA10ksmadhlu:4080": "saṃvṛtirhi nāsti śaśaśṛṅgavadabhāvasvabhāvā /",
  "SA10ksmadhlu:4081": "tadā kathamiti cet?",
  "SA10ksmadhlu:4082": "yacca samyaṅ niḥsvabhāvaṃ vastu tasya tannivṛttakāre yā samāropikā bhrāntabuddhiḥ,",
  "SA10ksmadhlu:4083": "saiva saṃvṛtiriti /",
  "SA10ksmadhlu:4084": "athavā yayā tattvamāvriyate [yayā vā tattvabodhaḥ] bādhyate,",
  "SA10ksmadhlu:4085": "sā saṃvṛtiriti /",
  "SA10ksmadhlu:4086": "sūtre 'pi tavadutam -",
  "SA10ksmadhlu:4087": "bhāvā vidyanti saṃvṛtyā paramārthe na bhāvakāḥ /",
  "SA10ksmadhlu:4088": "niḥsvabhāveṣu yā bhrāntistatsatyaṃ saṃvṛtirbhavet //",
  "SA10ksmadhlu:4089": "tannirvṛtatvāttadupadarśitaṃ sarvaṃ khalu vastu saṃvṛtimātramevetyuktam /",
  "SA10ksmadhlu:4090": "sāpyanādikalīnabhrāntavāsanāparipākajarūpaiva /",
  "SA10ksmadhlu:4091": "tayā sarveṣu sattveṣu pāramarthikavastusvabhāva ivopadarśyate,",
  "SA10ksmadhlu:4092": "atastadbuddhayadhikārena sarvaṃ hi mithyāvastu saṃvṛtisanmātrameveti /",
  "SA10ksmadhlu:4093": "tacca naiva paramārthato vastusvabhāvam,",
  "SA10ksmadhlu:4094": "yathābhāsamanavasthitatvāt /",
  "SA10ksmadhlu:4095": "naiva ca śaśaśṛṅgavat tadatyantābhāvasvabhāvamapi,",
  "SA10ksmadhlu:4096": "avicārato ramaṇīyatvenāvabhāsamānatvāt /",
  "SA10ksmadhlu:4097": "yathoktā saṃvṛtistāvannaiva vastusvabhāvāpi,",
  "SA10ksmadhlu:4098": "viparītākāropagrāheṇābhāsitatvāt /",
  "SA10ksmadhlu:4099": "tattvānyatvayostāvat parasparaparihārasthitalakṣaṇatvāt tattvānyatvavirodha iti pūrvameva nirdiṣṭam /",
  "SA10ksmadhlu:4100": "na ca te atyantamabhāvasvabhāve,",
  "SA10ksmadhlu:4101": "avabhāsamānatvāt /",
  "SA10ksmadhlu:4102": "ataḥ sarvaṃ khalu vastu sadasatsvabhāvātītam /",
  "SA10ksmadhlu:4103": "ato bhāvamabhāvaṃ vā svabhāvamāśrita yattāvaccodyaṃ tatsarvaṃ nirādhārameva /",
  "SA10ksmadhlu:4104": "vastunyeva tāvad vidhirvā pratiṣedho vā sambhavī /",
  "SA10ksmadhlu:4105": "vidhipratiṣedhābhāve tvasadeva /",
  "SA10ksmadhlu:4106": "ata ubhayaṃ khallasatsvabhāvaviruddham,",
  "SA10ksmadhlu:4107": "naiva tadasadvastuni [sambhavati] /",
  "SA10ksmadhlu:4108": "kasyacidekasyāpi svabhāvasya tatrāsiddheḥ ubhayāsatsvabhāvatvena vyavasthāpyate /",
  "SA10ksmadhlu:4109": "ato nāstyubhayāsatsvabhāve kaścana virodhaḥ /",
  "SA10ksmadhlu:4110": "apekṣāviśeṣeṇa sāmarthyāsāmarthyadivirodho 'pi naiva sambhavī,",
  "SA10ksmadhlu:4111": "asāmarthādināṃ paramārthasatyāśritatvena sāmarthyādīnāṃ ca saṃvṛtisatyāśritatvena vyavasthīyamānatvāt /",
  "SA10ksmadhlu:4112": "māyāpuruṣādivat sarvavastuṣu bhrāntābhrāntajñānābhyāṃ vyavasthāpanāt krmaśaḥ satyadvayabhedo vyavasthāpyate /",
  "SA10ksmadhlu:4113": "māyāpuruṣādau bhrāntairyathā vyavasthīyate,",
  "SA10ksmadhlu:4114": "tathā sarvavastuṣu mithyākārena jñānena yadāropitaṃ tat saṃvṛtisatyamiti vyavahriyate /",
  "SA10ksmadhlu:4115": "māyāpuruṣādau abhrāntairyathā vyavasthīyate tathaiva sarvavastuṣu yaḥ svabhāvaḥ samyakpramāṇaiḥ sampratipādyate,",
  "SA10ksmadhlu:4116": "sa paramārthasatyam /",
  "SA10ksmadhlu:4117": "ato māyādivyavahāra ivāpekṣāviśeṣena satyadvayaśritā ime sarvavyavahārā aviruddhā evetyavaśyamabhyupetavyam /",
  "SA10ksmadhlu:4118": "yadyevaṃ nāsti tadā taimirikādyālambiteṣu keśādiṣu vijñānavādināṃ ca dvayābhāseṣu kimivemāni codyāni na syuḥ /",
  "SA10ksmadhlu:4119": "itthaṃ yadīme keśādayaḥ paramārthato 'santa eva tadā kathamiva te sadrūpeṇāvabhāsante,",
  "SA10ksmadhlu:4120": "kathamiva ca deśakālāvasthānāṃ pṛthaṅ niścayaḥ parigṛhyate /",
  "SA10ksmadhlu:4121": "utpādānutpādādayaḥ sadasatī ca parasparamekasmin naiva yujyate,",
  "SA10ksmadhlu:4122": "yato hi tatra yathā keśādiṣu dvayābhāseṣu ca bhrāntābhrāntajñānābhyāṃ vyavasthitasvabhāvasya saṃvṛtiparamārthasatyamāśritya saṃvṛtau sattvaṃ paramārthe cāsattvaṃ vyavasthāpyate,",
  "SA10ksmadhlu:4123": "yathā ca tatrāpekṣāviśeṣastāvadaviruddha eva,",
  "SA10ksmadhlu:4124": "tathaiva sarvavastūnāṃ sādṛśyena nedaṃ codyaṃ yujyata eva /",
  "SA10ksmadhlu:4125": "ye ca saṃvṛtāvutpāda ityabhidadhate,",
  "SA10ksmadhlu:4126": "teṣāmayamāśayaḥ - yena hetunā yathoktabhrāntanāṃ saṃvṛtasvabhāvānāṃ vastūnāṃ naiva samyagutpādo jāyate tathāpyutpattisādṛśyamupadṛśyate,",
  "SA10ksmadhlu:4127": "atasteṣāṃ buddhimadhikṛtya saṃvṛtāvutpādo bhavatītyabhidhīyate /",
  "SA10ksmadhlu:4128": "ata eva bhagavatā cāpyuktam - “bhāvā vidyanti saṃvṛtyā” iti /",
  "SA10ksmadhlu:4129": "paramārthato 'nutpannatvādikaṃ yaduktaṃ tasyāyamarthaḥ samyak śravaṇacintanabhāvanotpannāni sarvajñānānyaviparyastaviṣayitvātparamāni,",
  "SA10ksmadhlu:4130": "teṣāmarthaḥ paramārtha iti /",
  "SA10ksmadhlu:4131": "pratyakṣeṇa va paramparayā vā kṛta bhedā api santi /",
  "SA10ksmadhlu:4132": "tābhyāṃ sarvāṇi vastūni anutpannatvenaiva jñāyante /",
  "SA10ksmadhlu:4133": "itthaṃ paramārthato 'nutpada iti samyagjñānena asiddhotpāda ityeva vakṣyate /",
  "SA10ksmadhlu:4134": "ata ubhe api na sto 'sambaddhābhidhāne yadyevaṃ nāsti tadā bhavadbhirapi 'sarvāṇi vastūni paramārthato 'nutpannāni' ityādīnāmarthaḥ kathamupanīyate,",
  "SA10ksmadhlu:4135": "kathaṃ vā bhavatāṃ satyadvayāśrito vyavahāraḥ pravartate /",
  "SA10ksmadhlu:4136": "yadi niyataṃ śabdārthamatiricya mithyaiva pare dūṣyante tadā spaṣṭamasambaddhāmevābhidhānaṃ parilakṣyate /",
  "SA10ksmadhlu:4137": "aparīkṣyaiva avikalpamātramityādi yaduktaṃ tadapyasambaddameva,",
  "SA10ksmadhlu:4138": "yato hi cintanotpannasya prajñātattvasyāviparītatvena niyatacintanagatasamyakpramāṇabalotpannaṃ tathaiva bhāvanābalotpannamapi kalpitamevocyate,",
  "SA10ksmadhlu:4139": "yato hi tattvārthapratyakṣastāvat samyagvicārahetukastanniṣyandabhūtaśca bhavati /",
  "SA10ksmadhlu:4140": "yāni khalu tattvarthaparāṅmukhani mithyākāropagṛhītāni jñānāni,",
  "SA10ksmadhlu:4141": "tāni sarvāṇi tadviparītatvād akalpitānītyucyante,",
  "SA10ksmadhlu:4142": "tāni naiva nirvikalpāni,",
  "SA10ksmadhlu:4143": "naiva va kalpanāmātrarahitāni /",
  "SA10ksmadhlu:4144": "atastatprasiddhasvabhāvatvāt sarvāṇi mithyākārasvabhāvāni vastūni saṃvṛtirityabhidhīyante /",
  "SA10ksmadhlu:4145": "phalato 'kalpitatve 'pi na tāvannirvikalpajñānam,",
  "SA10ksmadhlu:4146": "na cānumānaprasiddhārthasya parihāraḥ,",
  "SA10ksmadhlu:4147": "naiva ca vastutattvasvīkāraḥ /",
  "SA10ksmadhlu:4148": "naivātra tāvadasanniṣedhābhilāṣo 'pi /",
  "SA10ksmadhlu:4149": "itthaṃ dūṣaṇamidaṃ sarvabālapṛthagjanān saṃkleśayituṃ śabdaprayogamātrameva /",
  "SA10ksmadhlu:4150": "ato naiva tad viduṣāṃ santoṣakaramiti /",
  "SA10ksmadhlu:4151": "[65] 'saṃvṛtirlokaprasiddhā' ityādikaṃ yaduktaṃ tacca doṣarahitameva,",
  "SA10ksmadhlu:4152": "sarveṣāṃ lokaprasidhārthānāṃ saṃvṛtitvenābhyupagamāt /",
  "SA10ksmadhlu:4153": "nāpi sarve 'rthāḥ sarvendriyagocarāḥ,",
  "SA10ksmadhlu:4154": "kenacit kasyacideva grahaṇāt /",
  "SA10ksmadhlu:4155": "ataḥ karmaphalādīnāṃ pṛthakśo niyatavyavasthā yā atyantaparokṣā,",
  "SA10ksmadhlu:4156": "sā sarvathā sarvajñajñānasyaiva gocarā,",
  "SA10ksmadhlu:4157": "na tu sāmānyajñānaviṣayā /",
  "SA10ksmadhlu:4158": "kecana śāstraracayitāraḥ prasiddhimatītya kalpanādisvabhāvatvenipakalpitaṃ vastu mithyāsaṃvṛtisaditi kathayanti,",
  "SA10ksmadhlu:4159": "tattu prasiddhāvapyasaditi /",
  "SA10ksmadhlu:4160": "yattu pratītyasamutpadānukūlatvena parikalpitaṃ tattu” nāstīha sattva ātmā vā dharmāstvete sahetukāḥ” ityataḥ saṃvṛtisadevetyuktam /",
  "SA10ksmadhlu:4161": "ato vastūnamanekatve 'pi praṇetṛbhiryadyapyanekasvabhavatvena kalpitāni,",
  "SA10ksmadhlu:4162": "tathāpi teṣāṃ svabhāve naiva parasparavirodhaḥ /",
  "SA10ksmadhlu:4163": "[66] yacca 'māyārthaḥ saṃvṛtyarthaḥ' ityuktaṃ tadapyasatyārthe māyārthasya svīkārād doṣahitameva,",
  "SA10ksmadhlu:4164": "atyantābhāvasvabhāvābhāvāt /",
  "SA10ksmadhlu:4165": "ato nāstyasmin pūrvokto doṣo 'pi /",
  "SA10ksmadhlu:4166": "nāpi cātra saṃkleśvyavadānāpavādadoṣo 'pi,",
  "SA10ksmadhlu:4167": "tasya pūrvaṃ nirākṛtatvāt /",
  "SA10ksmadhlu:4168": "māyārthasya mithyājñānārthasve jñānavastuni naiva prasaṅgaḥ,",
  "SA10ksmadhlu:4169": "mithyākāropagṛhītatvenāvabhāsanāt,",
  "SA10ksmadhlu:4170": "satyāsatyayoḥ parasparaviruddhatvācca /",
  "SA10ksmadhlu:4171": "mithyāsvarūpasyāpi satyatvenāvabhāse sati naiva jñānaṃ bhrāntaṃ syāt,",
  "SA10ksmadhlu:4172": "tasminnekasvabhāvo 'pi naiva yukturūpaḥ,",
  "SA10ksmadhlu:4173": "ekasminnekasvabhāvasya viruddhatvāt /",
  "SA10ksmadhlu:4174": "asatyasvabhāvasya mithyātvād bhrānte sati naiva jñānaṃ syāt,",
  "SA10ksmadhlu:4175": "tayoḥ sarvātmanā parasparaviruddhatvāt,",
  "SA10ksmadhlu:4176": "ekasminnavayavāvayavibhāvasyāsambhavācca /",
  "SA10ksmadhlu:4177": "ato mithyāsvabhāvatvājjñānasvarūpe 'ntarjñeyavādināṃ mate mahān viśeṣo [bhedaḥ] jāyate /",
  "SA10ksmadhlu:4178": "[67] saṃvṛtiḥ śabdamātrātmiketyādi yaduktaṃ tadapi pūrvapakṣarūpeṇa svamatopakalpitmeva /",
  "SA10ksmadhlu:4179": "atastannaiva yujyate /",
  "SA10ksmadhlu:4180": "sugatamateṣvapi jagadidaṃ śabdamātramevetyuktam /",
  "SA10ksmadhlu:4181": "yathoktam sūtre -",
  "SA10ksmadhlu:4182": "sūtre sūtre vikalpoktaṃ saṃjñānāmāntareṇa ca /",
  "SA10ksmadhlu:4183": "abhidhanavirnimuktabhidheyaṃ na lakṣyate //",
  "SA10ksmadhlu:4184": "ye tāvadabhidhānaṃ vastubhūtam,",
  "SA10ksmadhlu:4185": "abhidheyaṃ ca tadatiriktamiti kalpayanti,",
  "SA10ksmadhlu:4186": "teṣāmevaṃ kalpayatāṃ mataniṣedhāryamevābhidheyaṃ kalpanāyāṃ pratiṣṭhitamityupadarśitaṃ saṃjñāmātre pratiṣṭhitamityādinā /",
  "SA10ksmadhlu:4187": "saṃjñā tāvadatra kalpanāmātrātmikaiva,",
  "SA10ksmadhlu:4188": "tasyāmavabhāsyamānaṃ nāmaivābhidhānam,",
  "SA10ksmadhlu:4189": "arthastvabhidheyaḥ /",
  "SA10ksmadhlu:4190": "ato 'bhidhānādatiriktabhidheyaṃ nāstītyuktam /",
  "SA10ksmadhlu:4191": "kalpanājñāne 'vabhāsyamānamabhidhānamatra nāmaśabdenābhipretaṃ,",
  "SA10ksmadhlu:4192": "na tu śrotravijñānavijñeyaḥ śabdaḥ tasyābhidhānatvābhāvāt /",
  "SA10ksmadhlu:4193": "etāvanmātratve sati rūpadīnāṃ sarve vividhābhāsā na setsyanti,",
  "SA10ksmadhlu:4194": "na ca skandhādīnāṃ vyavasthāpi setsyati /",
  "SA10ksmadhlu:4195": "sūtre 'pi paramārthasatyanirdeśasāmarthyena sarveṣāṃ jñānajñeyābhidhānādīnāṃ saṃvṛtisatyatvena nirdiṣṭatvānnaiva te śabdamātratvena nirdiṣṭā iti /",
  "SA10ksmadhlu:4196": "āryasatyadvayanirdeśasūtre 'pyuktam -",
  "SA10ksmadhlu:4197": "“yaduta devaputra,",
  "SA10ksmadhlu:4198": "paramārthastāvat sarvavyavahārātītaḥ,",
  "SA10ksmadhlu:4199": "yato hi nirviśeṣaḥ anutpannaḥ aniruddhaḥ abhidhānābhidheyajñānajñeyādirahitaḥ sa iti /“",
  "SA10ksmadhlu:4200": "etatsāmarthyena jñānajñeyābhidhānadayaḥ sarve saṃvṛtisatyatvenopadarśitāḥ 'saṃvṛtisatyasya paramārthasvabhāvanivṛttatvāt /",
  "SA10ksmadhlu:4201": "ata evāryākṣayamatinirdeśasūtre 'pyuktam -",
  "SA10ksmadhlu:4202": "“etadānukūlyena lokavyavahārastāvajjñānajñeyātmakaḥ akṣaraśabdairnirdiṣṭo 'bhidhānātmaka eva saṃvṛtisatyamiti veditavyam,",
  "SA10ksmadhlu:4203": "na tu abhidhānābidheyamātrātmakamiti” /",
  "SA10ksmadhlu:4204": "anyathā yatra cittasya pravṛttirapi nāsti,",
  "SA10ksmadhlu:4205": "evaṃvidhaḥ paramārthaḥ saṃvṛtisatyanivṛttasvabhāva iti nirdeśo 'pi kathamupapannaḥ syāt /",
  "SA10ksmadhlu:4206": "tatra paramārthatvena nirdiṣṭānāmārthānamavastubhūtānāṃ subhāṣitādivibhāgo 'pi naiva suśaka iti codyaṃ tāvat siddhasādhanameva /",
  "SA10ksmadhlu:4207": "sarve dharmāstathātātvenaikarasā eva /",
  "SA10ksmadhlu:4208": "tathātāyāṃ nāsti kaścanapi vibhāgaḥ /",
  "SA10ksmadhlu:4209": "ataḥ subhāṣitadurbhāṣitatvena yadi tathatāsvabhāvo naiva vibhāgārhastadā naivāyaṃ kaścanāpi doṣa iti /",
  "SA10ksmadhlu:4210": "ityevaṃ ye tāthāgatāgamāḥ pratyakṣaparokṣatayā paramārtathābhidhāyakā dehavatāṃ ca hitasukhajanakāste subhāṣitānītyucyante,",
  "SA10ksmadhlu:4211": "tadviparītāni na subhāṣitānīti teṣāṃ bhedaḥ sidhyati /",
  "SA10ksmadhlu:4212": "bhavanmatānusāraṃ tavannāmnaḥ parikalpitasvabhāvatayopādānāt subhāṣitāsubhāṣitarupeṇa kathaṃ vyavasthā kriyate?",
  "SA10ksmadhlu:4213": "asmin bhavatāṃ yaduttaram,",
  "SA10ksmadhlu:4214": "asmākamapi tathaiveti gauṇamevaitat /",
  "SA10ksmadhlu:4215": "yattāvacchabdārthetyādikamuktam,",
  "SA10ksmadhlu:4216": "tadapi naiva yujyate,",
  "SA10ksmadhlu:4217": "śabdārthayoḥ saṃvṛtimātratvābhāvāt /",
  "SA10ksmadhlu:4218": "[68] śabdārtho 'pyastīti nirdiśyate,",
  "SA10ksmadhlu:4219": "yato hi abhidheyādisamastavastūni paramārthato niḥsvabhāvatvena māyādivat parikalpitasvabhāvāni /",
  "SA10ksmadhlu:4220": "yathā aneke puruṣāḥ puruṣetiśabdārthasāmānyākārasvabhāvena vyavasthāpyante,",
  "SA10ksmadhlu:4221": "tathaiva paramārthato niḥsvabhāvāni vastūni kathaṃ na vyavasthāpayituṃ śakyante?",
  "SA10ksmadhlu:4222": "viśeṣataḥ kevalaṃ vastusvabhāva eva śabdārthasāmānyasvarūpo bhavatīti yaduktaṃ tatra kimapi kāraṇaṃ naiva paśyāmaḥ /",
  "SA10ksmadhlu:4223": "anādīti yad viśeṣaṇaṃ nāsti vastubhūtaṃ tasyāpyasaditi sāmānyavyavahāro dṛśyate /",
  "SA10ksmadhlu:4224": "sukhādīni svasaṃvedyāṃ - nittyādikaṃ yaduktaṃ tadapi naiva yujyate,",
  "SA10ksmadhlu:4225": "teṣāṃ sarveṣāṃ sukhādīnāṃ saṃvṛtyantargatatvāditi pūrvaṃ kṛta eva nirdeśaḥ /",
  "SA10ksmadhlu:4226": "vastūni kevalamanidarśanasvabhāvāni eva bhaviṣyantīti yaduktaṃ tatrāpi nāsti kācana yuktiḥ,",
  "SA10ksmadhlu:4227": "keśoṇḍukadvicandrādimithyāsvabhāvānāmapyanirvacanīyasvabhāvena dṛśyamānatvāt /",
  "SA10ksmadhlu:4228": "sūtre 'pyabhidhānābhidheyādayaḥ saṃvṛtikāḥ,",
  "SA10ksmadhlu:4229": "na tu satsvabhāvā nirdiṣṭā iti pūrvamuktameva /",
  "SA10ksmadhlu:4230": "asya strotobhūtaṃ sūtraṃ pūrvaṃ nirdiṣṭameva /",
  "SA10ksmadhlu:4231": "ye kecana paramārthaṃ yadyapi prasajyamātramityabhidadhate,",
  "SA10ksmadhlu:4232": "[kintu] sa tathā prasajyamātro na bhavati /",
  "SA10ksmadhlu:4233": "aniścitameva tasya lakṣaṇam /",
  "SA10ksmadhlu:4234": "yatāvat paramārthe hyāropitasvabhāvaḥ sa saṃvṛtireva sa [paramārthastu] sarvaprapañcātītaḥ /",
  "SA10ksmadhlu:4235": "sūtre 'pyuktam - “mañjuśrīḥ,",
  "SA10ksmadhlu:4236": "kiṃ tāvat paramārthasatyam?",
  "SA10ksmadhlu:4237": "mañjuśrī - rāhadevaputra,",
  "SA10ksmadhlu:4238": "yadi paramārthataḥ paramārthasatyaṃ kāyavākcittaniṣedhamātrasvabhāvaḥ syāttadā sa paramārthasatyamiti saṃkhyāṃ na gacchet,",
  "SA10ksmadhlu:4239": "tadā sa saṃvṛtireva syāt /",
  "SA10ksmadhlu:4240": "api ca, devaputra,",
  "SA10ksmadhlu:4241": "paramārthataḥ paramarthasatyaṃ sarvavyavahārātītamiti” /",
  "SA10ksmadhlu:4242": "teṣu vastuvāsanāyā api pūrvaṃ kṛtaniṣedhāt kevalaṃ saṃvṛtyantargatābyeva tānyoto 'nyataḥ pūrtirnaivāvaśyakī /",
  "SA10ksmadhlu:4243": "yadi pramāṇairabhāvo naiva māyādibhirbhinnastathāpi paramārthataḥ svataḥ saditi nāma kriyate tadā saharṣaṃ kriyatāṃ svairamutsavo 'pyanubhūyatām,",
  "SA10ksmadhlu:4244": "kintu svamatānakūlyena kṛtāṃ vyavasthāṃ vastūni naivānuvidadhate /",
  "SA10ksmadhlu:4245": "pratītyasamutpannatā svasaṃvedyatā ca naiva vastūno heturbhavati,",
  "SA10ksmadhlu:4246": "māyākeśoṇḍukādīnāṃ bhrāntatvāt kutrāpi sambandhasyāsiddhatvācca /",
  "SA10ksmadhlu:4247": "yadyapratītyasamutpannatve vastūni naiva dṛśyate tadā tadadarśanamanyatrāpi tathaiva syāditi kathanasambaddhameva,",
  "SA10ksmadhlu:4248": "satyapi vyāpake vṛkṣe śiṃśāpāsattvasyānanirvāryatvāt /",
  "SA10ksmadhlu:4249": "ataḥ sukhādīni tāvadaviparīttatvenāsiddhatvānnaiva nirvivādabhūtāni /",
  "SA10ksmadhlu:4250": "[69] kṣaṇamātrātiriktatvenāsthitatvādityādikaṃ yaduktaṃ tadapi nāstyasvīkāryam,",
  "SA10ksmadhlu:4251": "svabhāvato 'nityatvasyānupapannatvāt /",
  "SA10ksmadhlu:4252": "vastūnāṃ yadi samyaktvaṃ tadā sthitatvāsthitatvatoḥ parasparavirodho 'pyanupapanna eveti pūrvaṃ kṛtanirdeśāditi /",
  "SA10ksmadhlu:4253": "ataścalasvabhāvatvād vastūni tāvanniḥsvabhāvatvena pradarśyante,",
  "SA10ksmadhlu:4254": "ata eva ca tāni saṃvṛtisvabhāvānyucyante /",
  "SA10ksmadhlu:4255": "yadi calasvabhāvārthaḥ saṃvṛtyarthastadā nāstyaniṣṭāpattiḥ /",
  "SA10ksmadhlu:4256": "tāni sarvāṇi calasvabhāvāni vastūni māyādivat prakṛtyā niḥsvabhāvalakṣaṇarahitāni,",
  "SA10ksmadhlu:4257": "paramārthasvabhāvāni ceti /",
  "SA10ksmadhlu:4258": "so 'pi [svabhāva] tathāgataḥ syānnavā syāt sarvadā sthitatvānnityaḥ,",
  "SA10ksmadhlu:4259": "ato nāsti siddhasādhanam /",
  "SA10ksmadhlu:4260": "[70] yadapi asatyārthetyādikamuktaṃ tadapi satyaśabdasyārthānabhijñatayaivoktam,",
  "SA10ksmadhlu:4261": "bhrāntabuddhitvāt saṃvṛteriti pūrvaṃ nirdeśāt /",
  "SA10ksmadhlu:4262": "mithyākāratayopagṛhītatvena sa asatya ityuktaḥ /",
  "SA10ksmadhlu:4263": "samyaktayā asatye 'pi tasmin,",
  "SA10ksmadhlu:4264": "satya iva prasiddhatvāt taccintanādhikareṇa satyeti nāmnā vyavahriyate /",
  "SA10ksmadhlu:4265": "yadā sarvāṇi jñānajñeyādīni saṃvṛtiricyucyante,",
  "SA10ksmadhlu:4266": "tadāpi lokaprassiddhayaiva satyānītyabhidhīyante,",
  "SA10ksmadhlu:4267": "na tu samyagjñānādhikāreṇa,",
  "SA10ksmadhlu:4268": "śabdamātrasya apekṣāviśeṣavaśena prayuktatvāt satyāsatyayoḥ parasparavirodhābhāvāt /",
  "SA10ksmadhlu:4269": "viparītākāreṇāvabhāsitastvāt saṃvṛtistāvad vastutvena naivābhyupeyate,",
  "SA10ksmadhlu:4270": "anyatvābhāvāditi pūrvamevāveditam /",
  "SA10ksmadhlu:4271": "tayā vyavasthitaṃ jagat tadadhikāreṇa yataḥ satyamityucyate,",
  "SA10ksmadhlu:4272": "ataḥ saṃvṛtiravaśyaṃ vastutayā svīkartavyeti yaduktaṃ tasyāpyayuktatvāt pratijñā naiva hāpayituṃ śakyā /",
  "SA10ksmadhlu:4273": "[71] saṃvṛtiḥ pramāṇam apramāṇaṃ vā?",
  "SA10ksmadhlu:4274": "yadi pramāṇaṃ tadā kathaṃ sā saṃvṛtiḥ?",
  "SA10ksmadhlu:4275": "yadyapramāṇaṃ tadā kathaṃ tayā nairātmyaṃ sādhayituṃ śakyam?",
  "SA10ksmadhlu:4276": "- iti yaduktaṃ tadapi naiva yuktam /",
  "SA10ksmadhlu:4277_0": "yato hi yathā anumānajñānasya mithyākāragrahaṇapravṛtatvāt saṃvṛtisvabhāvatve 'pi",
  "SA10ksmadhlu:4277_1": "abhīṣṭarthakriyāprāpakatvāt pramāṇatvamabhyupaganyate tathaiva saṃvṛtisvabhāvasya",
  "SA10ksmadhlu:4277_2": "mithyātve 'pi yathānurūpaśravaṇamananādihetuparamparāgatatvāllokikalokottarāthaiḥ",
  "SA10ksmadhlu:4277_3": "sahāvisaṃvādāt pramāṇatvamabhīdhīyate,",
  "SA10ksmadhlu:4278": "tadviparītatve tvapramāṇam /",
  "SA10ksmadhlu:4279": "pramāṇādisarvavyāvasthāstavad vyavahāreṇaiveti pūrvaṃ prasādhitameva,",
  "SA10ksmadhlu:4280": "atastā gauṇā eva /",
  "SA10ksmadhlu:4281": "[72] yāni vijñānādīni saṃvṛtibījāni tāni paramārthato 'ṅgīkarttavyānīti yaduktaṃ tanna yaktiyuktam /",
  "SA10ksmadhlu:4282": "yadīmāni kāraṇamātrāṇīti sādhyante tadā siddhasādhanameva,",
  "SA10ksmadhlu:4283": "yato hyeteṣāṃ svānurūpahetavastāvadanādisaṃvṛtirūpā iti svīkriyanta eva,",
  "SA10ksmadhlu:4284": "nemānyahetukatvena pratijñāyante /",
  "SA10ksmadhlu:4285": "yadi tad bījaṃ paramārthasiddhamekaṃ ceti tadā kutrāpi tadanvayābhāvādanaikāntikameva /",
  "SA10ksmadhlu:4286": "vṛkṣādyaśeṣasaṃvṛtioināṃ yadyuttaropādānahetvānukūlyaṃ na parikṣiṣyante tadā ramaṇīyatāmātrameva dṛṣṭaṃ dṛṣṭaṃ syāt /",
  "SA10ksmadhlu:4287": "nāpi viruddho hetuḥ,",
  "SA10ksmadhlu:4288": "yakṣānurūpabaleḥ sadbhāvāt sarvāstāḥ saṃvṛtayo 'satsvabhāvāḥ prasādhitā eva /",
  "SA10ksmadhlu:4289": "anyathā [yadyevaṃ na syāt] katha tāḥ saṃvṛtaya iti /",
  "SA10ksmadhlu:4290": "yadyasatsvabhāvāstadā vījānyapi tadanurūpāvastubhūtanyeva,",
  "SA10ksmadhlu:4291": "na te vastubhūtāni,",
  "SA10ksmadhlu:4292": "tadviruddhatvād asiddhatvāt pramāṇabādhitatvācceti tā gauṇā eva /",
  "SA10ksmadhlu:4293": "[73] vastusvabhāvastāvat svīkriyata iti yaduktaṃ tattu yena kāraṇena vastusvabhāvaḥ svīkriyate tena satyadvayabhedānudhānaṃ kutrāpi naiva sidhyati /",
  "SA10ksmadhlu:4294": "asatyapi vastusvabhāve aparīkṣyamāṇāni rūpadīni siddhānyeva /",
  "SA10ksmadhlu:4295": "teṣu ye utpādādayaḥ samāropyante te saṃvṛtisatyatvena vyāvasthāpyante /",
  "SA10ksmadhlu:4296": "pramāṇaiḥ samyaṅ nirupya anāropitā ye tāvadanutpādādayaste paramārthasatyatayā vyāhriyante /",
  "SA10ksmadhlu:4297": "ataḥ paramārthato 'satyapi vastusvabhāve satyadvayaṃ vyāvasthāpyata eveti gauṇā eva /",
  "SA10ksmadhlu:4298": "[74] yattāvadidaṃ gauṇāṃ paramārthamityuktaṃ tadapyasambaddhameva,",
  "SA10ksmadhlu:4299": "dharmapudgalanairātmyalakṣaṇāyāstathātāyā yuktisaṅgatatvāt /",
  "SA10ksmadhlu:4300": "paramo 'pi sā,",
  "SA10ksmadhlu:4301": "āvaraṇaparihārārthibhirarthyatvādartho 'pi sā /",
  "SA10ksmadhlu:4302": "aviparītasya jñānasya artha iti viṣaya iti kṛtvā sā paramārtha ityucyate /",
  "SA10ksmadhlu:4303": "yatkhalu viṣayi lokottaraṃ jñānaṃ tadanyaśbdārthaprayogairapi vyavahriyate /",
  "SA10ksmadhlu:4304": "śravaṇamananabhāvanopajātāyāḥ prajñāyā anukūlatvād vyavahāreṇaiva sā evamabhidhīyate /",
  "SA10ksmadhlu:4305": "tatra yena kāraṇena paramārthatattvalakṣaṇabhāvanayā yogibhiraśeṣasaṃkleśān parihatya uttarottaraprajñādiviśeguṇāṃścadhigamya mahārthatvaṃ prasādhyate,",
  "SA10ksmadhlu:4306": "tena 'parama' śbdaprayogaḥ sarvathā yujyata eva /",
  "SA10ksmadhlu:4307": "tadapi lokottaraṃ paramaṃ jñānaṃ sarvakalpanāvigatatvāt sarvadharmanirābhāsatvācca svasaṃvedyamanupalambhātmakaṃ ca,",
  "SA10ksmadhlu:4308": "na tūpalambhasvarūpam / yathoktam -",
  "SA10ksmadhlu:4309": "'devaputra, paramārthasatyaṃ tāvat sarvākāraparamagocarasarvajñastāpyatītam /“",
  "SA10ksmadhlu:4310": "anena vastuviṣayataḥ samyagatītatvena nirdeśādālambanadarśanasya niṣedha eva kṛtaḥ /",
  "SA10ksmadhlu:4311": "paramārthalakṣaṇe yajjñānātmakamityuktaṃ tadapyaśeṣasampadādhārabhūtameva /",
  "SA10ksmadhlu:4312": "ato mahārthasādhakatvāt paramārthastāvannāsti gauṇaḥ /",
  "SA10ksmadhlu:4313": "api ca, yadyasti tāvadekaḥ tāvadekaḥ kaścana gauṇaḥ paramārthastadā nirvāṇaṃ tāvat kīdṛśaḥ paramārthaḥ?",
  "SA10ksmadhlu:4314": "tatra kasyāpi vastunaḥ samyaktayā arthasvabhāvasambhavābhāvāt tadapi kathamebhiścodyairanavamardanīyaṃ syāt /",
  "SA10ksmadhlu:4315": "atastatra yad bhavatāmuttaraṃ tadasmākamapi samānameva /",
  "SA10ksmadhlu:4316": "paramārthe vastūni tāvanna santīti yaduktaṃ tadapi paramārthamadhikṛtya jñānātmakatvaṃ samyagaviparītatvenāsadevetyuktam /",
  "SA10ksmadhlu:4317": "ekena khalu prakāreṇa paramārthastāvadasanniti yaduktaṃ tattattvato vicāreṇāsadevetyarthaḥ /",
  "SA10ksmadhlu:4318": "[75] saṃvṛtiparamārthayorekatvamiti yaduktaṃ tatra bhagavān paramārthalakṣaṇaṃ saṃskāralakṣaṇena saha tattvato nānyaṃ nānanyamiti svayamevoktavān /",
  "SA10ksmadhlu:4319": "yathoktamāryasandhinirmocanasūtre -",
  "SA10ksmadhlu:4320": "“yaduta yadi paramārthalakṣaṇam saṃskārebhyo nānyaṃ [abhinna] syāttadā sarve bālapṛthagjanāḥ satyadarśinaḥ syuḥ /",
  "SA10ksmadhlu:4321": "tataśca sarve prāptanirvāṇāḥ sarvajñāśca bhaveyuḥ /",
  "SA10ksmadhlu:4322": "yathā ca saṃskārāḥ saṃkleśalakṣaṇāstathaiva paramārtho 'pi saṃkleśalakṣaṇaḥ syāt /",
  "SA10ksmadhlu:4323": "tathā ca yathā paramārthaḥ sarvasaṃskāreṣvabhinnastathā saṃskāralakṣaṇanyapi[abhinnāni] syuḥ,",
  "SA10ksmadhlu:4324": "kintu saṃskāralakṣaṇāni bhinnāni,",
  "SA10ksmadhlu:4325": "phalataḥ paramārtho naivānanyaḥ /",
  "SA10ksmadhlu:4326": "bhūtārthaprāpteranantaraṃ yogibhiḥ paramārthagaveṣaṇaṃ naiva yujyata iti paramārthastāvat saṃskārebhyo nāstyanyo nānyo 'pīti /",
  "SA10ksmadhlu:4327": "anyathā satyadarśināṃ saṃskāranimittamanabhibhūtameva syāt /",
  "SA10ksmadhlu:4328": "saṃskāranimittasyānabhibhāvād yoginastāvannaiva nimittabandhanānmuktāḥ syuḥ /",
  "SA10ksmadhlu:4329": "nimittabandhanairamuktatvānna ca te doṣṭhulyabandhanādapi muktāḥ syuḥ /",
  "SA10ksmadhlu:4330": "tasmādamuktatvānnaiva syāt nirvāṇasaddhirna vānuttarasukhānubhūtirapi /",
  "SA10ksmadhlu:4331_0": "api ca, paramārthalakṣaṇaṃ yadi saṃskāralakṣaṇebhyo bhinnaṃ syāttadā na syāt paramārthaḥ",
  "SA10ksmadhlu:4331_1": "saṃskārāṇāṃ sāmānyalakṣaṇam na ca paramārthalakṣaṇaṃ saṃskārāṇāṃ nairātmyaṃ niḥsvabhāvatā vā syāt,",
  "SA10ksmadhlu:4332": "nāpi saṃkleśavyavadānayoḥ pṛthaglakṣaṇaṃ sidhyet /",
  "SA10ksmadhlu:4333": "phalataḥ śakhasyaṃ śuklatvamiva paramārthalakṣaṇam saṃskārebhyastattvānyatvabhyāmanirvacanīyameveti” /",
  "SA10ksmadhlu:4334": "vastutāyāmeva tāvattattvānyatvakalpanaṃ sambhavati /",
  "SA10ksmadhlu:4335": "paramārthalakṣaṇe tu niḥsvabhāvatvena tattvānyatvābhyaṃ vastu nābhidhātuṃ śakyate /",
  "SA10ksmadhlu:4336": "vastusattve hi tattvānyatvabodhasya sambhavānna tu niḥsvabhāve vastuni tatsambhavaḥ,",
  "SA10ksmadhlu:4337": "ato nāsti virodhaḥ /",
  "SA10ksmadhlu:4338": "jñānātmakaparamartho 'pi saṃvṛtyā saha tathatālakṣaṇe paramārthākāre ekatvena svīkriyata eva /",
  "SA10ksmadhlu:4339": "yathoktamāryaprajñāpāramitāyām -",
  "SA10ksmadhlu:4340": "'kiṃ bhagavan,",
  "SA10ksmadhlu:4341": "asti lokasaṃvṛtiranyā,",
  "SA10ksmadhlu:4342": "paramārtho 'pyanyaḥ?",
  "SA10ksmadhlu:4343": "bhagavānāhasubhūte,",
  "SA10ksmadhlu:4344": "naiva lokasaṃvṛtiranyā,",
  "SA10ksmadhlu:4345": "paramārtho 'pyanyaḥ /",
  "SA10ksmadhlu:4346": "yattāvallokasaṃvṛtestattvaṃ tadeva paramārthasyāpi tattvamiti” /",
  "SA10ksmadhlu:4347": "jñānātmakastu paramārtho māyādibhirabhinnatvāt samyaksaṃvṛtisvabhāvaśca tattvāvabodhānukūlatvāt paramārthasvabhāvaśca /",
  "SA10ksmadhlu:4348": "ato 'pekṣāviśeṣavaśena ekasminnubhayasvabhāvo naiva viruddhaḥ /",
  "SA10ksmadhlu:4349": "[76] yattavad bhavadbhiḥ puṇyajñānasambhārapāripūrirduṣkaretyādikamuktaṃ tadapi naiva yujyate,",
  "SA10ksmadhlu:4350": "anenaiva tāvad darśanena sambhāraparipūrṇatāyā yujyamānatvāt /",
  "SA10ksmadhlu:4351": "itthaṃ samyagdṛṣṭisamutthitā eva dānādayaḥ parisuddahetusamutthitatvādiṣṭaphalaṃ viśeṣaphalaṃ cābhinirharanti,",
  "SA10ksmadhlu:4352": "na tu viparītasamutthitāḥ,",
  "SA10ksmadhlu:4353": "mithyādṛṣṭisamutthitaśīlāṅgādivat /",
  "SA10ksmadhlu:4354": "paramārthato dānādivastūnāmabhāvāt tadupalambho viparīta eva,",
  "SA10ksmadhlu:4355": "marīcyādiṣu jalopalambhavat /",
  "SA10ksmadhlu:4356": "atastatsamutthitapāramitānaṃ sarvo 'pi prayāso mithyātmātmīyasamutthitadānādivad aviśuddhahetusamutthitatvenātyantaṃ nirbala eva /",
  "SA10ksmadhlu:4357": "upalabdhilakṣanaprāptānāṃ dānādīnāmanupalabdhistāvat samyagarthatvena marīcyādiṣu jalānupalambhaivāviparītaiva /",
  "SA10ksmadhlu:4358": "atastatsamutthitadānādayo mahāphalāḥ,",
  "SA10ksmadhlu:4359": "sūpacitahetusamutthitatvena svasthabījābhinirhatāṅkura iva /",
  "SA10ksmadhlu:4360": "ato 'nupalambhasamāśritesu dānādiṣu samyadṛṣṭisamutthitatayā vidvajjaneṣu śraddhaivotpadyate,",
  "SA10ksmadhlu:4361": "na tvanyeṣu /",
  "SA10ksmadhlu:4362": "yena kāraṇena dānādiṣvapravṛteḥ puṇyābhāvastāni dātavyādīni naivātyantamasadbhūtāni,",
  "SA10ksmadhlu:4363": "saṃvṛtau teṣāṃ sadbhāvāt /",
  "SA10ksmadhlu:4364": "naiva ca sarvadānupalambha eva,",
  "SA10ksmadhlu:4365": "asamāhitāvasthāyāṃ māyādivat teṣāmupalambho 'pi /",
  "SA10ksmadhlu:4366": "tadādhimuktisamudbhūtānupalabdhu tāni vyavasthāpyanta eva /",
  "SA10ksmadhlu:4367": "yathoktaṃ bhagavatā",
  "SA10ksmadhlu:4368": "kathaṃ bhagavan,",
  "SA10ksmadhlu:4369": "upākuśalā bodhisattvā mahāsattvā dānaṃ datvā prajñāpāramitāṃ parisampadayanti?",
  "SA10ksmadhlu:4370": "bhagavānāha - subhūte,",
  "SA10ksmadhlu:4371": "bodhisattvā mahāsattvā dānaṃ datvā parityajanti tadā māyābuddhireva ṭeṣāṃ dāne sūpatiṣṭhatīti” vistaraḥ /",
  "SA10ksmadhlu:4372": "ata eva bhagavan ye bodhisattvā bhavanti,",
  "SA10ksmadhlu:4373": "māyādivadadhimuktyā arthijanebhyaḥ putrādīnāṃ parityāgo rocate /",
  "SA10ksmadhlu:4374": "samāpattyavasthāyaṃ tu dānādīnāmatyantamanupalambha eva /",
  "SA10ksmadhlu:4375": "tadā te tatpravṛttiṃ naivāśrayante,",
  "SA10ksmadhlu:4376": "samāhitāvasthāyāṃ dānādīnāmupekṣyamāṇatvāt /",
  "SA10ksmadhlu:4377": "kintu pṛṣṭhalabdhāvasthāyāṃ tāvat te pravartanta eva /",
  "SA10ksmadhlu:4378": "āryaratnakūṭasūtre 'pyuktam -",
  "SA10ksmadhlu:4379": "“bhikṣavaḥ, bodhisattvairdānādīnāṃ svabhāvopalambho naiva karttavyaḥ,",
  "SA10ksmadhlu:4380": "adānamapi naivācaritavyam” iti vistaraḥ /",
  "SA10ksmadhlu:4381": "ata eva prajñāpāramitādiṣvapi śūnyatādhimuktasya anupalambhāśritāni dānādīni bṛhatphalāni paripūrṇāni cetyuktāni /",
  "SA10ksmadhlu:4382": "yathoktaṃ tatraiva -",
  "SA10ksmadhlu:4383": "“tatkiṃ manyate subhūte,",
  "SA10ksmadhlu:4384": "sukaraṃ pūrvasyāṃ diśi ākāśasya pramāṇamudgṛhītum?",
  "SA10ksmadhlu:4385": "subhūtirāha no hīdaṃ bhagavan /",
  "SA10ksmadhlu:4386": "evameva subhūte,",
  "SA10ksmadhlu:4387": "yo bodhisattvo 'pratiṣṭhito dānaṃ dadāti,",
  "SA10ksmadhlu:4388": "tasya subhūte,",
  "SA10ksmadhlu:4389": "puṇyaskandhasya na sukaraṃ pramāṇamudgṛhītum /“",
  "SA10ksmadhlu:4390": "dānaśabdo 'tra ṣaṭpāramitāvācakaḥ,",
  "SA10ksmadhlu:4391": "ṣaṭdānapāramitā ityuktatvāt /",
  "SA10ksmadhlu:4392": "āryaratnākarasūtre 'pyuktam - “bodhyarthamanutiṣṭhadbhiḥ sarve dharmā niḥsvabhāvā jñeyāḥ /",
  "SA10ksmadhlu:4393": "tatra dānamapi niḥsvabhāvatvena jñāyate /",
  "SA10ksmadhlu:4394": "upādātā ca niḥsvabhāvatvena jñeya,",
  "SA10ksmadhlu:4395": "deyamapi niḥsvabhāvamiti jñeyam,",
  "SA10ksmadhlu:4396": "pariṇāmanāpi niḥsvabhāveti jñeyā,",
  "SA10ksmadhlu:4397": "yasya khalu pariṇāmanā kriyate,",
  "SA10ksmadhlu:4398": "tadapi niḥsvabhāvatvena jñeyam /",
  "SA10ksmadhlu:4399": "yadarthaṃ hi pariṇāmanā vidhīyate tadapi niḥsvabhāvatvenaiva jñeyam /",
  "SA10ksmadhlu:4400": "tat kimartham?",
  "SA10ksmadhlu:4401": "dānaṃ tāvad dānasvabhāvena śūnyam /",
  "SA10ksmadhlu:4402": "tathaiva upādātā deyaṃ dānaphalaṃ pariṇāmanā bodhiśceti tattasvabhāvena śūnyā iti yogaḥ karaṇīyaḥ /",
  "SA10ksmadhlu:4403": "evaṃ hi śūnyatādhimuktasyāprameyaiścintanairdānapāramitā pariśuddhā bhavati,",
  "SA10ksmadhlu:4404": "tad dānaṃ ca dānapāramiteti saṃjñāṃ pratilabhate,",
  "SA10ksmadhlu:4405": "na tu kadāpi malinā bhaviṣyati” iti vistaraḥ /",
  "SA10ksmadhlu:4406": "ityevamanupalambhasamāśritāni dānādīni bṛhatphalāni viśuddhāni ca bhānti /",
  "SA10ksmadhlu:4407": "tataśca anuttarasamyaksaṃbodhistāvat karatalasthiteva bhavati,",
  "SA10ksmadhlu:4408": "upalambhāvakāśo 'pi dūrata eva sthitaḥ /",
  "SA10ksmadhlu:4409": "[77] sarve dharmā niḥsvabhāvā iti yaducyate,",
  "SA10ksmadhlu:4410": "tasya tāvatko 'rthaḥ?",
  "SA10ksmadhlu:4411": "yadyātmanāsattvānniḥsvabhāvāstadā siddhasādhanameveti yaduktaṃ tadapi yadyātmanā 'sattvānni' svabhāvatvena vyavastāpyate tadā na ca viruddhatvaṃ nāpi siddhasādhanamiti /",
  "SA10ksmadhlu:4412": "yato hi yadi vastunaḥ svabhāvo 'vipoarītatadā parāpekṣayā tatsattvam tatsattvam āditaścāsattvaṃ naivopapadyate,",
  "SA10ksmadhlu:4413": "ekasmin sadasattvayoḥ krameṇāpi virodhāt /",
  "SA10ksmadhlu:4414": "phalatastāvadimāni vastūni paramārthataḥ svabhāvena parāpekṣitānītyato niḥsvabhāvanyeva /",
  "SA10ksmadhlu:4415": "na hi svabhāvasya kṛtakatvaṃ nāma yujyata iti pūrvaṃ kṛtanirdeśāt /",
  "SA10ksmadhlu:4416": "na caisāṃ paramārthataḥ parāpekṣayāpi sattvamiti pūrvameva prasādhitam /",
  "SA10ksmadhlu:4417": "ataḥ kathamiva siddhasādhanam /",
  "SA10ksmadhlu:4418": "vyavahāre tāvadimāni paramāśritya pravartante,",
  "SA10ksmadhlu:4419": "ato nityasattvādīnāmapi nasti prasaṅgaḥ /",
  "SA10ksmadhlu:4420": "evameva yadi vastvādīni prakṛtitaḥ sasvabhāvāni tadā svātmanāsattvaṃ svabhāvena ca sattvaṃ naivopapadyate,",
  "SA10ksmadhlu:4421": "viruddhatvāt /",
  "SA10ksmadhlu:4422": "ekasmin vatūni sattvāsattvasthitāsthiotatvādayaḥ parasparaviruddhadharmā naiva yujyate /",
  "SA10ksmadhlu:4423": "ataḥ svātmanāsattvān svabhāvataścāsthitatvāttāni [vastūni] niḥsvabhāvatvenaiva suspaṣṭatayābhivyajyante /",
  "SA10ksmadhlu:4424": "phalataḥ kathamiva siddhasādhanaṃ syāt /",
  "SA10ksmadhlu:4425": "parikalpitātmanā svabhāvato 'sattvaṃ tadā naiva siddhasādhanamiti pūrvameva prasādhitam,",
  "SA10ksmadhlu:4426": "pramānabādhitatvāt parikalpitasvabhāvasyeti /",
  "SA10ksmadhlu:4427": "vastūnāmutpattirapi paramārthataḥ pramāṇabādhitaiva /",
  "SA10ksmadhlu:4428": "sā ca saṃvṛtya yujyate,",
  "SA10ksmadhlu:4429": "na tu grahyagrāhakasvabhāvatayā /",
  "SA10ksmadhlu:4430": "yaccāryāṇāṃ paramajñānagocaraṃ vastūnāmaviparītaṃ svalakṣaṇaṃ tadapi naiva saditi yuktyagamābhyāṃ pūrvaṃ pratipaditameva /",
  "SA10ksmadhlu:4431": "yā ca saṃkleśavyavadānavyavsthā,",
  "SA10ksmadhlu:4432": "sāpi naivāviparītasvalakṣaṇasamāśritā /",
  "SA10ksmadhlu:4433": "bhagavatāpi vyavahārasatyāśritatvenaivāsyāḥ vyavasthāyā nirdiṣṭatvādityapi pūrvamevāveditam /",
  "SA10ksmadhlu:4434": "[78] sarvāṇi tāvad vastūnyādita ev notpannānityato 'nupannānīti yaduktaṃ tatra naiva siddhasādhanādayo doṣāḥ pravartante,",
  "SA10ksmadhlu:4435": "yato hi sarve dharmāḥ paramārthato 'nādikāladeva praśāntatvādanutpannā ityabhyupagamyante,",
  "SA10ksmadhlu:4436": "na tu saṃsārasyānādimātratayā,",
  "SA10ksmadhlu:4437": "na cāpi pūrvaniruddhasya anutpattikatayā /",
  "SA10ksmadhlu:4438": "api ca, bhagavatā bālapṛthagjanānāṃ santrāsaparivarjanārthamebhirapi prakārairvastūnāmanutpattiḥ sandarśitā,",
  "SA10ksmadhlu:4439": "na tu iyanmātreṇaivetyavadhāryate,",
  "SA10ksmadhlu:4440": "svaparādibhiranutpādasya pūrvameva nirdiṣṭatvāditi /",
  "SA10ksmadhlu:4441": "parikalpitātmanā svātmanā vanutpāde 'pi naiva siddhasādhanamiti nirdiśyate /",
  "SA10ksmadhlu:4442": "māyādivad vyavahāratayotpatterabhyupagamo 'pi sarvathānutpannatvena,",
  "SA10ksmadhlu:4443": "naivānutpatterabhyupagamo na vā paramārthato 'nutpaterabhyupagamaḥ /",
  "SA10ksmadhlu:4444": "ato nāsti darśanādivirodho 'pi /",
  "SA10ksmadhlu:4445": "sarve tāvad dharmā dharmadhātulakṣaṇāyāṃ niḥsvabhāvatāyāṃ samarasatvena tathātākāratayā naiva viśeṣotpattirityato 'nutpattirabhyupagamyate,",
  "SA10ksmadhlu:4446": "tathāpi naiva tatra siddhasādhanamiti /",
  "SA10ksmadhlu:4447": "lokaprasiddhamapi svabhāvamālocya viśeṣotpattirnāstityapi naivocyate,",
  "SA10ksmadhlu:4448": "ato nāsti darśanādivirodho 'pi /",
  "SA10ksmadhlu:4449": "yadyapyutpattikriyālakṣaṇarahitatvād īśvarādito 'nutpannātvād vānutpattiḥ svīkriyante,",
  "SA10ksmadhlu:4450": "tathāpi naiva tanmātratayaiveti,",
  "SA10ksmadhlu:4451": "api tu yathā pūrvamuktaṃ tathātvenaivāsvīkriyante /",
  "SA10ksmadhlu:4452": "ye tāvadanekasūtravirodha iti kathayanti,",
  "SA10ksmadhlu:4453": "tebhyaḥ pūrvameva dattamutaram /",
  "SA10ksmadhlu:4454": "[triyānasādhanam] yadapi sādhanaviśeṇa yānatrayasiddhayanumānaṃ śraddhāviśeṣeṇa ca gotraviśeṣānumānaṃ nirdiṣṭaṃ tenāpi yanatrayaṃ sādhayituṃ na śakyate /",
  "SA10ksmadhlu:4455": "anena tāvadaparimitā yānabhedāḥ syuḥ /",
  "SA10ksmadhlu:4456": "punaścanena yānatrayasādhanānumitasya gotratrayasyāpi niścitāvabodho naiva kartuṃ śakyaḥ,",
  "SA10ksmadhlu:4457": "aparimitagotrabhedāvabodhāt /",
  "SA10ksmadhlu:4458": "sūtre 'pi - “evaṃ hi sati aparimitasya yānabhedasya yanabhedasyaprasaṅgaḥ syāt” - ityukyam /",
  "SA10ksmadhlu:4459": "yena khalu kāraṇena sattveṣu gotrabhedānumānasya niyatā siddhiḥ niyataśca śraddhabhedābodhaḥ pratīyate,",
  "SA10ksmadhlu:4460": "te 'pyakalyāṇamitrasaṃsargeṇa akāraṇameva paraduḥkhamabhinandanto dṛśyante /",
  "SA10ksmadhlu:4461": "evameva ye 'kāraṇameva paraduḥkhamabhinandanārthāmālambante,",
  "SA10ksmadhlu:4462": "te 'pi kalyāṇamitrasamparkādinā kevalaṃ parahitacintane pravartamānā avalokyante /",
  "SA10ksmadhlu:4463": "ye kalyāṇamitrasamparkādinā kevalaṃ parahitacintane pravartamānā avalokyante /",
  "SA10ksmadhlu:4464": "ye khalvalpamātrake svasukhe hite cāsajyamānāḥ pareṣu daurmanasyaṃ dhārayanti,",
  "SA10ksmadhlu:4465": "te 'pi pareṣu daurmanasyaviparītatvenāpyavalokyante /",
  "SA10ksmadhlu:4466": "ye tāvat bhavasukhabhilāṣeṇa puṇyāni sampādayanti,",
  "SA10ksmadhlu:4467": "te 'pi bhavasukhecchaviparīttvena samyakkāryāṇyanutiṣṭhamānā api dṛśyante /",
  "SA10ksmadhlu:4468": "itthaṃ sādhanānāmaniyatatvāvabodhāt śraddhāyā anaiyatyamanumīyate /",
  "SA10ksmadhlu:4469": "phalatatastatrānumānena gotrabhedasyāpyaniyatasvabhāvo 'vabudhyate /",
  "SA10ksmadhlu:4470": "ato gotrabhedasyāpyaniyatatayā kathaṃ tāvad yānatrayaniścayaḥ sādhayituṃ śakyaḥ /",
  "SA10ksmadhlu:4471": "sattvanāṃ vivuidhāśayavaśenāpi gotrabhedo niścetuṃ na śakyate /",
  "SA10ksmadhlu:4472": "yāni tāvat pañcābhisamayagotrāṇi tānyapi ekaniścayābhiprāyeṇaiva nirdiṣṭāni,",
  "SA10ksmadhlu:4473": "na tvātyantikatāyā /",
  "SA10ksmadhlu:4474": "tasminneva hi sūtre gotrāṇyanātyantikatayaiva nirdiṣṭāni / tathā hi -",
  "SA10ksmadhlu:4475": "'sarvakuśalamūlotsargecchantiko hi mahāmate,",
  "SA10ksmadhlu:4476": "punarapi tathāgatādhiṣṭhānāt kadācit karhicit kuśalamūlān vyutthāpayati /",
  "SA10ksmadhlu:4477": "tatkasya hetoḥ?",
  "SA10ksmadhlu:4478": "yaduta aparityaktā hi mahāmate,",
  "SA10ksmadhlu:4479": "tathāgatānāṃ sarvasattvāḥ” iti /",
  "SA10ksmadhlu:4480": "phalatastathāgatādhṣṭhānena tāvadapare 'pyanuttarabodhau praṇidadhata iti jñātavyam /",
  "SA10ksmadhlu:4481": "yastāvad akṣayamatinirdeśasūtre yāntrayanirdeśaḥ,",
  "SA10ksmadhlu:4482": "so 'pi naivādhārabhūtaḥ,",
  "SA10ksmadhlu:4483": "yato hi tathāgatā lokasya vividhāśayavaśena vividhāni yānāni nirdiśanto dharmopadeśe pravartante,",
  "SA10ksmadhlu:4484": "na tu yanatrayamātratayā /",
  "SA10ksmadhlu:4485": "evameva āryagaṇḍavyūhesūtre 'pyuktam -",
  "SA10ksmadhlu:4486": "“śrīvairocanakhye lokadhātau tathāatasamantajñānaratnārciśrīguṇaketurājena abhisambodhiradhigatā,",
  "SA10ksmadhlu:4487": "tadanantadameva tena aprameyāḥ sattvāḥ śrāvakabhūmau pratiṣṭhāpitāḥ /",
  "SA10ksmadhlu:4488": "aprameyāḥ sattvāḥ niryāṇāyāṃ bhūmau pratiṣṭhāpitāḥ /",
  "SA10ksmadhlu:4489": "aprameyāḥ sattvāḥ indriyapariśuddhiprabhāvanāniryaṇāyaṃ baudhau pratiṣṭhāpitāḥ /",
  "SA10ksmadhlu:4490": "aprameyāḥ sattvāḥ vimalaparākramadhvajāyāṃ bodhau paripācitāḥ /",
  "SA10ksmadhlu:4491": "aprameyāḥ sattvāḥ buddhabhūmau pratiṣṭhāpitāḥ /",
  "SA10ksmadhlu:4492": "aprameyāḥ sattvāḥ balasamatāsamudācārānugamaniryāṇāyāṃ baudhau pratiṣṭhāpitāḥ /",
  "SA10ksmadhlu:4493": "aprameyāḥ sattvāḥ sarvatrānutaddharyabhisambhinnanayayānaniryāṇāyāṃ baudhau pratiṣṭhāpitaḥ /",
  "SA10ksmadhlu:4494": "aprameyāḥ sattvāḥ caryāprayogasamavasaraṇanayaniryāṇāyāṃ baudhau pratiṣṭhāpitāḥ /",
  "SA10ksmadhlu:4495": "apremeyaḥ sattvāḥ samādhiprasthānanayaniryānāyāṃ baudhau pratiṣṭhāpitāḥ /",
  "SA10ksmadhlu:4496": "aprameyāḥ sattvāḥ sarvārambaṇaviṣayapariśuddhimaṇḍalanayaniryāṇāyāṃ baudhau pratiṣṭhāpitāḥ /",
  "SA10ksmadhlu:4497": "aprameyāḥ sattvāḥ bodhisattvabaudhau cittamutpāditāḥ /",
  "SA10ksmadhlu:4498": "aprameyāḥ sattvāḥ bodhisattvamārge pratiṣṭhāpitāḥ” iti vistaraḥ /",
  "SA10ksmadhlu:4499": "bhagavatāpi bālajanapraveśārthaṃ yānabhedo vyavasthāpitaḥ,",
  "SA10ksmadhlu:4500": "na tu nītārthatayā nidiṣṭaḥ /",
  "SA10ksmadhlu:4501": "ata eva aryalaṅkāvatāre 'pyuktam -",
  "SA10ksmadhlu:4502": "“devayānaṃ brahmayānaṃ śrāvakīyaṃ tathaiva ca /",
  "SA10ksmadhlu:4503": "tathāgataṃ ca pratyekaṃ yanānetān vadāmyaham //",
  "SA10ksmadhlu:4504": "yānānāṃ nāsti vai niṣṭhā yāvaccittaṃ pravartate /",
  "SA10ksmadhlu:4505": "citte tu vai parāvṛtte na yānaṃ na ca yāninaḥ /",
  "SA10ksmadhlu:4506": "yānavyavasthānaṃ naivāsti yānabhedaṃ vadāmyaham /",
  "SA10ksmadhlu:4507": "parikarṣaṇārthaṃ bālānā yānabhedaṃ vadāmyaham” //",
  "SA10ksmadhlu:4508": "ata eva āryasaddharmapuṇḍarīkasūtrādau ekayānanirdeśo naiva neyārtha iti pratipāditam tathā hi -",
  "SA10ksmadhlu:4509": "“evaṃ rūpeṣu śāriputra,",
  "SA10ksmadhlu:4510": "kalpasaṃkṣobhakaṣāyeṣu bahusattveṣu lubdheṣvalpakuśalamūleṣu tadā śāriputar,",
  "SA10ksmadhlu:4511": "tathāgatā arhantaḥ samyaksaṃbuddhāṃ upāyajauśalyena tadaivaikaṃ buddhayanaṃ triyānanirdeśena nirdiśanti” /",
  "SA10ksmadhlu:4512": "punaśca",
  "SA10ksmadhlu:4513": "“imeṣu buddhadharmeṣu śraddadhādhvaṃ me śāriputra,",
  "SA10ksmadhlu:4514": "pattīyatāvakalpayata /",
  "SA10ksmadhlu:4515": "na hi śāriputra,",
  "SA10ksmadhlu:4516": "tathāgatānāṃ mṛṣāvādaḥ saṃvidyate /",
  "SA10ksmadhlu:4517": "ekamevedaṃ śāriputra,",
  "SA10ksmadhlu:4518": "yānaṃ yadidaṃ buddhāyānam” /",
  "SA10ksmadhlu:4519": "punaśca",
  "SA10ksmadhlu:4520": "ye bhunti hīnābhiratā avidvasū acīrṇacaryā bahubuddhakoṭiṣu /",
  "SA10ksmadhlu:4521": "saṃsāralagnaśca suduḥkhitāśca nirvāṇa teṣāmupardarśayāmi //",
  "SA10ksmadhlu:4522": "upāyametaṃ kurute svayambhū bauddhasya jñānasya prabodhanārtham /",
  "SA10ksmadhlu:4523": "na cāpi teṣāṃ pravade kadācid yuṣme 'pi buddhā iha loki bheṣyatha //",
  "SA10ksmadhlu:4524": "kiṃ kāraṇaṃ kālamavekṣya tāyī kṣaṇaṃ ca dṛṣṭvā tatu paśca bhāṣate /",
  "SA10ksmadhlu:4525": "so 'yaṃ kṣaṇo adya kathañci labdho vadāmi yeneha ca bhūtaścayam //",
  "SA10ksmadhlu:4526": "bauddhasya jñānasya prakāśanārthaṃ loke samutpadyati lokanāthaḥ /",
  "SA10ksmadhlu:4527": "ekaṃ hi yānaṃ dvitiyaṃ na vidyate na hīnayānena nayanti buddhāḥ //",
  "SA10ksmadhlu:4528": "pratoṣṭhito yatra svayaṃ svayambhūryaccaiva buddhaṃ yatha yādṛśaṃ ca /",
  "SA10ksmadhlu:4529": "balāśca ye dhyānavimokṣa indriyāstatraiva sattvā pi pratiṣṭhāpeti //",
  "SA10ksmadhlu:4530": "mārtsaryadoṣo hi bhaveta mahyaṃ spṛśitva bodhiṃ virajāṃ viśiṣṭām /",
  "SA10ksmadhlu:4531": "yadi hīnayānasmi pratiṣṭhapeyamekaṃ pi sattva na mametu sādhu //",
  "SA10ksmadhlu:4532": "ekaṃ hi yānaṃ dvitiyaṃ na vidyate tṛtīyaṃ hi naivāsti kadāci loke /",
  "SA10ksmadhlu:4533": "anyatrupāyā puruṣottamānāṃ yadyānanātvupadarśayanti //",
  "SA10ksmadhlu:4534": "tatra prajvalitagṛhāntaḥsthitān bālajanān bahirniṣkāsayitumupāyabhūtasya vāhanaviśeṣasya dṛṣṭāntadvārā,",
  "SA10ksmadhlu:4535": "tadvadeva ratnadvīpasthitaṃ nāyakapuruṣaṃ nivartayitumupāyabhūtasya madhye 'raṇyaṃ nagaranirmāṇasya ca dṛṣṭāntadvārā bhagavān upāyabhūtāni yāni trīṇi yānānyupadiṣṭavān,",
  "SA10ksmadhlu:4536": "sa tāvanneyārtha eva /",
  "SA10ksmadhlu:4537": "āryabodhisattvagocaropāyaviṣayavikurvaṇanirdeśe nāma mahāyānasūtre 'pyuktam -",
  "SA10ksmadhlu:4538": "“mañjuśrīḥ, tasmin buddhakṣetre yānenaikena niryāstīti tad yānaṃ tāvat sāravat syāditi /",
  "SA10ksmadhlu:4539": "nāsmāsu śrāvakapratyekabuddhayānavyavasthā /",
  "SA10ksmadhlu:4540": "kathamiti cet?",
  "SA10ksmadhlu:4541": "tathāgatā hi nānātvasaṃjñāvirāhitā iti hetoḥ /",
  "SA10ksmadhlu:4542": "yadi mañjuśrīḥ,",
  "SA10ksmadhlu:4543": "tathāgatāḥ kasmaicinmayānaṃ nirdiśeyuḥ,",
  "SA10ksmadhlu:4544": "kasmaicit pratyekabuddhayānam,",
  "SA10ksmadhlu:4545": "kasmaicicca śrāvakayānaṃ nirdiśeyustadā tathāgatasya tāvaccittam apariśuddhamabhiniveśajuṣṭaṃ ca syāt /",
  "SA10ksmadhlu:4546": "prādeśikī ca tasya mahākaruṇā syānnānātvasaṃjñā ca /",
  "SA10ksmadhlu:4547": "dharmamuṣṭiścācāryasya syāt /",
  "SA10ksmadhlu:4548": "api ca, mañjuśīḥ,",
  "SA10ksmadhlu:4549": "yebhyaśca sattvebhyo 'haṃ dharmamupadiśāmi te sarve bodhiniyatā mahāyānaparāyaṇāḥ sarvajñatābhinirhatāḥ pakṣaikaniṣṭhāśca bhavanti /",
  "SA10ksmadhlu:4550": "taditthaṃ sarvajñatamanuprāpnuvantīti /",
  "SA10ksmadhlu:4551": "ato nāsmāsu yānavyavastheti /",
  "SA10ksmadhlu:4552": "mañjuśrīḥ, yā hi yānavyavasthābhidhīyate,",
  "SA10ksmadhlu:4553": "tayā sarvajñena bhūmervyavasthā kṛtā,",
  "SA10ksmadhlu:4554": "pudgalānāṃ vyavasthā kṛtā,",
  "SA10ksmadhlu:4555": "alpasattvasamūhasya aprameyasattvasamūhasya ca vyavasthā kṛtā /",
  "SA10ksmadhlu:4556": "dharmadhātorasambhedād yānabhedo 'pi tāvannāsti /",
  "SA10ksmadhlu:4557": "anena hi prasthānadvāraṃ pradarśitam /",
  "SA10ksmadhlu:4558": "prasthānanirdeśo 'pi tāvat saṃvṛtireva,",
  "SA10ksmadhlu:4559": "na tu paramārthaḥ /",
  "SA10ksmadhlu:4560": "ata ekameva yānam,",
  "SA10ksmadhlu:4561": "na dvitīyamiti /“",
  "SA10ksmadhlu:4562": "āryaśrīmālāsūtre 'pyuktam -",
  "SA10ksmadhlu:4563": "“yacca parinirvāṇaṃ yāni ca trīṇi yānānyupadiṣṭāni tatsarvaṃ tathāgatānāmupāyamātram,",
  "SA10ksmadhlu:4564": "ekayānāvabodhena anuttarasamyaksaṃbodheradhigamāt /",
  "SA10ksmadhlu:4565_0": "” ata eva ekayānanirdeśastāvadābhiprāyika iti vacanasya dharmadhātulakṣaṇe sarvayānānāṃ",
  "SA10ksmadhlu:4565_1": "samatvādekayānamiti kathanaṃ tāvannāstyāryasaddharmapuṇḍarīkādyanukūlamiti niyataṃ",
  "SA10ksmadhlu:4565_2": "vidvadbhiravadhāryam,",
  "SA10ksmadhlu:4566": "naiva tadabhiprāyavaśāduktamiti jñeyam /",
  "SA10ksmadhlu:4567": "āryadaśadharmādau yānatrayanirdeśastu upāyasvarūpatvād vineyajanebhyaḥ sa ekayānanirdeśābhiprāyeṇaiva vihita ityeva niśceyam /",
  "SA10ksmadhlu:4568": "ato yānatrayanirdeśastāvad buddhanāmupāyamātram,",
  "SA10ksmadhlu:4569": "na tu vāstavika ityato vineyajanā naiva teṣu pravartante /",
  "SA10ksmadhlu:4570": "mahāyānasūtrākaṅkāre hi - ekasya yānasya ca yā hi deśanā tadānukūlyena prayojanena sā /",
  "SA10ksmadhlu:4571_0": "iti yaduktaṃ tacchrāvakāṇāṃ yadyanuśayasamucchedo jāyeta tadā jāterapi sarvathopacchedād",
  "SA10ksmadhlu:4571_1": "anekajanmaparamparāsamudāgataṃ buddhātvaṃ kathaṃ nāma sādhyaṃ syāditi kathanaṃ tu",
  "SA10ksmadhlu:4571_2": "teṣāṃ jāteḥ sarvathopacchedasyāsiddhatvānnaiva yuktam /",
  "SA10ksmadhlu:4572": "āryaśrīmālāsiṃhanādasūtre coktam -",
  "SA10ksmadhlu:4573": "“arhato 'pi vināśasadbhāvāttatsaṃtrāsena tāvadarhantaḥ pratyekabuddhā api bhagavataḥ śaraṇaṃ pratipadyante,",
  "SA10ksmadhlu:4574": "sopadhiśeṣadharmitvād bhagavan śrāvakārhatāṃ pratyekabuddhānām,",
  "SA10ksmadhlu:4575": "janmakṣayābhāvācca bhagavan, teṣām /",
  "SA10ksmadhlu:4576": "ato bhavatyeva teṣāṃ janma /",
  "SA10ksmadhlu:4577": "bhavantyeva te sopadhipeṣāḥ,",
  "SA10ksmadhlu:4578": "naiva janmatā,",
  "SA10ksmadhlu:4579": "apitu karmaṇāṃ pāripūrerabhāvād bahukaraṇīyāvaśeṣācca /",
  "SA10ksmadhlu:4580": "yadi naiva te teṣāṃ parihāraṃ kurvīran tadā santyaneke nirvāṇadhātorapasārakāsteṣu prahātavyadharmā...” iti vistaraḥ /",
  "SA10ksmadhlu:4581": "yaśca jātikṣaya ityādinā kṣayānutpādajñānayoḥ samudbhavastasya neyārthatvaṃ tu taminneva sūtre nirdiṣṭam / tathā hi -",
  "SA10ksmadhlu:4582": "“bhagavan, arhantāṃ pratyekabuddhānāṃ vimuktiṃ yāvad yat pratyekṣaṇājñānaṃ yāścāśvāsādhāyikāścatastro 'nusmṛtayastat sarvamābhiprāyikam,",
  "SA10ksmadhlu:4583": "yānānāṃ neyārthatvena vibhāgaṃ kṛtvā vyākaraṇāt /",
  "SA10ksmadhlu:4584": "bhagavat, tatkimarthamiti cet?",
  "SA10ksmadhlu:4585": "dvidhā bhavati cyutiḥsamucchedikā ca acityapariṇāminī ceti /",
  "SA10ksmadhlu:4586": "tatra samucchedikā ca acintyapariṇāminī ceti /",
  "SA10ksmadhlu:4587": "tatrasamucchedikā tāvaccyutiḥ pratisandadhatāṃ sattvānāmeva /",
  "SA10ksmadhlu:4588": "bhagavan, arhatāṃ pratyekabuddhānāṃ vaśitāprāptabodhisattvānāṃ ca manomayakāyasya cyutistu bodhimaṇḍaparyantam acintyapariṇāminyeva bhavati /",
  "SA10ksmadhlu:4589": "bhagavan, anayordayoścyutyoḥ samucchedacyuteradhikāre tāvadarhatāṃ pratyekabuddhānāṃ jātikṣayo jāyata iti pratīyate........ iti' vistaraḥ /",
  "SA10ksmadhlu:4590": "anayostāvaccyutyoravidyāvāsabhūmipratyayairanāstravakarmahetubhiḥ samudbhūtā jātistu bhavatyeveti nirdiṣṭam / tathā hi -",
  "SA10ksmadhlu:4591": "“bhagavan, yaduta upādānapratyayāḥ sāstravakarmahetukāstrayo bhavāḥ sambhavanti /",
  "SA10ksmadhlu:4592": "evameva bhagavan,",
  "SA10ksmadhlu:4593": "avidyāvāsabhūmipratyayā anāstravakarmahetukā arhatāṃ pratyekabuddhānāṃ vaśitāprāptānāṃ bodhisattvānāṃ ca manomayāstrayaḥ kāyāḥ sambhavanti.....iti” vistaraḥ /",
  "SA10ksmadhlu:4594": "āryalaṅkāvatārasūtre cāpi nirdiṣṭaṃ yad dhātutrayātikrānta api te 'nāstravadhātau avasthitā bhavanti /",
  "SA10ksmadhlu:4595": "atastathāgatādhiṣṭhānena jātivaśitāṃ prāpya sambhāradvayaṃ ca paripūrya te buddhatvamavāpnuvantīti / tathā hi -",
  "SA10ksmadhlu:4596": "“prahīṇā bhavanti dharmanairātmyāvabodhāt,",
  "SA10ksmadhlu:4597": "tadā te vāsanādoṣasamādhimadābhāvādanāstravadhātau prativibudhyante /",
  "SA10ksmadhlu:4598": "punarapi lokottarānāstravadhātuparyāpannān sambhārān paripūrya acintyadharmakāyavaśavartītāṃ pratilapsyante /",
  "SA10ksmadhlu:4599": "yathā hi kāṣṭhamudadhestaraṅgairvipravāhyate /",
  "SA10ksmadhlu:4600": "tathā hi śravako mūḍho lakṣaṇena pravāhyate //",
  "SA10ksmadhlu:4601": "vāsanākleśasambaddhāḥ paryutthānairvisaṃyutāḥ /",
  "SA10ksmadhlu:4602": "samādhimadamattāste dhātau tiṣṭhantyanāstrave //",
  "SA10ksmadhlu:4603": "niṣṭhāgatirna tasyāsti na ca bhūyo nirvartate /",
  "SA10ksmadhlu:4604": "samādhikāyaṃ samprāpya ākalpānna prabudhyate //",
  "SA10ksmadhlu:4605": "yathā hi mattapuruṣo madyābhāvād vibudhyate /",
  "SA10ksmadhlu:4606": "tathā te buddhadharmākhyaṃ kāyaṃ prāpsyanti māmakam //",
  "SA10ksmadhlu:4607": "atra khalu kāṣṭhodadhyupamayā bhavasāgare pravahamānatvaṃ nirdiṣṭam /",
  "SA10ksmadhlu:4608": "taraṅgopamayā tāvad dharmalakṣaṇaṃ prati abhiniveśavaśāt parinirvāṇaṃ na prāpyata iti saṅketitam /",
  "SA10ksmadhlu:4609": "'vāsanākleśasambaddhāḥ' ityādinā tu avidyāvāsanābhūmibandhanenāvimuktāḥ,",
  "SA10ksmadhlu:4610": "kleśaparyatthānaiśca visaṃyuktā iti /",
  "SA10ksmadhlu:4611": "'niṣṭhāgatirna tasyāsti' ityādinā tāvannirvāṇanagare 'praviṣṭāstathā bhavasāgare 'pi na bhramantīti /",
  "SA10ksmadhlu:4612": "anāstravasamādhisamprayuktatvād anekakalpaparyantamanāstravadhātau sthitiḥ,",
  "SA10ksmadhlu:4613": "tadantaraṃ tato vyatthāya sambhārān paripūrya buddhatvāvāptirityādikaṃ spaṣṭatayā nirdiṣṭam /",
  "SA10ksmadhlu:4614": "yaccāpyāryalaṅkāvatārādisūtreṣu nirmitaśrāvakānadhikṛtya śrāvakavyākaranaṃ kṛtaṃ taddhīnādhimuktasattvānāṃ bhayaparihārārthaṃ yānatrayanirdeśopāyapradarśanārthaṃ ceti jñātavyam /",
  "SA10ksmadhlu:4615": "avaivartacakrasūtre 'pyuktam -",
  "SA10ksmadhlu:4616": "“sarveṣu lokadhātuṣu sarvabuddhānāṃ dharmopadeśastāvadavaivartacakrasamānatayā samāna iti /",
  "SA10ksmadhlu:4617": "martyalokadhātusattvāstu pañcakaṣāyakāle samutpadyamānā hīnādhimuktā eva /",
  "SA10ksmadhlu:4618": "ataste ekayānoddeśyaṃ naiva paripālayanti,",
  "SA10ksmadhlu:4619": "na ca tasminnadhimucyante /",
  "SA10ksmadhlu:4620": "ato 'nayā yuktyā te sattvā buddhatvaṃ pratyabhimukhīkriyanta iti /“",
  "SA10ksmadhlu:4621": "āstravāṇāṃ kṣayādarhanto yadi na pratisandadhate,",
  "SA10ksmadhlu:4622": "ato 'nekajanmaparamaparāsādhyaṃ buddhatvaṃ na pratilabhanta iti tadā bodhipariṇāmitānāmapyarhatāṃ na pratisandhirna ca teṣu buddhātvādhigama iti /",
  "SA10ksmadhlu:4623": "yadi praṇidhānabalena tathāgatādhiṣṭhānena ca teṣāṃ pratisandhirabhyupagamyate,",
  "SA10ksmadhlu:4624": "tadā kathaṃ nāpareṣvapi tathā?",
  "SA10ksmadhlu:4625": "yathoktamāryaprajñāpāramitāyām -",
  "SA10ksmadhlu:4626": "“api ca, yadi te 'nuttarasamyaksaṃbodhau cittamutpādayanti,",
  "SA10ksmadhlu:4627": "tadā anumodayiṣyāmi,",
  "SA10ksmadhlu:4628": "nāhaṃ teṣāṃ kuśalamūlanāṃ vighnaṃ kariṣyāmi /",
  "SA10ksmadhlu:4629": "śuddhadharmaviśeṣaiḥ śuddhadharmaviśeṣādhyupālambhaḥ karaṇīya iti /“",
  "SA10ksmadhlu:4630": "yadi te sarveṇa sarvamanuttarasamyaksaṃbodheye abhavyā iti tadā kathaṃ nāhaṃ teṣāṃ kuśalamūlānāṃ vighnaṃ na kariṣyāmītyuktam /",
  "SA10ksmadhlu:4631": "atyantābhāveṣu naiva vidhnasambhavaḥ /",
  "SA10ksmadhlu:4632": "avasthāviśeṣābhiprāyeṇaiva śāntasyaikāyanasya kathanaṃ niyatam,",
  "SA10ksmadhlu:4633": "na tu sarvadaiva niyatābhiprāyeṇeti jñeyam /",
  "SA10ksmadhlu:4634": "āryasaddharmapuṇḍarīkasūtre 'yuktam -",
  "SA10ksmadhlu:4635_0": "“bhikṣurvā bhikṣuṇī vārhattvaṃ pratijānīyādanuttarāyāṃ samyaksaṃbodhau praṇidhānaṃ",
  "SA10ksmadhlu:4635_1": "parigṛhyocchinno 'smi buddhāyānāditi vadedetāvanme samucchrayasya paścimakaṃ parinirvāṇaṃ",
  "SA10ksmadhlu:4635_2": "vadedābhimānikaṃ taṃ śāriputra,",
  "SA10ksmadhlu:4636": "pratijānīyāḥ /“",
  "SA10ksmadhlu:4637": "arhantastāvat kleśakṣayahetoḥ sarvathā naiva pratisandadhate, tathātvāt /",
  "SA10ksmadhlu:4638": "ye khalu satyadarśinaḥ śrāvakāḥ,",
  "SA10ksmadhlu:4639": "ye ca kāmadhāturāgarahitā anāgāminaste buddhagotrakā iti /",
  "SA10ksmadhlu:4640_0": "dvividhā api te 'nuttarasamyaksaṃbodhau vyākṛtāḥ acintyapariṇāminyā jātyā yuktatvātteṣāmiti",
  "SA10ksmadhlu:4640_1": "yat kathanaṃ tadapyāryaśrīmālāsiṃhanādaāryaprajñāpārimitāāryadaśadharmakasūtrādiviruddham /",
  "SA10ksmadhlu:4641": "teṣu kevalamarhata eva pratisamdhirupadiṣṭā,",
  "SA10ksmadhlu:4642": "na tvanāgāmināmiti /",
  "SA10ksmadhlu:4643": "tatrāryamālāsiṃhanādasūtraṃ tu pūrvamevoddhṛtam /",
  "SA10ksmadhlu:4644": "āryaprajñāpāramitāśutre coktam -",
  "SA10ksmadhlu:4645": "“arhattvaṃ samadhigamya yadi sa samyaksaṃbodhimabhilaṣate tadā kathaṃ nāma ajātiṃ labdhuṃ śaknoti,",
  "SA10ksmadhlu:4646": "parijanatā khalu bhagavatā tasya jātervyākṛtatvāt /",
  "SA10ksmadhlu:4647": "bhagavānāha - maitreya,",
  "SA10ksmadhlu:4648": "nāhaṃ karmakleśavaśājjātiṃ prajñapayāmi,",
  "SA10ksmadhlu:4649": "apitu acityaparinirvāṇe pariṇāmanayā tasya jātiṃ prajñapayāmiti” /",
  "SA10ksmadhlu:4650": "āryadaśadharmakasūtre 'pyuktam -",
  "SA10ksmadhlu:4651": "“bhagavan, śrāvakāḥ kṣīṇāstravāḥ,",
  "SA10ksmadhlu:4652": "parikṣīṇabhavasaṃyojanagotrakāstathāpi kathaṃ te 'nuttarasamyaksambodhimabhisamboddhuṃ śakṣyante?",
  "SA10ksmadhlu:4653": "bhagavānaha - śṛṇu kulaputra,",
  "SA10ksmadhlu:4654": "tasya dṛṣṭāntam /",
  "SA10ksmadhlu:4655": "tathaivāsti yathā kulapuitra,",
  "SA10ksmadhlu:4656": "kṣatriyakule 'bhiṣikaḥ kaścana rājakumāro yadi sarvāsāṃ śilpavidyānāmadhyayanaṃ karoti /",
  "SA10ksmadhlu:4657": "sa nāsti tīkṣṇendriyo 'pi tu mandendriyaḥ san paścādadhyeyasya pāṭhayasya prathamam,",
  "SA10ksmadhlu:4658": "pūrvamadhyeyasya pāṭhayasya paścādadhyayanaṃ karoti,",
  "SA10ksmadhlu:4659": "tadā kiṃ vicārayasi kulaputra,",
  "SA10ksmadhlu:4660": "kimetāvatā sa nāsti rājakumāra iti kathayiṣyate?",
  "SA10ksmadhlu:4661": "avocat - naiva bhagavan,",
  "SA10ksmadhlu:4662": "naiva sugata,",
  "SA10ksmadhlu:4663": "rājakumāra eva sa kathayiṣyate /",
  "SA10ksmadhlu:4664": "bhagavānāhakulaputra,",
  "SA10ksmadhlu:4665": "tathaiva bodhisattvagotrakā api ye mandendriyāste pūrvaṃ bhāvanāmārgeṇa kleśakṣayaṃ kṛtvā paścādanuttarasamyaksaṃbodhau abhisambuddhā bhaviṣyantīti /” vistaraḥ /",
  "SA10ksmadhlu:4666": "yacca “sārvagatikā buddhā bhaviṣyanti” ityuktam,",
  "SA10ksmadhlu:4667": "tadarthastāvat sarveṣāṃ buddhatvasāmīpyāpekṣābhiprāyeṇeti - yaduktaṃ tadapi svecchāmātropakalpitatvādayuktameva /",
  "SA10ksmadhlu:4668": "sārvagatikānāṃ bhavyatāṃ dṛṣṭvā tathoktamityatra ko virodhaḥ /",
  "SA10ksmadhlu:4669": "tathaiva cāryaratnameghādisūtreṣvapi bhagavataḥ śākyamunernāmaśravaṇamātreṇa avaivartikabījāropaṇād abhedena sarve sattvā avaivartikatve vyākriyante,",
  "SA10ksmadhlu:4670": "na tu sāmīpyāpekṣayā /",
  "SA10ksmadhlu:4671": "ato yena śrāvaṇaṃ yena vā śravaṇaṃ yaśca śrotā teṣavapi avaivartikabījāni vidyanta eva,",
  "SA10ksmadhlu:4672": "yato hi bhavatāṃ mate 'pi malānāmāgantukatvāccittaṃ prakṛtyā prabhāsvaramabhyupagamyate /",
  "SA10ksmadhlu:4673": "ataḥ sārvagatikāstadarśaṃ bhavyā eva /",
  "SA10ksmadhlu:4674": "astadabhiprāyeṇa tathābhidhānaṃ yujyata eva /",
  "SA10ksmadhlu:4675": "sarve sattvāstathāgatagarbhā iti yaduktaṃ tena sarve 'pyanuttarasamyaksaṃbodhipadaprāptiyogyā evopadarśitāḥ,",
  "SA10ksmadhlu:4676": "yato hi tathāgataśbdo dharmadhātuḥ pudgaladharmanairātmyalakṣaṇaḥ prakṛtyā prabhāsvaraścetyeteṣvartheṣvabhyupagamyate /",
  "SA10ksmadhlu:4677": "tathā ca nirdeśena sarve 'nuttarasamyaksaṃbodhisvabhāvā eva nirdiṣṭāḥ /",
  "SA10ksmadhlu:4678": "api ca, 'yānam' iti yaduktaṃ tadapi nirvāṇagaraprāpako jñānātmako mārga evetyuktam,",
  "SA10ksmadhlu:4679": "yāyate 'neneti kṛtvā /",
  "SA10ksmadhlu:4680": "tattvajñānādeva hi mokṣamadhigantuṃ śakyate, nānyasmāt /",
  "SA10ksmadhlu:4681": "tattvamapyekameva,",
  "SA10ksmadhlu:4682": "anyathānavasthāprasaṅgaḥ /",
  "SA10ksmadhlu:4683": "dṛṣṭibhede 'pi vastutattvaṃ nānekarūpeṣu vibhājayituṃ śakyate /",
  "SA10ksmadhlu:4684": "ekasvabhāvatvāttattvasya,",
  "SA10ksmadhlu:4685": "tadviṣayi jñānamapyekasvabhāvameva /",
  "SA10ksmadhlu:4686": "adhigatatattvanāṃ buddhabodhisattvānāṃ yajjñānaṃ tadapi tattvaviṣayakābhijñānasvarūpameva,",
  "SA10ksmadhlu:4687": "sarvasaṃkleśapratipakṣatvāttasya /",
  "SA10ksmadhlu:4688": "na hi prādeśikairjñānaistattvabodho 'tiprasaṅgāt /",
  "SA10ksmadhlu:4689": "tathā sati sarve tattvadarśinaḥ syuḥ /",
  "SA10ksmadhlu:4690": "ato yattāvat pudgaladharmanairātmyatattvasākṣātkāri jñānaṃ tadeva nirvāṇaprāpakaḥ samyaṅ mārgo nānyaḥ /",
  "SA10ksmadhlu:4691": "ata ekameva yānamiti /",
  "SA10ksmadhlu:4692": "eta eva bhagavatā nānyena tāvanmārgeṇa mokṣa iti nirdiṣṭam /",
  "SA10ksmadhlu:4693": "āryalaṅkāvatārasūtre coktam -",
  "SA10ksmadhlu:4694": "“yaduta anye punarmahāmate,",
  "SA10ksmadhlu:4695": "kāraṇādhinān sarvadharmān dṛṣṭvā nirvāṇagatibuddhayo bhavanti,",
  "SA10ksmadhlu:4696": "dharmanairātmyadarśnābhāvānnāsti mokṣo mahāmate /",
  "SA10ksmadhlu:4697": "eṣā mahāmate,",
  "SA10ksmadhlu:4698": "śrāvakayānābhisamayagotrakasyāniryaṇaniryāṇabuddhiḥ /",
  "SA10ksmadhlu:4699": "atra te mahāmate,",
  "SA10ksmadhlu:4700": "kudṛṣṭivyāvṛttyarthaṃ yogaḥ karaṇīyaḥ” iti /",
  "SA10ksmadhlu:4701": "āryaprajñāpāramitāsūtre 'pi bhagavatā proktam -",
  "SA10ksmadhlu:4702": "“yad dvayaṃ tad vastu,",
  "SA10ksmadhlu:4703": "advayaṃ tu avastu /",
  "SA10ksmadhlu:4704": "avocat - bhagavan,",
  "SA10ksmadhlu:4705": "kiṃ tāvad dvayam?",
  "SA10ksmadhlu:4706": "bhagavānāha - sūbhūte,",
  "SA10ksmadhlu:4707": "rūpasaṃjñaiva dvayam,",
  "SA10ksmadhlu:4708": "tathaiva skandhadhātusparśavedanādhātuṣaṭkapratītyasamutpādadhyānārūpyaduḥkhanairātmyasukhasattvādīnāṃ saṃjñā” iti /",
  "SA10ksmadhlu:4709": "ityādikaṃ vistareṇa tāvannirdiśya -",
  "SA10ksmadhlu:4710": "“yāvaddhi saṃjñā tāvad dvayam /",
  "SA10ksmadhlu:4711": "yāvad dvayaṃ tāvad vastu /",
  "SA10ksmadhlu:4712": "yāvad vastu tāvat saṃsāraḥ /",
  "SA10ksmadhlu:4713": "yavācca saṃsārastāvannāsti sattvānāṃ mokṣaḥ” iti /",
  "SA10ksmadhlu:4714": "ityanena prakrāreṇa dvayasaṃjñānukūlā kṣāntirapi tāvadasattvena jñānavyeti prakaṭitam /",
  "SA10ksmadhlu:4715": "āryasatyadvayāvatārasūtre 'pi prajñaptaṃ yat sarvakleśānāṃ mūlaṃ bhāvābhiniveśa eva /",
  "SA10ksmadhlu:4716": "ata eva sarvadharmaniḥsvabhāvabhāvanayaiva tāvat kleśāḥ parihartuṃ śakyante,",
  "SA10ksmadhlu:4717": "nānyena kenacinmārgeṇeti kṛto nirdeśaḥ / tathā hi -",
  "SA10ksmadhlu:4718": "“kathaṃ mañjuśrīḥ,",
  "SA10ksmadhlu:4719": "kleśā vinayaṃ gacchanti,",
  "SA10ksmadhlu:4720": "kathaṃ kleśāḥ parijñātā bhavanti?",
  "SA10ksmadhlu:4721": "mañjuśrīrāhaparamārthato 'tyāntājātānutpannābhāveṣu sarvadharmeṣu saṃvṛtyāsadviparyāsaḥ /",
  "SA10ksmadhlu:4722": "tasmād asadaviparyāsāt saṃkalpavikalpaḥ /",
  "SA10ksmadhlu:4723": "tasmāt saṃkalpavikalpād ayoniśomanasikārāad ātmasamāropaḥ /",
  "SA10ksmadhlu:4724": "tasmād ātmasamāropād dṛṣṭipatyutthānam /",
  "SA10ksmadhlu:4725": "tasmād dṛṣṭiparyutthānāt kleśāḥ pravartante /",
  "SA10ksmadhlu:4726": "yaḥ punardevaputra,",
  "SA10ksmadhlu:4727": "paramārthato 'tyantājātānutpannābhāvān sarvadharmān prajānāti,",
  "SA10ksmadhlu:4728": "sa paramārthato 'viparyastaḥ /",
  "SA10ksmadhlu:4729": "yaśca paramārthato 'viryastaḥ so 'vikalpaḥ /",
  "SA10ksmadhlu:4730": "yaścavikalpaḥ sa yoniśaḥ prayuktaḥ /",
  "SA10ksmadhlu:4731": "yaśca yoniśaḥ prayuktaḥ,",
  "SA10ksmadhlu:4732": "tasyātmasamāropo na bhavati /",
  "SA10ksmadhlu:4733": "yasyātmasamāropo na bhavati tasya dṛṣṭiparyutthānaṃ na bhavanti /",
  "SA10ksmadhlu:4734": "yāvat paramārthato nirvāṇadṛṣṭisarvadṛṣṭiparyutthānamapi na bhavanti /",
  "SA10ksmadhlu:4735": "tasyaivam anutpādavihāriṇaḥ kleśā atyantaṃṃ vinītā draṣṭavyā /",
  "SA10ksmadhlu:4736": "ayamucyate kleśavinayaḥ /",
  "SA10ksmadhlu:4737": "yadā devaputra,",
  "SA10ksmadhlu:4738": "kleśān nirābhāsena jñānena paramārthato 'tyantaśūnyān atyantābhāvān atyantanirnimittān prajānāti,",
  "SA10ksmadhlu:4739": "tadā devaputra,",
  "SA10ksmadhlu:4740": "kleśāḥ parijñātā bhavanti /",
  "SA10ksmadhlu:4741": "tatra yathāpi nāma devaputra,",
  "SA10ksmadhlu:4742": "ya āśīviṣasya gotraṃ prajānāti ,",
  "SA10ksmadhlu:4743": "sa tasyāśīviṣayasya viṣaṃ śamayati /",
  "SA10ksmadhlu:4744": "evameva devaputra,",
  "SA10ksmadhlu:4745": "yaḥ kleśānāṃ gotraṃ prajānāti,",
  "SA10ksmadhlu:4746": "tasya kleśāḥ praśāmyanti /",
  "SA10ksmadhlu:4747": "devaputra āhakataman mañjuśrīḥ,",
  "SA10ksmadhlu:4748": "kleśānāṃ gotram?",
  "SA10ksmadhlu:4749": "āha - yāvadeṣā paramārthato 'tyantājātānutpannābhāveṣu sarvadharmeṣu kalpanā,",
  "SA10ksmadhlu:4750": "idaṃ kleśānāṃ gotram” iti vistaraḥ /",
  "SA10ksmadhlu:4751": "phalataḥ sarvadharmaśūnyatābhāvanayaiva tāvanniḥśreyasanagarapraveśaḥ /",
  "SA10ksmadhlu:4752": "atastadarthino ye kalyāṇamicchanti,",
  "SA10ksmadhlu:4753": "taiḥ kumārgavicārān dūrata eva parityajya mahātmabhiryo hi yuktyāgamapradīpaḥ prakāśīkṛtaḥ sadbhiśca puruṣaiḥ [yaḥ] muhurmuhurāveditaḥ sa sādaraṃ nirantaraṃ ca sadā sevanīyaḥ /",
  "SA10ksmadhlu:4754": "ataśca ekameva yānam,",
  "SA10ksmadhlu:4755": "sarve ca dharmāḥ paramārthato niḥ svābhāvā iti sidhyati /",
  "SA10ksmadhlu:4756": "// ācāryakamalaśīlapraṇītaṃ madhyamālokākhyaṃ śāstraṃ samāptam //",
  "SA10ksmadhlu:4757": "bhāratīyopādhyāśīlendrabodhinā bhoṭadeśīyānuvādakena dpala brcegas mahābhāgena cānūditam /",
  "SA10ksmadhlu:4758": "śubhamastu"
}