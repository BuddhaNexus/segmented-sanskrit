{
  "S10bsu039_u:0": "Āryatriskandha sūtram",
  "S10bsu039_u:1": "tatreyaṃ(āpatti) deśanā -",
  "S10bsu039_u:2": "ahamevaṃnāmā buddhaṃ śaraṇaṃ gacchāmi /",
  "S10bsu039_u:3": "dharma śaraṇaṃ gacchāmi /",
  "S10bsu039_u:4": "saṃghaṃ śaraṇaṃ gacchāmi /",
  "S10bsu039_u:5": "namaḥ (bhagavate)",
  "S10bsu039_u:6": "śākyamunaye tathāgatāyārhate samyaksaṃbuddhāya /",
  "S10bsu039_u:7": "namo vajra(sāra)",
  "S10bsu039_u:8": "pramardine /",
  "S10bsu039_u:9": "namo ratnārciṣe /",
  "S10bsu039_u:10": "namo nāgeśvararājāya /",
  "S10bsu039_u:11": "namo vīrasenāya /",
  "S10bsu039_u:12": "namo vīranandine /",
  "S10bsu039_u:13": "namo ratnāgnaye /",
  "S10bsu039_u:14": "namo ratnacandraprabhāya /",
  "S10bsu039_u:15": "namo 'moghadarśine /",
  "S10bsu039_u:16": "namo ratnacandrāya /",
  "S10bsu039_u:17": "namo nirmalāya /",
  "S10bsu039_u:18": "namaḥ śūradattāya /",
  "S10bsu039_u:19": "namo brahmaṇe /",
  "S10bsu039_u:20": "namo brahmadattāya /",
  "S10bsu039_u:21": "namo varūṇāya /",
  "S10bsu039_u:22": "namo varuṇadevāya /",
  "S10bsu039_u:23": "namo bhadraśriye /",
  "S10bsu039_u:24": "namaścandanaśriye /",
  "S10bsu039_u:25": "namo 'nantaujase /",
  "S10bsu039_u:26": "namaḥ prabhāsaśriye /",
  "S10bsu039_u:27": "namo 'śokaśriye /",
  "S10bsu039_u:28": "namo nārāyaṇāya /",
  "S10bsu039_u:29": "namaḥ kusumaśriye /",
  "S10bsu039_u:30": "namo brahmajyotirvikrīḍitābhijñāya tathāgatāya /",
  "S10bsu039_u:31": "namaḥ padmajyotirvikrīḍitābhijñāya tathāgatāya /",
  "S10bsu039_u:32": "namo ghanaśriye /",
  "S10bsu039_u:33": "namaḥ smṛtiśriye /",
  "S10bsu039_u:34": "namaḥ suparikīrtitanāmadheyaśriye /",
  "S10bsu039_u:35": "nama indraketudhvajarājāya /",
  "S10bsu039_u:36": "namaḥ suvikrāntaśriye /",
  "S10bsu039_u:37": "namaḥ suvijitasaṃgrāmāya /",
  "S10bsu039_u:38": "namo vikrāntagāmine /",
  "S10bsu039_u:39": "namaḥ samantāvabhāsavyūhaśriye /",
  "S10bsu039_u:40": "namo ratnapadmavikrāmiṇe /",
  "S10bsu039_u:41": "namo ratnapadmasupratiṣṭhitaśailendrarājāya tathāgatāyārhate samyaksaṃbuddhāya /",
  "S10bsu039_u:42": "evaṃpramukhā yāvantaḥ daśadikṣu sarvalokadhātuṣu tathāgatāarhantaḥ samyaksaṃbuddhāstiṣṭhanti dhriyante yāpayanti,",
  "S10bsu039_u:43": "te māṃ samanvāharantu buddhā bhagavantaḥ /",
  "S10bsu039_u:44": "yanmayā asyāṃ jātau anyāsu vā jātiṣu anavarāgre jātisaṃsāre saṃsaratā pāpakaṃ karma kṛtaṃ syātkāritaṃ vā kriyamāṇaṃ vā anumoditaṃ bhavet,",
  "S10bsu039_u:45": "staupikaṃ vā sāṃghikaṃ vā dravyamapahṛtaṃ syāt,",
  "S10bsu039_u:46": "hāritaṃ vā hriyamāṇaṃ vā anumoditaṃ bhavet /",
  "S10bsu039_u:47": "pancānantaryāṇi kṛtāni syuḥ kāritāni vā kriyamāṇāni vā anumoditāni bhaveyuḥ /",
  "S10bsu039_u:48": "daśākuśalān karmapathān samādāya vartitaṃ syāt,",
  "S10bsu039_u:49_0": "pare vā samādāpitāḥ syurvartamānā vā anumoditā bhaveyuryena karmāvaraṇenāvṛto 'haṃ",
  "S10bsu039_u:49_1": "nirayaṃ vā gaccheyaṃ tiryagyoniṃ vā yamaviṣayaṃ vā gaccheyaṃ pratyantajanapadeṣu",
  "S10bsu039_u:49_2": "mleccheṣu vā pratyājāyeyaṃ dīrghāyuṣkeṣu deveṣūpapadyeyamindriyavikalatāṃ vādhigaccheyaṃmithyādṛṣṭiṃ",
  "S10bsu039_u:49_3": "vopagṛhṇīyāṃ buddhotpādaṃ vā virāgayeyam,",
  "S10bsu039_u:50": "tatsarvaṃkarmāvaraṇaṃ teṣāṃ buddhānāṃ bhagavatāṃ jñānabhūtānāṃ cakṣurbhūtānāṃ sākṣibhūtānāṃ pramāṇabhūtānāṃ jānatāṃ paśyatamagrataḥ pratideśayāmi,",
  "S10bsu039_u:51": "āviṣkaromi na praticchādayāmi,",
  "S10bsu039_u:52": "āyatyāṃ saṃvaramāpadye /",
  "S10bsu039_u:53": "samanvāharantu māṃ te buddhā bhagavanto yanmayā asyāṃ jātāvanyāsu vā jātiṣvanavarāgre vā jātisaṃsāre saṃsaratā dānaṃ dattaṃ bhavedantaśastiryagyonigatāyāpyālopaḥ,",
  "S10bsu039_u:54": "śīlaṃ vā rakṣitaṃ bhaved yacca me brahmacaryavāsakuśalamūlam,",
  "S10bsu039_u:55": "yacca me sattvaparipākakuśalamūlam,",
  "S10bsu039_u:56": "yacca me bodhicittakuśalam,",
  "S10bsu039_u:57": "yacca me 'nuttarajñānakuśalamūlam,",
  "S10bsu039_u:58": "tatsarvamaikadhyaṃ piṇḍayitvā tulayitvā abhisaṃkṣipya anuttarāyāṃ samyaksaṃbodhau uttarottarayā (gurugurūṇā)",
  "S10bsu039_u:59": "pariṇāmanayā,",
  "S10bsu039_u:60": "yathā pariṇāmitamatītairbuddhairbhagavabhdiryathā pariṇāmayiṣyantyanāgatā buddhā bhagavantaḥ,",
  "S10bsu039_u:61": "yathā pariṇāmayanti etarhi daśasu dikṣu pratyutpannā buddhā bhagavantaḥ tathā hamapi pariṇāmayāmi /",
  "S10bsu039_u:62": "sarva pāpaṃ pratideśayāmi /",
  "S10bsu039_u:63": "sarvaṃ puṇyamanumodayāmi /",
  "S10bsu039_u:64": "sarvān buddhānadhyeṣyāmi /",
  "S10bsu039_u:65": "bhavatu me jñānamanuttaram //",
  "S10bsu039_u:66": "ye cābhyatītāstathapi ca ye anāgatā ye cāpi tiṣṭhanti narottamā jināḥ /",
  "S10bsu039_u:67": "anantavarṇān guṇasāgaropamānupaimi sarvān śaraṇaṃ kṛtāñjaliḥ //",
  "S10bsu039_u:68": "// samāptam //",
  "S10bsu039_u:69": "(āryatriskandhamahāyānasūtraṃ samāptam)"
}