{
  "S04maivy_pu:0": "_____________________________________________________________________________",
  "S04maivy_pu:1": "1. Gilgit Manuscript",
  "S04maivy_pu:2": "Majumder, Prabhas Chandra (1959)",
  "S04maivy_pu:3": ", Ārya Maitreya-vyākaraṇam,",
  "S04maivy_pu:4": "Calcutta (also published in Nalinaksha Dutt,",
  "S04maivy_pu:5": "Gilgit Manuscripts,",
  "S04maivy_pu:6": "vol. IV,",
  "S04maivy_pu:7": "Calcutta 1959,",
  "S04maivy_pu:8": "pp. xxix ff. and 185 ff.,",
  "S04maivy_pu:9": "under P.C. Mazumder).",
  "S04maivy_pu:10": "The first folios of the Skt. text containing verses 1-30 are missing.",
  "S04maivy_pu:11": "All the sandhis are standardized.",
  "S04maivy_pu:12": "(daśa māsāṃś ca)",
  "S04maivy_pu:13": "nikhilān dhārayitvā mahādyutim /",
  "S04maivy_pu:14": "supuṣpite 'smin udyāne maitreyajananī tataḥ // MvyG_31 //",
  "S04maivy_pu:15": "na niṣaṇṇā nipannā vā sthitā sā dharmacāriṇī /",
  "S04maivy_pu:16": "drumasya śākhām ālambya maitreyaṃ janayiṣyati // MvyG_32 //",
  "S04maivy_pu:17": "alipto garbhapaṅkena kuśeśayam ivāmbunā /",
  "S04maivy_pu:18": "traidhātukam idaṃ sarvaṃ prabhayā pūrayiṣyati // MvyG_33 //",
  "S04maivy_pu:19": "prīto 'tha taṃ sahasrākṣo devarājā śacīpatiḥ /",
  "S04maivy_pu:20": "jāyamānaṃ grahītā sa maitreyaṃ dvipadottamam // MvyG_34 //",
  "S04maivy_pu:21": "padāni jātamātraś ca saptāsau prakramiṣyati /",
  "S04maivy_pu:22": "pade pade nidhanaṃ ca padmaṃ padmaṃ bhaviṣyati // MvyG_35 //",
  "S04maivy_pu:23": "diśaś catasraś codvīkṣya vācaṃ pravyāhariṣyati /",
  "S04maivy_pu:24": "iyaṃ me paścimā jātir nāsti bhūyaḥ punarbhavaḥ /",
  "S04maivy_pu:25": "na punar abhyāgamiṣyāmi nirvāsyāmi nirāsravaḥ // MvyG_36 //",
  "S04maivy_pu:26": "saṃsārārṇavamagnānāṃ sattvānāṃ duḥkhabhāginām /",
  "S04maivy_pu:27": "tṛṣṇābandhanabaddhānāṃ kariṣyāmi vimocanam // MvyG_37 //",
  "S04maivy_pu:28": "śvetaṃ cāsya surāś chattraṃ dhārayiṣyanti mūrdhani /",
  "S04maivy_pu:29": "śītoṣṇavāridhārābhyāṃ nāgendrau snāpayiṣyataḥ // MvyG_38 //",
  "S04maivy_pu:30": "pratigṛhya ca taṃ dhātrī dvātriṃśadvaralakṣaṇam /",
  "S04maivy_pu:31": "śriyā jvalantaṃ maitreyaṃ mātre samupaneṣyati // MvyG_39 //",
  "S04maivy_pu:32": "manoramāṃ ca śivikāṃ nānāratnavibhuṣitām /",
  "S04maivy_pu:33": "ārūḍhāṃ putrasahitāṃ vahiṣyanti ca devatā // MvyG_40 //",
  "S04maivy_pu:34": "tatas tūryasahasreṣu vādyamāneṣu tatpuram /",
  "S04maivy_pu:35": "praviṣṭamātre maitreye puṣpavarṣaṃ patiṣyati // MvyG_41 //",
  "S04maivy_pu:36": "dṛṣṭvaivaṃ putraṃ subrahmā dvātriṃśadvaralakṣaṇam /",
  "S04maivy_pu:37": "pratyavīkṣātha mantreṣu tadā prīto bhaviṣyati // MvyG_42 //",
  "S04maivy_pu:38": "gatidvayaṃ kumārasya yathā mantreṣu dṛśyate /",
  "S04maivy_pu:39": "narādhipaś cakravartī buddho vā dvīpadottamaḥ // MvyG_43 //",
  "S04maivy_pu:40": "sa ca yauvanasaṃprāpto maitreyāḥ puruṣottamaḥ /",
  "S04maivy_pu:41": "cintayiṣyati dharmātmā duḥkhitā khalv iyāṃ prajāḥ // MvyG_44 //",
  "S04maivy_pu:42": "brahmasvaro mahāghoṣo hemavarṇo mahādyutiḥ /",
  "S04maivy_pu:43": "viśālavakṣāḥ pīnāṅsaḥ padmapattranibhekṣaṇaḥ // MvyG_45 //",
  "S04maivy_pu:44": "hastaḥ pañcāśad ucchrāya tasya kāyo bhaviṣyati /",
  "S04maivy_pu:45": "visṛtaś ca tato 'rddhena śubhavarṇasamucchrayaḥ // MvyG_46 //",
  "S04maivy_pu:46": "aśītibhiś caturbhiś ca sahasraiḥ saṃpuraskṛtaḥ /",
  "S04maivy_pu:47": "māṇavānāṃ sa maitreyo mantrān adhyāpayiṣyati // MvyG_47 //",
  "S04maivy_pu:48": "atha śaṅkho narapatiḥ yūpam ucchrāpayiṣyati /",
  "S04maivy_pu:49": "tiryañ ca ṣoḍaśavyāmam ūrdhvaṃ vyāmasahasrakam // MvyG_48 //",
  "S04maivy_pu:50": "sa taṃ yūpaṃ narapatir nānāratnavibhūṣitam /",
  "S04maivy_pu:51": "pradāsyati dvijātibhyo yajñaṃ kṛtvā puraḥsaram /",
  "S04maivy_pu:52": "saptaratnamayaṃ yūpaṃ brāhmaṇebhyaḥ pradāsyati // MvyG_49 //",
  "S04maivy_pu:53": "taṃ ca ratnamayaṃ yūpaṃ dattamātraṃ manoramam /",
  "S04maivy_pu:54": "brāhmaṇānāṃ sahasrāṇi vikiriṣyanti tatkṣaṇāt // MvyG_50 //",
  "S04maivy_pu:55": "yūpasya tasya maitreyo dṛṣṭvā caitām anityatām /",
  "S04maivy_pu:56": "kṛtsnaṃ vicintya saṃsāraṃ pravrajyāṃ rocayiṣyati // MvyG_51 //",
  "S04maivy_pu:57": "yatv ahaṃ pravrajitveha spṛśeyam amṛtaṃ padam /",
  "S04maivy_pu:58": "vimocayeyaṃ janatāṃ vyādhimṛtyujarābhayāt // MvyG_52 //",
  "S04maivy_pu:59": "aśītibhiḥ sahasraiḥ sa caturbhiś ca puraskṛtaḥ /",
  "S04maivy_pu:60": "niṣkramiṣyati maitreyaḥ pravrajyām agrapudgalaḥ // MvyG_53 //",
  "S04maivy_pu:61": "nāgavṛkṣas tadā tasya bodhivṛkṣo bhaviṣyati /",
  "S04maivy_pu:62": "pañcāśadyojanāny asya śākhā ūrdhvaṃ samucchritāḥ // MvyG_54 //",
  "S04maivy_pu:63": "niṣadya tasya cādhastān maitreyo puruṣottamaḥ /",
  "S04maivy_pu:64": "anuttarāṃ śivāṃ bodhiṃ samavāpsyati nāyakaḥ // MvyG_55 //",
  "S04maivy_pu:65": "yasyām eva ca rātrau sa pravrajyāṃ niṣkramiṣyati /",
  "S04maivy_pu:66": "tasyām eva ca rātrau hi parāṃ bodhim avāpsyati // MvyG_56 //",
  "S04maivy_pu:67": "aṣṭāṅgopetayā vācā tataḥ sa puruṣottamaḥ /",
  "S04maivy_pu:68": "deśayiṣyati saddharmaṃ sarvaduḥkhāpahaṃ śivam // MvyG_57 //",
  "S04maivy_pu:69": "prasannāṃ janatāṃ dṛṣṭvā satyāni kathayiṣyati /",
  "S04maivy_pu:70": "duḥkhaṃ duḥkhasamutpādaṃ duḥkhasya samatikramam // MvyG_58 //",
  "S04maivy_pu:71": "āryaṃ cāṣṭāṅgikaṃ mārgaṃ kṣemaṃ nirvāṇagāminam /",
  "S04maivy_pu:72": "taṃ cāpi dharmaṃ saṃśrutya pratipatsyanti śāsane // MvyG_59 //",
  "S04maivy_pu:73": "udyāne puṣpasaṃcchanne sannipāto bhaviṣyati /",
  "S04maivy_pu:74": "pūrṇaṃ ca yojanaśataṃ parṣat tasya bhaviṣyati // MvyG_60 //",
  "S04maivy_pu:75": "śrutvā narapati rājā śaṅkho nāma mahāyaśāḥ /",
  "S04maivy_pu:76": "dattvā dānam asaṃkhyeyaṃ pravrajyāṃ niṣkramiṣyati // MvyG_61 //",
  "S04maivy_pu:77": "aśītibhiś caturbhiś ca sahasraiḥ parivāritaḥ /",
  "S04maivy_pu:78": "narādhipo viniṣkramya pravrajyām upayāsyati // MvyG_62 //",
  "S04maivy_pu:79": "anenaiva pramāṇena mānavānāṃ puraskṛtaḥ /",
  "S04maivy_pu:80": "maitreyasya pitā tatra pravrajyām niṣkramiṣyati // MvyG_63 //",
  "S04maivy_pu:81": "tato gṛhapatis tatra sudhano nāma viśrutaḥ /",
  "S04maivy_pu:82": "pravrajiṣyati śuddhātmā maitreyasyānuśasane // MvyG_64 //",
  "S04maivy_pu:83": "strīratnam atha śaṅkhasya viśākhā nāma viśrutā /",
  "S04maivy_pu:84": "aśītibhiś caturbhiś ca sahasraiḥ saṃpuraskṛtā /",
  "S04maivy_pu:85": "nārīṇāṃ abhiniṣkramya pravrajyām rocayiṣyati // MvyG_65 //",
  "S04maivy_pu:86": "prāṇinaḥ tatra samaye sahasrāṇi śatāni ca /",
  "S04maivy_pu:87": "pravrajyām upayāsyanti maitreyasyānuśāsane // MvyG_66 //",
  "S04maivy_pu:88": "supuṣpite 'smin udyāne sannipāto bhaviṣyati /",
  "S04maivy_pu:89": "samantato yojanaśataṃ parṣat tasya bhaviṣyati // MvyG_67 //",
  "S04maivy_pu:90": "tataḥ kāruṇikaḥ śāstā maitreyaḥ puruṣottamaḥ /",
  "S04maivy_pu:91": "samitiṃ vyavalokyātha idam arthaṃ pravakṣyati // MvyG_68 //",
  "S04maivy_pu:92": "sarve te śākyasiṃhena guṇiśreṣṭhena trāyinā /",
  "S04maivy_pu:93": "arthato lokanāthena dṛṣṭvā saddharmadhātunā /",
  "S04maivy_pu:94": "ropitā mokṣamārgeṇa vikṣiptā mama śāsane // MvyG_69 //",
  "S04maivy_pu:95": "chattradhvajapatākābhir gandhamālyavilepanaiḥ /",
  "S04maivy_pu:96": "kṛtvā stūpeṣu satkāram āgatā hi mamāntikam // MvyG_70 //",
  "S04maivy_pu:97": "saṅghe dattvā ca dānāni cīvaraṃ pānabhojanam /",
  "S04maivy_pu:98": "vividhaṃ glānabhaiṣajyam āgatā hi mamāntikam // MvyG_71 //",
  "S04maivy_pu:99": "kuṅkumodakasekaṃ ca candanenānulepanam /",
  "S04maivy_pu:100": "dattvā śākyamuneḥ stūpeṣv āgatā hi mamāntikam // MvyG_72 //",
  "S04maivy_pu:101": "śikṣāpadāni cādāya śākyasiṃhasya śāsane /",
  "S04maivy_pu:102": "paripālya yathābhūtam āgatā hi mamāntikam // MvyG_73 //",
  "S04maivy_pu:103": "upoṣadham upoṣyeha āryam aṣṭāṅgikaṃ śubham /",
  "S04maivy_pu:104": "caturdaśīṃ pañcadaśīṃ pakṣasyehāṣṭamīṃ tathā /",
  "S04maivy_pu:105": "prātihārikapakṣaṃ cāpy aṣṭāṅgaṃ susamāhitam // MvyG_74 //",
  "S04maivy_pu:106": "śīlāni ca samādāya saṃprāptāni ca śāsanam /",
  "S04maivy_pu:107": "buddhaṃ dharmaṃ ca saṅghaṃ ca sattvās te śāsanaṃ gatāḥ /",
  "S04maivy_pu:108": "kṛtvā ca kuśalaṃ karma macchāsanam upāgatāḥ // MvyG_75 //",
  "S04maivy_pu:109": "tenaite preṣitāḥ sattvāḥ pratīṣṭāś ca mayāpy amī /",
  "S04maivy_pu:110": "gaṇiśreṣṭheṇa muninā parītā bhūrimedhasā // MvyG_76 //",
  "S04maivy_pu:111": "prasannāṃ janatāṃ dṛṣṭvā satyāni kathayiṣyati /",
  "S04maivy_pu:112": "śrutvā ca te tato dharmaṃ prāpsyanti padam uttamam // MvyG_77 //",
  "S04maivy_pu:113": "prātihāryatrayeṇāsau śrāvakān vinayiṣyati /",
  "S04maivy_pu:114": "sarve te asravās tatra kṣipayiṣyanti suratāḥ // MvyG_78 //",
  "S04maivy_pu:115": "prathamaḥ sannipāto 'sya śrāvakāṇāṃ bhaviṣyati /",
  "S04maivy_pu:116": "pūrṇāḥ ṣaṇnavatikoṭyaḥ śrāvakāṇāṃ bhavacchidām // MvyG_79 //",
  "S04maivy_pu:117": "dvitīyaḥ sannipāto 'sya śrāvakāṇāṃ bhaviṣyati /",
  "S04maivy_pu:118": "pūrṇāś caturnavatiḥ koṭyaḥ śāntānāṃ bhūrimedhasām // MvyG_80 //",
  "S04maivy_pu:119": "tṛtīyaḥ sannipāto 'sya śrāvakāṇāṃ bhaviṣyati /",
  "S04maivy_pu:120": "pūrṇā dvāviṃśatiḥ koṭyaḥ śāntānāṃ śāntacetasām // MvyG_81 //",
  "S04maivy_pu:121": "dharmacakraṃ pravartyātha vinīya suramānuṣān /",
  "S04maivy_pu:122": "sārdhaṃ śrāvakasaṅghena pure piṇḍaṃ cariṣyati // MvyG_82 //",
  "S04maivy_pu:123": "tataḥ praviśatas tasyāṃ ramyāṃ ketumatīṃ purīm /",
  "S04maivy_pu:124": "māndārakāṇi puṣpāni patiṣyanti purottame /",
  "S04maivy_pu:125": "devatāḥ prakariṣyanti tasmin puragate munau // MvyG_83 //",
  "S04maivy_pu:126": "catvāraś ca mahārājāḥ śakraś ca tridaśādhipaḥ /",
  "S04maivy_pu:127": "brahmā devagaṇaiḥ sārdhaṃ pūjāṃ tasya kariṣyati // MvyG_84 //",
  "S04maivy_pu:128": "utpalaṃ kumudaṃ padmaṃ puṇḍarīkaṃ sugandhikam /",
  "S04maivy_pu:129": "aguruṃ candanaṃ cāpi divyaṃ mālyaṃ patiṣyati // MvyG_85 //",
  "S04maivy_pu:130": "cailakṣepaṃ kariṣyanti devaputrā maharddhikāḥ /",
  "S04maivy_pu:131": "taṃ lokanātham udvīkṣya praviśantaṃ purottamam // MvyG_86 //",
  "S04maivy_pu:132": "divyaś ca tūryanirghoṣo divyaṃ mālyaṃ patiṣyati /",
  "S04maivy_pu:133": "devatā prakariṣyanti tasmin puragate munau // MvyG_87 //",
  "S04maivy_pu:134": "ye tu ketumatīṃ ke cid vāsayiṣyanti mānuṣāḥ /",
  "S04maivy_pu:135": "te pi taṃ pūjayiṣyanti praviśantaṃ purottamam // MvyG_88 //",
  "S04maivy_pu:136": "pathi bhūmyāstaraṃ tatra mṛdutūlapicopamam /",
  "S04maivy_pu:137": "vicitraṃ ca śubhaṃ mālyaṃ vikiriṣyanti te tadā // MvyG_89 //",
  "S04maivy_pu:138": "chattradhvajapatākābhir arcayiṣyanti mānuṣāḥ /",
  "S04maivy_pu:139": "śubhaiś ca tūryanirghoṣaiḥ prasannamanaso narāḥ // MvyG_90 //",
  "S04maivy_pu:140": "taṃ ca śakraḥ sahasrākṣo devarājaḥ śacīpatiḥ /",
  "S04maivy_pu:141": "prahṛṣṭaḥ prāñjalirbhūtvā maitreyaṃ stoṣyate jinam // MvyG_91 //",
  "S04maivy_pu:142": "namas te puruṣājanya namas te puruṣottama /",
  "S04maivy_pu:143": "anukampasva janatāṃ bhagavann agrapudgala // MvyG_92 //",
  "S04maivy_pu:144": "maharddhiko devaputras tasya māro bhaviṣyati /",
  "S04maivy_pu:145": "sa cāpi prāñjalirbhūtvā stoṣyate lokanāyakam // MvyG_93 //",
  "S04maivy_pu:146": "śuddhāvāsasahasraiś ca bahubhiḥ parivāritaḥ /",
  "S04maivy_pu:147": "pravekṣyate ca maitreyo lokanātho vināyakaḥ // MvyG_94 //",
  "S04maivy_pu:148": "brāhmaṇaparivāreṇa brahmā cāpi girāsphuṭam /",
  "S04maivy_pu:149": "kathayiṣyati saddharmaṃ brahmaṃ ghoṣam udīrayan // MvyG_95 //",
  "S04maivy_pu:150": "ākīrṇā pṛthivī sarvā arhadbhiś ca bhaviṣyati /",
  "S04maivy_pu:151": "kṣīṇāsravair vāntadoṣaiḥ prahīṇabhavabandhanaiḥ // MvyG_96 //",
  "S04maivy_pu:152": "hṛṣṭā devamanuṣyāś ca gandharvā yakṣarākṣasāḥ /",
  "S04maivy_pu:153": "śāstuḥ pūjāṃ kariṣyanti nāgāś cāpi maharddhikāḥ // MvyG_97 //",
  "S04maivy_pu:154": "te vai nūnaṃ bhaviṣyanti cyānaghāś (?)",
  "S04maivy_pu:155": "chinnasaṃcayāḥ /",
  "S04maivy_pu:156": "utkṣiptaparikhāḥ dhīrā anādānā nirutsakāḥ /",
  "S04maivy_pu:157": "brahmacaryaṃ cariṣyanti maitreyasyānuśasane // MvyG_98 //",
  "S04maivy_pu:158": "te 'pi nūnaṃ bhaviṣyanti amamā aparigrahāḥ /",
  "S04maivy_pu:159": "ajātarūparajatā aniketā asaṃstavāḥ /",
  "S04maivy_pu:160": "brahmacaryaṃ cariṣyanti ye maitreyānuśasane // MvyG_99 //",
  "S04maivy_pu:161": "te vai pānaṃ gamiṣyanti chitvā jālam eva bhujāt /",
  "S04maivy_pu:162": "dhyānāni copasaṃpadya prītisaukhyasamanvitāḥ /",
  "S04maivy_pu:163": "brahmacaryaṃ cariṣyanti maitreyasyānuśasane // MvyG_100 //",
  "S04maivy_pu:164": "ṣaṣṭiṃ varṣasahasrāṇi maitreyo dvipadottamaḥ /",
  "S04maivy_pu:165": "deśayiṣyati saddharmaṃ śāstā lokānukampayā // MvyG_101 //",
  "S04maivy_pu:166": "śatāni ca sahasrāṇi prāṇinaṃ sa vināyakaḥ /",
  "S04maivy_pu:167": "vinīya dharmakāyena tato nirvāṇam eṣyati // MvyG_102 //",
  "S04maivy_pu:168": "tasmiṃś ca nirvṛte dhīre maitreye dvipadottame /",
  "S04maivy_pu:169": "daśavarṣasahasrāṇi saddharmaḥ sthāsyati kṣitau // MvyG_103 //",
  "S04maivy_pu:170": "prasādayati cittāni tasmāc chākyamunau jine /",
  "S04maivy_pu:171": "tato dṛkṣatha maitreyaṃ saṃbuddhaṃ dvipadottamam // MvyG_104 //",
  "S04maivy_pu:172": "tasmād dharme ca buddhe ca saṅghe cāpi gaṇottame /",
  "S04maivy_pu:173": "prasādayati cittāni bhaviṣyati maharddhikam // MvyG_105 //",
  "S04maivy_pu:174": "taṃ tādṛśaṃ kāruṇikaṃ maitreyaṃ dvipadottamam /",
  "S04maivy_pu:175": "ārādhayitvā kālena tato nirvāṇam eṣyatha // MvyG_106 //",
  "S04maivy_pu:176": "idam āścaryakaṃ śrutvā dṛṣṭvā ca vibhavānalpikām /",
  "S04maivy_pu:177": "ko vidvān na prasīdeta api kṛṣṇāsu jātiṣu // MvyG_107 //",
  "S04maivy_pu:178": "tasmād ihātmakāmena māhātmyam abhikāṅkṣatāḥ /",
  "S04maivy_pu:179": "saddharmo gurukartavyaḥ smaratā buddhaśāsanam // MvyG_108 //",
  "S04maivy_pu:180": "Maitreyavyākaraṇaṃ samāptam //",
  "S04maivy_pu:181": "_____________________________________________________________________________",
  "S04maivy_pu:182": "2. Calcutta Manuscript (incomplete), ed. Lévi",
  "S04maivy_pu:183": "Sylvain Lévi, “Maitreya le consolateur“,",
  "S04maivy_pu:184": "Études d'orientalisme publiées par le Musée Guimet a la mémoire de Raymonde Linossier, Paris 1932, pp. 384-389",
  "S04maivy_pu:185": "The first two folios of the Skt. text containing verses 1-25ab are missing.",
  "S04maivy_pu:186": "All the sandhis are standardized.",
  "S04maivy_pu:187": "elāpattraś ca gāndhāre śaṅkho vārāṇasīpure // MvyC_25 //",
  "S04maivy_pu:188": "caturbhir ebhir nidhibhiḥ sa rājā susamanvitaḥ /",
  "S04maivy_pu:189": "bhaviṣyati mahāvīraś śatapuṇyabaloditaḥ // MvyC_26 //",
  "S04maivy_pu:190": "brāhmaṇas tasya rājñaś ca subrāhmaṇaḥ purohitaḥ /",
  "S04maivy_pu:191": "bahuśrutaś caturvedas tasyopadhyāyo bhaviṣyati // MvyC_27 //",
  "S04maivy_pu:192": "adhyāpako mantradharaḥ smṛtimān vedapāragaḥ /",
  "S04maivy_pu:193": "kaiṭābhe sa nirghaṇṭe ca padavyākaraṇe tathā // MvyC_28 //",
  "S04maivy_pu:194": "tadā brahmāvatī nāma tasya bhāryā bhaviṣyati /",
  "S04maivy_pu:195": "darśanīyā prāsādikā abhirūpā yaśasvinī // MvyC_29 //",
  "S04maivy_pu:196": "tuṣitebhyaś cyavitvā tu maitreyo hy agrapudgalaḥ /",
  "S04maivy_pu:197": "tasyāḥ kukṣau sa niyataṃ pratisandhiṃ grahīṣyati // MvyC_30 //",
  "S04maivy_pu:198": "daśa māsāṃś ca nikhilān dhārayitvā mahādyutiḥ /",
  "S04maivy_pu:199": "supuṣpite ca udyāne gatvā maitreyamātarā // MvyC_31 //",
  "S04maivy_pu:200": "na niṣaṇṇā na suptāsau sthitā sā dharmacāriṇī /",
  "S04maivy_pu:201": "drumasya śākhām ālambya maitreyaṃ janayiṣyati // MvyC_32 //",
  "S04maivy_pu:202": "niṣkramiṣyati pārśvena dakṣiṇena narottamaḥ /",
  "S04maivy_pu:203": "abhrakūṭād yathā sūryo nirgataś ca prabhāsate // MvyC_33 //",
  "S04maivy_pu:204": "alipto garbhapaṅkena padmaṃ caiva yathāmbhasā /",
  "S04maivy_pu:205": "traidhātukam idaṃ sarvaṃ prabhayā pūrayiṣyati // MvyC_34 //",
  "S04maivy_pu:206": "atha prītas sahasrākṣo devarājaś śacīpatiḥ /",
  "S04maivy_pu:207": "grahīṣyati kumāraṃ taṃ jāyamānaṃ narottamam // MvyC_35 //",
  "S04maivy_pu:208": "śriyā jvalantaṃ maitreyaṃ dvātriṃśadvaralakṣaṇam /",
  "S04maivy_pu:209": "muñca muñca sahasrākṣa jātamātro vadiṣyati // MvyC_36 //",
  "S04maivy_pu:210": "padāni jātamātras tu saptāsau prakramiṣyati /",
  "S04maivy_pu:211": "pade pade nidhanaṃ ca padmaṃ padmaṃ bhaviṣyati // MvyC_37 //",
  "S04maivy_pu:212": "diśaś catasraś codvīkṣya vācaṃ pravyāhariṣyati /",
  "S04maivy_pu:213": "iyaṃ me paścimā jātir nāsti bhūyaḥ punarbhavaḥ // MvyC_38 //",
  "S04maivy_pu:214": "na punar āgamiṣyāmi nirvāsyāmi nirāśravaḥ /",
  "S04maivy_pu:215": "śītoṣṇavāridhārābhis snāpayiṣyanti pannagāḥ // MvyC_39 //",
  "S04maivy_pu:216": "divyāmbarāṇi puṣpāṇi patiṣyanti nabhastalāt /",
  "S04maivy_pu:217": "śvetaṃ tasya surāś chattraṃ dhārayiṣyanti mūrdhani // MvyC_40 //",
  "S04maivy_pu:218": "hṛṣṭaś caiva sahasrākṣo devarājo śacīpatiḥ /",
  "S04maivy_pu:219": "grahīṣyati taṃ kumāraṃ dvātriṃśadvaralakṣaṇam /",
  "S04maivy_pu:220": "śriyā jvalantaṃ maitreyaṃ mātur haste pradāsyati // MvyC_41 //",
  "S04maivy_pu:221": "manoramāṃ ca śivikāṃ nānāratnavibhuṣitām /",
  "S04maivy_pu:222": "ārūḍhā putrasahitā vahiṣyate ca devavat // MvyC_42 //",
  "S04maivy_pu:223": "tatas tūryasahasreṣu vādyamāneṣu tatpuram /",
  "S04maivy_pu:224": "praviṣṭamātre maitreye puṣpavarṣaṃ patiṣyati // MvyC_43 //",
  "S04maivy_pu:225": "tasmiṃś ca divase bhāryā gurviṇyaḥ prasaviṣyanti /",
  "S04maivy_pu:226": "sarvās tā janayiṣyanti putrān kṣemeṇa svastinā // MvyC_44 //",
  "S04maivy_pu:227": "dṛṣṭvā ca putraṃ subrahmā dvātriṃśadvaralakṣaṇam /",
  "S04maivy_pu:228": "pratyavekṣya ca mantreṣu tataḥ prīto bhaviṣyati // MvyC_45 //",
  "S04maivy_pu:229": "gatidvayaṃ kumārasya yathā mantreṣu dṛśyate /",
  "S04maivy_pu:230": "narādhipaś cakravartī buddho vā dvīpadottamaḥ // MvyC_46 //",
  "S04maivy_pu:231": "sa ca yauvanasaṃprāpto maitreyo hy agrapudgalaḥ /",
  "S04maivy_pu:232": "cintayiṣyati dharmātmā duḥkhitāh khalv imāḥ prajāḥ // MvyC_47 //",
  "S04maivy_pu:233": "brahmasvaro mahāghoṣo hemavarṇo mahādyutiḥ /",
  "S04maivy_pu:234": "viśālavakṣāḥ pīnāṅgaḥ padmapattranibhekṣaṇaḥ // MvyC_48 //",
  "S04maivy_pu:235": "samucchrayeṇa hastāśītis tasya kāyo bhaviṣyati /",
  "S04maivy_pu:236": "vistāraṃ viṃśahastāni tato 'rdham mukhamaṇḍalam // MvyC_49 //",
  "S04maivy_pu:237": "aśītibhiś caturbhiś ca sahasraiḥ sa puraskṛtaḥ /",
  "S04maivy_pu:238": "māṇavānāṃ ca maitreyo maṃtrān adhyāpayiṣyati // MvyC_50 //",
  "S04maivy_pu:239": "tataḥ śaṅkho mahārājo yūpam ucchrāpayiṣyati /",
  "S04maivy_pu:240": "ṣoḍaśavyāmavistāram ūrdhvaṃ vyāmasahasrakam // MvyC_51 //",
  "S04maivy_pu:241": "sa taṃ yūpaṃ narapatir nānāratnavibhūṣitam /",
  "S04maivy_pu:242": "pradāsyati dvijātibhyo yajñaṃ kṛtvā purassaram /",
  "S04maivy_pu:243": "saptaratnamayaṃ yūpaṃ brāhmaṇebhyaḥ pradāsyati // MvyC_52 //",
  "S04maivy_pu:244": "taṃ ca ratnamayaṃ yūpaṃ dattamātraṃ manoramam /",
  "S04maivy_pu:245": "brāhmaṇānāṃ sahasrāṇi vikariṣyanti tatkṣaṇāt // MvyC_53 //",
  "S04maivy_pu:246": "tasya yūpasya maitreyo dṛṣṭvā cainām anityatām /",
  "S04maivy_pu:247": "kṛtsnaṃ vicintya saṃsāraṃ pravrajyāṃ rocayiṣyati // MvyC_54 //",
  "S04maivy_pu:248": "yatrāhaṃ pravrajitveha spṛśeyam amṛtaṃ padam /",
  "S04maivy_pu:249": "vimocayeyaṃ janatāṃ vyādhimṛtyujarābhayāt // MvyC_55 //",
  "S04maivy_pu:250": "aśītibhiś caturbhiś ca sahasraiḥ sa puraskṛtaḥ /",
  "S04maivy_pu:251": "niṣkramiṣyati maitreyaḥ pravrajyām agrapudgalaḥ // MvyC_56 //",
  "S04maivy_pu:252": "nāgavṛkṣas tadā tasya bodhivṛkṣo bhaviṣyati /",
  "S04maivy_pu:253": "pañcāśadyojanās tasya ūrdhvaṃ śākhāḥ samudgatāḥ /",
  "S04maivy_pu:254": "ṣaṭkrośaviṭapāṇy asya vivṛtāni samantataḥ // MvyC_57 //",
  "S04maivy_pu:255": "tasya mūle niṣaṇṇo 'sau maitreyo dvipadottamaḥ /",
  "S04maivy_pu:256": "anuttarāṃ ca saṃbodhiṃ prāpsyati nātra saṃśayaḥ // MvyC_58 //",
  "S04maivy_pu:257": "aṣṭāṅgopetayā vācā tataḥ sa munisattamaḥ /",
  "S04maivy_pu:258": "deśayiṣyati saddharmaṃ sarvaduḥkhāpahaṃ śivam // MvyC_59 //",
  "S04maivy_pu:259": "duḥkhaṃ duḥkhasamutpādaṃ duḥkhasya samatikramam /",
  "S04maivy_pu:260": "āryaṃ cāṣṭāṅgikaṃ mārgaṃ kṣemaṃ nirvāṇagāminam // MvyC_60 //",
  "S04maivy_pu:261": "prasannān janatāṃ dṛṣṭvā satyāni kathayiṣyati /",
  "S04maivy_pu:262": "taṃ cāsya dharmaṃ saṃśrutya pratipadyanti śāsane // MvyC_61 //",
  "S04maivy_pu:263": "supuṣpite ca udyāne sannipāto bhaviṣyati /",
  "S04maivy_pu:264": "pūrṇaṃ ca yojanaṃ śataṃ parṣat tasya bhaviṣyati // MvyC_62 //",
  "S04maivy_pu:265": "tataḥ śrutvā narapatiḥ śaṅkho rājā mahāyaśāḥ /",
  "S04maivy_pu:266": "dattvā dānam asaṃkhyeyaṃ pravrajyāṃ rocayiṣyati // MvyC_63 //",
  "S04maivy_pu:267": "aśītibhiś caturbhiś ca sahasraiḥ sa puraskṛtaḥ /",
  "S04maivy_pu:268": "narādhipo viniṣkramya pravrajyām upayāsyati // MvyC_64 //",
  "S04maivy_pu:269": "tenaiva ca pramāṇena mānavānāṃ puraskṛtaḥ /",
  "S04maivy_pu:270": "maitreyasya pitā caiva pravrajyām upayāsyati // MvyC_65 //",
  "S04maivy_pu:271": "tato gṛhapatiḥ x x sudhano nāma viśrutaḥ /",
  "S04maivy_pu:272": "pravrajiṣyati dharmātmā sahasraiḥ parivāritaḥ // MvyC_66 //",
  "S04maivy_pu:273": "strīratnam atha śaṅkhasya viśākhā nāma viśrutā /",
  "S04maivy_pu:274": "aśītibhiś caturbhiś ca sahasraiḥ sā puraskṛtā /",
  "S04maivy_pu:275": "nārīṇāṃ saha niṣkramya pravrajyām upayāsyati // MvyC_67 //",
  "S04maivy_pu:276": "prāṇināṃ tatra samaye sahasrāṇi śatāni ca /",
  "S04maivy_pu:277": "pravrajyām upayāsyanti maitreyasyānuśāsane // MvyC_68 //",
  "S04maivy_pu:278": "tataḥ kāruṇikaḥ śāstā maitreyo dvipadottamaḥ /",
  "S04maivy_pu:279": "samitiṃ vyavalokyātha idam arthaṃ pravakṣyati // MvyC_69 //",
  "S04maivy_pu:280": "sarve te śākyamuninā muniśreṣṭhena tāyinā /",
  "S04maivy_pu:281": "arthato lokanāthena dṛṣṭāḥ saddharmadhātunā /",
  "S04maivy_pu:282": "ropitā mokṣamārgaṇe vikṣiptā mama śāsane // MvyC_70 //",
  "S04maivy_pu:283": "chattradhvajapatākābhir gandhamālyānulepanaiḥ /",
  "S04maivy_pu:284": "kṛtvā śākyamuneḥ pūjāṃ hy āgatā mama śāsane // MvyC_71 //",
  "S04maivy_pu:285": "kuṅkumodakarasena candanenānulepanam /",
  "S04maivy_pu:286": "dattvā śākyamuneḥ stūpe hy āgatā mama śāsane // MvyC_72 //",
  "S04maivy_pu:287": "buddhaṃ dharmaṃ ca saṅghaṃ ca gatvā tu śaraṇaṃ sadā /",
  "S04maivy_pu:288": "kṛtvā tu kuśalaṃ karma āgatā mama śāsane // MvyC_73 //",
  "S04maivy_pu:289": "śikṣāpadāni samādāya x śākyamuniśāsane /",
  "S04maivy_pu:290": "pratipālya yathābhūtaṃ hy āgatā mama śāsane // MvyC_74 //",
  "S04maivy_pu:291": "dattvā saṅghe ca dānāni cīvarapānabhojanam /",
  "S04maivy_pu:292": "vicitraṃ glānabhaiṣajyaṃ hy āgatā mama śāsane // MvyC_75 //",
  "S04maivy_pu:293": "caturdaśīṃ pañcadaśīṃ pakṣasyehāṣṭamīṃ tathā /",
  "S04maivy_pu:294": "prātihārakapakṣaṃ ca aṣṭāṅgaṃ susamāhitam /",
  "S04maivy_pu:295": "upavāsam upoṣitvā hy āgatā mama śāsane // MvyC_76 //",
  "S04maivy_pu:296": "prātihāryatrayeṇāsau śrāvakān vedayiṣyati /",
  "S04maivy_pu:297": "sarve te hy asravān dharmān kṣapayiṣyanti x x x // MvyC_77 //",
  "S04maivy_pu:298": "prathamaḥ sannipāto 'sya śrāvakāṇāṃ bhaviṣyati /",
  "S04maivy_pu:299": "pūrṇāḥ ṣaṇnavatiḥ koṭyaḥ śrāvakāṇāṃ bhavacchidām // MvyC_78 //",
  "S04maivy_pu:300": "dvitīyaḥ sannipāto 'sya śrāvakāṇāṃ bhaviṣyati /",
  "S04maivy_pu:301": "pūrṇāś caturnavatiḥ koṭyo muktānāṃ kleśabandhanāt // MvyC_79 //",
  "S04maivy_pu:302": "tṛtīyaḥ sannipāto 'sya śrāvakāṇāṃ bhaviṣyati /",
  "S04maivy_pu:303": "pūrṇā dvānavatiḥ koṭyo muktānāṃ śāntacetasām // MvyC_80 //",
  "S04maivy_pu:304": "dharmacakraṃ pravartyātha vinīya suramānuṣān /",
  "S04maivy_pu:305": "sārdhaṃ śrāvakasaṅghena pure piṇḍaṃ cariṣyati // MvyC_81 //",
  "S04maivy_pu:306": "tataḥ praviśatas tasya ramyāṃ ketumatīpurīm /",
  "S04maivy_pu:307": "māndāravāṇi puṣpāni patiṣyanti narottame /",
  "S04maivy_pu:308": "devatāḥ prakariṣyanti tasmin puragate munau // MvyC_82 //",
  "S04maivy_pu:309": "catvāraś ca mahārājāḥ śakraś ca tridaśādhipaḥ /",
  "S04maivy_pu:310": "brahmadevagaṇaiḥ sārdhaṃ pūjāṃ tasya kariṣyati // MvyC_83 //",
  "S04maivy_pu:311": "utpalakumudapadma- puṇḍarīkasugandhikam /",
  "S04maivy_pu:312": "aguruṃ candanaṃ caiva divyamālās tathaiva ca // MvyC_84 //",
  "S04maivy_pu:313": "cailakṣepaṃ kariṣyanti devaputrā maharddhikāḥ /",
  "S04maivy_pu:314": "taṃ lokanātham udvīkṣya praviśantaṃ purottamam // MvyC_85 //",
  "S04maivy_pu:315": "pathi bhūmiḥ sthitā tatra mṛdutūlapicūpamā /",
  "S04maivy_pu:316": "vicitraṃ ca śrutaṃ mālyaṃ vistariṣyanti te pathi // MvyC_86 //",
  "S04maivy_pu:317": "chattradhvajapatākāni gandhamālyānulepanaiḥ /",
  "S04maivy_pu:318": "śrutaiś ca tūryanirghoṣaiḥ prasannamanaso narāḥ /",
  "S04maivy_pu:319": "śāstuḥ pūjāṃ kariṣyanti devaputrā maharddhikāḥ // MvyC_87 //",
  "S04maivy_pu:320": "sa ca śakraḥ sahasrākṣo devarājo mahādyutiḥ /",
  "S04maivy_pu:321": "prahṛṣṭaḥ prāñjaliṃ kṛtvā stoṣyate lokanāyakam // MvyC_88 //",
  "S04maivy_pu:322": "namas te puruṣājanya namas te puruṣottama /",
  "S04maivy_pu:323": "anukampasva janatāṃ bhagavann agrapudgala // MvyC_89 //",
  "S04maivy_pu:324": "maharddhiko devaputras tasya māro bhaviṣyati /",
  "S04maivy_pu:325": "sa caiva prāñjaliṃ kṛtvā stoṣyate lokanāyakam // MvyC_90 //",
  "S04maivy_pu:326": "brāhmaṇaparivāreṇa brahmā caiva puraskṛtaḥ /",
  "S04maivy_pu:327": "kathayiṣyati saddharmaṃ brahmaghoṣam udīrayan // MvyC_91 //",
  "S04maivy_pu:328": "ākīrṇā pṛthivī sarvā arhadbhiś ca bhaviṣyati /",
  "S04maivy_pu:329": "kṣīṇāsravair vāntadoṣaiḥ prahīṇabhavabandhanaiḥ // MvyC_92 //",
  "S04maivy_pu:330": "hṛṣṭā devā manuṣyāś ca gandharvā yakṣarākṣasāḥ /",
  "S04maivy_pu:331": "śāstuḥ pūjāṃ kariṣyanti nāgāś cāpi maharddhikāḥ // MvyC_93 //",
  "S04maivy_pu:332": "te ca nūnaṃ bhaviṣyanti akhilāś chinnasaṃcayāḥ /",
  "S04maivy_pu:333": "chinnasrotā anādīnā uttīrnābhavasāgarāḥ /",
  "S04maivy_pu:334": "brahmacaryaṃ cariṣyanti maitreyasyānuśasane // MvyC_94 //",
  "S04maivy_pu:335": "te vai nūnaṃ bhaviṣyanti amamā aparigrahāḥ /",
  "S04maivy_pu:336": "ajātarūparajatā aniketā asaṃstavāḥ /",
  "S04maivy_pu:337": "brahmacaryaṃ cariṣyanti maitreyasyānuśasane // MvyC_95 //",
  "S04maivy_pu:338": "te vai nūnaṃ bhaviṣyanti chinnajālaviśaktikāḥ /",
  "S04maivy_pu:339": "dhyānāni copasaṃpadya prītisaukhyasamanvitāḥ /",
  "S04maivy_pu:340": "brahmacaryaṃ cariṣyanti maitreyasyānuśasane // MvyC_96 //",
  "S04maivy_pu:341": "ṣaṣṭivarṣasahasrāṇi maitreyo dvipadottamaḥ /",
  "S04maivy_pu:342": "deśayiṣyati saddharmaṃ sarvabhūtānukampakam // MvyC_97 //",
  "S04maivy_pu:343": "śatalakṣasahasrāṇi prāṇinaṃ sa vināyakaḥ /",
  "S04maivy_pu:344": "vinayitvā ca saddharmaṃ tato nirvāṇam eṣyati // MvyC_98 //",
  "S04maivy_pu:345": "parinirvṛtasya x x tasyaiva x mahāmuneḥ /",
  "S04maivy_pu:346": "daśavarṣasahasrāṇi saddharmaḥ sthāsyate tadā // MvyC_99 //",
  "S04maivy_pu:347": "prasādayitvā cittāni tasmin śākyamunau jine /",
  "S04maivy_pu:348": "tato drakṣyatha maitreyaṃ saṃbuddhaṃ dvipadottamam // MvyC_100 //",
  "S04maivy_pu:349": "idam āścaryakaṃ śrutvā imām ṛddhim anuttamām /",
  "S04maivy_pu:350": "ko vidvān na prasīdeta atikṛṣṇābhijātikaḥ // MvyC_101 //",
  "S04maivy_pu:351": "tasmād ihātmakāmena māhātmyam abhikāṅkṣiṇā /",
  "S04maivy_pu:352": "saddharmo gurukartavyaḥ smaratā buddhaśāsanam // MvyC_102 //",
  "S04maivy_pu:353": "Maitreyavyākaraṇaṃ samāptam //",
  "S04maivy_pu:354": "ye dharmā (etc.) //",
  "S04maivy_pu:355": "cīnadeśīvinirgataḥ bhikṣu puṇyakīrtir yad atra puṇyaṃ tad bhavatv ācāryopādhyāyamātāpitṛpūrvaṅgamaṃ krtvā sakalasattvarāśer anuttarajñānaphalāptaya iti //",
  "S04maivy_pu:356": "śrīmad gopāladevarājyasaṃvat 57 phālguna dine 9 Ghosalīgrāme likhati /",
  "S04maivy_pu:357": "oṃ hārītī mahāyakṣiṇī hara hara mama sarvapāpāni svāhā //",
  "S04maivy_pu:358": "_____________________________________________________________________________",
  "S04maivy_pu:359": "3. Kathmandu Manuscript (complete), ed. Ishigami",
  "S04maivy_pu:360": "Ishigami, Zenno (1989)",
  "S04maivy_pu:361": ", “Nepāru bon 'Maitreyavyākaraṇa',",
  "S04maivy_pu:362": "” Fujita Kḥtatsu Hakushi Kanreki Kinen Ronbunshū:",
  "S04maivy_pu:363": "Indotetsugaku to Bukkyḥ, Kyoto, 295-310.",
  "S04maivy_pu:364": "To facilitate searching,",
  "S04maivy_pu:365": "sandhis are standardized,",
  "S04maivy_pu:366": "misprints removed,",
  "S04maivy_pu:367": "some mistakes corrected.",
  "S04maivy_pu:368": "Oṃ namo maitreyanāthāya //",
  "S04maivy_pu:369": "evaṃ mayā śrutam ekasmiṃ samaye bhagavān rājagṛhe viharati sma /",
  "S04maivy_pu:370": "veṇuvane kalandakanivāse mahatā bhikṣusaṃghena sārdham ardhatrayodaśabhir bhikṣuśataiḥ //",
  "S04maivy_pu:371": "atha khalv āyuṣmāñ",
  "S04maivy_pu:372": "chāriputra mahāprajño dharmasenāpatir vibhuḥ /",
  "S04maivy_pu:373": "lokasya anukampārthaṃ śāstāraṃ paripṛcchati // MvyK_1 //",
  "S04maivy_pu:374": "yo 'sāv anāgato buddho nirdiṣṭo lokanāyakaḥ /",
  "S04maivy_pu:375": "maitreya iti nāmnā 'sau sūtrapūrvāparāntike // MvyK_2 //",
  "S04maivy_pu:376": "tasyāhaṃ vistarañ caivaṃ śrotum icchāmi nāyaka /",
  "S04maivy_pu:377": "ṛddhiñ cāsyānubhāvañ ca tan me brūhi narottama // MvyK_3 //",
  "S04maivy_pu:378": "athainam avadac chāstā vyākariṣyāmy ahaṃ tava /",
  "S04maivy_pu:379": "vistaran tasya buddhasya maitreyasya śṛṇohi me // MvyK_4 //",
  "S04maivy_pu:380": "udadhis tena kālena dvātriṃśatśatayojanaḥ /",
  "S04maivy_pu:381": "śoṣam āyāsyate yasmāc cakravartī yathā hy asau // MvyK_5 //",
  "S04maivy_pu:382": "daśayojanasāhasrā jambudvīpo bhavaiṣyati /",
  "S04maivy_pu:383": "ālayaḥ sarvabhūtānāṃ vistareṇa samantataḥ // MvyK_6 //",
  "S04maivy_pu:384": "ṛddhisphītā janapadā adaṇḍā anupadravāḥ /",
  "S04maivy_pu:385": "tatra kāle bhaviṣyanti narās te śubhakarminaḥ // MvyK_7 //",
  "S04maivy_pu:386": "akaṇṭakā vasumatī samāharitaśādvalā /",
  "S04maivy_pu:387": "unnamantī namantī ca mṛdutūlapicūpamā // MvyK_8 //",
  "S04maivy_pu:388": "akṛṣṭotpadyate śāli- madhunāś ca sugandhi ca /",
  "S04maivy_pu:389": "cailavṛkṣā bhaviṣyanti nānāraṅgopaśobhitāḥ // MvyK_9 //",
  "S04maivy_pu:390": "puṣpapatraphalotpatā vṛkṣāś ca krośam ucchritāḥ /",
  "S04maivy_pu:391": "aśītivarṣasahasrāṇi āyus teṣāṃ bhaviṣyati // MvyK_10 //",
  "S04maivy_pu:392": "nirāmayāś ca te satvā vītaśokā mahotsavāḥ /",
  "S04maivy_pu:393": "varṇavanto mahāśakhyā mahānāgabalāc citāḥ // MvyK_11 //",
  "S04maivy_pu:394": "trayā rogā bhaviṣyanti icchā anaśanaṃ jarā /",
  "S04maivy_pu:395": "pañcavarṣaśatā kanyā svāminam varayiṣyati // MvyK_12 //",
  "S04maivy_pu:396": "tadā ketumatī nāma rājadhānī bhaviṣyati /",
  "S04maivy_pu:397": "āvāsaḥ śuddhasatvānāṃ prāṇināṃ śubhakarmiṇam // MvyK_13 //",
  "S04maivy_pu:398": "yojanadvādaśāyāmaṃ saptayojanavistaram /",
  "S04maivy_pu:399": "nagaraṃ kṛtapuṇyānāṃ bhaviṣyati manoramam // MvyK_14 //",
  "S04maivy_pu:400": "saptaratnamayāś caiva prakārāḥ krośam uccitāḥ /",
  "S04maivy_pu:401": "iṣṭakā dvārakhaṇḍānāṃ nānāratnavibhūṣitāḥ // MvyK_15 //",
  "S04maivy_pu:402": "pariṣāś ca bhaviṣyanti ratna iṣṭakasaṃcitāḥ /",
  "S04maivy_pu:403": "padmotpalasamān kīrṇāś cakravākopaśobhitāḥ // MvyK_16 //",
  "S04maivy_pu:404": "samantataḥ parivṛtāḥ saptabhis talāpaṅktibhiḥ /",
  "S04maivy_pu:405": "catūratnamayās tālāḥ kiṃkiṇī jālaśobhitāḥ // MvyK_17 //",
  "S04maivy_pu:406": "vāteneritatālebhyas tadā śruti manoharāḥ /",
  "S04maivy_pu:407": "bhaviṣyanti śubhā śabdā tūryās pañcāṅgikā iva // MvyK_18 //",
  "S04maivy_pu:408": "ye ca tasmin pure martyāḥ krīḍāratisukhānvitāḥ /",
  "S04maivy_pu:409": "tenaiva tālaśabdena krīḍiṣyanti pramoditāḥ // MvyK_19 //",
  "S04maivy_pu:410": "puṣkariṇo bhaviṣyanti kumudotpalasaṃcetāḥ /",
  "S04maivy_pu:411": "udyānavanasaṃpannaṃ bhaviṣyati ca tat puram // MvyK_20 //",
  "S04maivy_pu:412": "bhaviṣyati tadā rājā śamkho nāma mahādyutiḥ /",
  "S04maivy_pu:413": "mahābalacakravartī caturdvīpeśvaraḥ prabhuḥ // MvyK_21 //",
  "S04maivy_pu:414": "caturaṅgabalopetaḥ saptaratnasamanvitaḥ /",
  "S04maivy_pu:415": "pūrṇasahasraputrāṇāṃ tasya rājño bhaviṣyati // MvyK_22 //",
  "S04maivy_pu:416": "imāṃ samudraparyantām adaṇḍena vasundharām /",
  "S04maivy_pu:417": "pālayiṣyati dharmeṇa samena sa narādhipaḥ // MvyK_23 //",
  "S04maivy_pu:418": "mahānidhānāś catvāro nayutaśatalakṣitāḥ /",
  "S04maivy_pu:419": "bhaviṣyanti tadā tasya rājñaḥ śaṃkhasya bhūpateḥ // MvyK_24 //",
  "S04maivy_pu:420": "piṅgalaś ca kaliṅgeṣu mithilāyām ca pāṇḍukaḥ /",
  "S04maivy_pu:421": "elāpatraś ca gāndhāre śaṃkho vārāṇasīpure // MvyK_25 //",
  "S04maivy_pu:422": "caturbhir ebhir nidhibhiḥ sa rājā susamanvitaḥ /",
  "S04maivy_pu:423": "bhaviṣyati mahāvīraḥ śatapuṇyaphalārpitaḥ // MvyK_26 //",
  "S04maivy_pu:424": "brāhmaṇas tasya rājño 'tha subrahmā nāmnā purohitaḥ /",
  "S04maivy_pu:425": "bahuśrutaś caturvedī upadhyāyo bhaviṣyati // MvyK_27 //",
  "S04maivy_pu:426": "adhyāpako mantradharaḥ smṛtivān vedapāragaḥ /",
  "S04maivy_pu:427": "kaiṭābhe ca sa nirghaṇṭe padavyākaraṇe tathā // MvyK_28 //",
  "S04maivy_pu:428": "tasya brahmavatī nāma tadā bhāryā bhaviṣyati /",
  "S04maivy_pu:429": "darśanīyā prāsādikā abhirūpā yaśasvinī // MvyK_29 //",
  "S04maivy_pu:430": "tuṣitebhyas tataś cyutvā maitreyo hy agrapudgalaḥ /",
  "S04maivy_pu:431": "tasyāḥ kukṣau sa niyataṃ pratisandhiṃ grahiṣyati // MvyK_30 //",
  "S04maivy_pu:432": "daśa māsāṃś ca nikhilān dhārayitvā mahādyutim /",
  "S04maivy_pu:433": "supuṣpite ca udyāne gatvā maitreyamātaraḥ // MvyK_31 //",
  "S04maivy_pu:434": "na niṣaṇṇā nipannā vā sthitā sā brahmacāriṇī /",
  "S04maivy_pu:435": "drumasya śākhām ālambya maitreyaṃ janayiṣyati // MvyK_32 //",
  "S04maivy_pu:436": "niṣkramiṣyati pārśvena dakṣiṇāṅge narottamaḥ /",
  "S04maivy_pu:437": "abhrakūṭād yathā sūryo nirgataś ca prabhāyate // MvyK_33 //",
  "S04maivy_pu:438": "kariṣyate samālokaṃ sanarāmaravanditaḥ /",
  "S04maivy_pu:439": "alipto garbhapaṅkena padmaṃ caiva yathāmbhuvā /",
  "S04maivy_pu:440": "traidhātukam idaṃ sarvaṃ prabhayā pūrayiṣyati // MvyK_34 //",
  "S04maivy_pu:441": "pade pade nidhānaṃ ca padmaṃ padmaṃ bhaviṣyati /",
  "S04maivy_pu:442": "diśaś catasro udvīkṣya vācaṃ pravyāhariṣyati /",
  "S04maivy_pu:443": "iyaṃ me paścimā jātir nāsti bhūyaḥ punarbhavaḥ // MvyK_35 //",
  "S04maivy_pu:444": "na punar āgamiṣyāmi nirvāsyāmi nirāśravaḥ /",
  "S04maivy_pu:445": "śītoṣṇavāridhārābhiḥ snāpayiṣyanti punnagāḥ // MvyK_36 //",
  "S04maivy_pu:446": "divyāsurāṇi puṣpāṇi patiṣyanti nabhastalāt /",
  "S04maivy_pu:447": "śvetaṃ tasya surāś chattraṃ dhārayiṣyanti mūrdhani // MvyK_37 //",
  "S04maivy_pu:448": "hṛṣṭaś caiva sahasrākṣo devarājaḥ śacīpatiḥ /",
  "S04maivy_pu:449": "pragrahīṣyati kumāraṃ taṃ dvātriṃśalakṣṇānvitam /",
  "S04maivy_pu:450": "śriyā jvalantaṃ maitreyaṃ mātur haste pradāsyati // MvyK_38 //",
  "S04maivy_pu:451": "manoramāṃ ca śivikāṃ nānāratnavibhuṣitām /",
  "S04maivy_pu:452": "ārūḍhāṃ putrasahitāṃ vahiṣyanti ca devatāḥ // MvyK_39 //",
  "S04maivy_pu:453": "tatas tūryasahasreṣu vādyamāneṣu tatpuram /",
  "S04maivy_pu:454": "praviṣṭamātre maitreye puṣpavarṣaṃ patiṣyati // MvyK_40 //",
  "S04maivy_pu:455": "tasmiṃś ca divase nāryo gurviṇyaḥ prasaviṣyanti /",
  "S04maivy_pu:456": "sarvās tā janayiṣyanti putrān kṣemeṇa svastinā // MvyK_41 //",
  "S04maivy_pu:457": "dṛṣṭvaivaṃ putraṃ subrahmā dvātriṃśadvaralakṣaṇam /",
  "S04maivy_pu:458": "pratyavekṣya sumantreṇa tataḥ prīto bhaviṣyati // MvyK_42 //",
  "S04maivy_pu:459": "gatidvayaṃ kumārasya yathā mantreṣu dṛśyate /",
  "S04maivy_pu:460": "narādhipaś cakravartī buddho vā dvīpadottamaḥ // MvyK_43 //",
  "S04maivy_pu:461": "sa ca yauvanasaṃprāpto maitreyo hy agrapudgalaḥ /",
  "S04maivy_pu:462": "cintayiṣyati dharmātmā duḥkhitā khalv iyaṃ prajā // MvyK_44 //",
  "S04maivy_pu:463": "brahmasvaro mahāvego hemavarṇo mahādyutiḥ /",
  "S04maivy_pu:464": "viśālacakṣuḥ pīnāṅgaḥ padmapattranibhedekṣaṇaḥ // MvyK_45 //",
  "S04maivy_pu:465": "ucchrayeṇa hastāśītiḥ kāyas tasya bhaviṣyati /",
  "S04maivy_pu:466": "vistāraṃ viṃśatir hastā tato 'rdham mukhamaṇḍalam // MvyK_46 //",
  "S04maivy_pu:467": "aśītibhiś caturbhiś ca sahasraiḥ sa puraskṛtaḥ /",
  "S04maivy_pu:468": "māṇavānāṃ sa maitreyo mantrān adhyāpayiṣyati // MvyK_47 //",
  "S04maivy_pu:469": "tataḥ śaṅkho mahārājo yūpam ucchrāpayiṣyati /",
  "S04maivy_pu:470": "ṣoḍaśavyāmavistāram ūrdhvavyāmasahasrakam // MvyK_48 //",
  "S04maivy_pu:471": "sa taṃ yūpaṃ narapatir nānāratnavibhūṣitam /",
  "S04maivy_pu:472": "saptaratnasamākīrṇaṃ brāhmaṇebhyaḥ pradāsyati // MvyK_49 //",
  "S04maivy_pu:473": "tac ca ratnamayaṃ yūpaṃ dattamātraṃ manoramam /",
  "S04maivy_pu:474": "brāhmaṇānāṃ sahasrāṇi vikariṣyanti tatkṣaṇāt // MvyK_50 //",
  "S04maivy_pu:475": "tasya yūpasya maitreyo dṛṣṭvā cainām anityatām /",
  "S04maivy_pu:476": "kṛtsnaṃ vicintya saṃsāraṃ pravrajyāṃ rocayiṣyati // MvyK_51 //",
  "S04maivy_pu:477": "yatv ahaṃ pravrajitveha spṛśeyam amṛtaṃ padam /",
  "S04maivy_pu:478": "vimocayeyaṃ janatāṃ vyādhimṛtyujarābhayāt // MvyK_52 //",
  "S04maivy_pu:479": "aśītibhiś caturbhiś ca sahasraiḥ saṃpuraskṛtaḥ /",
  "S04maivy_pu:480": "niḥkramiṣyati maitreyaḥ pravrajyārtham agrapudgalaḥ // MvyK_53 //",
  "S04maivy_pu:481": "nāgavṛkṣas tadā tasya bodhivṛkṣo bhaviṣyati /",
  "S04maivy_pu:482": "pañcāśadyojanās tasya ūrdhvaṃ śākhāḥ bhaviṣyanti /",
  "S04maivy_pu:483": "ṣaṭkrośaviṭapādyāni vidhūtāni samantataḥ // MvyK_54 //",
  "S04maivy_pu:484": "tasya mūle niṣaṇṇo 'sau maitreyo dvipadottamaḥ /",
  "S04maivy_pu:485": "anuttarāṃ ca saṃbodhiṃ prāpsyate nātra saṃśayaḥ // MvyK_55 //",
  "S04maivy_pu:486": "aṣṭāṅgopetayā vācā tataḥ sa puruṣottamaḥ /",
  "S04maivy_pu:487": "deśayiṣyati saddharmaṃ sarvaduḥkhāpahaṃ śivam // MvyK_56 //",
  "S04maivy_pu:488": "duḥkhaṃ duḥkhasamutpādaṃ duḥkhasya samatikramam /",
  "S04maivy_pu:489": "āryāṣṭāṅgikaṃ mārgaṃ kṣemaṃ nirvāṇagāminam // MvyK_57 //",
  "S04maivy_pu:490": "prasannāṃ janatāṃ dṛṣṭvā satyāni kathayiṣyati /",
  "S04maivy_pu:491": "tathāsya dharmaṃ saṃśrutvā pratipadyanti śāsane // MvyK_58 //",
  "S04maivy_pu:492": "supuṣpite ca udyāne sannipāto bhaviṣyati /",
  "S04maivy_pu:493": "saṃpūrṇaṃ yojanaśataṃ parṣat tasya bhaviṣyati // MvyK_59 //",
  "S04maivy_pu:494": "tataḥ śrutvā narapatiḥ śaṃkho nāma mahāyaśāḥ /",
  "S04maivy_pu:495": "dattvā dānam asaṃkhyeyaṃ pravrajyāṃ rocayiṣyati // MvyK_60 //",
  "S04maivy_pu:496": "aśītibhiś caturbhiś ca sahasraiḥ sa puraskṛtaḥ /",
  "S04maivy_pu:497": "narādhipo 'pi niṣkramya pravrajyām upayāsyati // MvyK_61 //",
  "S04maivy_pu:498": "tenaiva ca pramāṇena mānavānāṃ puraskṛtaḥ /",
  "S04maivy_pu:499": "maitreyasya pitā caiva pravrajyām upayāsyati // MvyK_62 //",
  "S04maivy_pu:500": "tato gṛhapatis tatra sudhano nāma viśrutaḥ /",
  "S04maivy_pu:501": "pravrajiṣyati dharmātmā sahasraiḥ parivāritaḥ // MvyK_63 //",
  "S04maivy_pu:502": "strīratnam atha śaṃkhasya viśākhā nāma viśrutā /",
  "S04maivy_pu:503": "aśītibhiś caturbhiś ca sahasraiḥ sā puraskṛtā /",
  "S04maivy_pu:504": "nārīṇāṃ saha niṣkramya pravrajyām upayāsyati // MvyK_64 //",
  "S04maivy_pu:505": "prāṇināṃ tatra samaye sahasrāṇi śatāni ca /",
  "S04maivy_pu:506": "pravrajyām upayāsyanti maitreyasyānuśāsane // MvyK_65 //",
  "S04maivy_pu:507": "tataḥ kāruṇikaḥ śāstā maitreyo dvipadottamaḥ /",
  "S04maivy_pu:508": "samitiṃ vyavalokyātha idam arthaṃ pravakṣyate // MvyK_66 //",
  "S04maivy_pu:509": "sarve te śākyamuninā muniśreṣṭhena tāyinā /",
  "S04maivy_pu:510": "arthato lokanāthena dṛṣṭāḥ saddharmadhātunā /",
  "S04maivy_pu:511": "āropitā mokṣamārge nikṣiptā mama śāsane // MvyK_67 //",
  "S04maivy_pu:512": "chatradhvajapatākābhir gandhamālyānulepanaiḥ /",
  "S04maivy_pu:513": "kṛtvā śākyamuneḥ pūjāṃ hy āgatā mama śāsane // MvyK_68 //",
  "S04maivy_pu:514": "kuṃkumodakasekena candanenānulepanam /",
  "S04maivy_pu:515": "dattvā śākyamuneḥ stūpe hy āgatā mama śāsane // MvyK_69 //",
  "S04maivy_pu:516": "buddhaṃ dharmaṃ ca saṃghaṃ ca gatvā tu śaraṇaṃ sadā /",
  "S04maivy_pu:517": "kṛtvā tu kuśalaṃ karma hy āgatā mama śāsane // MvyK_70 //",
  "S04maivy_pu:518": "śikṣāpadān samādāya śākyasiṃhasya śāsane /",
  "S04maivy_pu:519": "pratipādya yathābhūtaṃ hy āgatā mama śāsane // MvyK_71 //",
  "S04maivy_pu:520": "dattvā saṃghe ca dānāni cīvaraṃ pānabhojanam /",
  "S04maivy_pu:521": "vicitraṃ glānabhaiṣajyaṃ hy āgatā mama śāsane // MvyK_72 //",
  "S04maivy_pu:522": "caturdaśīṃ pañcadaśīṃ pakṣasyehāṣṭamīṃ tathā /",
  "S04maivy_pu:523": "prātihārakapakṣaṃ ca aṣṭāṅgaṃ susamāhitaḥ /",
  "S04maivy_pu:524": "upavāsam upoṣyeha hy āgatā mama śāsane // MvyK_73 //",
  "S04maivy_pu:525": "prātihāryatrayeṇāsau śrāvakān vinayiṣyati /",
  "S04maivy_pu:526": "sarve te sāsravān dharmān kṣayayiṣyanti suratāḥ // MvyK_74 //",
  "S04maivy_pu:527": "prathamaḥ sannipāto 'sya śrāvakāṇāṃ bhaviṣyati /",
  "S04maivy_pu:528": "pūrṇāḥ ṣaṇnavati koṭyaḥ śrāvakāṇāṃ bhaviṣyati // MvyK_75 //",
  "S04maivy_pu:529": "dvitīyaḥ sannipāto 'sya śrāvakāṇāṃ bhaviṣyati /",
  "S04maivy_pu:530": "pūrṇāś caturnavati koṭyaḥ kleśamuktā kṣaṇāṭ // MvyK_76 //",
  "S04maivy_pu:531": "tṛtīyaḥ sannipāto 'sya śrāvakāṇāṃ bhaviṣyati /",
  "S04maivy_pu:532": "pūrṇā dvānavati koṭyo muktānāṃ śāntacetasām // MvyK_77 //",
  "S04maivy_pu:533": "dharmacakraṃ pravartyātha vinīya suramānuṣān /",
  "S04maivy_pu:534": "sārdhaṃ śrāvakasaṃghena pure piṇḍaṃ cariṣyati // MvyK_78 //",
  "S04maivy_pu:535": "tataḥ praveśatas tasya ramyāṃ ketumatīpurīm /",
  "S04maivy_pu:536": "māndāravāṇi puṣpāni patiṣyanti purottame /",
  "S04maivy_pu:537": "devatāḥ prakramiṣyanti tasmin pure gate munau // MvyK_79 //",
  "S04maivy_pu:538": "catvāraś ca mahārājānaḥ śakraś ca tridaśādhipaḥ /",
  "S04maivy_pu:539": "brahma devagaṇaiḥ sārdhaṃ pūjāṃ tasya vidhāsyati // MvyK_80 //",
  "S04maivy_pu:540": "utpalaṃ kumudaṃ padmaṃ puṇḍarīkaṃ sugandhikam /",
  "S04maivy_pu:541": "aguruṃ candanaṃ caiva divyamālyaṃ tathaiva ca // MvyK_81 //",
  "S04maivy_pu:542": "cailakṣepaṃ vidhāsyanti devaputrā maharddhikāḥ /",
  "S04maivy_pu:543": "taṃ lokanātham udvīkṣya praviśantaṃ purottamam // MvyK_82 //",
  "S04maivy_pu:544": "pathi tatra sthitā bhūmir mṛdus tūlapicūpamā /",
  "S04maivy_pu:545": "vicitraṃ ca tato mālyaṃ vikariṣyanti te pathi // MvyK_83 //",
  "S04maivy_pu:546": "chattradhvajapatākābhir gandhamālyānulepanaiḥ /",
  "S04maivy_pu:547": "śubhaiś ca tūryanirghoṣaiḥ prasannamanaso narāḥ /",
  "S04maivy_pu:548": "śāstuḥ pūjāṃ kariṣyanti devaputrā maharddhikāḥ // MvyK_84 //",
  "S04maivy_pu:549": "sa ca śakraḥ sahasrākṣo devarājo mahādyutiḥ /",
  "S04maivy_pu:550": "prahṛṣṭaḥ prāñjaliṃ kṛtvā stoṣyate lokanāyakam // MvyK_85 //",
  "S04maivy_pu:551": "namas te puruṣasiṃha namas te puruṣottama /",
  "S04maivy_pu:552": "anukampasva janatāṃ bhagavann agrapudgala // MvyK_86 //",
  "S04maivy_pu:553": "maharddhiko devaputras tasya māro bhaviṣyati /",
  "S04maivy_pu:554": "sa caiva prāñjaliṃ bhūtvā stoṣyate lokanāyakam // MvyK_87 //",
  "S04maivy_pu:555": "śuddhāvāsasahasraiś ca bahubhiḥ parivāritaḥ /",
  "S04maivy_pu:556": "pravekṣate ketumatīṃ maitreyo lokanandanaḥ // MvyK_88 //",
  "S04maivy_pu:557": "brāhmaṇaparivāreṇa brahmā caiva puraskṛtaḥ /",
  "S04maivy_pu:558": "kathayiṣyati saddharmaṃ brahmaghoṣam udīrayan // MvyK_89 //",
  "S04maivy_pu:559": "ākīrṇā pṛthivī sarvā arhadbhiś ca bhaviṣyati /",
  "S04maivy_pu:560": "kṣīṇāsravair vāntadoṣaiḥ prahīṇabhavabandhanaiḥ // MvyK_90 //",
  "S04maivy_pu:561": "hṛṣṭā devamanuṣyāś ca gandharvā yakṣarākṣasāḥ /",
  "S04maivy_pu:562": "śāstuḥ pūjāṃ kariṣyanti nāgāś cāpi maharddhikāḥ // MvyK_91 //",
  "S04maivy_pu:563": "te vai nūnaṃ bhaviṣyanti akhilāś chinnasaṃśayāḥ /",
  "S04maivy_pu:564": "chinnasrotā anādātā uttīrnā bhavasāgarāt /",
  "S04maivy_pu:565": "brahmacaryaṃ cariṣyanti maitreyasyānuśasane // MvyK_92 //",
  "S04maivy_pu:566": "te vai nūnaṃ bhaviṣyanti amamā aparigrahāḥ /",
  "S04maivy_pu:567": "ajātarūparajatā aniketā asaṃbhavāḥ /",
  "S04maivy_pu:568": "brahmacaryaṃ cariṣyanti maitreyasyānuśasane // MvyK_93 //",
  "S04maivy_pu:569": "te vai nūnaṃ bhaviṣyanti chinnajālam aśaktikāḥ /",
  "S04maivy_pu:570": "dhyānāny upasaṃpādya prītisaukhyasamanvitāḥ /",
  "S04maivy_pu:571": "brahmacaryaṃ cariṣyanti maitreyasyānuśasane // MvyK_94 //",
  "S04maivy_pu:572": "ṣaṣṭivarṣasahasrāṇi maitreyo dvipadottamaḥ /",
  "S04maivy_pu:573": "deśayiṣyati saddharmaṃ sarvabhūtānukampakaḥ // MvyK_95 //",
  "S04maivy_pu:574": "śatalakṣasahasrāṇi prāṇinaṃ sa vināyakaḥ /",
  "S04maivy_pu:575": "vinayitvā ca saddharme tato nirvāṇam eṣyati // MvyK_96 //",
  "S04maivy_pu:576": "parinirvṛtasya tasyaiva maitreyasya mahāmuneḥ /",
  "S04maivy_pu:577": "daśavarṣasahasrāṇi saddharmaḥ sthāsyate tadā // MvyK_97 //",
  "S04maivy_pu:578": "prasādayiṣyatha cittāni tasmiṃ śākyamunau jine /",
  "S04maivy_pu:579": "tato drakṣyatha maitreyaṃ saṃbuddhaṃ dvipadottamam // MvyK_98 //",
  "S04maivy_pu:580": "idam āścaryakaṃ śrutvā imām ṛddhim anuttamām /",
  "S04maivy_pu:581": "ko vidvān na prasīdeta api kṛṣṇābhijātikaḥ // MvyK_99 //",
  "S04maivy_pu:582": "tasmād ihātmakāmena māhātmyam abhikāṃkṣatā /",
  "S04maivy_pu:583": "saddharmo gurukartavyaḥ smaratāṃ buddhaśāsanam // MvyK_100 //",
  "S04maivy_pu:584": "iti maitreyavyākaraṇaṃ nāma mahāyānasūtraṃ samāptam /",
  "S04maivy_pu:585": "ye dharmā hetuprabhavā hetu teṣāṃ tathāgato hy avadat /",
  "S04maivy_pu:586": "teṣāṃ ca yo nirodha evaṃvādī mahāśramaṇaḥ //",
  "S04maivy_pu:587": "śubham astu //",
  "S04maivy_pu:588": "abdeglāvagnidvirade śita māghe guhānane /",
  "S04maivy_pu:589": "pūṣāyāṃ pūṣṇadivase sarvvānanda samāpta kṛt //"
}