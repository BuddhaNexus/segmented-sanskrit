{
  "S06atrisatu:0": "Asaṅga: Triśatikāyāḥ prajñāpāramitāyāḥ kārikāsaptatiḥ",
  "S06atrisatu:1": "paramo 'nugraho jñeyaḥ śārīraḥ saparigrahaḥ /",
  "S06atrisatu:2": "prāptāprāptāvihānau ca paramā syāt parīndanā // TśPk_1",
  "S06atrisatu:3": "vipulaḥ paramo 'tyanto 'viparyastaś ca cetasi /",
  "S06atrisatu:4": "upakārāśayaḥ sthānaṃ yāne 'smin guṇapūritaḥ // TśPk_2",
  "S06atrisatu:5": "dānaṃ pāramitāṣatkam āmiṣābhayadharmataḥ /",
  "S06atrisatu:6": "ekadvayatrayeṇeha pratipat sā 'pratiṣṭhitā // TśPk_3",
  "S06atrisatu:7": "ātmabhāve pratikṛtau vipāke cāpy asaktatā /",
  "S06atrisatu:8": "apravṛttitadanyārthapravṛttiparivarjane // TśPk_4",
  "S06atrisatu:9": "pragraho maṇḍale tredhā nimittāc cittavāraṇam /",
  "S06atrisatu:10": "uttarottarasaṃdehajanmataś ca nivāraṇā // TśPk_5",
  "S06atrisatu:11": "saṃskṛtatvena saṃkalpya saṃpat prāptau nivāryate /",
  "S06atrisatu:12": "trailakṣaṇyānyathābhāvāt tadabhāvāt tathāgataḥ // TśPk_6",
  "S06atrisatu:13": "sahetuphalagāmbhīryadeśanāsmin yugādhame /",
  "S06atrisatu:14": "na niṣphalā yataḥ santi bodhisattvās trayānvitāḥ // TśPk_7",
  "S06atrisatu:15": "śikṣayopāsānāt pūrvaṃ kuśalasyāvaropaṇāt /",
  "S06atrisatu:16": "śīlavanto 'nyabuddheṣu guṇavantaś ca kīrtitāḥ // TśPk_8",
  "S06atrisatu:17": "sapudgaleṣu dharmeṣu saṃjñāyā viprahāṇataḥ /",
  "S06atrisatu:18": "prajñāvantaś ca saṃjñāyā aṣṭadhāṣṭārthabhedataḥ // TśPk_9",
  "S06atrisatu:19": "pṛthagbhāvena saṃtatyā vṛtter ājīvitasthiteḥ /",
  "S06atrisatu:20": "punaś ca gatilīnatvād ātmasaṃjñā caturvidhā // TśPk_10",
  "S06atrisatu:21": "sarvābhāvād abhāvasya sadbhāvān nābhilāpyataḥ /",
  "S06atrisatu:22": "abhilāpaprayogāc ca dharmasaṃjñā caturvidhā // TśPk_11",
  "S06atrisatu:23": "adhimuktivaśāt teṣāṃ bhūtasaṃjñā prasādataḥ /",
  "S06atrisatu:24": "yathārutāgrahāt saṃyagdeśitatvasya codgrahāt // TśPk_12",
  "S06atrisatu:25": "phalato na mitā buddhaiḥ praṇidhijñānalakṣitāḥ /",
  "S06atrisatu:26": "Iābhasatkārakāmānāṃ tadvādavinivṛttaye // TśPk_13",
  "S06atrisatu:27": "asthānād ānukūlyāc ca dharmeṣv adhigamasya hi /",
  "S06atrisatu:28": "kolasyeva parityāgo dharme saṃdhis tato mataḥ // TśPk_14",
  "S06atrisatu:29": "nairmāṇikena no buddho dharmo nāpi ca deśitaḥ /",
  "S06atrisatu:30": "deśitas tu dvayāgrāhyo 'vācyo 'vākpathalakṣaṇāt // TśPk_15",
  "S06atrisatu:31": "grahaṇadeśaṇā cāsya nāpārthā puṇyasaṃgrahāt /",
  "S06atrisatu:32": "puṇyaṃ bodhyanupastaṃbhād upastaṃbhād dvayasya ca // TśPk_16",
  "S06atrisatu:33": "svābhāvikāptihetutvāt tadanyasya ca janmanaḥ /",
  "S06atrisatu:34": "kaivalyād buddhadharmāṇām agryatvaṃ puṇyasādhanam // TśPk_17",
  "S06atrisatu:35": "agrāhyānabhilapyatvaṃ svaphalānām anudgrahāt /",
  "S06atrisatu:36": "dvayāvaraṇanirmokṣāt subhūtāv araṇādvayaṃ // TśPk_18",
  "S06atrisatu:37": "buddhadīpaṃkarāgrāhād vakyenādhigamasya hi /",
  "S06atrisatu:38": "tataś cādhigame siddhā agrāhyānabhilāpyatā // TśPk_19",
  "S06atrisatu:39": "jñānaniṣyandavijñaptimātratvāt kṣetranodgrahaḥ /",
  "S06atrisatu:40": "avigrahatvād agratvād avyūhaṃ vyūhatā matā // TśPk_20",
  "S06atrisatu:41": "sumeror iva rājatve saṃbhoge nāsti codgrahaḥ /",
  "S06atrisatu:42": "sāsravatvena cābhāvāt saṃskṛtatvena cāsya hi // TśPk_21",
  "S06atrisatu:43": "bahutvabhedakhyātyarthaṃ viśeṣasya ca siddhaye /",
  "S06atrisatu:44": "paurvāparyeṇa puṇyasya punar dṛṣṭāntadeśanā // TśPk_22",
  "S06atrisatu:45": "dvayasya pātrīkaraṇān niṣyandatvamahatvataḥ /",
  "S06atrisatu:46": "asaṃkleśasya hetutvād dhīnābhibhavanād api // TśPk_23",
  "S06atrisatu:47": "tatphalaśreṣṭhaduḥkhatvād durlabhārthottamārthataḥ /",
  "S06atrisatu:48": "jñeyāpāramitatvāc ca parāsādhāraṇatvataḥ // TśPk_24",
  "S06atrisatu:49": "gāḍhagaṃbhīrabhāvāc ca parasūtraviśiṣṭataḥ /",
  "S06atrisatu:50": "mahāśuddhānvayatvāc ca puṇyāt puṇyaṃ viśiṣyate // TśPk_25",
  "S06atrisatu:51": "sahiṣṇutā ca caryāyāṃ duṣkarāyāṃ śubhā yataḥ /",
  "S06atrisatu:52": "tadguṇāparimāṇatvād agrārthena nirucyate // TśPk_26",
  "S06atrisatu:53": "ātmavyāpādasaṃjñāyā abhāvād duḥkhatā na ca /",
  "S06atrisatu:54": "sasukhā karuṇābhāvāc caryāduḥkhaphalā tataḥ // TśPk_27",
  "S06atrisatu:55": "cittātyāgābhinirhāre yatnaḥ kāryo dṛḍho yataḥ /",
  "S06atrisatu:56": "kṣāntipāramitāprāptau tatprāyogika eva ca // TśPk_28",
  "S06atrisatu:57": "pratipattiś ca sattvārthā vijñeyā hetubhāvataḥ /",
  "S06atrisatu:58": "sattvavastunimittāt tu vijñeyā parivarjitā // TśPk_29",
  "S06atrisatu:59": "nāmaskandhāś ca tadvastu tatsaṃjñāpagamāj jine /",
  "S06atrisatu:60": "tadabhāvo hi buddhānāṃ tattvadarśanayogataḥ // TśPk_30",
  "S06atrisatu:61": "phalāpratiṣṭhito mārgas tatphalasyāpi kāraṇam /",
  "S06atrisatu:62": "buddhānāṃ bhūtavāditvāt tac ca jñeyaṃ caturvidham // TśPk_31",
  "S06atrisatu:63": "pratijñā hīnayānasya mahāyānasya deśanā /",
  "S06atrisatu:64": "sarvavyākaraṇānāṃ ca na visaṃvādinī yataḥ // TśPk_32",
  "S06atrisatu:65": "aprāpter ānukulyāc ca na satyā na mṛṣā matā /",
  "S06atrisatu:66": "yathārutaniveśasya pratipakṣeṇa deśanā // TśPk_33",
  "S06atrisatu:67": "x x x x x x x x x x x x x .alābhatā /",
  "S06atrisatu:68": "ajñānāt sapratiṣṭhena jñānād anyena lābhatā // TśPk_34",
  "S06atrisatu:69": "tamaḥprakāśam ajñānaṃ jñānam ālokavan matam /",
  "S06atrisatu:70": "pratipakṣavipakṣasya lābhahānyāmukhatvataḥ // TśPk_35",
  "S06atrisatu:71": "yādṛśyā pratipattyā x x x x x x x x x /",
  "S06atrisatu:72": "yat karmikā ca sā dharme pratipattis tad ucyate // TśPk_36",
  "S06atrisatu:73": "vyañjane trividhā dharmadharatve śrutavistare /",
  "S06atrisatu:74": "arthasya parato 'dhyātmam āptau śravaṇacintanāt // TśPk_37",
  "S06atrisatu:75": "x x x x x x x x x x x x paripācane /",
  "S06atrisatu:76": "vastukālamahatvena puṇyāt puṇyaṃ viśiṣyate // TśPk_38",
  "S06atrisatu:77": "agocaratvaṃ kaivalyaṃ mahātmāśritatā tathā /",
  "S06atrisatu:78": "durlabhaśravatā caiva dhātupuṣṭir anuttarā // TśPk_39",
  "S06atrisatu:79": "x x x x x x x x x x x pātratāśraye /",
  "S06atrisatu:80": "śodhanāvaraṇānāṃ ca kṣiprābhijñātvam eva ca // TśPk_40",
  "S06atrisatu:81": "vicitraIokasaṃpattivipākaḥ sumahānn api /",
  "S06atrisatu:82": "karmāṇi etāni dharme pratipatter matāni x // TśPk_41",
  "S06atrisatu:83": "x x x x x x x x x bodhisattvakalpanā /",
  "S06atrisatu:84": "cittāvaraṇam ākhyātaṃ yac cittam apratiṣṭhitaṃ // TśPk_42",
  "S06atrisatu:85": "paścādvyākaraṇān no ca caryā dīpaṃkare parā /",
  "S06atrisatu:86": "bodhis tac caryayā tulyā na sa x x x x x x // TśPk_43",
  "S06atrisatu:87": "x x x x x x x x na mṛṣā paridīpitā /",
  "S06atrisatu:88": "dharmās tato buddhadharmāḥ sarve 'bhāvasvalakṣaṇāḥ // TśPk_44",
  "S06atrisatu:89": "dharmakāyena buddhas tu mataḥ saḥ puruṣopamaḥ /",
  "S06atrisatu:90": "nirāvaraṇato x x x x x x x x x x x // TśPk_45",
  "S06atrisatu:91": "guṇamahātmyataś cāpi mahākāyaḥ sa eva hi /",
  "S06atrisatu:92": "abhāvakāyabhāvāc ca akāyo 'sau nirucyate // TśPk_46",
  "S06atrisatu:93": "dharmadhātāv akuśalaḥ sattvanirvāpaṇe matiḥ /",
  "S06atrisatu:94": "kṣetrāṇāṃ śodhane caiva x x x x x x x x // TśPk_47",
  "S06atrisatu:95": "sattvānāṃ bodhisattvānāṃ dharmān yaś ca nairātmakān /",
  "S06atrisatu:96": "buddhyādhimucyate 'nārya āryo dhīmān sa kaṭhyate // TśPk_48",
  "S06atrisatu:97": "nopalambhe 'pi dharmāṇāṃ cakṣur na hi na vidyate /",
  "S06atrisatu:98": "buddhānāṃ pañcadhā tac ca vitathārthasya darśanāt // TśPk_49",
  "S06atrisatu:99": "nānāvithatavijñapteḥ sṃṛtyupasthānavarjanāt /",
  "S06atrisatu:100": "nirādhāraprabandho 'syā vitathāto nirucyate // TśPk_50",
  "S06atrisatu:101": "jñānasyādhārato jñeyā puṇye vitathatā na ca /",
  "S06atrisatu:102": "tataḥ puṇyanimittaṃ hi punar dṛṣṭāntakīrtanam // TśPk_51",
  "S06atrisatu:103": "na dharmakāyaniṣpattir anuvyañjanam ucyate /",
  "S06atrisatu:104": "na ca lakṣaṇasaṃpattis tad akāyatvato matā // TśPk_52",
  "S06atrisatu:105": "dharmakāyāvinirbhāgān na dvayaṃ na tathāgataḥ /",
  "S06atrisatu:106": "saṃpattir ucyate bhūyo dvayaṃ nāsty astitā tataḥ // TśPk_53",
  "S06atrisatu:107": "x x x x x x x x x x x x x kalpitā /",
  "S06atrisatu:108": "dharmakāyāvinirbhāgād deśanāpy asvalakṣaṇā // TśPk_54",
  "S06atrisatu:109": "deśyadaiśikagāṃbhīryaśraddhā na ca na santi hi /",
  "S06atrisatu:110": "na sattvā nāpi cāsattvās te 'nāryārya x x x x // TśPk_55",
  "S06atrisatu:111": "x x x x x x x x jñeyā bodhir anuttarā /",
  "S06atrisatu:112": "na vṛddhyā dharmadhātau hi śuddhisāmyāt svalakṣaṇāt // TśPk_56",
  "S06atrisatu:113": "upāyānuttaratvāc ca sāsravatvād adharmataḥ /",
  "S06atrisatu:114": "śubhā na dharmā x x x x x x x x x x x // TśPk_57",
  "S06atrisatu:115": "naiva? cāvyākṛtatve 'pi deśanā 'prāptaye matā /",
  "S06atrisatu:116": "dharmaratnaṃ tataś caikaṃ ratnād anyād viśiṣyate // TśPk_58",
  "S06atrisatu:117": "saṃkhyāprabhavajātīnāṃ saṃbandhasya viśeṣaṇe /",
  "S06atrisatu:118": "x x x x x x x x x x x x x labhyate // TśPk_59",
  "S06atrisatu:119": "samatvād dharmadhātoś ca na sattvā mocitā jinaiḥ /",
  "S06atrisatu:120": "sahanāmnā yataḥ skandhā dharmadhātvabahirgatāḥ // TśPk_60",
  "S06atrisatu:121": "ātmagrāhasamo dosas ta x x x x x x x /",
  "S06atrisatu:122": "x x x x x grāhe hi agrāhagrāhatā matā // TśPk_61",
  "S06atrisatu:123": "na caiva rūpakāyena so 'numeyas tathāgataḥ /",
  "S06atrisatu:124": "dharmakāyo yataś cakravartī mābhūt tathāgataḥ // TśPk_62",
  "S06atrisatu:125": "na ca lakṣaṇavaipākyapuṇy. x x x x x x /",
  "S06atrisatu:126": "dharmakāyasya lābho hi upāyo yad vilakṣaṇaḥ // TśPk_63",
  "S06atrisatu:127": "rūpānuśravamātreṇa na buddhajñaḥ pṛthagjanaḥ /",
  "S06atrisatu:128": "tathatādharmakāyo hi yato 'vijñānagocaraḥ // TśPk_64",
  "S06atrisatu:129": "na ca puṇyas x x x x x x x x x x x x /",
  "S06atrisatu:130": "kṣāntilābhe 'pi nocchedo nirmalasyāsya lābhataḥ // TśPk_65",
  "S06atrisatu:131": "punaḥ puṇyanimittaṃ hi tasmād dṛṣṭāntadeśanā /",
  "S06atrisatu:132": "tat puṇyasyāvipākatvān nodgrahaḥ saparigrahaḥ // TśPk_66",
  "S06atrisatu:133": "tan nirmāṇaphalaṃ teṣāṃ puṇya x x x x x x /",
  "S06atrisatu:134": "anābhogena yat karma buddhāḥ kurvanti dikṣu ca // TśPk_67",
  "S06atrisatu:135": "gatyādayas tu nirmāṇair buddhās tv avicalāḥ sadā /",
  "S06atrisatu:136": "dharmadhātau ca tatsthānaṃ naikatvānyatvato matam // TśPk_68",
  "S06atrisatu:137": "rajomaṣīkriyā dhātor dṛṣṭāntas tasya dyotakaḥ /",
  "S06atrisatu:138": "maṣīkaraṇatā kleśakṣayasyeha nidarśanam // TśPk_69",
  "S06atrisatu:139": "asaṃcayatvāpiṇḍatvam anekatvanidarśanam /",
  "S06atrisatu:140": "saṃhatasthānatā tasmin nānyatve ca nidarśanam // TśPk_70",
  "S06atrisatu:141": "vyavahāramātratāyā bālānām udgraho 'nyathā /",
  "S06atrisatu:142": "dvayābhāvān na bodhyāptiḥ prahāṇād ātmadharmayoḥ // TśPk_71",
  "S06atrisatu:143": "tasmād dṛṣṭir adṛṣṭiś ca nairarthyābhūtakalpataḥ /",
  "S06atrisatu:144": "sūkṣmam āvaraṇaṃ hy etat tathā jñānāt prahīyate // TśPk_72",
  "S06atrisatu:145": "jñānadvayasamādhānapraheyaṃ tac ca deśitam /",
  "S06atrisatu:146": "nirmāṇaiḥ kaśaṇāt puṇyaṃ tad buddhānāṃ na nākṣayam // TśPk_73",
  "S06atrisatu:147": "nirmito 'smīti cātmānaṃ kāśayantas tathāgatāḥ /",
  "S06atrisatu:148": "prakāśayanti nātmānaṃ tasmāt sā kāśanā satī // TśPk_74",
  "S06atrisatu:149": "saṃskāro na tathā nānyaṃ nirvāṇaṃ hi tathāgate /",
  "S06atrisatu:150": "navadhā saṃbhūtasyeha saṃyagjñānaparīkṣaṇāt // TśPk_75",
  "S06atrisatu:151": "dṛṣṭir nimittaṃ vijñānaṃ pratiṣṭhādehabhogatā /",
  "S06atrisatu:152": "atītaṃ vartamānaṃ ca parīkṣyaṃ cāpy anāgatam // TśPk_76",
  "S06atrisatu:153": "lakṣaṇasyopabhogasya pravṛtteś ca parīkṣaṇāt /",
  "S06atrisatu:154": "nirmalāṃ teṣu vaśitāṃ saṃskāreṣu samāpnute // TśPk_77",
  "S06atrisatu:155": "triśatikāyāḥ prajñāpāramitāyāḥ kārikāsaptatiḥ samāptā // //",
  "S06atrisatu:156": "kṛtir iyam āryāsaṅgapādānām iti // //"
}