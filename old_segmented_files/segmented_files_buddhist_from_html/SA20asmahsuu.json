{
  "SA20asmahsuu:0": "mahāyānasūtrālaṃkāraḥ",
  "SA20asmahsuu:1": "// oṃ //",
  "SA20asmahsuu:2": "namaḥ sarvabuddhabodhisattvebhyaḥ",
  "SA20asmahsuu:3": "prathamo 'dhikāraḥ",
  "SA20asmahsuu:4": "arthajño 'rthavibhāvanāṃ prakurute vācā padaiścāmalai-",
  "SA20asmahsuu:5": "rduḥkhasyottaraṇāya duḥkhitajane kāruṇyatastanmayaḥ /",
  "SA20asmahsuu:6": "dharmasyottamayānadeśitavidheḥ sattveṣu tadgāmiṣu",
  "SA20asmahsuu:7": "śliṣṭāmarthagatiṃ niruttaragatāṃ pañcātmikāṃ darśayan // Msa_1.1 //",
  "SA20asmahsuu:8": "arthajño 'rthavibhāvanāṃ prakurute.........[ityādi] koṣadeśamārabhya ko 'laṃkaroti /",
  "SA20asmahsuu:9": "arthajñaḥ /",
  "SA20asmahsuu:10": "kamalaṃkāramalaṃkaroti arthavibhāvanāṃ kurute /",
  "SA20asmahsuu:11": "kena vācā padaiścāmalaiḥ /",
  "SA20asmahsuu:12": "amalayā vācetiṣa........[pauryādinā] amalaiḥ padairiti yuktaiḥ sahitairiti vistaraḥ /",
  "SA20asmahsuu:13": "na hi vinā vācā padavyañjanairartho vibhāvayituṃ śakyata iti /",
  "SA20asmahsuu:14": "kasmai duḥkhasyottaraṇāya duḥkhitajane kāruṇyatastanmayaḥ /",
  "SA20asmahsuu:15": "duḥkhitajane yatkāruṇyaṃ tasmātkāruṇyatastanmaya iti kāruṇyamayaḥ /",
  "SA20asmahsuu:16": "kasyālaṃkāraṃ karoti /",
  "SA20asmahsuu:17": "dharmasyottamayānadeśitavidheḥ /",
  "SA20asmahsuu:18": "uttamayānasya deśito vidhiryasmindharme tasya dharmasya /",
  "SA20asmahsuu:19": "kasminnalaṃkaroti /",
  "SA20asmahsuu:20": "sattveṣu tadgāmiṣu /",
  "SA20asmahsuu:21": "nimittasaptamyeṣā.........[mahāyāna]gāmisattvanimittamityarthaḥ /",
  "SA20asmahsuu:22": "katividhamalaṃkāraṃ karoti /",
  "SA20asmahsuu:23": "pañcavidham /",
  "SA20asmahsuu:24": "śliṣṭāmarthagatiṃ niruttaragatāṃ pañcātmikāṃ darśayan /",
  "SA20asmahsuu:25": "śliṣṭāmiti yuktām /",
  "SA20asmahsuu:26": "niruttaragatāmityanuttarajñāna[yāna]gatām /",
  "SA20asmahsuu:27": "tāmidānīṃ pañcātmikāmarthagatiṃ dvitīyena ślokena darśayati /",
  "SA20asmahsuu:28": "ghaṭitamiva suvarṇaṃ vārijaṃ vā vibuddhaṃ",
  "SA20asmahsuu:29": "sukṛtamiva subhojyaṃ bhujyamānaṃ kṣudhārtaiḥ /",
  "SA20asmahsuu:30": "(MSA_Bagchi 2)",
  "SA20asmahsuu:31": "vidita iva sulekho ratnapeṭeva muktā",
  "SA20asmahsuu:32": "vivṛta iha sa dharmaḥ prītimagryāṃ dadhāti // Msa_1.2 //",
  "SA20asmahsuu:33_0": "anena ślokena pañcabhirdṛṣṭāntaiḥ sa hi dharmaḥ pañcavidhamarthamadhikṛtya deśitaḥ",
  "SA20asmahsuu:33_1": "sādhyaṃ vyutpādyaṃ cintyamacintyaṃ pariniṣpannaṃ cādhigamārthaṃ pratyātmavedanīyaṃ",
  "SA20asmahsuu:33_2": "bodhipakṣasvabhāvam /",
  "SA20asmahsuu:34": "so 'nena sūtrālaṃkāreṇa vivṛtaḥ prītimagryāṃ dadhāti /",
  "SA20asmahsuu:35": "yathākramaṃ ghaṭitasuvarṇādivat /",
  "SA20asmahsuu:36": "yadā sa dharmaḥ prakṛtyaiva guṇayuktaḥ kathaṃ so 'laṃkriyata ityasya codyasya parihārārthaṃ tṛtīyaḥ ślokaḥ /",
  "SA20asmahsuu:37": "yathā bimbaṃ bhūṣāprakṛtiguṇavaddarpaṇagataṃ",
  "SA20asmahsuu:38": "viśiṣṭaṃ prāmodyaṃ janayati nṛṇāṃ darśanavaśāt /",
  "SA20asmahsuu:39": "tathā dharmaḥ sūktaprakṛtiguṇayukto 'pi satataṃ",
  "SA20asmahsuu:40": "vibhaktārthastuṣṭiṃ janayati viśiṣṭāmiha satām // Msa_1.3 //",
  "SA20asmahsuu:41": "anena kiṃ darśayati /",
  "SA20asmahsuu:42_0": "yathā bimbaṃ bhūṣayā prakṛtyaiva guṇavat ādarśagataṃ darśanavaśādviśiṣṭaṃ prāmodyaṃ",
  "SA20asmahsuu:42_1": "janayatyevaṃ sa dharmaḥ subhāṣitaiḥ prakṛtyaiva guṇayukto 'pi satataṃ vibhaktārthastuṣṭiṃ viśiṣṭāṃ janayati /",
  "SA20asmahsuu:43": "buddhimatāmatastuṣṭiviśeṣotpādanādalaṃkṛta iva bhavatīti /",
  "SA20asmahsuu:44": "ataḥ paraṃ tribhiḥ ślokaistasmindharme trividhamanuśaṃsaṃ darśayatyādarotpādanārtham /",
  "SA20asmahsuu:45": "āghrāyamāṇakaṭukaṃ svādurasaṃ yathauṣadhaṃ tadvat /",
  "SA20asmahsuu:46": "dharma[rmo] dvayavyavasthā[stho] vyañjanato 'rtho na ca[rthataśca]jñeyaḥ // Msa_1.4 //",
  "SA20asmahsuu:47": "rājeva durārādho dharmo 'yaṃ vipulagāḍhagambhīraḥ /",
  "SA20asmahsuu:48": "ārādhitaśca tadvadvaraguṇadhanadāyako bhavati // Msa_1.5 //",
  "SA20asmahsuu:49": "ratnaṃ jātyamanarthaṃ[rghaṃ]yathāparīkṣakajanaṃ na toṣayati /",
  "SA20asmahsuu:50": "dharmastathāyamabughaṃ viparyayāttoṣayati tadvat // Msa_1.6 //",
  "SA20asmahsuu:51": "(MSA_Bagchi 3)",
  "SA20asmahsuu:52": "trividho 'nuśaṃsaḥ /",
  "SA20asmahsuu:53": "āvaraṇaprahāṇahetutvamauṣadhopamatvena /",
  "SA20asmahsuu:54": "dvayavyavastha iti vyañjanārthavyavasthaḥ /",
  "SA20asmahsuu:55": "vibhutvahetutvamabhijñādivaiśeṣikaguṇairśvaryadānādrājopamatvena /",
  "SA20asmahsuu:56": "āryadha[ja]nopabhogahetutvaṃ ca anartha[rgha]jātyaratnopamatvena /",
  "SA20asmahsuu:57": "parīkṣakajana āryajano veditavyaḥ /",
  "SA20asmahsuu:58": "naivedaṃ mahāyānaṃ buddhavacanaṃ kutastasyāyamanuśaṃso bhaviṣyatītyatra vipratipannāstasya buddhavacanatvaprasādhanārthaṃ kāraṇavibhājyamārabhya ślokaḥ /",
  "SA20asmahsuu:59": "ādāvavyākaraṇātsamapravṛtteragocarātsiddheḥ /",
  "SA20asmahsuu:60": "bhāvābhāve 'bhāvātpratipakṣatvādrutānyatvāt // Msa_1.7 //",
  "SA20asmahsuu:61": "ādāvavyākaraṇāt yadyetatsaddharmāntarāyipaścātkenāpyutpāditam /",
  "SA20asmahsuu:62": "kasmādādau bhagavatā na vyākṛtamanāgatabhaya[bhaṃga]vat /",
  "SA20asmahsuu:63": "samapravṛtteḥ samakālaṃ ca śrāvakayānena mahāyānasya pravṛttirupalabhyate na paścāditi kathamasyābuddhavacanatvaṃ vijñāyate /",
  "SA20asmahsuu:64": "agocarānnāyamevamudāro gambhīraśca dharmastārkikāṇāṃ gocaraḥ /",
  "SA20asmahsuu:65": "tīrthikaśāstreṣu tatprakārānupalambhāditi /",
  "SA20asmahsuu:66": "nāyamanyairbhāṣito yujyate /",
  "SA20asmahsuu:67": "ucyamāne 'pi tadanadhimukteḥ /",
  "SA20asmahsuu:68": "siddherathānyenābhisaṃbudhya bhāṣitaḥ /",
  "SA20asmahsuu:69": "siddhamasya buddhavacanatvam /",
  "SA20asmahsuu:70": "sa eva buddho yo 'bhisaṃbudhya evaṃ bhāṣate /",
  "SA20asmahsuu:71": "bhāvābhāve 'bhāvādyadi mahāyānaṃ kiṃcidasti tasya bhāva[ve] siddhamidaṃ buddhavacanamato 'nyasya mahāyānasyābhāvāt /",
  "SA20asmahsuu:72": "atha nāsti tasyābhāve śrāvakayānasyāpyabhāvāt /",
  "SA20asmahsuu:73": "śrāvakayānaṃ buddhavacanaṃ na mahāyānamiti na yujyate vinā buddhayānena buddhānāmanutpādāt /",
  "SA20asmahsuu:74": "pratipakṣatvāt /",
  "SA20asmahsuu:75": "bhāvyamānaṃ ca mahāyānaṃ sarvanirvikalpajñānāśrayatvena kleśānāṃ pratipakṣo bhavati tasmād buddhavacanam /",
  "SA20asmahsuu:76": "rutānyatvāt /",
  "SA20asmahsuu:77": "na cāsya yathārutamarthastasmānna yathārutārthānusāreṇedamabuddhavacanaṃ veditabyam /",
  "SA20asmahsuu:78": "yaduktamādāvavyākaraṇādityanābhogādetadanāgatāṃ bhagavatā na vyākṛtamiti kasyacit syādata upekṣāyā ayoge ślokaḥ /",
  "SA20asmahsuu:79": "pratyakṣacakṣuṣo buddhāḥ śāsanasya ca rakṣakāḥ /",
  "SA20asmahsuu:80": "adhmanyanāvṛtajñānā upekṣāto na yujyate // Msa_1.8 //",
  "SA20asmahsuu:81": "anena kiṃ darśayati /",
  "SA20asmahsuu:82": "tribhiḥ kāraṇairanāgatasya mahataḥ śāsanopadravasyopekṣā na yujyate /",
  "SA20asmahsuu:83": "buddhānāmayatnato jñānapravṛtteḥ pratyakṣacakṣuṣkatayā śāsanarakṣāyāśca[yāṃ ca] yatnavatvāt /",
  "SA20asmahsuu:84": "anāgatajñānasamarthyācca sarvakālāvyāhatajñānatayeti /",
  "SA20asmahsuu:85": "yaduktaṃ bhāvābhāve 'bhāvāditi /",
  "SA20asmahsuu:86": "etadeva śrāvakayānaṃ mahāyānametenaiva mahābodhiprāptiriti kasyacitsyādataḥ śrāvakayānasya mahāyānatvāyoge ślokaḥ /",
  "SA20asmahsuu:87": "(MSA_Bagchi 4)",
  "SA20asmahsuu:88": "vaikalyato virodhādanupāyatvāttathāpyanupadeśāt /",
  "SA20asmahsuu:89": "na śrāvakayānamidaṃ bhavati mahāyānadharmākhyam // Msa_1.9 //",
  "SA20asmahsuu:90": "vaikalyātparārthopadeśasya /",
  "SA20asmahsuu:91": "na hi śrāvakayāne kaścitparārtha upadiṣṭaḥ śrāvakāṇāmātmano nirvidvirāgavimuktimātropāyopadeśāt /",
  "SA20asmahsuu:92": "na ca svārtha eva pareṣūpadiśyamānaḥ parārtho bhavitumarhati /",
  "SA20asmahsuu:93": "virodhāt /",
  "SA20asmahsuu:94": "svārthe hi paro niyujyamānaḥ svārtha eva prayujyate sa ātmana eva parinirvāṇārthaprayukto 'nuttarāṃ samyaksaṃbodhimabhisaṃbhotsyata iti viruddhametat /",
  "SA20asmahsuu:95": "na ca śrāvakayānenaiva cirakālaṃ bodhau ghaṭamāno buddho bhavitumarhati /",
  "SA20asmahsuu:96": "anupāyatvāt /",
  "SA20asmahsuu:97": "anupāyo hi śrāvakayānaṃ buddhatvasya na cānupāyena ciramapi prayujyamānaḥ prārthitamarthaṃ prāpnoti /",
  "SA20asmahsuu:98": "śrṛṅgādiva dugdhaṃ na bhasrayā[bhasrāyāḥ] /",
  "SA20asmahsuu:99": "athānyathāpyatropadiṣṭaṃ yathā bodhisattvena prayoktavyam /",
  "SA20asmahsuu:100": "tathāpyanupadeśānna śrāvakayānameva mahāyānaṃ bhaviturmahati /",
  "SA20asmahsuu:101": "na hi sa tādṛśa upadeśa etasminnupalabhyate /",
  "SA20asmahsuu:102": "viruddhameva cānyonyaṃ śrāvakayānaṃ mahāyānaṃ cetyanyonyavirodhe ślokaḥ /",
  "SA20asmahsuu:103": "āśayasyopadeśasya prayogasya virodhataḥ /",
  "SA20asmahsuu:104": "upastambhasya kālasya yat hīnaṃ hīnameva tat // Msa_1.10 //",
  "SA20asmahsuu:105": "kathaṃ viruddham /",
  "SA20asmahsuu:106": "pañcabhirvirodhaiḥ /",
  "SA20asmahsuu:107": "āśayopadeśaprayogopastambhakālavirodhaiḥ /",
  "SA20asmahsuu:108": "śrāvakayāne hyātmaparinirvāṇāyaivāśayastadarthamevopadeśastadarthameva prayogaḥ parīttaśca puṇyajñānasaṃbhārasaṃgṛhīta upastambhaḥ,",
  "SA20asmahsuu:109": "kālena cālpena tadarthaprāptiryāvattribhirapi janmabhiḥ /",
  "SA20asmahsuu:110": "mahāyāne tu sarvaṃ viparyayeṇa /",
  "SA20asmahsuu:111": "tasmādanyonyavirodhād yad yānaṃ hīnaṃ hīnameva tat /",
  "SA20asmahsuu:112": "na tanmahāyānaṃ bhavitumarhati /",
  "SA20asmahsuu:113": "buddhavacanasyedaṃ lakṣaṇaṃ yatsūtre 'vatarati vinaye saṃdṛśyate dharmatāṃ ca na vilomayati /",
  "SA20asmahsuu:114": "na caivaṃ mahāyānam,",
  "SA20asmahsuu:115": "sarvadharmaniḥsvabhāvatvopadeśāt /",
  "SA20asmahsuu:116": "tasmānna buddhavacanamiti kasyacitsyādato lakṣaṇāvirodhe ślokaḥ /",
  "SA20asmahsuu:117": "svake 'vatārātsvasyaiva vinaye darśanādapi /",
  "SA20asmahsuu:118": "audāryādapi gāmbhīryādaviruddhaiva dharmatā // Msa_1.11 //",
  "SA20asmahsuu:119": "anena ślokena kiṃ darśayati /",
  "SA20asmahsuu:120": "avataratyevedaṃ svasmin mahāyānasūtre svasya ca kleśasya[kleśaḥ?",
  "SA20asmahsuu:121": "] vinayaḥ[vinaye]saṃdṛśyate /",
  "SA20asmahsuu:122": "yo mahāyāne bodhisattvānāṃ kleśaḥ uktaḥ /",
  "SA20asmahsuu:123": "vikalpakleśā hi bodhisattvāḥ /",
  "SA20asmahsuu:124": "audāryagāmbhīryalakṣaṇatvācca /",
  "SA20asmahsuu:125": "na dharmatāṃ vilomayatyathaiva hi dharmatā mahābodhiprāptaye tasmānnāsti lakṣaṇavirodhaḥ /",
  "SA20asmahsuu:126": "(MSA_Bagchi 5)",
  "SA20asmahsuu:127": "agocarādityuktamatarstakagocaratvāyoge ślokaḥ /",
  "SA20asmahsuu:128": "niśrito 'niyato 'vyāpī sāṃvṛtaḥ khedavānapi /",
  "SA20asmahsuu:129": "bālāśrayo matastarkastasyāto viṣayo na tat // Msa_1.12 //",
  "SA20asmahsuu:130": "adṛṣṭasatyāśrayo hi tarkaḥ kaścidāgamaniśrito bhavati /",
  "SA20asmahsuu:131": "aniyataśca bhavati kālāntareṇānyathāpratyavagamāt /",
  "SA20asmahsuu:132": "avyāpī ca na sarvajñeyaviṣayaḥ /",
  "SA20asmahsuu:133": "saṃvṛtisatyaviṣayaśca na paramārthaviṣayaḥ /",
  "SA20asmahsuu:134": "khedavāṃśca pratibhānaparyādānāt /",
  "SA20asmahsuu:135": "mahāyānaṃ tu na niśritaṃ yāvadakhedavat /",
  "SA20asmahsuu:136": "śatasāhasrikādyanekasūtropadeśāt /",
  "SA20asmahsuu:137": "ato na tarkasya tadviṣayaḥ /",
  "SA20asmahsuu:138": "anupāyatvāt śrāvakayāne na buddhatvaṃ prāptamityuktam,",
  "SA20asmahsuu:139": "atha mahāyānaṃ kathamupāyo yukta ityupāyatvayoge ślokaḥ /",
  "SA20asmahsuu:140": "audāryādapi gāmbhīryātparipāko 'vikalpanā /",
  "SA20asmahsuu:141": "deśanāto dvayasyāsmin sa copāyo niruttare // Msa_1.13 //",
  "SA20asmahsuu:142": "anena ślokena kiṃ darśayati /",
  "SA20asmahsuu:143": "prabhāvaudāryadeśanayā sattvānāṃ paripākaḥ prabhāvādhimuktito ghaṭanāt /",
  "SA20asmahsuu:144": "gāmbhīryadeśanayā avikalpanā,",
  "SA20asmahsuu:145": "ata etasya dvayasyāsmin mahāyāne deśanā /",
  "SA20asmahsuu:146": "sa copāyo niruttare jñāne,",
  "SA20asmahsuu:147": "tābhyāṃ yathākramaṃ sattvānāṃ paripācanādātmanaśca buddhadharmaparipākāditi /",
  "SA20asmahsuu:148": "ye punarasmāt trasanti tadarthamasthānatrāsādīnave kāraṇatvena ślokaḥ /",
  "SA20asmahsuu:149": "tadasthānatrāso bhavati jagatāṃ dāhakaraṇo",
  "SA20asmahsuu:150": "mahāpuṇyaskandhaprasavakaraṇāddīrghasamayam /",
  "SA20asmahsuu:151": "agotro 'sanmitro 'kṛtamatirapūrvācittaśubha-",
  "SA20asmahsuu:152": "strasatyasmin dharme patati mahato 'rthādgat iha // Msa_1.14 //",
  "SA20asmahsuu:153": "trāsāsthāne trāsastadasthānatrāsaḥ /",
  "SA20asmahsuu:154": "dāhakaraṇo bhavatyapāyeṣu /",
  "SA20asmahsuu:155": "kiṃ kāraṇam /",
  "SA20asmahsuu:156": "mahataḥ apuṇyaskandhaprasavasya karaṇāt /",
  "SA20asmahsuu:157": "kiyantaṃ kālamiti dīrghasamayam /",
  "SA20asmahsuu:158": "evaṃ paścādādīnavaḥ /",
  "SA20asmahsuu:159": "yena ca kāraṇena yāvantaṃ ca kālaṃ tat saṃdarśayati /",
  "SA20asmahsuu:160": "kiṃ punaḥ kāraṇe tu satīti caturvidhaṃ trāsakāraṇaṃ darśayati /",
  "SA20asmahsuu:161": "gotraṃ cāsya na bhavati sanmitraṃ vā avyutpannamatirvā bhavati mahāyānadharmatāyāṃ pūrvaṃ vānupacitaśubho bhavati /",
  "SA20asmahsuu:162": "patati mahato 'rthāditi mahābodhisaṃbhārārthāt /",
  "SA20asmahsuu:163": "aprāptaparihāṇito 'paramādīnavaṃ darśayati /",
  "SA20asmahsuu:164": "(MSA_Bagchi 6)",
  "SA20asmahsuu:165": "trāsakāraṇamuktamatrāsakāraṇaṃ vaktavyamityatrāsakāraṇatve ślokaḥ /",
  "SA20asmahsuu:166": "tadanyānyā[nyasyā?",
  "SA20asmahsuu:167": "]bhāvātparamagahanatvādanugamāt",
  "SA20asmahsuu:168": "vicitrasyākhyānād dhruvakathanayogādvahumukhāt /",
  "SA20asmahsuu:169": "yathākhyānaṃ nārthādbhagavati ca bhāvātigahanāt",
  "SA20asmahsuu:170": "na dharme 'smiṃstrāso bhavati viduṣāṃ yonivicayāt // Msa_1.15 //",
  "SA20asmahsuu:171": "tadanyānyā[nyasyā?",
  "SA20asmahsuu:172": "]bhāvāditi tato 'nyasya mahāyānasyābhāvāt /",
  "SA20asmahsuu:173": "atha śrāvakayānameva mahāyānaṃ syādanyasya śrāvakasya pratyekabuddhasya vābhāvaḥ syāt /",
  "SA20asmahsuu:174": "sarva eva hi buddhā bhaveyuḥ /",
  "SA20asmahsuu:175": "paramagahanatvācca /",
  "SA20asmahsuu:176": "sarvajñajñānamārgasyānugamācca tulyakālapravṛttyā /",
  "SA20asmahsuu:177": "vicitrasyākhyānāt /",
  "SA20asmahsuu:178": "vicitraścātra saṃbhā[sā?",
  "SA20asmahsuu:179": "]ramārga ākhyāyate na kevalaṃ śūnyataiva /",
  "SA20asmahsuu:180": "tasmāda[ā]bhiprāyikenānena bhavitavyamiti /",
  "SA20asmahsuu:181": "dhruvakathanayogād,",
  "SA20asmahsuu:182": "bahumukhādabhīkṣṇaṃ cātra śūnyatā kathyate bahumiśca paryāyaisteṣu teṣu sūtrānteṣu tasmādbhavitavyamatra mahatā prayojanena /",
  "SA20asmahsuu:183": "anyathā hi satkṛtpratiṣedhamātrakṛtamabhabiṣyaditi /",
  "SA20asmahsuu:184": "yathākhyānaṃ nārthāt na cāsya yathārutamartho 'smādapi trāso na yuktaḥ /",
  "SA20asmahsuu:185": "bhagavati ca bhāvātigahanādatigahanaśca buddhānāṃ bhāvo durājñeyastasmānnāsmābhistadajñānāttrasitavyamiti /",
  "SA20asmahsuu:186": "evaṃ yoniśaḥ pravicayādviduṣāṃ trāso na bhavati /",
  "SA20asmahsuu:187": "dūrānupraviṣṭajñānagocaratve ślokaḥ /",
  "SA20asmahsuu:188": "śrutaṃ niśrityādau prabhavati manaskāra iha yo",
  "SA20asmahsuu:189": "manaskārājjñānaṃ prabhavati ca tattvārthaviṣayam /",
  "SA20asmahsuu:190": "tato dharmaprāptiḥ prabhavati ca tasminmatirato",
  "SA20asmahsuu:191": "yadā pratyātmaṃ sā kathamasati tasminvyavasitiḥ // Msa_1.16 //",
  "SA20asmahsuu:192": "śrutaṃ niśrityādau manaskāraḥ prabhavati yo yoniśa ityarthaḥ /",
  "SA20asmahsuu:193": "yoniśo manaskārāttattvārthaviṣayaṃ jñānaṃ prabhavati lokottarā samyagdṛṣṭiḥ,",
  "SA20asmahsuu:194": "tatastatphalasya dharmasya prāptiḥ,",
  "SA20asmahsuu:195": "tatastasmin prāpte matirvimuktijñānaṃ prādurbhavati /",
  "SA20asmahsuu:196": "evaṃ yadā pratyātmaṃ sā matirbhavati,",
  "SA20asmahsuu:197": "kathamasati tasminneṣā vyavasitirniścayo bhavati naivedaṃ buddhavacanamitie /",
  "SA20asmahsuu:198": "atrāsapadasthānatve ślokaḥ /",
  "SA20asmahsuu:199": "ahaṃ na boddhā na gabhīraboddhā buddhau gabhīraṃ kimatarkagamyam /",
  "SA20asmahsuu:200": "kasmād gabhīrārthavidāṃ ca mokṣa ityetaduttrāsapadaṃ na yuktam // Msa_1.17 //",
  "SA20asmahsuu:201": "(MSA_Bagchi 7)",
  "SA20asmahsuu:202": "yadi tāvadahamasya na boddhetyuttrāsapadam,",
  "SA20asmahsuu:203": "tanna yuktam /",
  "SA20asmahsuu:204": "atha buddho 'pi gambhī[bhī?",
  "SA20asmahsuu:205": "] rasya padārthasya na boddhā sa kiṃ gabhīraṃ deśayiṣyatītyuttrāsapadam,",
  "SA20asmahsuu:206": "tadayuktam /",
  "SA20asmahsuu:207": "atha gambhī[bhī]raṃ kasmādatarkagamyamityuttrāsapadam,",
  "SA20asmahsuu:208": "tanna yuktam /",
  "SA20asmahsuu:209": "atha kasmād gabhīrārthavidāmeva mokṣo na tārkikāṇāmityuttrāsapadam,",
  "SA20asmahsuu:210": "tanna yuktam /",
  "SA20asmahsuu:211": "anadhimuktita eva tatsidvau ślokaḥ /",
  "SA20asmahsuu:212": "hīnādhimukteḥ sunihīnadhātorhī naiḥ sahāyaiḥ parivāritasya /",
  "SA20asmahsuu:213": "audāryagāmbhīryasudeśite 'smin dharme 'dhimuktiryadi nāsti siddham // Msa_1.18 //",
  "SA20asmahsuu:214": "yasya hīnā cādhika[cādhi]muktiḥ,",
  "SA20asmahsuu:215": "tataśca hīna eva dhātuḥ samudāgata ālayavijñānabhāvanā /",
  "SA20asmahsuu:216": "hīnaireva sahāyaiḥ samānādhimuktidhātukairyaḥ parivāritastasyāsminnaudāryagāmbhīryasudeśite mahāyānadharme yadyadhimuktirnāsti,",
  "SA20asmahsuu:217": "ata eva siddhamutkṛṣṭamidaṃ mahāyānamiti /",
  "SA20asmahsuu:218": "aśrutasūtrāntapratikṣepāyoge ślokaḥ /",
  "SA20asmahsuu:219": "śrutānusāreṇa hi buddhimattāṃ labdhvāśrute yaḥ prakarotyavajñām /",
  "SA20asmahsuu:220": "śrute vicitre sati cāprameye śiṣṭe kuto niścayameti mūḍhaḥ // Msa_1.19 //",
  "SA20asmahsuu:221": "kāmaṃ tāvadadhimuktirna syādaśrutānāṃ tu sūtrāntānāmaviśeṣeṇa pratikṣepo na yuktaḥ /",
  "SA20asmahsuu:222": "śrutānusāreṇaiva hi buddhimattvaṃ labdhvā yaḥ śruta evāvajñāṃ karoti mūḍhaḥ sa satyevāvaśiṣṭe śrute vicitre cāprameye ca kutaḥ kāraṇānniścayameti na tadbuddhavacanamiti /",
  "SA20asmahsuu:223": "na hi tasya śrutādanyabdalamasti tasmādaśrutvā pratikṣepo na yuktaḥ /",
  "SA20asmahsuu:224": "yadapi ca śrutaṃ tadyoniśo manasi kartavyaṃ nāyoniśa ityayoniśomanasikārādīnave ślokaḥ /",
  "SA20asmahsuu:225": "yathārute 'rthe parikalpyamāne svapratyayo hānimupaiti buddheḥ /",
  "SA20asmahsuu:226": "svākhyātatāṃ ca kṣipati kṣatiṃ ca prāpnoti dharme pratighāvatīva[pratīghātameva] // Msa_1.20 //",
  "SA20asmahsuu:227": "(MSA_Bagchi 8)",
  "SA20asmahsuu:228": "svapratyaya iti svayaṃdṛṣṭiparāmarśako,",
  "SA20asmahsuu:229": "na vijñānāmantikādarthaparyeṣī /",
  "SA20asmahsuu:230": "hānimupaiti buddheriti yathābhū[ru]tajñānādaprāptiparihānitaḥ /",
  "SA20asmahsuu:231": "dharmasya ca svākhyātatāṃ pratikṣipati tannidānaṃ cāpuṇyaprabhāvāt kṣatiṃ prāpnoti /",
  "SA20asmahsuu:232": "dharme ca pratighātamāvaraṇaṃ ca dharmavyasanasaṃvartanīyaṃ karmetyayamatrādīnavaḥ /",
  "SA20asmahsuu:233": "ayathāvataścā[ayathārutañcā]rthamavijānato 'pi pratighāto na yukta iti pratighātāyoge ślokaḥ /",
  "SA20asmahsuu:234": "manaḥ pradoṣaḥ prakṛtipraduṣṭo ['yathārute cāpi]hyayuktarūpaḥ /",
  "SA20asmahsuu:235": "prāgeva saṃdehagatasya dharme tasmādupekṣaiva varaṃ hyadoṣā // Msa_1.21 //",
  "SA20asmahsuu:236": "prakṛtipraduṣṭa iti prakṛtisāvadyaḥ /",
  "SA20asmahsuu:237": "tasmādupekṣaiva varam /",
  "SA20asmahsuu:238": "kasmāt /",
  "SA20asmahsuu:239": "sā hyadoṣā /",
  "SA20asmahsuu:240": "pratighātastu sadoṣaḥ /",
  "SA20asmahsuu:241": "/ mahāyānasūtrālaṃkāre mahāyānasiddhyadhikāraḥ prathamaḥ //",
  "SA20asmahsuu:242": "(MSA_Bagchi 9)",
  "SA20asmahsuu:243": "dvitīyo 'dhikāraḥ",
  "SA20asmahsuu:244": "śaraṇagamanaviśeṣasaṃgrahaślokaḥ /",
  "SA20asmahsuu:245": "ratnāni yo hi śaraṇapragato 'tra yāne jñeyaḥ sa eva paramaḥ śaraṇa[ṇaṃ] gatānām /",
  "SA20asmahsuu:246": "sarvatragābhyupagamādhigamābhibhūtibhedaiścaturvidhamayārthaviśeṣaṇena // Msa_2.1 //",
  "SA20asmahsuu:247": "sa eva paramaḥ śaraṇaṃ gatānāmiti /",
  "SA20asmahsuu:248": "kena kāraṇena /",
  "SA20asmahsuu:249": "caturvidhasvabhāvārthaviśeṣaṇena /",
  "SA20asmahsuu:250": "caturvidho 'rthaḥ sarvatragābhyupagamādhigamābhibhūtibhedato veditavyaḥ /",
  "SA20asmahsuu:251": "sarvatragārthaḥ /",
  "SA20asmahsuu:252": "abhyupagamārthaḥ /",
  "SA20asmahsuu:253": "adhigamārthaḥ /",
  "SA20asmahsuu:254": "abhibhavārthaḥ /",
  "SA20asmahsuu:255": "te punaruttaratra nirdekṣyante /",
  "SA20asmahsuu:256": "tathāpyatra śaraṇapragatānāṃ bahuduṣkarakāryatvāt kecinnotsahante / ślokaḥ /",
  "SA20asmahsuu:257": "yasmādādau duṣkara eṣa vyavasāyo duḥsādho 'sau naikasahasrairapi kalpaiḥ /",
  "SA20asmahsuu:258": "siddho yasmātsattvahitādhānamahārthastasmādagre yāna ihāgraśaraṇārthaḥ // Msa_2.2 //",
  "SA20asmahsuu:259": "etena tasya śaraṇagamanavyavasāyasya praṇidhānapratipattiviśeṣābhyāṃ yaśohetutvaṃ darśayati /",
  "SA20asmahsuu:260": "phalaprāptiviśeṣeṇa mahārthatvam /",
  "SA20asmahsuu:261": "pūrvādhikṛte sarvatragārthe ślokaḥ /",
  "SA20asmahsuu:262": "sarvān sattvāṃstārayituṃ yaḥ pratipanno",
  "SA20asmahsuu:263": "yāne jñāne sarvagate kauśalyayuktaḥ /",
  "SA20asmahsuu:264": "yo nirvāṇe saṃsaraṇe 'pyekaraso 'sau [saṃsṛtiśāntyekaraso 'sau]",
  "SA20asmahsuu:265": "jñeyo dhīmāneṣa hi sarvatraga evam // Msa_2.3 //",
  "SA20asmahsuu:266": "etena caturvidhaṃ sarvatragārthaṃ...........................",
  "SA20asmahsuu:267": "asāṃketikaṃ dharmatāaprātilambhikaṃ ceti prabhedalakṣaṇā pravṛttiraudārikasūkṣmaprabhedena /",
  "SA20asmahsuu:268": "(MSA_Bagchi 10)",
  "SA20asmahsuu:269": "śaraṇapratipattiviśeṣaṇe ślokaḥ /",
  "SA20asmahsuu:270": "śaraṇagatimimāṃ gato mahārthāṃ guṇagaṇavṛddhimupaiti so 'prameyām /",
  "SA20asmahsuu:271": "sphurati jagadidaṃ kṛpāśayena prathayati cāpratimaṃ mahā[rya]dharmam // Msa_2.4 //",
  "SA20asmahsuu:272": "atra śaraṇagamanasthāṃ mahārthatāṃ svaparārthapratipattibhyāṃ darśayati /",
  "SA20asmahsuu:273": "svārthapratipattiḥ punarbahuprakārāprameyaguṇavṛddhyā /",
  "SA20asmahsuu:274": "aprameyatvaṃ tarkasaṃkhyākālāprameyatayā veditavyam /",
  "SA20asmahsuu:275": "na hi sā guṇavṛddhistarkeṇa prameyā na saṃkhyayā na kālenātyantikatvāt /",
  "SA20asmahsuu:276": "parārthapratipattirāśayataśca karuṇāsphuraṇena prayogataśca mahāyānadharmaprathanena /",
  "SA20asmahsuu:277": "mahāyānaṃ hi mahāryadṛśāṃ dharmaḥ /",
  "SA20asmahsuu:278": "// mahāyānasūtrālaṃkāre śaraṇagamanādhikāro dvitīyaḥ //",
  "SA20asmahsuu:279": "(MSA_Bagchi 11)",
  "SA20asmahsuu:280": "tṛtīyo 'dhikāraḥ",
  "SA20asmahsuu:281": "gotraprabhedasaṃgrahaślokaḥ",
  "SA20asmahsuu:282": "sattvāgratvaṃ svabhāvaśca liṅgaṃ gotraprabhedatā /",
  "SA20asmahsuu:283": "ādīnavo 'nuśaṃsaśca dvidhaupamyaṃ caturvidhā // Msa_3.1 //",
  "SA20asmahsuu:284": "anena gotrasyāstitvamagratvaṃ svabhāvo liṅgaṃ bheda ādīnapravo 'nuśaṃso dvidhaupamyaṃ cetyeṣa prabhedaḥ saṃgṛhītaḥ /",
  "SA20asmahsuu:285": "ete ca prabhedāḥ pratyekaṃ caturvidhāḥ /",
  "SA20asmahsuu:286": "anena gotrāstitvavibhāge ślokaḥ /",
  "SA20asmahsuu:287": "dhātūnāmadhimukteśca pratipatteśca bhedataḥ /",
  "SA20asmahsuu:288": "phalabhedopalabdheśca gotrāstitvaṃ nirūpyate // Msa_3.2 //",
  "SA20asmahsuu:289": "nānādhātukatvātsattvānāmaparimāṇo dhātuprabhedo yathoktamakṣarāśisūtre /",
  "SA20asmahsuu:290": "tasmādevaṃjātīyako 'pi dhātubhedaḥ pratyetavyaḥ iti /",
  "SA20asmahsuu:291": "asti yānatraye gotrabhedaḥ /",
  "SA20asmahsuu:292": "adhimuktibhedo 'pi sattvānāmupalabhyate /",
  "SA20asmahsuu:293": "prathamata eva kasyacit kvacideva yāne 'dhimuktirbhavati /",
  "SA20asmahsuu:294": "so 'ntareṇa gotrabhedaṃ na syāt /",
  "SA20asmahsuu:295": "utpāditāyāmapi ca pratyayavaśenādhimuktau pratipattibheda upalabhyate kaścinnirboḍhā bhavati kaścinneti so 'ntareṇa gotraprabhedaṃ na syāt /",
  "SA20asmahsuu:296": "phalabhedaścopalabhyate hīnamadhyaviśiṣṭā bodhayaḥ /",
  "SA20asmahsuu:297": "so 'ntareṇa gotrabhedaṃ na syāt bījānurūpatvāt phalasya /",
  "SA20asmahsuu:298": "agratvavibhāge ślokaḥ /",
  "SA20asmahsuu:299": "udagratve 'tha sarvatve mahārthatve 'kṣayāya ca /",
  "SA20asmahsuu:300": "śubhasya tannimittatvāt gotragratvaṃ vidhīyate // Msa_3.3 //",
  "SA20asmahsuu:301": "atra gotrasya caturvidhena nimittatvenāgratvaṃ darśayati /",
  "SA20asmahsuu:302": "taddhi gotraṃ kuśalamūlānāmudagratve nimittaṃ,",
  "SA20asmahsuu:303": "sarvatve,",
  "SA20asmahsuu:304": "mahārthatve,",
  "SA20asmahsuu:305": "akṣayatve ca /",
  "SA20asmahsuu:306": "na hi śrāvakāṇāṃ tathodagrāṇi kuśalamūlāni,",
  "SA20asmahsuu:307": "na ca sarvāṇi santi,",
  "SA20asmahsuu:308": "balavaiśāradyādyabhāvāt /",
  "SA20asmahsuu:309": "na ca mahārthānyaparārthatvāt /",
  "SA20asmahsuu:310": "na cākṣayāṇyanupadhiśeṣanirvāṇāvasānatvāt /",
  "SA20asmahsuu:311": "lakṣaṇavibhāge ślokaḥ /",
  "SA20asmahsuu:312": "prakṛtyā paripuṣṭaṃ ca āśrayaścāśritaṃ ca tat /",
  "SA20asmahsuu:313": "sadasaccaiva vijñeyaṃ guṇottāraṇatārthataḥ // Msa_3.4 //",
  "SA20asmahsuu:314": "(MSA_Bagchi 12)",
  "SA20asmahsuu:315": "etena caturvidhaṃ gotraṃ darśayati /",
  "SA20asmahsuu:316": "prakṛtisthaṃ samudānītamāśrayasvabhāvamāśritasvabhāvaṃ ca tadeva yathākramam /",
  "SA20asmahsuu:317": "tatpunarhetubhāvena sat phalabhāvenāsat guṇottāraṇārthena gotraṃ veditavyaṃ guṇā uttarantyasmādudbhavantīti kṛtvā /",
  "SA20asmahsuu:318": "liṅgavibhāge ślokaḥ /",
  "SA20asmahsuu:319": "kāruṇyamadhimuktiśca kṣāntiścādiprayogataḥ /",
  "SA20asmahsuu:320": "samācāraḥ śubhasyāpi gotraliṅgaṃ nirūpyate // Msa_3.5 //",
  "SA20asmahsuu:321": "caturvidhaṃ liṅgaṃ bodhisattvagotre /",
  "SA20asmahsuu:322": "ādiprayogata eva kāruṇyaṃ sattveṣu /",
  "SA20asmahsuu:323": "adhimuktirmahāyānadharme /",
  "SA20asmahsuu:324": "kṣāntirduṣkaracaryāyāṃ sahiṣṇutārthena /",
  "SA20asmahsuu:325": "samācāraśca pāramitāmayasya kuśalasyeti /",
  "SA20asmahsuu:326": "prabhedavibhāge ślokaḥ /",
  "SA20asmahsuu:327": "niyatāniyataṃ gotramahāryaṃ hāryameva ca /",
  "SA20asmahsuu:328": "pratyayairgotrabhedo 'yaṃ samāsena caturvidhaḥ // Msa_3.6 //",
  "SA20asmahsuu:329": "samāsena caturvidhaṃ gotraṃ niyatāniyataṃ tadeva yathākramaṃ pratyayairahāryaṃ hāryaṃ ceti /",
  "SA20asmahsuu:330": "ādīnavavibhāge ślokaḥ /",
  "SA20asmahsuu:331": "kleśābhyāsaḥ kumitratvaṃ vighātaḥ paratantratā /",
  "SA20asmahsuu:332": "gotrasyādīnavo jñeyaḥ samāsena caturvidhaḥ // Msa_3.7 //",
  "SA20asmahsuu:333": "bodhisattvagotre samāsena caturvidha ādīnavo yena gotrastho 'guṇeṣu pravartate /",
  "SA20asmahsuu:334": "kleśabāhulyam,",
  "SA20asmahsuu:335": "akalyāṇamitratā,",
  "SA20asmahsuu:336": "upakaraṇavighātaḥ,",
  "SA20asmahsuu:337": "pāratantryaṃ ca /",
  "SA20asmahsuu:338": "anuśaṃsavibhāge ślokaḥ /",
  "SA20asmahsuu:339": "cirādapāyagamanamāśumokṣaśca tatra ca /",
  "SA20asmahsuu:340": "tanuduḥkhopasaṃvittiḥ sodvegā sattvapācanā // Msa_3.8 //",
  "SA20asmahsuu:341": "caturvidho bodhisattvasya gotre 'nuśaṃsaḥ /",
  "SA20asmahsuu:342": "cireṇāpāyān gacchati /",
  "SA20asmahsuu:343": "kṣipraṃ ca tebhyo mucyate /",
  "SA20asmahsuu:344": "mṛdukaṃ ca duḥkhaṃ teṣūpapannaḥ pratisaṃvedayate /",
  "SA20asmahsuu:345": "saṃvignacetāstadupapannāṃśca sattvānkaruṇāyamānaḥ paripācayati /",
  "SA20asmahsuu:346": "mahāsuvarṇagotraupamye ślokaḥ /",
  "SA20asmahsuu:347": "suvarṇagotravat jñeyamameyaśubhatāśrayaḥ /",
  "SA20asmahsuu:348": "jñānanirmalatāyogaprabhāvāṇāṃ ca niśrayaḥ // Msa_3.9 //",
  "SA20asmahsuu:349": "(MSA_Bagchi 13)",
  "SA20asmahsuu:350": "mahāsuvarṇagotraṃ hi caturvidhasya suvarṇasyāśrayo bhavati /",
  "SA20asmahsuu:351": "prabhūtasya,",
  "SA20asmahsuu:352": "prabhāsvarasya,",
  "SA20asmahsuu:353": "nirmalasya,",
  "SA20asmahsuu:354": "karmaṇyasya ca /",
  "SA20asmahsuu:355": "tatsādharmyeṇa bodhisattvagotramaprameyakuśalamūlāśrayaḥ /",
  "SA20asmahsuu:356": "jñānāśrayaḥ /",
  "SA20asmahsuu:357": "kleśanairmalyāprāptyāśrayaḥ /",
  "SA20asmahsuu:358": "abhijñādiprabhāvāśrayaśca /",
  "SA20asmahsuu:359": "tasmānmahāsuvarṇagotropamaṃ veditavyam /",
  "SA20asmahsuu:360": "mahāratnagotraupamye ślokaḥ /",
  "SA20asmahsuu:361": "suratnagotravajjñeyaṃ mahābodhinimittataḥ /",
  "SA20asmahsuu:362": "mahājñānasamādhyāryamahāsattvārthaniśrayāt // Msa_3.10 //",
  "SA20asmahsuu:363": "mahāratnagotraṃ hi caturvidharatnāśrayo bhavati /",
  "SA20asmahsuu:364": "jātyasya varṇasaṃpannasya saṃsthānasaṃpannasya pramāṇasaṃpannasya ca /",
  "SA20asmahsuu:365": "tadupamaṃ bodhisattvagotraṃ veditavyam,",
  "SA20asmahsuu:366": "mahābodhinimittatvāt,",
  "SA20asmahsuu:367": "mahājñānanimittatvāt,",
  "SA20asmahsuu:368": "āryasamādhinimittatvāt,",
  "SA20asmahsuu:369": "cittasya hi saṃsthitiḥ samādhiḥ,",
  "SA20asmahsuu:370": "mahāsattvaparipākanimittatvācca bahusattvaparipācanāt /",
  "SA20asmahsuu:371": "agotrasthavibhāge ślokaḥ /",
  "SA20asmahsuu:372": "aikāntiko duścarite 'sti kaścit kaścit samudghātitaśukladharmā /",
  "SA20asmahsuu:373": "amokṣabhāgīyaśubho 'sti kaścin nihīnaśuklo 'styapi hetuhīnaḥ // Msa_3.11 //",
  "SA20asmahsuu:374": "aparinirvāṇadharmaka etasminnagotrastho 'bhipretaḥ /",
  "SA20asmahsuu:375": "sa ca samāsato dvividhaḥ /",
  "SA20asmahsuu:376": "tatkālāparinirvāṇadharmā atyantaṃ ca /",
  "SA20asmahsuu:377": "tatkālāparinirvāṇadharmā caturvidhaḥ /",
  "SA20asmahsuu:378": "duścaritaikāntikaḥ,",
  "SA20asmahsuu:379": "samucchinnakuśalamūlaḥ,",
  "SA20asmahsuu:380": "amokṣabhāgīyakuśalamūlaḥ,",
  "SA20asmahsuu:381": "hīnakuśalamūlaścāparipūrṇasaṃbhāraḥ /",
  "SA20asmahsuu:382": "atyantāparinirvāṇadharmā tu hetuhino yasya parinirvāṇagotrameva nāsti /",
  "SA20asmahsuu:383": "prakṛtiparipuṣṭagotramāhātmye ślokaḥ /",
  "SA20asmahsuu:384": "gāmbhīryaudāryavāde parahitakaraṇāyodite dīrghadharme",
  "SA20asmahsuu:385": "ajñātvaivādhimuktirbhavati suvipulā saṃprapattikṣamā ca /",
  "SA20asmahsuu:386": "saṃpattiścāvasāne dvayagataparamā yadbhavatyeva teṣāṃ",
  "SA20asmahsuu:387": "tajjñeyaṃ bodhisattvaprakṛtiguṇavatastatprapuṣṭācca gotrāt // Msa_3.12 //",
  "SA20asmahsuu:388": "yadgābhī[mbhī]ryodāryavādini parahitakriyārthamukte vistīrṇe mahāyānadharme gāmbhīryaudāryārthamajñātvaivādhimuktirvipulā bhavati,",
  "SA20asmahsuu:389": "pratipattau cotsāhaḥ [cākhedaḥ] saṃpattiścāvasāne mahābodhirdvayagatāyāḥ (MSA_Bagchi 14)",
  "SA20asmahsuu:390": "saṃpatteḥ paramā,",
  "SA20asmahsuu:391": "tatprakṛtyā guṇavataḥ paripuṣṭasya ca bodhisattvagotrasya māhātmyaṃ veditavyam /",
  "SA20asmahsuu:392": "dvayagatā iti dvaye laukikāḥ śrāvakāśca /",
  "SA20asmahsuu:393": "parameti viśiṣṭā /",
  "SA20asmahsuu:394": "phalato gotraviśeṣaṇe ślokaḥ /",
  "SA20asmahsuu:395": "suvipulaguṇabodhivṛkṣavṛddhyai ghanasukhaduḥkhaśamopalabdhaye ca /",
  "SA20asmahsuu:396": "svaparahitasukhakriyā phalatvād bhavati samudagra[samūlamudagra]gotrametat // Msa_3.13 //",
  "SA20asmahsuu:397": "svaparahitaphalasya bodhivṛkṣasya praśastamūlatvamanena bodhisattvagotraṃ saṃdarśitam /",
  "SA20asmahsuu:398": "// mahāyānasūtrālaṃkāre gotrādhikārastṛtīyaḥ //",
  "SA20asmahsuu:399": "(MSA_Bagchi 15)",
  "SA20asmahsuu:400": "caturtho 'dhikāraḥ",
  "SA20asmahsuu:401": "cittotpādalakṣaṇe ślokaḥ /",
  "SA20asmahsuu:402": "mahotsāhā mahārambhā mahārthātha mahodayā /",
  "SA20asmahsuu:403": "cetanā bodhisattvānāṃ dvayārthā cittasaṃbhavaḥ // Msa_4.1 //",
  "SA20asmahsuu:404": "mahotsāhā saṃnāhavīryeṇa gambhīraduṣkaradīrghakālapratipakṣotsa[ttyu]tsahanāt /",
  "SA20asmahsuu:405": "mahārambhā yathāsaṃnāhaprayogavīryeṇa /",
  "SA20asmahsuu:406": "mahārthā ātmaparahitādhikārāt /",
  "SA20asmahsuu:407": "mahodayā mahābodhisamudāgamatvāt /",
  "SA20asmahsuu:408": "so 'yaṃ trividho guṇaḥ paridīpitaḥ,",
  "SA20asmahsuu:409": "puruṣakāraguṇo dvābhyāṃ padābhyāmarthakriyāguṇaḥ phalaparigrahaguṇaśca dvābhyām /",
  "SA20asmahsuu:410": "dvayārthā mahābodhisattvārthakriyālambanatvāt /",
  "SA20asmahsuu:411": "iti triguṇā dvayālambanā ca catenā cittotpāda ityucyate /",
  "SA20asmahsuu:412": "cittotpādaprabhede ślokaḥ /",
  "SA20asmahsuu:413": "cittotpādo 'dhimokṣo 'sau śuddhādhyāśayiko 'paraḥ /",
  "SA20asmahsuu:414": "vaipākyo bhūmiṣu matastathāvaraṇavarjitaḥ // Msa_4.2 //",
  "SA20asmahsuu:415": "caturvidho bodhisattvānāṃ cittotpādaḥ /",
  "SA20asmahsuu:416": "ādhimokṣiko 'dhimukticaryābhūmau /",
  "SA20asmahsuu:417": "śuddhādhyāśayikaḥ saptasu bhūmiṣu /",
  "SA20asmahsuu:418": "vaipākiko 'ṣṭamyādiṣu /",
  "SA20asmahsuu:419": "anāvaraṇiko buddhabhūmau /",
  "SA20asmahsuu:420": "cittotpādaviniścaye cattvāraḥ ślokāḥ /",
  "SA20asmahsuu:421": "karuṇāmūla iṣṭo 'sau sadāsattvahitāśayaḥ /",
  "SA20asmahsuu:422": "dharmādhimokṣastajjñānaparyeṣṭyālambanastathā // Msa_4.3 //",
  "SA20asmahsuu:423": "uttaracchandayāno 'sau pratiṣṭhāśīlasaṃvṛtiḥ /",
  "SA20asmahsuu:424": "utthāpanā vipakṣasya paripantho 'dhivāsanā // Msa_4.4 //",
  "SA20asmahsuu:425": "śubhavṛddhyanusaṃso 'sau puṇyajñānamayaḥ sa hi /",
  "SA20asmahsuu:426": "sadāpāramitāyoganiryāṇaśca sa kathyate // Msa_4.5 //",
  "SA20asmahsuu:427": "bhūmiparyavasāno 'sau pratisvaṃ tatprayogataḥ /",
  "SA20asmahsuu:428": "vijñeyo bodhisattvānāṃ cittotpādaviniścayaḥ // Msa_4.6 //",
  "SA20asmahsuu:429": "tathāyaṃ viniścayaḥ /",
  "SA20asmahsuu:430": "kiṃmūla eṣa catuvirdho bodhisattvānāṃ cittotpādaḥ kimāśayaḥ kimadhimokṣaḥ kimālambanaḥ kiṃyānaḥ kiṃpratiṣṭhaḥ kimādīnavaḥ kimanuśaṃsaḥ kiṃniryāṇaḥ (MSA_Bagchi 16)",
  "SA20asmahsuu:431": "kiṃparyavasāna iti /",
  "SA20asmahsuu:432": "āha /",
  "SA20asmahsuu:433": "karuṇāmūlaḥ /",
  "SA20asmahsuu:434": "sadāsattvahitāśayaḥ /",
  "SA20asmahsuu:435": "mahāyānadharmādhimokṣaḥ /",
  "SA20asmahsuu:436": "tajjñānaparyeṣṭyākāreṇa tajjñānālambanāt [naḥ] /",
  "SA20asmahsuu:437": "uttarottaracchandayānaḥ /",
  "SA20asmahsuu:438": "bodhisattvaśīlasaṃvarapratiṣṭhaḥ /",
  "SA20asmahsuu:439": "paripantha ādīnavaḥ /",
  "SA20asmahsuu:440": "kaḥ punastatparipantho vipakṣasyānyayānacittasyotthāpanādhivāsanā vā /",
  "SA20asmahsuu:441": "puṇyajñānamayakuśaladharmavṛddhyanuśaṃsaḥ /",
  "SA20asmahsuu:442": "sadāpāramitābhyāsaniryāṇaḥ /",
  "SA20asmahsuu:443": "bhūmiparyavasānaśca pratisvaṃ bhūmiprayogāt /",
  "SA20asmahsuu:444": "yasyāṃ bhūmau yaḥ prayuktastasya tadbhūmiparyavasānaḥ /",
  "SA20asmahsuu:445": "samādānasāṃketikacittotpāde ślokaḥ /",
  "SA20asmahsuu:446": "mitrabalād hetubalānmūlabalācchrū tabalācchubhābhyāsāt /",
  "SA20asmahsuu:447": "adṛḍhadṛḍhodaya uktaścittotpādaḥ parākhyānāt // Msa_4.7 //",
  "SA20asmahsuu:448": "yo hi parākhyānāccittotpādaḥ paravijñāpanātsa ucyate samādānasāṃketikaḥ /",
  "SA20asmahsuu:449": "sa punarmitrabalādvā bhavati kalyāṇamitrānurodhāt /",
  "SA20asmahsuu:450": "hetubalādvā gotrasāmarthyāt /",
  "SA20asmahsuu:451": "kuśalamūladvātīta[tadgotra]puṣṭitaḥ /",
  "SA20asmahsuu:452": "śrutabalādvā tatra tatra dharmaparyāye bhāṣyamāṇe bahūnāṃ bodhicittotpādāt /",
  "SA20asmahsuu:453": "śubhābhyāsādvā dṛṣṭa iva dharme satataśravaṇodgrahaṇadhāraṇādibhiḥ /",
  "SA20asmahsuu:454": "sa punarmitrabalādadṛḍhodayo veditavyaḥ /",
  "SA20asmahsuu:455": "hetvādibalād dṛḍhodayaḥ /",
  "SA20asmahsuu:456": "pāramārthikacittotpāde sapta ślokāḥ /",
  "SA20asmahsuu:457": "sūpāsitasaṃbuddhe susaṃbhūtajñānapuṇyasaṃbhāre /",
  "SA20asmahsuu:458": "dharmeṣu nirvikalpajñānaprasavātparamatāsya // Msa_4.8 //",
  "SA20asmahsuu:459": "dharmeṣu ca sattveṣu ca tatkṛtyeṣūttame ca buddhatve /",
  "SA20asmahsuu:460": "samacittopā[ttopa]lambhātprāmodyaviśiṣṭatā tasya // Msa_4.9 //",
  "SA20asmahsuu:461": "janmaudāryaṃ tasminnutsāhaḥ śuddhirāśayasyāpi /",
  "SA20asmahsuu:462": "kauśalyaṃ pariśiṣṭe niryāṇaṃ caiva vijñeyam // Msa_4.10 //",
  "SA20asmahsuu:463": "dharmādhimuktibījātpāramitāśreṣṭhamātṛto jātaḥ /",
  "SA20asmahsuu:464": "dhyānamaye sukhagarbhe karuṇā saṃvardhikā dhātrī // Msa_4.11 //",
  "SA20asmahsuu:465": "audāryaṃ vijñeyaṃ praṇidhānamahādaśābhinirhārāt /",
  "SA20asmahsuu:466": "utsāho boddhavyo duṣkaradīrghādhikākhedāt // Msa_4.12 //",
  "SA20asmahsuu:467": "āsannabodhibodhāttadupāyajñānalābhataścāpi /",
  "SA20asmahsuu:468": "āśayaśuddhirjñeyā kauśalyaṃ tvanyabhūmigatam // Msa_4.13 //",
  "SA20asmahsuu:469": "(MSA_Bagchi 17)",
  "SA20asmahsuu:470": "niryāṇaṃ vijñeyaṃ yathāvyavasthānamanasikāreṇa /",
  "SA20asmahsuu:471": "tatkalpanatājñānādavikalpanayā ca tasyaiva // Msa_4.14 //",
  "SA20asmahsuu:472": "prathamena ślokenopadeśapratipattyadhigamaviśeṣaiḥ pāramārthikatvaṃ cittotpādasya darśayati /",
  "SA20asmahsuu:473": "sa ca pāramārthikaścittotpādaḥ pramuditāyāṃ bhūmāviti [pramuditābhūmiḥ] /",
  "SA20asmahsuu:474": "prāmodyaviśiṣṭatāyāstatra kāraṇaṃ darśayati /",
  "SA20asmahsuu:475": "tatra dharmeṣu samacittatā dharmanairātmyapratibodhāt /",
  "SA20asmahsuu:476": "sattveṣu samacittatā ātmaparasamatopagamāt /",
  "SA20asmahsuu:477": "sattvakṛtyeṣu samacittatā ātmana iva teṣāṃ duḥkhakṣayākāṅkṣaṇāt /",
  "SA20asmahsuu:478": "buddhatve samacittatā taddharmadhātorātmanyabhedapratibodhāt /",
  "SA20asmahsuu:479": "tasminneva ca pāramārthikacittotpāde ṣaḍarthā veditavyāḥ /",
  "SA20asmahsuu:480": "janma audāryamutsāha āśayaśuddhiḥ pariśiṣṭakauśalyaṃ niryāṇaṃ ca /",
  "SA20asmahsuu:481": "tatra janma bījamātṛgarbhadhātrīviśeṣādveditavyam /",
  "SA20asmahsuu:482": "audāryaṃ daśamahāpraṇidhānābhinirhārāt /",
  "SA20asmahsuu:483": "utsāho dīrghakālikaduṣkarākhedāt /",
  "SA20asmahsuu:484": "āśayaśuddhirāsannabodhijñānāttadupāyajñānalābhācca /",
  "SA20asmahsuu:485": "pariśiṣṭakauśalyamanyāsu bhūmiṣu kauśalyam /",
  "SA20asmahsuu:486": "niryāṇaṃ yathāvyavasthānabhūmimanasikāreṇa /",
  "SA20asmahsuu:487": "kathaṃ manasikāreṇa,",
  "SA20asmahsuu:488": "tasya bhūmivyavasthānasya kalpanājñānātkalpanāmātrametaditi /",
  "SA20asmahsuu:489": "tasyaiva ca kalpanājñānasyāvikalpanāt /",
  "SA20asmahsuu:490": "aupamyamāhātmye ṣaṭ ślokāḥ /",
  "SA20asmahsuu:491": "pṛthivīsama utpādaḥ kalyāṇasuvarṇasaṃnibhaścānyaḥ /",
  "SA20asmahsuu:492": "śuklanavacandrasadṛśo bahniprakhyo 'parocchrāyaḥ [jñeyaḥ] // Msa_4.15 //",
  "SA20asmahsuu:493": "bhūyo mahānidhānavadanyo ratnākaro yathaivānyaḥ /",
  "SA20asmahsuu:494": "sāgarasadṛśo jñeyo vajraprakhyo 'calendranibhaḥ // Msa_4.16 //",
  "SA20asmahsuu:495": "bhaiṣajyarājasadṛśo mahāsuhṛtsaṃnibho 'paro jñeyaḥ /",
  "SA20asmahsuu:496": "cintāmaṇiprakāśo dinakarasadṛśo 'paro jñeyaḥ // Msa_4.17 //",
  "SA20asmahsuu:497": "gandharvamadhuraghoṣavadanyo rājopamo 'paro jñeyaḥ /",
  "SA20asmahsuu:498": "koṣṭhāgāraprakhyo mahāpathasamastathaivānyaḥ // Msa_4.18 //",
  "SA20asmahsuu:499": "yānasamo vijñeyo gandharvasamaśca vetasaga[cetasaḥ]prabhavaḥ /",
  "SA20asmahsuu:500": "ānandaśabdasadṛśo mahānadīśrota[strotaḥ]sadṛśaśca // Msa_4.19 //",
  "SA20asmahsuu:501": "meghasadṛśaśca kathitaścittotpādo jinātmajānāṃ hi /",
  "SA20asmahsuu:502": "tasmāttathā guṇāḍhyaṃ cittaṃ muditaiḥ samutpādyam // Msa_4.20 //",
  "SA20asmahsuu:503": "(MSA_Bagchi 18)",
  "SA20asmahsuu:504": "prathamacittotpādo bodhisattvānāṃ pṛthivīsamaḥ sarvabuddhadharmatatsaṃbhāraprasavarasya pratiṣṭhābhūtatvāt /",
  "SA20asmahsuu:505": "āśayasahagataścittotpādaḥ kalyāṇasuvarṇasadṛśo hitasukhādhyāśayasya vikārābhajanāt /",
  "SA20asmahsuu:506": "prayogasahagataḥ śuklapakṣanavacandropamaḥ kuśaladharmavṛddhigamanāt /",
  "SA20asmahsuu:507": "adhyāśayasahagato bahnisadṛśa indhanākaraviśeṣeṇevāgnistasyottarottaraviśeṣādhigamanāt /",
  "SA20asmahsuu:508": "viśeṣādhigamāśayo hyadhyāśayaḥ /",
  "SA20asmahsuu:509": "dānapāramitāsahagato mahānidhanopama āmiṣasaṃbhogenāprameyasattvasaṃtarpaṇādakṣayatvācca /",
  "SA20asmahsuu:510": "śīlapāramitāsahagato ratnākaropamaḥ sarvaguṇaratnānāṃ tataḥ prasavāt /",
  "SA20asmahsuu:511": "kṣāntipāramitāsahagataḥ sāgaropamaḥ sarvāniṣṭoparipātairakṣobhyatvāt /",
  "SA20asmahsuu:512": "vīryapāramitāsahagato vajropamo dṛḍhatvādabhedyatayā /",
  "SA20asmahsuu:513": "dhyānapāramitāsahagataḥ parvatarājopamo niṣkampatvādavikṣepataḥ /",
  "SA20asmahsuu:514": "prajñāpāramitāsahagato bhaiṣajyarājopamaḥ sarvakleśajñeyāvaraṇavyādhipraśamanāt /",
  "SA20asmahsuu:515": "apramāṇasahagato mahāsuhṛtsaṃnibhaḥ sarvāvasthaṃ satvānupekṣakatvāt /",
  "SA20asmahsuu:516": "abhijñāsahagataścintāmaṇisadṛśo yathādhimokṣaṃ tatphalasamṛddheḥ /",
  "SA20asmahsuu:517": "saṃgrahavastusahagato dinakarasadṛśo vineyasasyaparipācanāt /",
  "SA20asmahsuu:518": "pratisaṃvitsahagato gandharvamadhuraghoṣopamo vineyāvarjakadharmadeśakatvāt /",
  "SA20asmahsuu:519": "pratiśaraṇasahagato mahārājopamo 'vipraṇāśahetutvāt /",
  "SA20asmahsuu:520": "puṇyajñānasaṃbhārasahagataḥ koṣṭhāgāropamo bahupuṇyajñānasaṃbhārakoṣasthānatvāt /",
  "SA20asmahsuu:521": "bodhipakṣasahagato mahārājapathopamaḥ sarvāryapudgalayātānuyatatvāt /",
  "SA20asmahsuu:522": "śamathavipaśyanāsahagato yānopamaḥ sukhavahanāt /",
  "SA20asmahsuu:523": "dhāraṇā-pratibhānasahagato gandharvopamaḥ udakadhāraṇākṣayodbhedasādharmyeṇa śrutāśrutadharmārthadhāraṇākṣayodbhedataḥ /",
  "SA20asmahsuu:524": "dharmoddānasahagata ānandaśabdasadṛśo mokṣakāmānāṃ vineyānāṃ priyaśrāvaṇāt /",
  "SA20asmahsuu:525": "ekāyanamārgasahagato nadīśro[sro]taḥ samaḥ svarasavāhitvāt /",
  "SA20asmahsuu:526": "anutpattikadharmakṣāntilābhe ekāyanatvaṃ tadbhūmigatānāṃ bodhisattvānāmabhinnakāryakriyātvāt /",
  "SA20asmahsuu:527": "upāyakauśalyasahagato meghopamaḥ sarvasattvārthakriyātadadhīnatvāttuṣitabhavanavāsādisaṃdarśanataḥ /",
  "SA20asmahsuu:528": "yathā meghātsarvabhājanalokasaṃpattyaḥ /",
  "SA20asmahsuu:529": "eṣa ca dvāviṃśatyupamaścittotpāda āryākṣayamatisūtre 'kṣagatānusāreṇānugantavyaḥ /",
  "SA20asmahsuu:530": "cittānutpādaparibhāṣāyāṃ ślokaḥ /",
  "SA20asmahsuu:531": "parārthacittāttadupāyalābhato mahābhisaṃdhyarthasutatvadarśanāt /",
  "SA20asmahsuu:532": "mahārhacittodayavarjitā janāḥ śamaṃ gamiṣyanti vihāya tatsukham // Msa_4.21 //",
  "SA20asmahsuu:533": "tena cittotpādena varjitāḥ sattvāścaturvidhaṃ sukhaṃ na labhante yadbodhisattvānāṃ parārthacintanātsukham /",
  "SA20asmahsuu:534": "(MSA_Bagchi 19) yacca parārthopāyalābhāt /",
  "SA20asmahsuu:535": "yacca mahābhisaṃdhyarthasaṃdarśanāt gambhīramahāyānasvato[sūtrā]bhiprāyikārthavibodhataḥ /",
  "SA20asmahsuu:536": "yacca paramatattvasya dharmanairātmyasya saṃdarśanātsukham /",
  "SA20asmahsuu:537": "cittotpādapraśaṃsāyāṃ durgatiparikhedanirbhayatāmupādāya ślokaḥ /",
  "SA20asmahsuu:538": "sahodayāccittavarasya dhīmataḥ susaṃvṛtaṃ cittamanantaduṣkṛtāt /",
  "SA20asmahsuu:539": "sukhena duḥkhena ca modate sadā śubhī kṛpāluśca vivardhana[yan] dvayam // Msa_4.22 //",
  "SA20asmahsuu:540": "tasya cittavarasya sahodayābdodhisattvasya susaṃvṛtaṃ cittaṃ bhavatyanantasattvādhiṣṭhānād duṣkṛtādato 'sya durgatito bhayaṃ na bhavati /",
  "SA20asmahsuu:541": "sa ca dvayaṃ vardhayan śubhaṃ ca karma-kṛpāṃ ca nityaṃ ca śubhī bhavati kṛpāluśca tena sadā modate /",
  "SA20asmahsuu:542": "sukhenāpi śubhitvāt /",
  "SA20asmahsuu:543": "duḥkhenāpi parārthakriyānimittena kṛpālutvāt /",
  "SA20asmahsuu:544": "ato 'sya bahukarttavyatāparikhedādapi bhayaṃ na bhavati /",
  "SA20asmahsuu:545": "akaraṇasaṃvaralābhe ślokaḥ /",
  "SA20asmahsuu:546": "yadānapekṣaḥ svaśarīrajīvite parārthamabhyeti paraṃ pariśramam /",
  "SA20asmahsuu:547": "paropaghātena tathāvidhaḥ kathaṃ sa duṣkṛte karmaṇi saṃpravartsyati // Msa_4.23 //",
  "SA20asmahsuu:548": "asya piṇḍārtho yasya para eva priyataro nātmā parārthaṃ svaśarīrajīvite nirapekṣatvāt /",
  "SA20asmahsuu:549": "sa kathamātmārthaṃ paropaghātena duṣkṛte karmaṇi pravartsyatīti /",
  "SA20asmahsuu:550": "cittāvyāvṛttau ślokau /",
  "SA20asmahsuu:551": "māyopamānvīkṣya sa sarvadharmānudyānayātrāmiva copapattīḥ /",
  "SA20asmahsuu:552": "kleśācca duḥkhācca bibheti nāsau saṃpattikāle 'tha vipattikāle // Msa_4.24 //",
  "SA20asmahsuu:553": "svakā guṇāḥ sattvahitācca modaḥ saṃcintyajanmarddhivikurvitaṃ ca /",
  "SA20asmahsuu:554": "vibhūṣaṇaṃ bhojanamagrabhūmiḥ krīḍāratirnityakṛpātmakānām // Msa_4.25 //",
  "SA20asmahsuu:555": "māyopamasarvadharmekṣaṇātsa bodhisattvaḥ saṃpattikāle kleśebhyo na vibheti /",
  "SA20asmahsuu:556": "udyānayātropamopapattīkṣaṇāt vipattikāle duḥkhānna bibheti /",
  "SA20asmahsuu:557": "tasya kuto bhayābdodhicittaṃ vyāvartiṣyate /",
  "SA20asmahsuu:558": "api ca svaguṇā maṇḍanaṃ bodhisattvānām /",
  "SA20asmahsuu:559": "parahitātprītirbhojanam /",
  "SA20asmahsuu:560": "saṃcintyopapattirudyānabhūmiḥ /",
  "SA20asmahsuu:561": "ṛddhivikurvitaṃ krīḍāratirbodhisattvānāmevāsti /",
  "SA20asmahsuu:562": "nābodhisattvānām /",
  "SA20asmahsuu:563": "teṣāṃ kathaṃ cittaṃ vyāvartiṣyate /",
  "SA20asmahsuu:564": "duḥkhatrāsapratiṣedhe ślokaḥ /",
  "SA20asmahsuu:565": "parārthamudyogavataḥ kṛpātmano hyavīcirapyeti yato 'sya ramyatām /",
  "SA20asmahsuu:566": "kutaḥ punastrasyati tādṛśo bhavan parāśrayairduḥkhasamudbhavairbhave // Msa_4.26 //",
  "SA20asmahsuu:567": "(MSA_Bagchi 20)",
  "SA20asmahsuu:568": "api ca yasya parārthamudyogavataḥ karuṇātmakatvādavīcirapi ramyaḥ sa kathaṃ parārthanimittairduḥkhotpādairbhave punastrāsamāpatsyate /",
  "SA20asmahsuu:569": "yato 'sya duḥkhāttrāsaḥ syāccittasya vyāvṛttirbhavati /",
  "SA20asmahsuu:570": "sattvopekṣāpratiṣedhe ślokaḥ /",
  "SA20asmahsuu:571": "mahākṛpācāryasadoṣitātmanaḥ parasya duḥkhairupataptacetasaḥ /",
  "SA20asmahsuu:572": "parasya kṛtye samupasthite punaḥ paraiḥ samādāpanato 'tilajjanā // Msa_4.27 //",
  "SA20asmahsuu:573": "yasya mahākaruṇācāryeṇa nityoṣitaḥ ātmā paraduḥkhaiśca duḥkhitaṃ cetastasyotpanne parārthaṃ karaṇīye yadi paraiḥ kalyāṇamitraiḥ samādāpanā kartavyā bhavati atilajjanā /",
  "SA20asmahsuu:574": "kauśīdyaparibhāṣāyāṃ ślokaḥ /",
  "SA20asmahsuu:575": "śirasi vinihitoccasattvabhāraḥ śithilagatirnahi śobhate 'grasattvaḥ /",
  "SA20asmahsuu:576": "svaparavividhabandhanātibaddhaḥ śataguṇamutsahamarhati prakarttum // Msa_4.28 //",
  "SA20asmahsuu:577": "śirasi mahāntaṃ sattvabhāraṃ vinidhāya bodhisattvaḥ śithilaṃ parākramamāṇo na śobhate /",
  "SA20asmahsuu:578": "śataguṇaṃ hi sa vīryaṃ kartumarhati śrāvakavīryāt tathā hi svaparabandhanairvividhairatyarthaṃ baddhaḥ kleśakarmajanmasvabhāvaiḥ /",
  "SA20asmahsuu:579": "// mahāyānasūtrālaṃkāre cittotpādādhikāraścaturthaḥ //",
  "SA20asmahsuu:580": "(MSA_Bagchi 21)",
  "SA20asmahsuu:581": "pañcamo 'dhikāraḥ",
  "SA20asmahsuu:582": "pratipattilakṣaṇe ślokaḥ /",
  "SA20asmahsuu:583": "mahāśrayārambhaphalodayātmikā jinātmajānāṃ pratipattiriṣyate /",
  "SA20asmahsuu:584": "sadā mahādānamahādhivāsanā mahārthasaṃpādanakṛtyakārikā // Msa_5.1 //",
  "SA20asmahsuu:585": "tatra mahāśrayā cittotpādāśrayatvāt /",
  "SA20asmahsuu:586": "mahārambhā svaparārthārambhāt /",
  "SA20asmahsuu:587": "mahāphalodayā mahābodhiphalatvāt /",
  "SA20asmahsuu:588": "ata eva yathākramaṃ mahādānā sarvasattvopādānāt /",
  "SA20asmahsuu:589": "mahādhivāsanā sarvaduḥkhādhivāsanāt /",
  "SA20asmahsuu:590": "mahārthasaṃpādanakṛtyakārikā vipulasattvārthasaṃpādanāt /",
  "SA20asmahsuu:591": "svaparārthanirviśeṣatve ślokaḥ /",
  "SA20asmahsuu:592": "paratralabdhvātmasamānacittatāṃ svato 'dhi vā śreṣṭhatareṣṭatāṃ pare /",
  "SA20asmahsuu:593": "tathātmano 'nyārthaviśiṣṭasaṃjñinaḥ svakārthatā kā katamā parārthatā // Msa_5.2 //",
  "SA20asmahsuu:594": "paratrātmasamānacittatāṃ labdhvādhimuktito vā sāṃketikacittotpādalābhe jñānato vā pāramārthikacittotpādalābhe /",
  "SA20asmahsuu:595": "ātmato vā punaḥ paratra viśiṣṭatarāmiṣṭatāṃ labdhvā tenaiva ca kāraṇenātmanaḥ parārthe viśiṣṭasaṃjñino bodhisattvasya kaḥ svārthaḥ parārtho vā /",
  "SA20asmahsuu:596": "nirviśeṣaṃ hi tasyobhayamityarthaḥ /",
  "SA20asmahsuu:597": "parārthaviśeṣaṇe ślokaḥ /",
  "SA20asmahsuu:598": "paratra loko na tathātinirdayaḥ pravartate tāpanakarmaṇāripau /",
  "SA20asmahsuu:599": "yathā parārthaṃ bhṛśaduḥkhatāpane kṛpātmakaḥ svātmani saṃpravartate // Msa_5.3 //",
  "SA20asmahsuu:600": "yathā svātmanaḥ parārtho viśiṣyate tatsādhayati parārthamātmano 'tyarthaṃ saṃtāpanāt /",
  "SA20asmahsuu:601": "parārthapratipattivibhāge dvau ślokau /",
  "SA20asmahsuu:602": "nikṛṣṭamadhyottamadharmatāsthite sudeśanāvarjanatāvatāraṇā /",
  "SA20asmahsuu:603": "vinītirarthe paripācanā śubhe tathāvavādasthitibuddhimuktayaḥ // Msa_5.4 //",
  "SA20asmahsuu:604": "guṇairviśiṣṭaiḥ samudāgamastathā kulodayo vyākaraṇābhiṣiktatā /",
  "SA20asmahsuu:605": "tathāgatajñānamanuttaraṃ padaṃ parārtha eṣa tryadhiko daśātmakaḥ // Msa_5.5 //",
  "SA20asmahsuu:606": "(MSA_Bagchi 22)",
  "SA20asmahsuu:607": "trividhe sattvanikāye hīnamadhyaviśiṣṭagotrastheḥ trayodaśavidho bodhisattvasya parārthaḥ /",
  "SA20asmahsuu:608": "sudeśanānuśāsanyādeśanāpratihāryābhyām /",
  "SA20asmahsuu:609": "āvarjanā ṛddhiprātihāyerṇa /",
  "SA20asmahsuu:610": "avatāraṇā śāsanābhyupagamanāt /",
  "SA20asmahsuu:611": "vinītirarthe 'vatīrṇānāṃ saṃśayacchedanam /",
  "SA20asmahsuu:612": "paripācanā kuśale /",
  "SA20asmahsuu:613": "avavādaścittasthitiḥ prajñāvimuktiḥ,",
  "SA20asmahsuu:614": "abhijñādibhirviśeṣakairguṇaiḥ samudāgamaḥ /",
  "SA20asmahsuu:615": "tathāgatakule janma,",
  "SA20asmahsuu:616": "aṣṭabhyāṃ bhūmau vyākaraṇaṃ daśamyāmabhiṣekaśca /",
  "SA20asmahsuu:617": "saha tathāgatajñānenetyeṣa triṣu gotrastheṣu yathāyogaṃ trayodaśavidhaḥ parārtho bodhisattvasya /",
  "SA20asmahsuu:618": "parārthapratipattisaṃpattau ślokaḥ /",
  "SA20asmahsuu:619": "janānurūpāviparītadeśanā nirunnatā cāpyamamā vicakṣaṇā /",
  "SA20asmahsuu:620": "kṣamā ca dāntā ca sudūragākṣayā jinātmajānāṃ pratipattiruttamā // Msa_5.6 //",
  "SA20asmahsuu:621": "yathāsau parārthapatipattiḥ saṃpannā bhavati tathā saṃdarśayati /",
  "SA20asmahsuu:622": "kathaṃ cāsau saṃpannā bhavati /",
  "SA20asmahsuu:623": "yadi gotrasthajanānurūpāviparītā ca deśanā bhavati /",
  "SA20asmahsuu:624": "anunnatā cāvarjanā /",
  "SA20asmahsuu:625": "amamā cāvatāraṇā /",
  "SA20asmahsuu:626": "na ṛddhayā manyate na cāvatāritānsattvānmamāyati /",
  "SA20asmahsuu:627": "vicakṣaṇā cārthe vinītipratipattirbhavati /",
  "SA20asmahsuu:628": "kṣamā ca śubhe paripācanāpratipattiḥ /",
  "SA20asmahsuu:629": "dāntā cāvavādādipratipattiḥ /",
  "SA20asmahsuu:630": "na hyadānto 'vavādādiṣu pareṣāṃ samarthaḥ /",
  "SA20asmahsuu:631": "sudūragā ca kulodayādipratipattiḥ /",
  "SA20asmahsuu:632": "na hyadūragatayā pratipattyā kulodayādayaḥ pareṣāṃ kartuṃ śakyāḥ /",
  "SA20asmahsuu:633": "sarvā caiṣā,",
  "SA20asmahsuu:634": "parārthapratipattirbodhisattvānāmakṣayā bhavatyabhyupagatasattvākṣayatvādato 'pi saṃpannā veditavyā /",
  "SA20asmahsuu:635": "pratipattiviśeṣaṇe dvau ślokau /",
  "SA20asmahsuu:636": "mahābhaye kāmijanaḥ pravartate cale viparyāsasukhe bhavapriyaḥ /",
  "SA20asmahsuu:637": "pratisvamādhipraśame śamapriyaḥ sadā tu sarvādhiga[śa]me kṛpātmakaḥ // Msa_5.7 //",
  "SA20asmahsuu:638": "jano vimūḍhaḥ svasukhārthamudyataḥ sadā tadaprāpya paraiti duḥkhatām /",
  "SA20asmahsuu:639": "sadā tu dhīro hi parārthamudyato dvayārthamādhāya paraiti nirvṛtim // Msa_5.8 //",
  "SA20asmahsuu:640": "tatra kāmānāṃ mahābhayatvaṃ bahukāyikacaitasikaduḥkhadurgatigamanahetutvāt /",
  "SA20asmahsuu:641": "calaṃ viparyāsasukhaṃ rūpārūpyabhavapriyāṇāmanityatvātparamārthaduḥkhatvācca saṃskāraduḥkhatayā /",
  "SA20asmahsuu:642": "ādhayaḥ kleśā veditavyā duḥkhādhānāt /",
  "SA20asmahsuu:643": "vimūḍho janaḥ sadā svasukhārthaṃ pratipannaḥ sukhaṃ nāpnoti duḥkhamevāpnoti /",
  "SA20asmahsuu:644": "bodhisattvastu parārthaṃ pratipannaḥ svaparārthaṃ saṃpādya nirvṛtisukhaṃ prāpnotyayamasyāparaḥ pratipattiviśeṣaḥ /",
  "SA20asmahsuu:645": "(MSA_Bagchi 23)",
  "SA20asmahsuu:646": "gocarapariṇāmane ślokaḥ /",
  "SA20asmahsuu:647": "yathā yathā hyakṣavicitragocare pravartate cāragato jinātmajaḥ /",
  "SA20asmahsuu:648": "tathā tathā yuktasamānatāpadairhitāyā sattveṣvabhisaṃskaroti tat // Msa_5.9 //",
  "SA20asmahsuu:649": "yena yena prakāreṇa cakṣurādīndriyagocare vicitre bodhisattvaḥ pravartate /",
  "SA20asmahsuu:650": "īryāpathavyāpāracāre vartamānastena tena prakāreṇa saṃbaddhasādṛśyavacanairhitārthaṃ sattveṣu tatsarvamabhisaṃskaroti /",
  "SA20asmahsuu:651": "yathā gocarapariśuddhisūtre vistareṇa nirdiṣṭam /",
  "SA20asmahsuu:652": "sattveṣvakṣāntipratiṣedhe ślokaḥ /",
  "SA20asmahsuu:653": "sadāsvatantrīkṛtadoṣacetane jane na saṃdoṣamupaiti buddhimān /",
  "SA20asmahsuu:654": "akāmakāreṇa hi viprapattayo jane bhavantīti kṛpāvivṛddhitaḥ // Msa_5.10 //",
  "SA20asmahsuu:655": "sadā kleśairasvatantrīkṛtacetane jane na saṃdoṣamupaiti bodhisattvaḥ /",
  "SA20asmahsuu:656": "kiṃ kāraṇam /",
  "SA20asmahsuu:657": "akāmakāreṇaiṣāṃ vipratipattayo bhavantīti viditvā karuṇāvṛddhigamanāt /",
  "SA20asmahsuu:658": "pratipattimāhātmye ślokaḥ /",
  "SA20asmahsuu:659": "bhavagatisakalābhibhūyagantrī paramaśamānugatā prapattireva /",
  "SA20asmahsuu:660": "vividhaguṇagaṇairvivardhamānā jagadupagu[gṛ?",
  "SA20asmahsuu:661": "]hya sadā kṛpāśayena // Msa_5.11 //",
  "SA20asmahsuu:662": "caturvidhaṃ māhātmyaṃ saṃdarśayati /",
  "SA20asmahsuu:663": "abhibhavamāhātmyaṃ sakalaṃ bhavatrayaṃ gatiṃ ca pañcavidhāmabhibhūyagamanāt /",
  "SA20asmahsuu:664": "yathoktaṃ prajñāpāramitāyāṃ,",
  "SA20asmahsuu:665": "rūpaṃ cetsubhūta[te] bhāvo 'bhaviṣyannābhāvo nedaṃ mahāyānaṃ sadevamānuṣāsuralokamabhibhūya niryāsyatīti vistaraḥ /",
  "SA20asmahsuu:666": "nirvṛtimāhātmyamapratiṣṭhanirvāṇānugatatvāt /",
  "SA20asmahsuu:667": "guṇavṛddhimāhātmyaṃ sattvāparityāgamāhātmyaṃ ceti /",
  "SA20asmahsuu:668": "// mahāyānasūtrālaṃkāre pratipattyadhikāraḥ pañcamaḥ //",
  "SA20asmahsuu:669": "(MSA_Bagchi 24)",
  "SA20asmahsuu:670": "ṣaṣṭho 'dhikāraḥ",
  "SA20asmahsuu:671": "paramārthalakṣaṇavibhāge ślokaḥ /",
  "SA20asmahsuu:672": "na sanna cāsanna tathā na cānyathā na jāyate vyeti na cā[nā]vahīyate /",
  "SA20asmahsuu:673": "na vardhate nāpi viśudhyate punarviśudhyate tatparamārthalakṣaṇam // Msa_6.1 //",
  "SA20asmahsuu:674": "advayārtho hi paramārthaḥ /",
  "SA20asmahsuu:675": "tamadvayārthaṃ pañcabhirākāraiḥ saṃdarśayati /",
  "SA20asmahsuu:676": "na satparikalpitaparatantralakṣaṇābhyāṃ,",
  "SA20asmahsuu:677": "na cāsatpariniṣpannalakṣaṇena /",
  "SA20asmahsuu:678": "na tathā parikalpitaparatantrābhyāṃ pariniṣpannasyaikatvābhāvāt /",
  "SA20asmahsuu:679": "na cānyathā tābhyamevānyatvābhāvāt /",
  "SA20asmahsuu:680": "na jāyate na ca vyetyanabhisaṃskṛtatvāddharmadhātoḥ /",
  "SA20asmahsuu:681": "na hīyate na ca vardhate saṃkleśavyavadānapakṣayornirodhotpāde tad[thā]vasthatvāt /",
  "SA20asmahsuu:682": "na viśudhyati prakṛtyasaṃkliṣṭatvāt na ca na viśudhyati āgantukopakleśavigamāt /",
  "SA20asmahsuu:683": "ityetatpañcavibhamadvayalakṣaṇaṃ paramārthalakṣaṇaṃ veditavyam /",
  "SA20asmahsuu:684": "ātmadṛṣṭiviparyāsapratiṣedhe ślokaḥ /",
  "SA20asmahsuu:685": "na cātmadṛṣṭiḥ svayamātmalakṣaṇā na cāpi duḥsaṃsthitatā vilakṣaṇā /",
  "SA20asmahsuu:686": "dvayānna cānyad bhrama eṣata[tū]ditastataśca mokṣo bhramamātrasaṃkṣayaḥ // Msa_6.2 //",
  "SA20asmahsuu:687": "na tāvadātmadṛṣṭirevātmalakṣaṇā /",
  "SA20asmahsuu:688": "nāpi duḥsaṃsthitatā /",
  "SA20asmahsuu:689": "tathā hi sā vilakṣaṇā ātmalakṣaṇātparikalpitāt /",
  "SA20asmahsuu:690": "sā punaḥ pañcopādānaskandhāḥ kleśadauṣṭhulyaprabhāvitatvāt /",
  "SA20asmahsuu:691": "nāpyato dvayādanyadātmalakṣaṇamupapadyate /",
  "SA20asmahsuu:692": "tasmānnāstyātmā /",
  "SA20asmahsuu:693": "bhrama eṣa tūtpanno yeyamātmadṛṣṭistasmādeva cātmābhāvonmokṣo 'pi bhramamātrasaṃkṣayo veditavyaḥ,",
  "SA20asmahsuu:694": "na tu kaścinmuktaḥ /",
  "SA20asmahsuu:695": "viparyāsaparibhāṣāyāṃ dvau ślaukau /",
  "SA20asmahsuu:696": "kathaṃ jano vibhramamātrāmāśritaḥ paraiti duḥkhaprakṛtiṃ na saṃtatām /",
  "SA20asmahsuu:697": "avedako vedaka eva duḥkhito na duḥkhito dharmamayo na tanmayaḥ // Msa_6.3 //",
  "SA20asmahsuu:698": "pratītyabhāvaprabhave kathaṃ janaḥ samakṣavṛttiḥ śrayate 'nyakāritam /",
  "SA20asmahsuu:699": "tamaḥ prakāraḥ katamo 'yamīdṛśo yato 'vipaśyansadasannirīkṣate // Msa_6.4 //",
  "SA20asmahsuu:700": "kathaṃ nāmāyaṃ loko bhrāntimātramātmadarśanaṃ niḥśritya satatānubaddhaṃ duḥkhasvabhāvaṃ saṃskārāṇāṃ na paśyati /",
  "SA20asmahsuu:701": "avedako jñānena tasyā duḥkhaprakṛteḥ /",
  "SA20asmahsuu:702": "vedako 'nubhavena (MSA_Bagchi 25)",
  "SA20asmahsuu:703": "duḥkhasyā[sya] duḥkhito duḥkhasyāprahīṇatvāt /",
  "SA20asmahsuu:704": "na duḥkhiuto duḥkhayuktasyātmano 'satvāt /",
  "SA20asmahsuu:705": "dharmamayo dharmamātratvāt pudgalanairātmyena /",
  "SA20asmahsuu:706": "na ca dharmamayo dharmanairātmyena /",
  "SA20asmahsuu:707": "yadā ca loko bhāvānāṃ pratītyasamutpādaṃ pratyakṣaṃ paśyati taṃ taṃ pratyayaṃ pratītya te te bhāvā bhavantīti /",
  "SA20asmahsuu:708": "tatkathametāṃ dṛṣṭiṃ śrayate 'nyakāritaṃ darśanādikaṃ na pratītyasamutpannamiti /",
  "SA20asmahsuu:709": "katamo 'yamīdṛśastamaḥ prakāro lokasya yadvidyamānaṃ pratītyasamutpādamavipaśyannavidyamānamātmānaṃ nirīkṣate /",
  "SA20asmahsuu:710": "śakyaṃ hi nāma tamasā vidyamānamadraṣṭuṃ syānna tvavidyamānaṃ draṣṭhumiti /",
  "SA20asmahsuu:711": "asatyātmani śamajanmayoge ślokaḥ /",
  "SA20asmahsuu:712": "ta cāntaraṃ kiṃcana vidyate 'nayoḥ sadarthavṛttyā śamajanmanoriha /",
  "SA20asmahsuu:713": "tathāpi janmakṣayato vidhīyate śamasya lābhaḥ śubhakarmakāriṇām // Msa_6.5 //",
  "SA20asmahsuu:714": "na cāsti saṃsāranirvāṇayoḥ kiṃcinnānākaraṇaṃ paramārthavṛttyā nairātmyasya samatayā /",
  "SA20asmahsuu:715": "tathāpi janmakṣayānmokṣaprāptirbhavatyeva śubhakarmakāriṇāṃ ye mokṣamārgaṃ bhāvayanti /",
  "SA20asmahsuu:716": "viparyāsaparibhāṣāṃ kṛtvā-",
  "SA20asmahsuu:717": "tatpratipakṣapāramārthikajñānapraveśe catvāraḥ ślokāḥ /",
  "SA20asmahsuu:718": "saṃbhṛtya saṃbhāramanantapāraṃ jñānasya puṇyasya ca bodhisattvaḥ /",
  "SA20asmahsuu:719": "dharmeṣu cintāsuviniśri[ści]tatvājjalpānvayāmarthagatiṃ paraiti // Msa_6.6 //",
  "SA20asmahsuu:720": "arthānsa vijñāya ca jalpamātrān saṃtiṣṭhate tannibhacittamātre /",
  "SA20asmahsuu:721": "pratyakṣatāmeti ca dharmadhātustasmādviyuktodvayalakṣaṇena // Msa_6.7 //",
  "SA20asmahsuu:722": "nāstīti cittātparametya buddhyā cittasya nāstitvamupaiti tasmāt /",
  "SA20asmahsuu:723": "dvayasya nāstitvamupetya dhīmān saṃtiṣṭhate 'tadgatidharmadhātau // Msa_6.8 //",
  "SA20asmahsuu:724": "akalpanājñānabalena dhīmataḥ samānuyātena samantataḥ sadā /",
  "SA20asmahsuu:725": "tadāśrayo gahvaradoṣasaṃcayo mahāgadeneva viṣaṃ nirasyate // Msa_6.9 //",
  "SA20asmahsuu:726": "ekena saṃbhṛtasaṃbhāratvaṃ dharmacintāsuviniśri[ści]tatvaṃ samādhi[dhiṃ]niśrityabhāvanānmanojalpācca teṣāṃ dharmāṇāmarthaprakhyānāvagamāttatpraveśaṃ darśayati /",
  "SA20asmahsuu:727": "asaṃkhyeyaprabhedakālaṃ pāramasya (MSA_Bagchi 26)",
  "SA20asmahsuu:728": "paripūraṇamityanantapāram /",
  "SA20asmahsuu:729": "dvitīyena manojalpamātrānarthānviditvā tadābhāse cittamātre 'vasthānamiyaṃ bodhisattvasya nirvedhabhāgīyāvasthā /",
  "SA20asmahsuu:730": "tataḥ pareṇa dharmadhātoḥ pratyakṣato['va?",
  "SA20asmahsuu:731": "] gamane dvayalakṣaṇena viyukto grāhyagrāhakalakṣaṇena /",
  "SA20asmahsuu:732": "iyaṃ darśanamārgāvasthā /",
  "SA20asmahsuu:733": "tṛtīyena yathāsau dharmadhātuḥ pratyakṣatāmeti tad darśayati /",
  "SA20asmahsuu:734": "kathaṃ cāsau dharmadhātuḥ pratyakṣatāmeti /",
  "SA20asmahsuu:735": "cittādanyadālambanaṃ grāhyaṃ nāstītyavagamya buddhyā tasyāpi cittamātrasya nāstitvāvagamanaṃ grāhya[ā]bhāve grāhakābhāvāt /",
  "SA20asmahsuu:736": "dvaye cāsya [dvayasyāsya?",
  "SA20asmahsuu:737": "] nāstitvaṃ viditvā dharmadhātāvavasthānamatadgatirgrāhyagrāhakalakṣaṇābhyāṃ rahitaṃ evaṃ dharmadhātuḥ pratyakṣatāmeti /",
  "SA20asmahsuu:738": "caturthena bhāvanāmārgāvasthāyāmāśrayaparivartanāt pāramārthikajñānapraveśaṃ darśayati /",
  "SA20asmahsuu:739_0": "sadā sarvatra samatānugatenāvikalpajñānabalena yatra tatsamatānugataṃ paratantre",
  "SA20asmahsuu:739_1": "svabhāve tadāśrayasya dūrānupraviṣṭasya doṣasaṃcasya dauṣṭhulyalakṣaṇasya mahāgadeneva viṣasya nirasanāt /",
  "SA20asmahsuu:740": "paramārthajñānamāhātmye ślokaḥ /",
  "SA20asmahsuu:741": "munivihitasudharmasuvyavastho matimupadhāya samūladharmadhātau /",
  "SA20asmahsuu:742": "smṛtima[ga]timavagamya kalpamātrāṃ vrajati guṇārṇavapāramāśudhīraḥ // Msa_6.10 //",
  "SA20asmahsuu:743_0": "buddhavihite sudharme suvyavasthāpite sa paramārthajñānapraviṣṭo bodhisattvaḥ saṃpiṇḍitadharmālambanasya",
  "SA20asmahsuu:743_1": "mūlacittasya dharmadhātau matimupanividhāya yā smṛtirūpalabhyate tāṃ sarvāṃ smṛtipravṛttiṃ",
  "SA20asmahsuu:743_2": "kalpanāmātrāmavagacchatyevaṃ guṇārṇavasya pāraṃbuddhatvamāśu vrajatītyetatparamārthajñānasya māhātmyam /",
  "SA20asmahsuu:744": "// mahāyānasūtrālaṃkāre tattvādhikāraḥ ṣaṣṭhaḥ //",
  "SA20asmahsuu:745": "(MSA_Bagchi 27)",
  "SA20asmahsuu:746": "saptamo 'dhikāraḥ",
  "SA20asmahsuu:747": "prabhāvalakṣaṇavibhāge ślokaḥ /",
  "SA20asmahsuu:748": "utpattivākcittaśubhāśubhādhi tatsthānaniḥsārapadā parokṣam /",
  "SA20asmahsuu:749": "jñānaṃ hi sarvatragasaprabhedeṣvavyāhataṃ dhīragataḥ prabhāvaḥ // Msa_7.1 //",
  "SA20asmahsuu:750": "pareṣāmupapattau jñānaṃ cyutopapādābhijñā /",
  "SA20asmahsuu:751": "vāci jñānaṃ divyaśrotrābhijñāyāṃ[yayā] vācaṃ tatra gatvopapannā bhāṣante /",
  "SA20asmahsuu:752": "citte jñānaṃ cetaḥ paryāyābhijñā /",
  "SA20asmahsuu:753": "pūrvaśubhāśubhādhāne jñānaṃ pūrvanivāsābhijñā /",
  "SA20asmahsuu:754": "yatra vineyāstiṣṭhanti tatsthānagamanajñānaṃ ṛddhiviṣayābhijñā /",
  "SA20asmahsuu:755": "niḥsaraṇe jñānamāsravakṣayābhijñā,",
  "SA20asmahsuu:756": "yathā sattvā upapattito niḥsarantīti /",
  "SA20asmahsuu:757": "eṣu ṣaṭsvartheṣu sarvatra laukadhātau saprabhedeṣu padāparokṣamavyāhataṃ jñānaṃ sa prabhāvo bodhisattvānāṃ ṣaḍabhijñāsaṃgṛhītaḥ /",
  "SA20asmahsuu:758": "prabhāvalakṣaṇavibhāge svabhāvārthaṃ uktaḥ /",
  "SA20asmahsuu:759": "hetvarthamārabhya ślokaḥ /",
  "SA20asmahsuu:760": "dhyānaṃ caturthaṃ suviśuddhametya niṣkalpanājñānaparigraheṇa /",
  "SA20asmahsuu:761": "yathāvyavasthānamanaskriyātaḥ prabhāvasiddhiṃ paramāṃ paraiti // Msa_7.2 //",
  "SA20asmahsuu:762": "yena niśrayeṇa yena jñānena yena manasikāreṇa tasya prabhāvasya samudāgamastatsaṃdarśayati /",
  "SA20asmahsuu:763": "phalārthamārabhya ślokaḥ /",
  "SA20asmahsuu:764": "yenāryadivyāpratimairvihārairbrāhmaiśca nityaṃ viharatyudāraiḥ /",
  "SA20asmahsuu:765": "buddhāṃśca satvāṃśca sa dikṣu gatvā saṃmānayatyānayate viśuddhim // Msa_7.3 //",
  "SA20asmahsuu:766": "trividhaṃ phalamasya prabhāvasya saṃdarśayati /",
  "SA20asmahsuu:767": "ātmana āryādisukhavihāramatulyaṃ cotkṛṣṭaṃ ca lokadhātvantareṣu gatvā buddhānāṃ pūjanaṃ sattvānāṃ viśodhanaṃ ca /",
  "SA20asmahsuu:768": "karmārthaṃ ṣaḍvidhamārabhya catvāraḥ ślokāḥ /",
  "SA20asmahsuu:769": "darśanakarma saṃdarśanakarma cārabhya ślokaḥ /",
  "SA20asmahsuu:770": "māyopamānpaśyati lokadhātūnsarvānsasattvānsavivartanāśān /",
  "SA20asmahsuu:771": "saṃdarśayatyeva ca tānyatheṣṭaṃ vaśī vicitrairapi sa prakāraiḥ // Msa_7.4 //",
  "SA20asmahsuu:772": "(MSA_Bagchi 28)",
  "SA20asmahsuu:773": "svayaṃ ca sarvalokadhātūnāṃ sasattvānāṃ savivartasaṃvartānāṃ māyopamatvadarśanāt /",
  "SA20asmahsuu:774": "pareṣāṃ yatheṣṭaṃ tatsaṃdarśanāt /",
  "SA20asmahsuu:775": "anyaiśca vicitraiḥ kampanajvalanādiprakāraiḥ /",
  "SA20asmahsuu:776": "daśavaśitālābhāt /",
  "SA20asmahsuu:777": "yathā daśabhūmike 'ṣṭamyāṃ bhūmau nirdiṣṭāḥ /",
  "SA20asmahsuu:778": "raśmikarmārabhya ślokaḥ /",
  "SA20asmahsuu:779": "raśmipramokṣairbhṛśaduḥkhitāṃśca āpāyikānsvargagatānkaroti /",
  "SA20asmahsuu:780": "mārānvayān kṣubdhavimānaśobhān saṃkampayaṃstrāsayate samārān // Msa_7.5 //",
  "SA20asmahsuu:781": "dvividhaṃ raśmikarma saṃdarśayati /",
  "SA20asmahsuu:782": "apāyopapannānāṃ ca prasādaṃ janayitvā svargopapādanam /",
  "SA20asmahsuu:783": "mārabhavanānāṃ ca samārakāṇāṃ kampanodvejanam /",
  "SA20asmahsuu:784": "vikrīḍanakarma cārabhya ślokaḥ /",
  "SA20asmahsuu:785": "samādhivikrīḍitamaprameyaṃ saṃdarśayatyagragaṇasyamadhye /",
  "SA20asmahsuu:786": "sakarmajanmottamanirmitaiśca sattvārthamātiṣṭhati sarvakālam // Msa_7.6 //",
  "SA20asmahsuu:787": "aprameyasamādhivikrīḍitasaṃdarśanāt buddhaparṣanmaṇḍalamadhye trividhena nirmāṇena sadā sattvārthakaraṇācca /",
  "SA20asmahsuu:788": "trividhaṃ nirmāṇaṃ śilpakarmasthānanirmāṇam /",
  "SA20asmahsuu:789": "vineyavaśenayatheṣṭopapattinirmāṇam /",
  "SA20asmahsuu:790": "uttamanirmāṇaṃ ca tuṣitabhavanavāsādikam /",
  "SA20asmahsuu:791": "kṣetrapariśuddhikarma ārabhya ślokaḥ /",
  "SA20asmahsuu:792": "jñānavasitvātsamupaiti śuddhiṃ kṣetraṃ yathākāmanidarśanāya /",
  "SA20asmahsuu:793": "abuddhanāmeṣu[?",
  "SA20asmahsuu:794": "] ca buddhanāma saṃśrāvaṇāttankṣipate 'nyadhātau // Msa_7.7 //",
  "SA20asmahsuu:795": "dvividhapāpaviśodhanayā /",
  "SA20asmahsuu:796": "bhājanapariśodhanayā jñānavaśitvādyatheṣṭaṃ sphaṭikavaidūryādimayabuddhakṣetrasaṃdarśanataḥ /",
  "SA20asmahsuu:797": "sattvapariśodhanayā ca buddhanāmavirahiteṣu lokadhātuṣūpapannānāṃ sattvānāṃ buddhanāmasaṃśrāvaṇayā prasādaṃ grāhayitvā tadavirahiteṣu lokadhātuṣūpapādanāt /",
  "SA20asmahsuu:798": "(MSA_Bagchi 29)",
  "SA20asmahsuu:799": "yogārthamārabhya ślokaḥ /",
  "SA20asmahsuu:800": "śakto bhavatyeva ca sattvapāke saṃjātapakṣaḥ śakuniryathaiva /",
  "SA20asmahsuu:801": "buddhātpraśaṃsāṃ labhate 'timātrāmādeyavākyo bhavati prajānām // Msa_7.8 //",
  "SA20asmahsuu:802": "trividhaṃ yogaṃ pradarśayati /",
  "SA20asmahsuu:803": "sattvaparipācanaśaktiyogaṃ praśaṃsāyogamādeyavākyatāyogaṃ ca /",
  "SA20asmahsuu:804": "vṛttyarthamārabhya ślokaḥ /",
  "SA20asmahsuu:805": "ṣaḍdhāpyabhijñā trividhā ca vidyā aṣṭau vimokṣābhibhuvastathāṣṭau /",
  "SA20asmahsuu:806": "daśāpi kṛtsnāyatanānyameyāḥ samādhayo dhīragataḥ prabhāvaḥ // Msa_7.9 //",
  "SA20asmahsuu:807": "ṣaḍbhiḥ prabhedairbodhisattvasya prabhāvo vartate /",
  "SA20asmahsuu:808": "abhijñāvidyāvimokṣābhibhvāyatanakṛtsnāyatanāpramāṇasamādhiprabhedaiḥ /",
  "SA20asmahsuu:809": "evaṃ ṣaḍarthena vibhāgalakṣaṇena prabhāvaṃ darśayitvā tanmāhātmyodbhāvanārthaṃ ślokaḥ /",
  "SA20asmahsuu:810": "sa hi paramavaśitvalabdhabuddhirjagadavaśaṃ svavaśe vidhāya nityam /",
  "SA20asmahsuu:811": "parahitakaraṇaikatābhirāmaścarati bhaveṣu hi siṃhavatsudhīraḥ // Msa_7.10 //",
  "SA20asmahsuu:812": "trividhaṃ māhātmyaṃ darśayati /",
  "SA20asmahsuu:813": "vaśitāmāhātmyaṃ svayaṃ paramajñānavaśitvaprāptyā kleśāsvavaśasya jagataḥ svavaśe sthāpanāt /",
  "SA20asmahsuu:814": "abhiratimāhātmyaṃ sadā parahitakriyaikārāmatvāt /",
  "SA20asmahsuu:815": "bhavanirbhayatāmāhātmyaṃ ca /",
  "SA20asmahsuu:816": "// prabhāvādhikāraḥ mahāyānasūtrālaṃkāre saptamaḥ //",
  "SA20asmahsuu:817": "(MSA_Bagchi 30)",
  "SA20asmahsuu:818": "aṣṭamo 'dhikāraḥ",
  "SA20asmahsuu:819": "bodhisattvaparipāke saṃgrahaḥ ślokaḥ /",
  "SA20asmahsuu:820": "rūciḥ prasādaḥ praśamo 'nukampanā kṣamātha medhā prabalatvameva ca /",
  "SA20asmahsuu:821": "ahāryatāṅgaiḥ samupetatā bhṛśaṃ jinātmaje tatparipākalakṣaṇam // Msa_8.1 //",
  "SA20asmahsuu:822": "rūcirmahāyānadeśanādharme,",
  "SA20asmahsuu:823": "prasādastaddeśike,",
  "SA20asmahsuu:824": "praśamaḥ kleśānām,",
  "SA20asmahsuu:825": "anukampā sattveṣu,",
  "SA20asmahsuu:826": "kṣamā duṣkaracaryāyāṃ,",
  "SA20asmahsuu:827": "medhā grahaṇadhāraṇaprativedheṣu,",
  "SA20asmahsuu:828": "prabalatvamadhigame,",
  "SA20asmahsuu:829": "ahāryatā māraparapravādibhiḥ,",
  "SA20asmahsuu:830": "prāhāṇikāṅgaiḥ samanvāgatatvam /",
  "SA20asmahsuu:831": "bhṛśamiti rūcyādīnāmadhimātratvaṃ darśayati /",
  "SA20asmahsuu:832": "eṣa samāsena bodhisattvānāṃ navaprakāra ātmaparipāko veditavyaḥ /",
  "SA20asmahsuu:833": "rūciparipākamārabhya ślokaḥ /",
  "SA20asmahsuu:834": "sumitratāditrayamugravīryatā parārdhaniṣṭhottamadharmasaṃgrahaḥ /",
  "SA20asmahsuu:835": "kṛpālusaddharmamahāparigrahe mataṃ hi samyakparipākalakṣaṇam // Msa_8.2 //",
  "SA20asmahsuu:836": "sumitratāditrayaṃ satpuruṣasaṃsevā saddharmaśravaṇaṃ yoniśomanasikāraśca /",
  "SA20asmahsuu:837": "ugravīryatā adhimātro vīryārambhaḥ /",
  "SA20asmahsuu:838": "parārdhaniṣṭhā sarvācintyasthānanirvicikitsatā /",
  "SA20asmahsuu:839": "uttamadharmasaṃgraho mahāyānadharmarakṣā,",
  "SA20asmahsuu:840": "tatpratipannānāmupadravebhyo rakṣaṇāt /",
  "SA20asmahsuu:841": "bodhisattvasya mahāyānadharmaparigrahamadhikṛtyedaṃ rūciparipākalakṣaṇaṃ veditavyam /",
  "SA20asmahsuu:842": "yena kāraṇena paripacyate sumitratāditrayeṇa /",
  "SA20asmahsuu:843": "yaśca tasyāḥ paripāka ugravīryaparārdhaniṣṭhāyuktaḥ svabhāvaḥ /",
  "SA20asmahsuu:844": "yatkarma cottamadharmasaṃgrahakaraṇāttadetena paridīṣitam /",
  "SA20asmahsuu:845": "prasādaparipākamārabhya ślokaḥ /",
  "SA20asmahsuu:846": "guṇajñatāthāśusamādhilābhitā phalānubhūtirmanaso 'dhyabheda[dya?]tā /",
  "SA20asmahsuu:847": "jīnātmaje śāstari saṃprapattaye mataṃ hi samyakparipākalakṣaṇam // Msa_8.3 //",
  "SA20asmahsuu:848": "(MSA_Bagchi 31)",
  "SA20asmahsuu:849": "tatparipāko 'pi kāraṇataḥ svabhāvataḥ karmataśca paridīpitaḥ /",
  "SA20asmahsuu:850": "guṇajñatā ityapi sa bhagavāṃstathāgata iti vistareṇa kāraṇam /",
  "SA20asmahsuu:851": "avetyaprabhāva[sāda]lābhādabhedyacittatā svabhāvaḥ /",
  "SA20asmahsuu:852": "āśusamādhilābhastatphalasya cābhijñādikasya pratyanubhavanaṃ karma /",
  "SA20asmahsuu:853": "praśamaparipākamārabhya ślokaḥ /",
  "SA20asmahsuu:854": "susaṃvṛtiḥ kliṣṭavitarkavarjanā nirantarāyo 'tha śubhābhirāmatā /",
  "SA20asmahsuu:855": "jinātmaje kleśavinodanāyatanmataṃ hi samyakparipākalakṣaṇam // Msa_8.4 //",
  "SA20asmahsuu:856": "kleśavinodanā bodhisattvasya praśamaḥ /",
  "SA20asmahsuu:857": "tatparipāko 'pi kāraṇataḥ svabhāvataḥ karmataśca paridīpitaḥ /",
  "SA20asmahsuu:858": "indriyāṇāṃ smṛtisaṃprajanyābhyāṃ susaṃvṛtiḥ kāraṇam /",
  "SA20asmahsuu:859": "kliṣṭavitarkavarjanā svabhāvaḥ /",
  "SA20asmahsuu:860": "pratipakṣabhāvanāyāṃ nirantarāyatvaṃ kuśalābhirāmatā ca karma /",
  "SA20asmahsuu:861": "kṛpāparipākalakṣaṇamadhikṛtya ślokaḥ /",
  "SA20asmahsuu:862": "kṛpā prakṛtyā paraduḥkhadarśanaṃ nihīnacittasya ca saṃpravarjanam /",
  "SA20asmahsuu:863": "viśeṣagatvaṃ jagadagrajanmatā parānukampāparipākalakṣaṇam // Msa_8.5 //",
  "SA20asmahsuu:864": "svaprakṛtyā ca gotreṇa paraduḥkhadarśanena nihīnayānaparivarjanatayā ca paripacyata itikāraṇam /",
  "SA20asmahsuu:865": "viśeṣagāmitvaṃ paripākavṛddhigamanāt svabhāvaḥ /",
  "SA20asmahsuu:866": "sarvalokaśreṣṭhātmabhāvatā karma avinivartanīyabhūmau /",
  "SA20asmahsuu:867": "kṣāntiparipākalakṣaṇamārabhya ślokaḥ /",
  "SA20asmahsuu:868": "ghṛtiḥ prakṛtyā pratisaṃkhyabhāvanā suduḥkhaśītādyadhivāsanā sadā /",
  "SA20asmahsuu:869": "viśeṣagāmitvaśubhābhirāmatā mataṃ kṣamāyāḥ paripākalakṣaṇam // Msa_8.6 //",
  "SA20asmahsuu:870": "dhṛtiḥ sahanaṃ kṣāntiriti paryāyāḥ tatatparipāke gotraṃ pratisaṃkhyānaṃ bhāvanā ca kāraṇam /",
  "SA20asmahsuu:871": "tīvrāṇāṃ śītādiduḥkhānāmadhivāsanāsvabhāvaḥ /",
  "SA20asmahsuu:872": "kṣamasya viśeṣagāmitvaṃ kuśalābhirāmatā ca karma /",
  "SA20asmahsuu:873": "(MSA_Bagchi 32)",
  "SA20asmahsuu:874": "medhāparipākamārabhya ślokaḥ /",
  "SA20asmahsuu:875": "vipākaśuddhiḥ śravaṇādyamoṣatā praviṣṭatā sūktadurūktayostathā /",
  "SA20asmahsuu:876": "smṛtermahābuddhyudaye ca yogyatā sumedhatāyāḥ paripākalakṣaṇam // Msa_8.7 //",
  "SA20asmahsuu:877": "tatra medhānukūlā vipākaviśuddhiḥ kāraṇam /",
  "SA20asmahsuu:878": "śrutacintitabhāvitacirakṛtacirabhāṣitānāmasaṃmoṣatā subhāṣitadurbhāṣitārthasupraviṣṭatā ca smṛtermedhāparipākasvabhāvaḥ /",
  "SA20asmahsuu:879": "lokottaraprajñotpādanayogyatā karma /",
  "SA20asmahsuu:880": "balavatvapratilambhaparipākamārabhya ślokaḥ /",
  "SA20asmahsuu:881": "śubhadvayena dvayadhātupuṣṭatā phalodaye cāśrayayogyatā parā /",
  "SA20asmahsuu:882": "manorathāptirjagadagrabhūtatā balopalambhe paripākalakṣaṇam // Msa_8.8 //",
  "SA20asmahsuu:883": "tatra puṇyajñānadvayena tasya puṇyajñānadvayasya bījapuṣṭatā tatparipāke kāraṇam /",
  "SA20asmahsuu:884": "adhigamaṃ pratyāśrayayogyatā tatparipākasvabhāvaḥ /",
  "SA20asmahsuu:885": "manorathasaṃpattirjagadagrabhūtatā ca karma /",
  "SA20asmahsuu:886": "ahāryatāparipākamārabhya ślokaḥ /",
  "SA20asmahsuu:887": "sudharmatāyuktivicāraṇāśayo viśeṣalābhaḥ parapakṣadūṣaṇam /",
  "SA20asmahsuu:888": "punaḥ sadā māranirantarāyatā ahāryatāyāḥ paripākalakṣaṇam // Msa_8.9 //",
  "SA20asmahsuu:889": "tatparipākasya saddharme yuktivicāraṇākṛta āśayaḥ kāraṇam /",
  "SA20asmahsuu:890": "māranirantarāyatā svabhāvo yadā māro na punaḥ śankotyantarāyaṃ kartum /",
  "SA20asmahsuu:891": "viśeṣādhigamaḥ parapakṣadūṣaṇaṃ ca karma /",
  "SA20asmahsuu:892": "prāhāṇikāṅgasamanvāgamaparipākamadhikṛtya ślokaḥ /",
  "SA20asmahsuu:893": "śubhācayo 'thāśrayayatnayogyatā vivekatodagraśubhābhirāmatā /",
  "SA20asmahsuu:894": "jinātmaje hyaṅgasamanvaye punarmataṃ hi samyakparipākalakṣaṇam // Msa_8.10 //",
  "SA20asmahsuu:895": "(MSA_Bagchi 33)",
  "SA20asmahsuu:896": "tatparipākasya kāraṇaṃ kuśalamūlopacayaḥ /",
  "SA20asmahsuu:897": "āśrayasya vīryārambhakṣamatvaṃ svabhāvaḥ /",
  "SA20asmahsuu:898": "vivekotkṛṣṭatā kuśalābhirāmatā ca karma /",
  "SA20asmahsuu:899": "navavidhātmaparipākamāhātmyamārabhya ślokaḥ /",
  "SA20asmahsuu:900": "iti navavidhavastupacitātmā paraparipācanayogyatāmupetaḥ /",
  "SA20asmahsuu:901": "śubha[dharma]mayasatatapravardhitātmā bhavati sadā jagato 'grabandhubhūtaḥ // Msa_8.11 //",
  "SA20asmahsuu:902": "dvividhaṃ tanmāhātmyam /",
  "SA20asmahsuu:903": "paraparipāke pratiśaraṇatvam /",
  "SA20asmahsuu:904": "satataṃ dharmakāyavṛddhiśca /",
  "SA20asmahsuu:905": "tata eva jagato 'grabandhubhūtaḥ /",
  "SA20asmahsuu:906": "sattvaparipākavibhāge ekādaśa ślokāḥ /",
  "SA20asmahsuu:907": "vraṇe 'pi bhojye paripāka iṣyate yathaiva tatsrāvaṇabhogayogyatā /",
  "SA20asmahsuu:908": "tathāśraye 'smindvayapakṣaśāntatā[tāṃ]tathopabhogatvasuśāntapakṣatā[muśantipavkatām] // Msa_8.12 //",
  "SA20asmahsuu:909": "anena paripākasvabhāvaṃ darśayati /",
  "SA20asmahsuu:910": "yathā vraṇasya srāvaṇayogyatā paripākaḥ /",
  "SA20asmahsuu:911": "bhojanasya ca bhogayogyatā /",
  "SA20asmahsuu:912": "evaṃ sattvānāmāśraye vraṇabhojanasthānīye srāvaṇasthānīyaṃ vipakṣaśamanam /",
  "SA20asmahsuu:913": "bhogasthānīyaśca pratipakṣopabhogaḥ /",
  "SA20asmahsuu:914": "tadyogyatā āśrayasya paripāka iti /",
  "SA20asmahsuu:915": "vipakṣapratipakṣāvatra pakṣadvayaṃ veditavyam /",
  "SA20asmahsuu:916": "dvitīyaślokaḥ /",
  "SA20asmahsuu:917": "vipācanoktā paripācanā tathā paripācanā cāpyanupācanāparā /",
  "SA20asmahsuu:918": "supācanā[cā]pyadhipācanā matā nipācanotpācananā ca dehiṣu // Msa_8.13 //",
  "SA20asmahsuu:919": "anena paripākaprabhedaṃ darśayati /",
  "SA20asmahsuu:920": "kleśavigamena pācananā [pācanā?] vipācanā /",
  "SA20asmahsuu:921": "sarvato yānatrayeṇa pācanā paripācanā /",
  "SA20asmahsuu:922": "bāhyaparipākaviśiṣṭatvāt prakṛṣṭā pācanā prapācanā /",
  "SA20asmahsuu:923": "yathāvineyadharmadeśanāttadanurūpā pācanā anupācanā /",
  "SA20asmahsuu:924": "satkṛtya pācanā supācanā /",
  "SA20asmahsuu:925": "adhigamena pācanā adhipācanā aviparītārthena /",
  "SA20asmahsuu:926": "nityā pācanā nipācanā aparihāṇīyārthena /",
  "SA20asmahsuu:927": "krameṇottarottarapācanā utpācanā /",
  "SA20asmahsuu:928": "ityayamaṣṭaprakāraḥ pariparipākaprabhedaḥ /",
  "SA20asmahsuu:929": "(MSA_Bagchi 34)",
  "SA20asmahsuu:930": "tṛtīyacaturthau ślokau /",
  "SA20asmahsuu:931": "hitāśayeneha yathā jinātmajo vyavasthitaḥ sarvajagadvipācayan /",
  "SA20asmahsuu:932": "tathā na mātā na pitā na bandhavaḥ suteṣu bandhuṣvapi suvyavasthitāḥ // Msa_8.14 //",
  "SA20asmahsuu:933": "tathājano nātmani vatsalo mataḥ kuto 'pi susnigdhaparāśraye jane /",
  "SA20asmahsuu:934": "yathā kṛpātmā parasattvavatsalo hite sukhe caiva niyojanānmataḥ // Msa_8.15 //",
  "SA20asmahsuu:935": "ābhyāṃ kiṃ darśayati /",
  "SA20asmahsuu:936": "yādṛśenāśayena bodhisattvaḥ sattvānparipācayati tamāśayaṃ darśayati /",
  "SA20asmahsuu:937": "mātāpitṛbāndhavāśayaviśiṣṭaṃ lokātmavātsalyaviśiṣṭaṃ ca hitasukhasaṃyojanāt /",
  "SA20asmahsuu:938": "ātmavatsalastu loka ātmānaṃ hite ca sukhe ca saṃniyojayati /",
  "SA20asmahsuu:939": "avaśiṣṭaiḥ ślokairyena prayogeṇa sattvānparipācayati taṃ pāramitā pratipattyā saṃdarśayati /",
  "SA20asmahsuu:940": "yādṛśena dānena yathā sattvānparipācayati tadārabhya ślokaḥ /",
  "SA20asmahsuu:941": "na bodhisattvasya śarīrabhogayoḥ pareṣvadeyaṃ punarasti sarvathā /",
  "SA20asmahsuu:942": "anugraheṇa dvividhena pācayan paraṃ samairdānaguṇairna tṛpyate // Msa_8.16 //",
  "SA20asmahsuu:943": "trividhena dānena pācayati /",
  "SA20asmahsuu:944": "sarvasvaśarīrabhogadānena aviṣamadānena atṛptidānena ca /",
  "SA20asmahsuu:945": "kathaṃ paripācayati dṛṣṭadharmasaṃparāyānugraheṇa /",
  "SA20asmahsuu:946": "avighātenecchāparipūrṇāt [pūraṇāt] /",
  "SA20asmahsuu:947": "anāgatena [tena] ca saṃgṛhya kuśalapratiṣṭhāpanāt /",
  "SA20asmahsuu:948": "yādṛśena śīlena yathā satvānparipācayati tadārabhya ślokaḥ /",
  "SA20asmahsuu:949": "sadāprakṛtyādhyavihiṃsakaḥ svayaṃ rato 'pramatto 'tra paraṃ niveśayan /",
  "SA20asmahsuu:950": "paraṃparānugrahakṛdūdvidhā pare vipākaniṣyandaguṇena pācakaḥ // Msa_8.17 //",
  "SA20asmahsuu:951": "pañcavidhena śīlena /",
  "SA20asmahsuu:952": "dhruvaśīlena prakṛtiśīlena paripūrṇaśīlenādhyaviṃhiṃsakatvāt /",
  "SA20asmahsuu:953": "paripūrṇo hyavihiṃsako 'dhyavihiṃsako daśakuśalakarmapathaparipūritaḥ /",
  "SA20asmahsuu:954": "yathoktaṃ dvitīyāyāṃ bhūmau /",
  "SA20asmahsuu:955": "adhigamaśīlena svayaṃratatayā nirantarāskhalitaśīlena cāpramattatayā /",
  "SA20asmahsuu:956": "kathaṃ ca (MSA_Bagchi 35)",
  "SA20asmahsuu:957": "paripācayati /",
  "SA20asmahsuu:958": "śīle saṃniveśanāt /",
  "SA20asmahsuu:959": "dvidhānugrahakriyayā dṛṣṭadharme saṃparāye ca /",
  "SA20asmahsuu:960": "saṃparāyānugrahaṃ pareṣu vipākaniṣyandaguṇābhyāṃ paraṃparayā karoti /",
  "SA20asmahsuu:961": "tadvipākaniṣyandayoranyonyānukūlyenāvyavacchedāt /",
  "SA20asmahsuu:962": "yādṛśyā kṣāntyā yathā sattvānparipācayati tadārabhya ślokaḥ /",
  "SA20asmahsuu:963": "pare 'pakāriṇyupakāribuddhimān pramarṣayannugramapi vyatikramam /",
  "SA20asmahsuu:964": "upāyacittairapakāramarṣaṇaiḥ śubhe samādāpayate 'pakāriṇaḥ // Msa_8.18 //",
  "SA20asmahsuu:965": "apakāriṇi pare upakāribuddhyā pragāḍhāpakāramarṣaṇakṣāntyā paripācayati /",
  "SA20asmahsuu:966": "upakāribuddhitvaṃ punaḥ kṣāntipāramitāparipūryānukūlyavṛttitā veditavyam /",
  "SA20asmahsuu:967": "kathaṃ paripācayati /",
  "SA20asmahsuu:968": "dṛṣṭadharmānugraheṇa cāpakāramarṣaṇāt /",
  "SA20asmahsuu:969": "saṃparāyānugraheṇa copāyajñastairapakāramarṣaṇairāvarjyāpakāriṇāṃ kuśale samādāpanāt /",
  "SA20asmahsuu:970": "yādṛśena vīryeṇa yathā sattvānparipācayati tadārabhya ślokaḥ /",
  "SA20asmahsuu:971": "punaḥ sa yatnaṃ paramaṃ samāśrito na khidyate kalpasahasrakoṭibhiḥ /",
  "SA20asmahsuu:972": "jinātmajaḥ sa[ttva]gaṇaṃ prapācayanparaikacittasya śubhasya kāraṇāt // Msa_8.19 //",
  "SA20asmahsuu:973": "adhimātradīrghakālākhede vīryeṇa dīrghakālākheditvamanantasattvaparipācanāt /",
  "SA20asmahsuu:974": "paraikacittasya kuśalasyārthe kalpasahasrakoṭibhirakhedāt /",
  "SA20asmahsuu:975": "ata evoktaṃ bhavati yathā paripācayati /",
  "SA20asmahsuu:976": "kuśalacittasaṃniyojanāt dṛṣṭadharmasaṃparāyānugraheṇeti /",
  "SA20asmahsuu:977": "yādṛśena dhyānena yathā sattvānparipācayati tadārabhya ślokaḥ /",
  "SA20asmahsuu:978": "vaśitvamāgamya manasyanuttaraṃ paraṃ samāvarjayate 'tra śāsane /",
  "SA20asmahsuu:979": "nihatya sarvāmavamānakāmatāṃ śubhena saṃvardhayate ca taṃ punaḥ // Msa_8.20 //",
  "SA20asmahsuu:980": "prāptānuttaravaśitvena dhyānena nirāmiṣeṇa ca nihatasarvāvamānābhilāṣeṇa paripācayati /",
  "SA20asmahsuu:981": "buddhaśāsane parasyāvarjanādāvarjitasya ca kuśaladharmasaṃvardhanāt paripācayati /",
  "SA20asmahsuu:982": "(MSA_Bagchi 36)",
  "SA20asmahsuu:983": "yādṛśyā prajñayā yathā sattvānparipācayati tadārabhya ślokaḥ /",
  "SA20asmahsuu:984": "sa tattvabhāvārthanaye suniścitaḥ karoti sattvānsuvinīta saṃśayān /",
  "SA20asmahsuu:985": "tataśca te tajjinaśāsanādarād vivardhayante svaparaṃ guṇaiḥ śubhaiḥ // Msa_8.21 //",
  "SA20asmahsuu:986": "sa bodhisattvastattvārthanaye cābhiprāyārthanaye ca suviniścitayā prajñayā paripācayati /",
  "SA20asmahsuu:987": "kathaṃ paripācayati sattvānāṃ saṃśayavinayanāt /",
  "SA20asmahsuu:988": "tataśca śāsanabahumānātteṣāmātmaparaguṇasaṃvardhakatvena /",
  "SA20asmahsuu:989": "niya[ga]mena ślokaḥ /",
  "SA20asmahsuu:990": "iti sugatigatau śubhatraye vā jagadakhilaṃ kṛpayā sa bodhisattvaḥ /",
  "SA20asmahsuu:991": "tanuparamavimadhyamaprakārairvinayati lokasamānabhāvagatyā // Msa_8.22 //",
  "SA20asmahsuu:992": "anena yatra ca vinayati,",
  "SA20asmahsuu:993": "sugatigamane yānatraye vā /",
  "SA20asmahsuu:994": "yacca vinayati,",
  "SA20asmahsuu:995": "jagadakhilam /",
  "SA20asmahsuu:996": "yena ca vinayati, kṛpayā /",
  "SA20asmahsuu:997": "yaśca vinayati bodhisattvaḥ /",
  "SA20asmahsuu:998": "yādṛśaiśca paripācanaprakārai tanuparamavimadhyamaprakāraiḥ /",
  "SA20asmahsuu:999": "yāvantaṃ ca kālaṃ,",
  "SA20asmahsuu:1000": "tatparidīpanāt samāsena paripākamāhātmyaṃ darśayati /",
  "SA20asmahsuu:1001": "tatra tanuḥ prakāro 'dhimukticaryābhūmau bodhisattvasya paramo 'ṣṭāmyādiṣu vimadhyamaḥ saptasu veditavyaḥ /",
  "SA20asmahsuu:1002": "yāvallokasya bhāvastatsamānayā gatyā atyantamityarthaḥ /",
  "SA20asmahsuu:1003": "// mahāyānasūtrālaṃkāre paripākādhikāro 'ṣṭamaḥ //",
  "SA20asmahsuu:1004": "(MSA_Bagchi 37)",
  "SA20asmahsuu:1005": "navamo 'dhikāraḥ",
  "SA20asmahsuu:1006": "sarvākārajñatāyāṃ dvau ślokau /",
  "SA20asmahsuu:1007": "tṛtīyastayoreva nirdeśabhūtaḥ /",
  "SA20asmahsuu:1008": "ameyairduṣkaraśatairameyaiḥ kuśalācayaiḥ /",
  "SA20asmahsuu:1009": "aprameyeṇa kālena ameyāvaraṇakṣayāt // Msa_9.1 //",
  "SA20asmahsuu:1010": "sarvakārajñatāvāptiḥ sarvāvaraṇanirmalā /",
  "SA20asmahsuu:1011": "vivṛtā ratnapeṭeva buddhatvaṃ samudāhṛtam // Msa_9.2 //",
  "SA20asmahsuu:1012": "kṛtvā duṣkaramadbhutaṃ śramaśataiḥ saṃcityasarvaṃśubhaṃ",
  "SA20asmahsuu:1013": "kālenottamakalpayānamahatā sarvāvṛtīnāṃ kṣayāt /",
  "SA20asmahsuu:1014": "sūkṣmasyāvaraṇasya bhūmiṣu gatasyotpāṭanād buddhatā",
  "SA20asmahsuu:1015": "ratnānāmiva sā prabhāvamahatāṃ peṭā samuddhāti[ṭi?]tā // Msa_9.3 //",
  "SA20asmahsuu:1016": "samudāgamataḥ svabhāvata aupamyataśca buddhatvamudbhāvitam /",
  "SA20asmahsuu:1017": "yāvadbhirduṣkaraśatairyāvadbhiḥ kuśalasaṃbhārairyāvatā kālena yāvataḥ kleśajñeyāvaraṇasya prahāṇātsamudāgacchati,",
  "SA20asmahsuu:1018": "ayaṃ samudāgamaḥ /",
  "SA20asmahsuu:1019": "sarvākārajñatāvāptiḥ sarvāvaraṇanirmalā svabhāvaḥ /",
  "SA20asmahsuu:1020": "vivṛtāratnapeṭā tadaupamyam /",
  "SA20asmahsuu:1021": "tasyaiva buddhatvasyādvayalakṣaṇe sānubhāve dvau lokau /",
  "SA20asmahsuu:1022": "sarvadharmāśca buddhatvaṃ dharmo naiva ca kaścana /",
  "SA20asmahsuu:1023": "śukladharmamayaṃ tacca na ca taistannirūpyate // Msa_9.4 //",
  "SA20asmahsuu:1024": "dharmaratnanimittatvāllabdharatnākaropamam /",
  "SA20asmahsuu:1025": "śubhasasyanimittatvāllabdhameghopamaṃ matam // Msa_9.5 //",
  "SA20asmahsuu:1026": "sarvadharmāśca buddhatvaṃ,",
  "SA20asmahsuu:1027": "tathatāyā abhinnatvāttadviśuddhiprabhāvitatvācca /",
  "SA20asmahsuu:1028": "buddhatvasya na ca kaściddharmo 'sti /",
  "SA20asmahsuu:1029": "parikalpitena dharmasvabhāvena śukladharmamayaṃ ca buddhatvaṃ,",
  "SA20asmahsuu:1030": "pāramitādināṃ kuśalānāṃ tadbhāvena parivṛtteḥ /",
  "SA20asmahsuu:1031": "na ca taistannirdiśyate pāramitādīnāṃ pāramitādibhāvenāpariniṣpatteridamadvayalakṣaṇam /",
  "SA20asmahsuu:1032": "ratnākarameghopamatvamanubhāvaḥ,",
  "SA20asmahsuu:1033": "deśanādharmaratnānāṃ tatprabhavatvāt,",
  "SA20asmahsuu:1034": "kuśalasasyānāṃ ca vineyasaṃtānakṣetreṣu /",
  "SA20asmahsuu:1035": "buddhatvaṃ sarvadharmaḥ samuditamatha vā sarvadharmavyapetaṃ",
  "SA20asmahsuu:1036": "prodbhūterdharmaratnapratatasumahato dharmatnākarābham /",
  "SA20asmahsuu:1037": "bhūtānāṃ śuklasasyaprasavasumahato hetuto meghabhūtaṃ",
  "SA20asmahsuu:1038": "dānāddharmāmbuvarṣapratatasuvihitasyākṣayasya prajāsu // Msa_9.6 //",
  "SA20asmahsuu:1039": "(MSA_Bagchi 38)",
  "SA20asmahsuu:1040": "anena tṛtīyena ślokena tamevārthaṃ nirdiśati /",
  "SA20asmahsuu:1041": "sumahataḥ pratatasya dharmaratnasya prodbhūtenimittatvādratnākarābham,",
  "SA20asmahsuu:1042": "bhūtānāṃ mahataḥ śuklasasyaprasavahetutvānmeghabhūtam /",
  "SA20asmahsuu:1043": "mahataḥ suvihitasyākṣayasya dharmāmbuvarṣasya dānāt prajāsvityayamatra padavigraho veditavyaḥ /",
  "SA20asmahsuu:1044": "tasyaiva buddhatvasya śaraṇatvānuttarye pañca ślokāḥ /",
  "SA20asmahsuu:1045": "paritrāṇaṃ hi buddhatvaṃ sarvakleśagaṇātsadā /",
  "SA20asmahsuu:1046": "sarvaduścaritebhyaśca janmamaraṇato 'pi ca // Msa_9.7 //",
  "SA20asmahsuu:1047": "anena saṃkṣepataḥ kleśakarmajanmasaṃkleśaparitrāṇārthena śaraṇatvaṃ darśayati /",
  "SA20asmahsuu:1048": "upadravebhyaḥ sarvebhyo apāyādanupāyataḥ /",
  "SA20asmahsuu:1049": "satkāyāddhīnayānācca tasmāccharaṇamuttamam // Msa_9.8 //",
  "SA20asmahsuu:1050": "anena dvitiyenopadravādiparitrāṇādvistareṇa /",
  "SA20asmahsuu:1051": "tatra sarvopadravaparitrāṇatvaṃ yad buddhānubhāvena andhāścakṣūṃṣi pratilabhante,",
  "SA20asmahsuu:1052": "badhirāḥ śrotaṃ,",
  "SA20asmahsuu:1053": "vikṣiptacittāḥ svasthacittamītayaḥ śāmyantītyevamādi /",
  "SA20asmahsuu:1054": "apāyaparitrāṇatvaṃ buddhaprabhayā tadgatānāṃ mokṣaṇāt,",
  "SA20asmahsuu:1055": "tadagamane ca pratiṣṭhāpanāt /",
  "SA20asmahsuu:1056": "anupāyaparitrāṇatvaṃ tīrthikadṛṣṭivyutthāpanāt /",
  "SA20asmahsuu:1057": "satkāyaparitrāṇatvaṃ yānadvayena parinirvāpaṇāt /",
  "SA20asmahsuu:1058": "hīnayānaparitrāṇatvamaniyatagotrāṇāṃ mahāyānaikāyanīkaraṇāt /",
  "SA20asmahsuu:1059": "śaraṇamanupamaṃ tacchreṣṭhabuddhatvamiṣṭaṃ",
  "SA20asmahsuu:1060": "jananamaraṇasarvakleśapāpeṣu rakṣā /",
  "SA20asmahsuu:1061": "vividhabhayagatānāṃ sarvarakṣāpayānaṃ",
  "SA20asmahsuu:1062": "pratatavividhaduḥkhāpāyanopāyagānāṃ // Msa_9.9 //",
  "SA20asmahsuu:1063": "anena tṛtīyena tasyaiva śaraṇatvasyānupamaśreṣṭhasya cānuttaryaṃ tenaivārthena darśayati /",
  "SA20asmahsuu:1064": "bauddhairdharmairyacca susaṃpūrṇaśarīraṃ yatsaddharme vetti ca sattvānpravinetum /",
  "SA20asmahsuu:1065": "yātaṃ pāraṃ yatkṛpayā sarvajagatsu tad buddhatvaṃ śreṣṭhamihatyaṃ[heṣṭaṃ] śaraṇānām // Msa_9.10 //",
  "SA20asmahsuu:1066": "anena caturthena yaiḥ kāraṇaistattathānuttaraṃ śaraṇaṃ bhavati tatsaṃdarśayati /",
  "SA20asmahsuu:1067": "bauddhairdharmairbalavaiśāradyādibhiḥ susaṃpūrṇasvabhāvatvāt svārthaniṣṭhāmadhikṛtya saddharmasattvavinayopāyajñānāt karuṇāpāragamanācca parārthaniṣṭhāmadhikṛtya /",
  "SA20asmahsuu:1068": "ālokāt[kālāt]sarvasattvānāṃ buddhatvaṃ śaraṇaṃ mahat /",
  "SA20asmahsuu:1069": "sarvavyasanasaṃpattivyāvṛttyabhyudaye matam // Msa_9.11 //",
  "SA20asmahsuu:1070": "(MSA_Bagchi 39)",
  "SA20asmahsuu:1071": "anena pañcamena ślokena yāvantaṃ kālaṃ yāvatāṃ sattvānāṃ yatrārthe śaraṇaṃ bhavati tatsamāsena darśayati /",
  "SA20asmahsuu:1072": "yatrārthe iti sarvavyasanavyāvṛttau saṃpattyabhyudaye ca /",
  "SA20asmahsuu:1073": "āśrayaparāvṛttau ṣaṭ ślokāḥ /",
  "SA20asmahsuu:1074": "kleśajñeyavṛttīnāṃ satatamanugataṃ bījamutkṛṣṭakālaṃ",
  "SA20asmahsuu:1075": "yasminnastaṃ prayātaṃ bhavati suvipulaiḥ sarvahāniprakāraiḥ /",
  "SA20asmahsuu:1076": "buddhatvaṃ śukladharmapravaraguṇayutā ā[cā]śrayasyānyathāpti-",
  "SA20asmahsuu:1077": "statprāptirnirvikalpādviṣayasumahato jñānamārgātsuśuddhāt // Msa_9.12 //",
  "SA20asmahsuu:1078": "anena vipakṣabījaviyogataḥ pratipakṣasaṃpattiyogataścāśrayaparivṛttiḥ paridīpitā /",
  "SA20asmahsuu:1079": "yathā ca tatprāptirdvividhamārgalābhāt /",
  "SA20asmahsuu:1080": "suviśuddhalokottarajñānamārgalābhāt /",
  "SA20asmahsuu:1081": "tatpṛṣṭhalabdhānantajñeyaviṣayajñānamārgalābhācca /",
  "SA20asmahsuu:1082": "utkṛṣṭakālamityanādikālaṃ /",
  "SA20asmahsuu:1083": "suvipulaiḥ sarvahāniprakārairiti bhūmiprakāraiḥ /",
  "SA20asmahsuu:1084": "sthitaśca tasminsa tathāgato jaganmahācalendrastha ivābhyudīkṣate /",
  "SA20asmahsuu:1085": "śamābhirāmaṃ karūṇāyate janamaghā[bhavā]bhirāme 'nyajane tu kā kathā // Msa_9.13 //",
  "SA20asmahsuu:1086": "anena dvitīyenānyāśrayaparāvṛttibhyastadviśeṣaṃ darśayati /",
  "SA20asmahsuu:1087": "tatstho hi mahācalendrastha iva dūrāntaranikṛṣṭaṃ lokaṃ paśyati /",
  "SA20asmahsuu:1088": "dṛṣṭvā ca karūṇāyate śrāvakapratyekabuddhānapi prāgeva tadanyān /",
  "SA20asmahsuu:1089": "pravṛttirūdvittiravṛttirāśrayo nivṛttirāvṛttiratho dvayādvayā /",
  "SA20asmahsuu:1090": "samāviśiṣṭā api sarvagātmikā tathāgatānāṃ parivṛttiriṣyate // Msa_9.14 //",
  "SA20asmahsuu:1091": "anena tṛtīyena taddaśaprabhedaṃdarśayati /",
  "SA20asmahsuu:1092": "sā hi tathāgatānāṃ parivṛttiḥ parārthavṛttiriti pravṛttiḥ /",
  "SA20asmahsuu:1093": "sarvadharmaviśiṣṭatvāduṣkṛṣṭā vṛttirityudvṛttiḥ /",
  "SA20asmahsuu:1094": "saṃkleśahetāvavṛttiḥ /",
  "SA20asmahsuu:1095": "āśraya iti yo 'sau parivṛttyāśrayastaṃ darśayati /",
  "SA20asmahsuu:1096": "saṃkleśānnivṛttito nivṛttiḥ /",
  "SA20asmahsuu:1097": "ātyantikatvādāyatā vṛttirityāvṛttiḥ /",
  "SA20asmahsuu:1098": "abhisaṃbodhiparinirvāṇadarśanavṛttyā dvayā vṛttiḥ /",
  "SA20asmahsuu:1099": "saṃsāranirvāṇāpratiṣṭhitatvātsaṃskṛtāsaṃskṛtatvenādvayā vṛttiḥ /",
  "SA20asmahsuu:1100": "vimuktisāmānyena śrāvakapratyekabuddhasamā vṛttiḥ /",
  "SA20asmahsuu:1101": "balavaiśāradyādibhiḥ buddhadharmairasamatvādviśiṣṭā vṛttiḥ /",
  "SA20asmahsuu:1102": "sarvayānopadeśagatatvātsarvagatāvṛttiḥ /",
  "SA20asmahsuu:1103": "yathāmbaraṃ sarvagataṃ sadāmataṃ tathaiva tatsarvagataṃ sadāmatam /",
  "SA20asmahsuu:1104": "yathāmbaraṃ rūpagaṇeṣu sarvagaṃ tathaiva tatsattvagaṇeṣu sarvagam // Msa_9.15 //",
  "SA20asmahsuu:1105": "(MSA_Bagchi 40)",
  "SA20asmahsuu:1106": "anena caturthena tatsvabhāvasya buddhatvasya sarvagatatvaṃ darśayati /",
  "SA20asmahsuu:1107": "ākāśasādharmyeṇauddeśanirdeśataḥ pūrvāparārdhābhyām /",
  "SA20asmahsuu:1108": "sattvagaṇeṣu sarvagatatvaṃ buddhatvasyātmatvena sarvasattvopagamane pariniṣpattito veditavyam /",
  "SA20asmahsuu:1109": "yathodabhājane bhinne candrabimbaṃ na dṛśyate /",
  "SA20asmahsuu:1110": "tathā duṣṭeṣu sattveṣu buddhabimbaṃ na dṛśyate // Msa_9.16 //",
  "SA20asmahsuu:1111": "anena pañcamena sarvagatatve 'pyabhājanabhūteṣu sattveṣu abuddhabimbadarśanaṃ dṛṣṭāntena sādhayati /",
  "SA20asmahsuu:1112": "yathāgnirjvalate 'nyatra punaranyatraśāmyati /",
  "SA20asmahsuu:1113": "buddheṣvapi tathā jñeyaṃ saṃdarśanamadarśanam // Msa_9.17 //",
  "SA20asmahsuu:1114": "anena ṣaṣṭhena buddhavineyeṣu satsubuddhotpādāttaddarśanaṃ /",
  "SA20asmahsuu:1115": "vinīteṣu parinirvāṇāttadadarśanaṃ agnijvalanaśamanasādharmyeṇa sādhayati /",
  "SA20asmahsuu:1116": "anābhogāpratiprasrabdhabuddhakāryatve catvāraḥ ślokāḥ /",
  "SA20asmahsuu:1117": "aghaṭitebhyastūryebhyo yathā syācchabdasaṃbhavaḥ /",
  "SA20asmahsuu:1118": "tathā jine vinābhogaṃ deśanāyāḥ samudbhavaḥ // Msa_9.18 //",
  "SA20asmahsuu:1119": "yathā maṇervinā yatnaṃ svaprabhāva[sa]nidarśanam /",
  "SA20asmahsuu:1120": "buddheṣvapi vinābhogaṃ tathā kṛtyanidarśanam // Msa_9.19 //",
  "SA20asmahsuu:1121": "ābhyāṃ ślokābhyāmanābhogena buddhakāryaṃ sādhayatyaghaṭitatūryaśabdamaṇiprabhāva[sa]sādharmyeṇa /",
  "SA20asmahsuu:1122": "yathākāśe avicchinnā dṛśyante lokataḥ kriyāḥ /",
  "SA20asmahsuu:1123": "tathaivānāsrave dhātau avicchinnā jinakriyāḥ // Msa_9.20 //",
  "SA20asmahsuu:1124": "yathākāśe kriyāṇāṃ hi hānirabhyudayaḥ sadā /",
  "SA20asmahsuu:1125": "tathaivānāsrave dhātau buddhakāryodayavyayaḥ // Msa_9.21 //",
  "SA20asmahsuu:1126": "ābhyāmapyapratiprasrabdhabuddhakāryatvaṃ buddhakṛtyasyāvicchedāt /",
  "SA20asmahsuu:1127": "ākāśa iva lokakriyāṇāmavicchede 'pi cānyānyakriyodayavyayastathaiva /",
  "SA20asmahsuu:1128": "anāsravadhātugāmbhīrye ṣoḍaśa ślokāḥ /",
  "SA20asmahsuu:1129": "paurvāparya[ā]viśiṣṭāpi sarvāvaraṇanirmalā /",
  "SA20asmahsuu:1130": "naśuddhā nāpi cāśuddhā tathatā buddhatā matā // Msa_9.22 //",
  "SA20asmahsuu:1131": "(MSA_Bagchi 41)",
  "SA20asmahsuu:1132": "paurvāparyeṇa[ā]viśiṣṭatvānna śuddhā /",
  "SA20asmahsuu:1133": "paścātsarvāvaraṇanirmalatvānnāśuddhā malavigamāt /",
  "SA20asmahsuu:1134": "śūnyatāyāṃ viśuddhāyāṃ nairātmyānmārgalābhataḥ /",
  "SA20asmahsuu:1135": "buddhāḥ śuddhātmalābhitvāt gatā ātmamahātmatām // Msa_9.23 //",
  "SA20asmahsuu:1136": "tatra cānāsrave dhātau buddhānāṃ paramātmā nirdiśyate /",
  "SA20asmahsuu:1137": "kiṃ kāraṇam /",
  "SA20asmahsuu:1138": "agranairātmyātmakatvāt /",
  "SA20asmahsuu:1139": "agraṃ nairātmyaṃ viśuddhā tathatā sā ca buddhānāmātmā svabhāvārthena tasyāṃ viśuddhāyāmagraṃ nairātmyamātmānaṃ buddhā labhante śuddham /",
  "SA20asmahsuu:1140": "ataḥ śuddhātmalābhitvāt buddhā ātmamāhātmyaṃ prāptā ityanenābhisaṃdhinā buddhānāmanāsrave dhātau paramātmā vyavasthāpyate /",
  "SA20asmahsuu:1141": "na bhāvo nāpi cābhāvo buddhatvaṃ tena kathyate /",
  "SA20asmahsuu:1142": "tasmādbuddhatathāpraśne avyākṛtanayo mataḥ // Msa_9.24 //",
  "SA20asmahsuu:1143": "tenaiva kāraṇena buddhatvaṃ na bhāva ucyate /",
  "SA20asmahsuu:1144": "pudgaladharmābhāvalakṣaṇatvāttadātmakatvācca buddhatvasya /",
  "SA20asmahsuu:1145": "nābhāva ucyate tathatālakṣaṇabhāvāt /",
  "SA20asmahsuu:1146": "ato buddhasya bhāvābhāvapraśne,",
  "SA20asmahsuu:1147": "bhavati tathāgataḥ paraṃ maraṇānna bhavatītyevamādiravyākṛtanayomataḥ /",
  "SA20asmahsuu:1148": "dāhaśāntiryathā lohe darśane timirasya ca /",
  "SA20asmahsuu:1149": "cittajñāne tathā bauddhe bhāvābhāvo na śasyate // Msa_9.25 //",
  "SA20asmahsuu:1150": "yathā ca lohe dāhaśāntirdarśane ca timirameta[?",
  "SA20asmahsuu:1151": "]sya śāntirna bhāvo dāhatimirayorabhāvalakṣaṇāt /",
  "SA20asmahsuu:1152": "nābhāvaḥ śāntilakṣaṇena bhāvāt /",
  "SA20asmahsuu:1153": "evaṃ buddhānāṃ cittajñāne ca dāhatimirasthānīyayo rāgāvidyayoḥ śāntirna bhāvaḥ śasyate tadabhāvaprabhāvitatvāccetaḥ prajñāvimuktyā nābhāvastena tena vimuktilakṣaṇena bhāvāt /",
  "SA20asmahsuu:1154": "buddhānāmamale dhātau naikatā bahutā na ca /",
  "SA20asmahsuu:1155": "ākāśavadadehatvātpūrvadehānusārataḥ // Msa_9.26 //",
  "SA20asmahsuu:1156": "buddhānāmanāsravadhātau naikatvaṃ pūrvadehānusāreṇa /",
  "SA20asmahsuu:1157": "na bahutvaṃ dehābhāvādākāśavat /",
  "SA20asmahsuu:1158": "balādibuddhadharmeṣu bodhī ratnākaropamā /",
  "SA20asmahsuu:1159": "jagatkuśalasasyeṣu mahāmeghopamā matā // Msa_9.27 //",
  "SA20asmahsuu:1160": "puṇyajñānasupūrṇatvātpūrṇacandropamā matā /",
  "SA20asmahsuu:1161": "jñānālokakaratvācca mahādityopamā matā // Msa_9.28 //",
  "SA20asmahsuu:1162": "(MSA_Bagchi 42)",
  "SA20asmahsuu:1163": "etau ratnākarameghopamatve pūrṇacandramahādityopamatve ca ślokau gatārthau /",
  "SA20asmahsuu:1164": "ameyā raśmayo yadvadvayāmiśrā bhānumaṇḍale /",
  "SA20asmahsuu:1165": "sadaikakāryā vartante lokamālokayanti ca // Msa_9.29 //",
  "SA20asmahsuu:1166": "tathaivānāsrave dhātau buddhānāmaprameyatā /",
  "SA20asmahsuu:1167": "miśraikakāryā kṛtyeṣu jñānālokakarāmatā // Msa_9.30 //",
  "SA20asmahsuu:1168": "ekena vyāmiśraraśmyekakāryasyopamatayā sādhāraṇakarmatāṃ darśayati /",
  "SA20asmahsuu:1169": "raśmīnāmekakāryatvaṃ pācanaśoṣaṇasamānakāryatvādveditavyaṃ /",
  "SA20asmahsuu:1170": "dvitīyenānāsrave dhātau miśraikakāryatvaṃ nirmāṇādikṛtyeṣu /",
  "SA20asmahsuu:1171": "yathaikaraśminiḥsārātsarvaraśmiviniḥsṛtiḥ /",
  "SA20asmahsuu:1172": "bhānostathaiva buddhānāṃ jñeyā jñānaviniḥsṛtiḥ // Msa_9.31 //",
  "SA20asmahsuu:1173": "ekakāle sarvaraśmiviniḥsṛtyā sa ca [saha?",
  "SA20asmahsuu:1174": "]buddhānāmekakāle jñānapravṛttiṃ darśayati /",
  "SA20asmahsuu:1175": "yathaivādityaraśmīnāṃ vṛttau nāsti mamāyitam /",
  "SA20asmahsuu:1176": "tathaiva buddhajñānānāṃ vṛttau nāsti mamāyitam // Msa_9.32 //",
  "SA20asmahsuu:1177": "yathā sūryaikamuktābhai raśmibhirbhāsyate jagat /",
  "SA20asmahsuu:1178": "sakṛt jñeyaṃ tathā sarvaṃ buddhajñānaiḥ prabhāsyate // Msa_9.33 //",
  "SA20asmahsuu:1179": "mamatvābhāve jagajjñeyaprabhāsena[sane] ca yathākramaṃ ślokau gatārthau /",
  "SA20asmahsuu:1180": "yathaivādityaraśmīnāṃ meghādyāvaraṇaṃ matam /",
  "SA20asmahsuu:1181": "tathaiva buddhajñānānāmāvṛtiḥ sattvaduṣṭatā // Msa_9.34 //",
  "SA20asmahsuu:1182": "yathā raśmīnāṃ meghādyāvaraṇamaprabhāsena /",
  "SA20asmahsuu:1183": "tathā buddhajñānānāmāvaraṇaṃ sattvānāmā[ma]bhājanatvena duṣṭatā pañcakaṣāyātyutsadatayā /",
  "SA20asmahsuu:1184": "yathā pāṃśuvaśādvastre raṅgacitrāvicitratā /",
  "SA20asmahsuu:1185": "tathāvedhavaśānmuktau jñānacitrāvicitratā // Msa_9.35 //",
  "SA20asmahsuu:1186": "yathā pāṃśuviśeṣeṇa vastre raṅgavicitratā kvacidavicitratā /",
  "SA20asmahsuu:1187": "tathaiva pūrvapraṇidhānacaryābalādhānaviśeṣād buddhānāṃ vimuktau jñānavicitratā bhavati /",
  "SA20asmahsuu:1188": "śrāvakapratyekabuddhānāṃ vimuktāvavicitratā /",
  "SA20asmahsuu:1189": "(MSA_Bagchi 43)",
  "SA20asmahsuu:1190": "gāmbhīryamamale dhātau lakṣaṇasthānakarmasu /",
  "SA20asmahsuu:1191": "buddhānāmetaduditaṃ raṅgairvākāśacitraṇā // Msa_9.36 //",
  "SA20asmahsuu:1192": "etadanāsravadhātau buddhānāṃ trividhaṃ gāmbhīryamevamuttam /",
  "SA20asmahsuu:1193": "lakṣaṇagāmbhīryaṃ caturbhiḥ ślokaiḥ /",
  "SA20asmahsuu:1194": "sthānagāmbhīryaṃpañcamenaikatvapṛthaktvābhyāmasthitatvāt /",
  "SA20asmahsuu:1195": "karmagāmbhīryaṃ daśabhiḥ /",
  "SA20asmahsuu:1196": "tatpunarlakṣaṇagāmbhīryaṃ viśuddhilakṣaṇaṃ paramātmalakṣaṇamavyākṛtalakṣaṇaṃ vimuktilakṣaṇaṃ cārabhyoktam /",
  "SA20asmahsuu:1197_0": "karmagāmbhīryaṃ bodhipakṣādiratnāśrayatvakarma sattvaparipācanakarma niṣṭhāgamanakarma",
  "SA20asmahsuu:1197_1": "dharmadeśanākarma nirmāṇādikṛtyakarma jñānapravṛttikarma avikalpanakarma citrākārajñānakarma",
  "SA20asmahsuu:1197_2": "jñānāpravṛttikarma vimuktisāmānyajñānaviśeṣakarma cārabhyoktam /",
  "SA20asmahsuu:1198": "seyamanāsrave dhātau niṣprapañcatvādākāśopame gāmbhīryaprabhedadeśanā yathā raṅgairākāśacitraṇī veditavyā /",
  "SA20asmahsuu:1199": "sarveṣāmaviśiṣṭāpi tathatā śuddhimāgatā /",
  "SA20asmahsuu:1200": "tathāgatatvaṃ tasmācca tadgarbhāḥ sarvadehinaḥ // Msa_9.37 //",
  "SA20asmahsuu:1201": "sarveṣāṃ nirviśiṣṭā tathatā taddhiśuddhisvabhāvaśca tathāgataḥ /",
  "SA20asmahsuu:1202": "ataḥ sarve sattvāstathāgatagarbhā ityucyate /",
  "SA20asmahsuu:1203": "vibhutvavibhāge ślokā ekādaśa /",
  "SA20asmahsuu:1204": "śrāvakāṇāṃ vibhutvena laukikasyābhibhūyate /",
  "SA20asmahsuu:1205": "pratyekabuddhebhyo manaḥ[buddhabhaumena] śrāvakasyābhibhūyate // Msa_9.38 //",
  "SA20asmahsuu:1206": "bodhisattvavibhutvasya tatkalāṃ nānugacchati /",
  "SA20asmahsuu:1207": "tathāgatavibhutvasya tatkalāṃ nānugacchati // Msa_9.39 //",
  "SA20asmahsuu:1208": "ābhyāṃ tāvad dvābhyāṃ prabhāvotkarṣaviśeṣeṇa buddhānāṃ vibhutvaṃ darśayati /",
  "SA20asmahsuu:1209": "aprameyamacintyaṃ ca vibhutvaṃ bauddhamiṣyate /",
  "SA20asmahsuu:1210": "yasya yatra yathā yāvatkāle yasminpravartate // Msa_9.40 //",
  "SA20asmahsuu:1211": "anena tṛtīyena prakāraprabhedagāmbhīryaviśeṣābhyāṃ kathamaprameyaṃ kathaṃ vā cintyamityāha /",
  "SA20asmahsuu:1212": "yasya pudgalasyārthe tatpravarttate yatra lokadhātau yathā tādṛśaiḥ prakārairyāvadalpaṃ vā bahu vā yasminkāle /",
  "SA20asmahsuu:1213": "avaśiṣṭaiḥ ślokaiḥ mano[parā]vṛttibhedena vibhutvabhedaṃ darśayati /",
  "SA20asmahsuu:1214": "pañcendriyaparāvṛttau vibhutvaṃ labhyate param /",
  "SA20asmahsuu:1215": "sarvārthavṛttau sarveṣāṃ guṇadvādaśaśatodaye // Msa_9.41 //",
  "SA20asmahsuu:1216": "(MSA_Bagchi 44)",
  "SA20asmahsuu:1217": "pañcendriyaparāvṛttau dvividhaṃ vibhutvaṃ paramaṃ labhyate /",
  "SA20asmahsuu:1218": "sarveṣāṃ pañcānāmindriyāṇāṃ sarvapañcārthavṛttau /",
  "SA20asmahsuu:1219": "tatra pratyekaṃ dvādaśaguṇaśatotpattau /",
  "SA20asmahsuu:1220": "manaso 'pi parāvṛttau vibhutvaṃ labhyate param /",
  "SA20asmahsuu:1221": "vibhutvānucare jñāne nirvikalpe sunirmale // Msa_9.42 //",
  "SA20asmahsuu:1222": "manasaḥ parāvṛttau vibhutvānucare nirvikalpe suviśuddhe jñāne paramaṃ vibhutvaṃ labhyate /",
  "SA20asmahsuu:1223": "yena sahitaṃ sarvaṃ vibhutvajñānaṃ pravartate /",
  "SA20asmahsuu:1224": "sārthodgrahaparāvṛttau vibhutvaṃ labhyate param /",
  "SA20asmahsuu:1225": "kṣetraśuddhau yathākāmaṃ bhogasaṃdarśanāya hi // Msa_9.43 //",
  "SA20asmahsuu:1226": "arthaparāvṛttau udgrahaparāvṛttau ca kṣetraviśuddhivibhutvaṃ paramaṃ labhyate yena yathākāmaṃ bhogasaṃdarśanaṃ karoti /",
  "SA20asmahsuu:1227": "vikalpasya parāvṛttau vibhutvaṃ labhyate param /",
  "SA20asmahsuu:1228": "avyāghāte sadākālaṃ sarveṣāṃ jñānakarmaṇām // Msa_9.44 //",
  "SA20asmahsuu:1229": "vikalpaparāvṛttau sarveṣāṃ jñānānāṃ karmaṇāṃ ca sarvakālamavyāghāte paramaṃ vibhutvaṃ labhyate /",
  "SA20asmahsuu:1230": "pratiṣṭhāyāḥ parāvṛttau vibhutvaṃ labhyate param /",
  "SA20asmahsuu:1231": "apratiṣṭhitanirvāṇaṃ buddhānāmacale[male] pade // Msa_9.45 //",
  "SA20asmahsuu:1232": "pratiṣṭhāparāvṛttāvapratiṣṭhitanirvāṇaṃ paramaṃ vibhutvaṃ labhyate /",
  "SA20asmahsuu:1233": "buddhānāmanāsravedhātau /",
  "SA20asmahsuu:1234": "maithunasya parāvṛttau vibhutvaṃ labhyate param /",
  "SA20asmahsuu:1235": "buddhasaukhyabihāre 'tha dārāsaṃkleśadarśane // Msa_9.46 //",
  "SA20asmahsuu:1236": "maithunasya parāvṛttau dvayorbuddhasukhavihāre ca dārāsaṃkleśadarśane ca /",
  "SA20asmahsuu:1237": "ākāśasaṃjñāvyāvṛttau vibhutvaṃ labhyate param /",
  "SA20asmahsuu:1238": "cintitārthasamṛddhau ca gatirūpavibhāvane // Msa_9.47 //",
  "SA20asmahsuu:1239": "ākāśasaṃjñāvyāvṛttau dvayoreva cintitārthasamṛddhau ca yena gaganagarbho bhavati /",
  "SA20asmahsuu:1240": "gatirūpavibhāvena ca yatheṣṭagamanādāśavaśī[kāśī]karaṇācca /",
  "SA20asmahsuu:1241": "ityameyaparāvṛttāvameyavibhutā matā /",
  "SA20asmahsuu:1242": "acintyakṛtyānuṣṭhānābduddhānāmamalāśraye // Msa_9.48 //",
  "SA20asmahsuu:1243": "(MSA_Bagchi 45)",
  "SA20asmahsuu:1244": "ityanena mukhenāprameyā parāvṛttiḥ /",
  "SA20asmahsuu:1245": "tatra cāprameyaṃ vibhutvamacintyakarmānuṣṭhānaṃ buddhānāmanāsrave dhātau veditavyam /",
  "SA20asmahsuu:1246": "tasyaiva buddhasya sattvaparipākanimittatve sapta ślokāḥ /",
  "SA20asmahsuu:1247": "śubhe bṛddho loko vrajati suviśuddhau paramatāṃ",
  "SA20asmahsuu:1248": "śubhe cānārabdhvā vrajati śubhavṛddhau paramatām /",
  "SA20asmahsuu:1249": "vrajatyevaṃ loko diśi diśi jinānāṃ sukathitai-",
  "SA20asmahsuu:1250": "rapakvaḥ pakvo vā [na] ca punaraśeṣaṃ dhruvamiha // Msa_9.49 //",
  "SA20asmahsuu:1251": "anena yādṛśasya paripākasya nimittaṃ bhavati taddarśayati /",
  "SA20asmahsuu:1252": "upacitakuśalamūlānāṃ ca vimuktau paramatāyāmanupacitakuśalamūlānāṃ ca kuśalamūlopacaye /",
  "SA20asmahsuu:1253": "apakvaḥ śubhavṛddhau paramatāṃ vrajana[n] pākaṃ vrajati pakvaḥ suviśuddhau paramatāṃ vrajati /",
  "SA20asmahsuu:1254": "evaṃ ca nityakālaṃ vrajati na ca niḥśeṣaṃ lokasyānantatvāt /",
  "SA20asmahsuu:1255": "tathā kṛtvā caryāṃ [kṛcchrāvāpyāṃ] paramaguṇayogādbhutavatīṃ",
  "SA20asmahsuu:1256": "mahābodhiṃ nityāṃ dhruvamaśaraṇānāṃ ca śaraṇam /",
  "SA20asmahsuu:1257": "labhante yaddhīrā [diśi diśi] gasadā [sadā] sarvasamayaṃ",
  "SA20asmahsuu:1258": "tadāścaryaṃ loke suvidhacaraṇānnādbhutamapi // Msa_9.50 //",
  "SA20asmahsuu:1259": "anena dvitīyena paripavkānāṃ bodhisattvānāṃ paripākasyāścaryaṃ nāścaryaṃ lakṣaṇam /",
  "SA20asmahsuu:1260": "sadā sarvasamayamiti nityaṃ nirantaraṃ ca tadanubhūya[rūpa]mārgacaraṇaṃ suvidhicaraṇam /",
  "SA20asmahsuu:1261": "kvaciddharmāñcakaṃ[dharmyaṃ cakraṃ] bahumukhaśatairdarśayatiḥ yaḥ",
  "SA20asmahsuu:1262": "kvacijjanmāntardhi kvacidapi vicitrāṃ janacarīm /",
  "SA20asmahsuu:1263": "kvacitkṛtsnāṃ bodhiṃ kvacidapi ca nirvāṇamasakṛt",
  "SA20asmahsuu:1264": "na ca sthānāttasmādvicalati sa sarvaṃ ca kurute // Msa_9.51 //",
  "SA20asmahsuu:1265": "anena tṛtīyena yugapadbahumukhaparipācanopāyaprayoge nimittatvaṃ darśayati /",
  "SA20asmahsuu:1266": "yathā yatrasthaḥ sattvān vinayati /",
  "SA20asmahsuu:1267": "vicitrā janacarī jātakabhedena /",
  "SA20asmahsuu:1268": "na ca sthānāccalatītyanāsravāddhātoḥ /",
  "SA20asmahsuu:1269": "na buddhānāmevaṃ bhavati mamapakvo 'yamiti cāpra-",
  "SA20asmahsuu:1270": "pācyo 'yaṃ dehī api ca adhunāpācyata iti /",
  "SA20asmahsuu:1271": "vinā saṃskāraṃ tu prapacamupayātyeva janatā",
  "SA20asmahsuu:1272": "śubhairdharmairnityaṃ diśi diśi samantātrayamukham // Msa_9.52 //",
  "SA20asmahsuu:1273": "(MSA_Bagchi 46)",
  "SA20asmahsuu:1274": "anena caturthena tatparipākaprayoganimittatvamanabhisaṃskāreṇa darśayati /",
  "SA20asmahsuu:1275": "trayamukhamiti yānatrayeṇa /",
  "SA20asmahsuu:1276": "yathāyatnaṃ bhānuḥ pratataviṣadairaṃśavisaraiḥ",
  "SA20asmahsuu:1277": "prapāka[kaṃ] sasyānāṃ diśi [diśi] samantātprakurūte /",
  "SA20asmahsuu:1278": "tathā dharmārko 'pi praśamavidhidharmāśuvisaraiḥ",
  "SA20asmahsuu:1279": "prapākaṃ sasyānāṃ diśi diśi samantātprakurūte // Msa_9.53 //",
  "SA20asmahsuu:1280": "anena pañcamenānabhisaṃskāraparipācanadṛṣṭāntaṃ darśayati /",
  "SA20asmahsuu:1281": "yathaikasmāddīpādbhavati sumahāndīpanicayo",
  "SA20asmahsuu:1282": "'prameyo 'saṃkhyeyo na ca sa punareti vyayamataḥ /",
  "SA20asmahsuu:1283": "tathaikasmād buddhād [pākā]dbhavati sumahān paripāka[pāka]nicayo",
  "SA20asmahsuu:1284": "'prameyo 'saṃkhyeyo na ca sa punareti[punarupaiti] vyayamataḥ // Msa_9.54 //",
  "SA20asmahsuu:1285": "anena ṣaṣṭhena paraṃparayā paripācanam /",
  "SA20asmahsuu:1286": "yathā toyaistṛptiṃ vrajati na mahāsāgara iva",
  "SA20asmahsuu:1287": "na vṛddhiṃ vā yāti pratataviṣadāmbu praviśanaiḥ /",
  "SA20asmahsuu:1288": "tathā bauddho dhātuḥ satatasamitaiḥ śuddhiviśanai-",
  "SA20asmahsuu:1289": "rnatṛptiṃ vṛddhiṃ vā vrajati paramāścaryamiha tat // Msa_9.55 //",
  "SA20asmahsuu:1290": "anena saptamena paripavkānāṃ vimuktipraveśe samudrodāharaṇena dharmadhātoratṛptiṃ cāvakāśadānādavṛddhiṃ dhyānā[cāna]dhikatvāt /",
  "SA20asmahsuu:1291": "dharmadhātuviśuddhau catvāraḥ ślokāḥ /",
  "SA20asmahsuu:1292": "sarvadharmadvayāvāratathatāśuddhilakṣaṇaḥ /",
  "SA20asmahsuu:1293": "vastujñānatadālambavaśitākṣayalakṣaṇaḥ // Msa_9.56 //",
  "SA20asmahsuu:1294": "eṣa svabhāvārthamārabhyaikaḥ ślokaḥ /",
  "SA20asmahsuu:1295": "kleśajñeyāvaraṇadvayātsarvadharmatathatāviśuddhilakṣaṇaśca /",
  "SA20asmahsuu:1296": "vastutadālambanajñānayorakṣayavaśitā lakṣaṇaśca /",
  "SA20asmahsuu:1297": "sarvatastathatājñānabhāvanā samudāgamaḥ /",
  "SA20asmahsuu:1298": "sarvasattvadvayādhānasarvathākṣayatā phalam // Msa_9.57 //",
  "SA20asmahsuu:1299": "eṣa hetvarthaṃ phalārthaṃ cārabhya dvitīyaḥ ślokaḥ /",
  "SA20asmahsuu:1300": "sarvatastathatājñānabhāvanā dharmadhātuviśuddhihetuḥ /",
  "SA20asmahsuu:1301": "sarvata iti sarvadharmaparyāyamukhaiḥ /",
  "SA20asmahsuu:1302": "sarvasattvānāṃ sarvathā hitasukhadvayādhānākṣayatā phalam /",
  "SA20asmahsuu:1303": "(MSA_Bagchi 47)",
  "SA20asmahsuu:1304": "kāyavākcittanirmāṇaprayogopāyakarmakaḥ /",
  "SA20asmahsuu:1305": "samādhidhāraṇīdvāradvayāmeyasamanvitaḥ // Msa_9.58 //",
  "SA20asmahsuu:1306": "eṣa karmārthaṃ yogārthaṃ cārabhya tṛtīyaḥ ślokaḥ /",
  "SA20asmahsuu:1307": "trividhaṃ kāyādinirmāṇaṃ karma samādhidhāraṇīmukhābhyāṃ dvayena cāprameyeṇa puṇyajñānasaṃbhāreṇa samanvāgamo yogaḥ /",
  "SA20asmahsuu:1308": "svabhāvadharmasaṃbhoganirmāṇairbhinnavṛttikaḥ /",
  "SA20asmahsuu:1309": "dharmadhāturviśuddho 'yaṃ buddhānāṃ samudāhṛtaḥ // Msa_9.59 //",
  "SA20asmahsuu:1310": "eṣa vṛttyarthamārabhya caturthaḥ ślokaḥ /",
  "SA20asmahsuu:1311": "svābhāvikasāṃbhogikanairmāṇikakāyavṛttyā bhinnavṛttikaḥ /",
  "SA20asmahsuu:1312": "buddhakāyavibhāge saptaślokāḥ /",
  "SA20asmahsuu:1313": "svābhāviko 'tha sāṃbhogyaḥ kāyo nairmāṇiko 'paraḥ /",
  "SA20asmahsuu:1314": "kāyabhedā hi buddhānāṃ prathamastu dvayāśrayaḥ // Msa_9.60 //",
  "SA20asmahsuu:1315": "trividhaḥ kāyo buddhānām /",
  "SA20asmahsuu:1316": "svābhāviko dharmakāya āśrayaparāvṛttilakṣaṇaḥ /",
  "SA20asmahsuu:1317": "sāṃbhogiko yena parṣanmaṇḍaleṣu dharmasaṃbhogaṃ karoti /",
  "SA20asmahsuu:1318": "nairmāṇiko yena nirmāṇena sattvārthaṃ karoti /",
  "SA20asmahsuu:1319": "sarvadhātuṣu sāṃbhogyo bhinno gaṇaparigrahaiḥ /",
  "SA20asmahsuu:1320": "kṣetraiśca nāmabhiḥ kāyairdharmasaṃbhogaceṣṭitaiḥ // Msa_9.61 //",
  "SA20asmahsuu:1321": "tatra sāṃbhogikaḥ sarvalokadhātuṣu parṣanmaṇḍalabuddhakṣetranāmaśarīradharmasaṃbhogakriyābhirbhinnaḥ /",
  "SA20asmahsuu:1322": "samaḥ sūkṣmaśca tacchiṣṭaḥ[cchilaṣṭaḥ] kāyaḥ svābhāviko mataḥ /",
  "SA20asmahsuu:1323": "saṃbhogāvibhutāheturyatheṣṭaṃ bhogadarśane // Msa_9.62 //",
  "SA20asmahsuu:1324": "svābhāvikaḥ sarvabuddhānāṃ samo nirviśiṣṭatayā /",
  "SA20asmahsuu:1325": "sūkṣmo durjñānatayā /",
  "SA20asmahsuu:1326": "tena saṃbhogikena kāyena saṃbaddhaḥ saṃbhogavibhutve ca heturyatheṣṭaṃ bhogadarśanāya /",
  "SA20asmahsuu:1327": "ameyaṃ buddhanirmāṇaṃ kāyo nairmāṇiko mataḥ /",
  "SA20asmahsuu:1328": "dvayordvayārthasaṃpattiḥ sarvākārā pratiṣṭhitā // Msa_9.63 //",
  "SA20asmahsuu:1329": "nairmāṇikastu kāyo buddhānāmaprameyaprabhedaṃ buddhanirmāṇaṃ sāṃbhogikaḥ svārthasaṃpattilakṣaṇaḥ /",
  "SA20asmahsuu:1330": "nairmāṇikaḥ parārthasaṃpattilakṣaṇaḥ /",
  "SA20asmahsuu:1331": "evaṃ dvayārthasaṃpattiryathākramaṃ dvayoḥ pratiṣṭhitā sāṃbhogike ca kāye nairmāṇike ca /",
  "SA20asmahsuu:1332": "(MSA_Bagchi 48)",
  "SA20asmahsuu:1333": "śilpajanmamahābodhisadānirvāṇadarśanaiḥ /",
  "SA20asmahsuu:1334": "buddhanirmāṇakāyo 'yaṃ mahāmāyo[mahopāyo] vimocane // Msa_9.64 //",
  "SA20asmahsuu:1335": "sa punarnirmāṇakāyaḥ sadā vineyārthaṃ śilpasya vīṇāvādanādibhiḥ /",
  "SA20asmahsuu:1336": "janmanaścābhisaṃbodheśca nirvāṇasya ca darśanairvimocane mahopāyatvātparārthasaṃpattilakṣaṇo veditavyaḥ /",
  "SA20asmahsuu:1337": "tribhiḥ kāyaistu vijñeyo buddhānāṃ kāyasaṃgrahaḥ /",
  "SA20asmahsuu:1338": "sāśrayaḥ svaparārtho yastribhiḥ kāyairnidarśitaḥ // Msa_9.65 //",
  "SA20asmahsuu:1339": "tribhiśca kāyairbuddhānāṃ sarvakāyasaṃgraho veditavyaḥ /",
  "SA20asmahsuu:1340": "ebhistribhiḥ kāyaiḥ sāśrayaḥ svaparārtho nidarśitaḥ /",
  "SA20asmahsuu:1341": "dvayoḥ svaparārthaprabhāvitatvāt dvayośca tadāśritatvādyathā pūrvamuktam /",
  "SA20asmahsuu:1342": "āśrayeṇāśayenāpi karmaṇā te samā matāḥ /",
  "SA20asmahsuu:1343": "prakṛtyāsraṃsanenāpi prabandhenaiṣu nityatā // Msa_9.66 //",
  "SA20asmahsuu:1344": "te ca trayaḥ kāyāḥ sarvabuddhānāṃ yathākramaṃ tribhirnirviśeṣāḥ,",
  "SA20asmahsuu:1345": "āśrayeṇa dharmadhātorabhinnatvāt,",
  "SA20asmahsuu:1346": "āśayena pṛthagbuddhāśayasyābhāvāt /",
  "SA20asmahsuu:1347": "karmaṇā ca sādhāraṇakarmakatvāt /",
  "SA20asmahsuu:1348": "teṣu ca triṣu kāyeṣu yathākramaṃ trividhā nityatā veditavyā yena nityakāyāstathāgatā ucyante /",
  "SA20asmahsuu:1349": "prakṛtyā nityatā svābhāvikasya svabhāvena nityatvāt /",
  "SA20asmahsuu:1350": "asraṃsanena sāṃbhogikasya dharmasaṃbhogāvicchedāt /",
  "SA20asmahsuu:1351": "prabandhena nairmāṇikasyāntarvyaye[rdhāya]punaḥ punarnirmāṇadarśanāt /",
  "SA20asmahsuu:1352": "buddhajñānavibhāge daśa ślokāḥ /",
  "SA20asmahsuu:1353": "ādarśajñānamacalaṃ trayajñānaṃ tadāśritam /",
  "SA20asmahsuu:1354": "samatāpratyavekṣāyāṃ kṛtyānuṣṭhāna eva ca // Msa_9.67 //",
  "SA20asmahsuu:1355": "caturvidhaṃ buddhānāṃ jñānamādarśajñānaṃ samatājñānaṃ pratyavekṣājñānaṃ kṛtyānuṣṭhānajñānaṃ ca /",
  "SA20asmahsuu:1356": "ādarśajñānamacalaṃ trīṇī jñānāni tadāśritāni calāni /",
  "SA20asmahsuu:1357": "ādarśajñānamamāparicchinnaṃ sadānugam /",
  "SA20asmahsuu:1358": "sarvajñeyeṣvasaṃmūḍhaṃ na ca teṣvāmukhaṃ sadā // Msa_9.68 //",
  "SA20asmahsuu:1359": "ādarśajñānamamaparicchinnaṃ deśataḥ sadānugaṃ kālataḥ /",
  "SA20asmahsuu:1360": "saervajñeyeṣvasaṃmūḍhaṃ sadāvaraṇavigamāt,",
  "SA20asmahsuu:1361": "na ca teṣvāmukhamanākāratvāt /",
  "SA20asmahsuu:1362": "sarvajñānanimittatvānmahājñānākaropamam /",
  "SA20asmahsuu:1363": "saṃbhogabuddhatā jñānapratibimbodayācca tat // Msa_9.69 //",
  "SA20asmahsuu:1364": "(MSA_Bagchi 49)",
  "SA20asmahsuu:1365": "teṣāṃ ca samatādijñānānāṃ sarvaprakārāṇāṃ hetutvātsarvajñānānāmākaropam /",
  "SA20asmahsuu:1366": "saṃbhogabuddhatvatajjñānapratibimbodayācca tadādarśajñānāmityucyate /",
  "SA20asmahsuu:1367": "sattveṣu samatājñānaṃ bhāvanāśuddhito 'malaṃ [matam] /",
  "SA20asmahsuu:1368": "apratiṣṭhasa[śa]māviṣṭaṃ samatājñānamiṣyate // Msa_9.70 //",
  "SA20asmahsuu:1369": "yabdodhisattvenābhisamayakāleṣu [sattveṣu] samatājñānaṃ pratilabdhaṃ tadbhāvanāśuddhito bodhiprāptasyāpratiṣṭhitanirvāṇe niviṣṭaṃ samatājñānamiṣyate /",
  "SA20asmahsuu:1370": "mahāmaitrīkṛpābhyāṃ ca sarvakālānugaṃ matam /",
  "SA20asmahsuu:1371": "yathādhimokṣaṃ sattvānāṃ buddhabimbanidarśakam // Msa_9.71 //",
  "SA20asmahsuu:1372": "mahāmaitrīkaruṇābhyāṃ sarvakālānugaṃ yathādhimokṣaṃ ca sattvānāṃ buddhabimbanidarśakam /",
  "SA20asmahsuu:1373": "yataḥ kecitsattvāstathāgataṃ nīlavarṇaṃ paśyanti kecitpītavarṇamityevamādi /",
  "SA20asmahsuu:1374": "pratyavekṣaṇakaṃ jñāne [naṃ] jñeyeṣvavyāhataṃ sadā /",
  "SA20asmahsuu:1375": "dhāraṇīnāṃ samādhīnāṃ nidhānopamameva ca // Msa_9.72 //",
  "SA20asmahsuu:1376": "pariṣanmaṇḍale sarvavibhūtīnāṃ nidarśakam /",
  "SA20asmahsuu:1377": "sarvasaṃśayavicchedi mahādharmapravarṣakam // Msa_9.73 //",
  "SA20asmahsuu:1378": "pratyavekṣaṇakaṃ jñānaṃ yathāślokam /",
  "SA20asmahsuu:1379": "kṛtyānuṣṭhānatājñānaṃ nirmāṇaiḥ sarvadhātuṣu /",
  "SA20asmahsuu:1380": "citrāprameyācintyaiśca sarvasattvārthakārakam // Msa_9.74 //",
  "SA20asmahsuu:1381": "kṛtyānuṣṭhānajñānaṃ sarvalokadhātuṣu nirmāṇairnānāprakārairaprameyairacintyaiśca sarvasattvārthakam /",
  "SA20asmahsuu:1382": "kṛtyaniṣpattibhirbhedaiḥ saṃkhyākṣetraiśca sarvadā /",
  "SA20asmahsuu:1383": "acintyaṃ buddhanirmāṇaṃ vijñeyaṃ tacca sarvathā // Msa_9.75 //",
  "SA20asmahsuu:1384": "tacca buddhanirmāṇaṃ sadā sarvathā cācintyaṃ veditavyaṃ /",
  "SA20asmahsuu:1385": "kṛtyakriyābhedataḥ saṃkhyāta [taḥ] kṣetrataśca /",
  "SA20asmahsuu:1386": "dhāraṇātsamacittācca samyagdharmaprakāśanāt /",
  "SA20asmahsuu:1387": "kṛtyānuṣṭhānataścaiva caturjñānasamudbhavaḥ // Msa_9.76 //",
  "SA20asmahsuu:1388": "tatra dhāraṇāt śrutānāṃ dharmāṇām /",
  "SA20asmahsuu:1389": "samacittatā sarvasattveṣvātmaparasamatayā /",
  "SA20asmahsuu:1390": "śeṣaṃ gatārtham /",
  "SA20asmahsuu:1391": "(MSA_Bagchi 50)",
  "SA20asmahsuu:1392": "buddhānekatvāpṛthaktveślokaḥ /",
  "SA20asmahsuu:1393": "gotrabhedādavaiyarthyātsākalyādapyanāditaḥ /",
  "SA20asmahsuu:1394": "abhedānnaikabuddhatvaṃ bahutvaṃ cāmalāśraye // Msa_9.77 //",
  "SA20asmahsuu:1395": "eka eva buddha ityetanneṣyate /",
  "SA20asmahsuu:1396": "kiṃ kāraṇam /",
  "SA20asmahsuu:1397": "gotrabhedāt /",
  "SA20asmahsuu:1398": "anantā hi buddhagotrāḥ sattvāḥ /",
  "SA20asmahsuu:1399": "tatraika evābhisaṃbuddho nānye 'bhisaṃmotsyanta iti kuta etat /",
  "SA20asmahsuu:1400": "puṇyajñānasaṃbhāravaiyarthyaṃ ca syādanyeṣāṃ bodhisattvānāmanabhisaṃbodhānna ca yuktaṃ vaiyarthyam /",
  "SA20asmahsuu:1401": "tasmādavaiyarthyādapi naika eva buddhaḥ sattvārthakriyāsākalyaṃ ca na syāt /",
  "SA20asmahsuu:1402": "buddhasya buddhatve kasyacidapratiṣṭhāpanādetacca na yuktam /",
  "SA20asmahsuu:1403": "na ca kaścidādibuddho 'sti vinā saṃbhāreṇa buddhatvāyogādvinā cānyena buddhena saṃsthānā [saṃbhārā]yogādityanāditvādapyeko buddhau na yuktaḥ /",
  "SA20asmahsuu:1404": "bahutvamapi neṣyate buddhānāṃ dharmakāyasyābhedādanāsrave dhātau /",
  "SA20asmahsuu:1405": "buddhatvopāyapraveśe catvāraḥ ślokāḥ /",
  "SA20asmahsuu:1406": "yāvidyamānatā saiva paramā vidyamānatā /",
  "SA20asmahsuu:1407": "sarvathānupalambhaśca upalambhaḥ paro mataḥ // Msa_9.78 //",
  "SA20asmahsuu:1408": "yā parikalpitena svabhāvenāvidyamānatā saiva paramā vidyamānatā pariniṣpannena svabhāvena /",
  "SA20asmahsuu:1409": "yaśca sarvathānupalambhaḥ parikalpitasya svabhāvasya sa eva parama upalambhaḥ pariniṣpanna svabhāvasya /",
  "SA20asmahsuu:1410": "bhāvanā paramā ceṣṭā bhāvanāmavipaśyatām /",
  "SA20asmahsuu:1411": "pratilambhaḥ paraśceṣṭaḥ pratilambhaṃ na paśyatām // Msa_9.79 //",
  "SA20asmahsuu:1412": "saiva paramā bhāvanā yo bhāvanāyā anupalambhaḥ /",
  "SA20asmahsuu:1413": "sa eva paramaḥ pratilambho yaḥ pratilambhānupalambhaḥ /",
  "SA20asmahsuu:1414": "paśyatāṃ gurutvaṃ [tāṃ] dīrghaṃ nimittaṃ vīryamātmanaḥ /",
  "SA20asmahsuu:1415": "mānināṃ bodhisattvānāṃdu [dū]re bodhirnirūpyate // Msa_9.80 //",
  "SA20asmahsuu:1416": "ye ca gurutvaṃ buddhatvaṃ paśyanti adbhutadharmayuktam /",
  "SA20asmahsuu:1417": "dīrghaṃ ca kālaṃ paśyanti tatsamudāgamāya /",
  "SA20asmahsuu:1418": "nimittaṃ ca paśyanti cittālambanam /",
  "SA20asmahsuu:1419": "ātmanaśca vīryaṃ vayamārabdhavīryā buddhatvaṃ prāpsyāma iti /",
  "SA20asmahsuu:1420": "teṣāmevaṃmānināṃ bodhisattvānāmaupalambhikatvāt dūre bodhirnirūpyate /",
  "SA20asmahsuu:1421": "paśyatām, kalpanāmātraṃ sarvametadyathoditaṃ /",
  "SA20asmahsuu:1422": "akalpabodhisattvānāṃ prāptā bodhirnirūpyate // Msa_9.81 //",
  "SA20asmahsuu:1423": "(MSA_Bagchi 51)",
  "SA20asmahsuu:1424": "kalyanāmātraṃ tvetatsarvamiti paśyatāṃ tasyāpi kalpanāmātrasyāvikalpanādakalpabodhisattvānāmanutpattikadharmakṣāntilābhāvasthāyāmarthataḥ prāptaiva bodhirityucyate /",
  "SA20asmahsuu:1425": "buddhānāmanyonyanai[nyai]kakāryatve catvāraḥ ślokāḥ /",
  "SA20asmahsuu:1426": "bhinnāśrayā bhinnajalāśca nadyaḥ alpodakāḥ kṛtyapṛthaktvakāryāḥ /",
  "SA20asmahsuu:1427": "jalāśritaprāṇitanūpabhogyā bhavanti pātālamasaṃpraviṣṭāḥ // Msa_9.82 //",
  "SA20asmahsuu:1428": "samudraviṣṭāśca bhavanti sarvā ekāśrayā ekamahājalāśca /",
  "SA20asmahsuu:1429": "miśraikakāryāśca mahopabhogyā jalāśritaprāṇigaṇasya nityam // Msa_9.83 //",
  "SA20asmahsuu:1430": "bhinnāśrayā bhinnamatāśca dhīrāḥ svalpāvabodhāḥ pṛthagātmakṛtyāḥ /",
  "SA20asmahsuu:1431": "parīttasattvārthasadopabhogyā bhavanti buddhatvamasaṃpraviṣṭāḥ // Msa_9.84 //",
  "SA20asmahsuu:1432": "buddhatvaviṣṭāśca bhavanti sarve ekāśrayā ekamahāvabodhāḥ /",
  "SA20asmahsuu:1433": "miśraikakāryāśca mahopabhogyāḥ sadā mahāsattvagaṇasya te hi // Msa_9.85 //",
  "SA20asmahsuu:1434": "tatra bhinnāśrayā nadyaḥ svabhājanabhedāt /",
  "SA20asmahsuu:1435": "kṛtyapṛthaktvakāryāḥ pṛthaktvena kṛtyakaraṇāt /",
  "SA20asmahsuu:1436": "tanūpabhogyā ityalpānāmupabhogyāḥ /",
  "SA20asmahsuu:1437": "śeṣaṃ gatārtham /",
  "SA20asmahsuu:1438": "buddhatvaprotsāhane ślokaḥ /",
  "SA20asmahsuu:1439": "itinirūpamaśukladharmayogād hitasukhahetutayā ca buddhabhūmeḥ /",
  "SA20asmahsuu:1440": "śubhaparamasukhākṣayakaratvāt śubhamatirarhati bodhicittamāptum // Msa_9.86 //",
  "SA20asmahsuu:1441": "nirūpamasukladharmayogāt svārthasaṃpattitaḥ /",
  "SA20asmahsuu:1442": "hitasukhahetutvācca buddhatvasya parārthasaṃpattiḥ /",
  "SA20asmahsuu:1443": "anavadyotkṛṣṭākṣayasukhākaratvācca sukhavihāro viśeṣataḥ /",
  "SA20asmahsuu:1444": "buddhimānahīnabodhicittamādātuṃ tatpraṇidhānaparigrahāt /",
  "SA20asmahsuu:1445": "// mahāyānasūtrālaṃkāre bodhyadhikāro navamaḥ //",
  "SA20asmahsuu:1446": "(MSA_Bagchi 52)",
  "SA20asmahsuu:1447": "daśamodhikāraḥ",
  "SA20asmahsuu:1448": "uddānam /",
  "SA20asmahsuu:1449": "ādiḥ siddhiḥ śaraṇaṃ gotraṃ citte tathaiva cotpādaḥ /",
  "SA20asmahsuu:1450": "svaparārthastatvārthaḥ prabhāvaparipākabodhiśca // Msa_10.1 //",
  "SA20asmahsuu:1451": "eṣa ca bodhyadhikāra ādimārabhya yāvat bodhipaṭalānusāreṇānugantavyaḥ /",
  "SA20asmahsuu:1452": "adhimuktiprabhedalakṣaṇavibhāge ślokau /",
  "SA20asmahsuu:1453": "jātā-jātā grāhikā grāhyabhūtā mitrādāttā svātmato bhrāntikā ca /",
  "SA20asmahsuu:1454": "abhrāntānyā āmukhā naiva cānyā ghoṣācārā caiṣikā cekṣikā ca // Msa_10.2 //",
  "SA20asmahsuu:1455": "jātā atītapratyutpannā /",
  "SA20asmahsuu:1456": "ajātā anāgatā /",
  "SA20asmahsuu:1457": "grāhikā ādhyātmikā[kī] yayālambanamadhimucyate /",
  "SA20asmahsuu:1458": "grāhyabhūtā bāhyā yānā[mā] lambanatvenādhimucyate /",
  "SA20asmahsuu:1459": "mitrādāttā audārikī /",
  "SA20asmahsuu:1460": "svātmataḥ sūkṣmā /",
  "SA20asmahsuu:1461": "bhrāntikā hīnā viparītādhimokṣāt /",
  "SA20asmahsuu:1462": "abhrāntikā praśāntā [praṇītā] /",
  "SA20asmahsuu:1463": "āmukhā antike samavahitapratyayatvāt /",
  "SA20asmahsuu:1464": "anāmukhā dūre viparyayāt /",
  "SA20asmahsuu:1465": "ghoṣācārā śrutamayī /",
  "SA20asmahsuu:1466": "eṣikā cintāmayī /",
  "SA20asmahsuu:1467": "īkṣikā bhāvanāmayī pratyavekṣaṇāt /",
  "SA20asmahsuu:1468": "hāryā kīrṇāvyāvakīrṇā vipakṣairhīnodārā āvṛtānāvṛtā ca /",
  "SA20asmahsuu:1469": "yuktāyuktā saṃbhṛtāsaṃbhṛtā ca gāḍhaṃ viṣṭā dūragā cādhimuktiḥ // Msa_10.3 //",
  "SA20asmahsuu:1470": "hāryā mṛdvī /",
  "SA20asmahsuu:1471": "vyavakīrṇā madhyā /",
  "SA20asmahsuu:1472": "avyavakīrṇā vipakṣairadhimātrā /",
  "SA20asmahsuu:1473": "hinānyayāne /",
  "SA20asmahsuu:1474": "udārāmahāyāne /",
  "SA20asmahsuu:1475": "āvṛtā sāvaraṇā viśeṣagamanāya /",
  "SA20asmahsuu:1476": "anāvṛtā nirāvaraṇā /",
  "SA20asmahsuu:1477": "yuktā sātatyasatkṛtyaprayogāt /",
  "SA20asmahsuu:1478": "ayuktā tadvirahitā /",
  "SA20asmahsuu:1479": "saṃbhṛtādhigamayogyā /",
  "SA20asmahsuu:1480": "asaṃbhṛtā viparyayāt /",
  "SA20asmahsuu:1481": "gāḍhaṃ viṣṭā bhūmipraviṣṭā /",
  "SA20asmahsuu:1482": "dūragā pariśiṣṭāsu bhūmiṣu /",
  "SA20asmahsuu:1483": "adhimuktiparipanthe trayaḥ ślokāḥ /",
  "SA20asmahsuu:1484": "amanaskārabāhulyaṃ kauśīdyaṃ yogavibhramaḥ /",
  "SA20asmahsuu:1485": "kumitraṃ śubhadaurbalyamayoniśomanaskriyā // Msa_10.4 //",
  "SA20asmahsuu:1486": "jātāyā amanasikārabāhulyaṃ paripanthaḥ /",
  "SA20asmahsuu:1487": "ajātāyāḥ kauśīdyam,",
  "SA20asmahsuu:1488": "grāhyagrāhakabhūtāyā yogavibhramaḥ,",
  "SA20asmahsuu:1489": "tathaivābhiniveśāt /",
  "SA20asmahsuu:1490": "mitrādāttāyāḥ kumitram,",
  "SA20asmahsuu:1491": "viparītagrāhaṇāt /",
  "SA20asmahsuu:1492": "svātmato 'dhimukteḥ kuśalamūladaurbalyam /",
  "SA20asmahsuu:1493": "abhrāntāyā ayoniśo amanasikāraḥ [manasikāraḥ] paripanthastadvirodhitvāt /",
  "SA20asmahsuu:1494": "(MSA_Bagchi 53)",
  "SA20asmahsuu:1495": "pramādo 'lpaśrutatvaṃ ca śrutacintālpatuṣṭatā /",
  "SA20asmahsuu:1496": "śamamātrābhimānaśca tathāparijayo mataḥ // Msa_10.5 //",
  "SA20asmahsuu:1497": "āmukhāyāḥ pramādaḥ,",
  "SA20asmahsuu:1498": "tasyā apramādakṛtatvāt /",
  "SA20asmahsuu:1499": "ghoṣācārāyā alpaśrutatvam,",
  "SA20asmahsuu:1500": "nītārthasūtrāntāśravaṇāt /",
  "SA20asmahsuu:1501": "eṣikāyāḥ śrutamātrasaṃtuṣṭatvamalpacintāsaṃtuṣṭatvaṃ ca /",
  "SA20asmahsuu:1502": "īkṣikāyāścintāmātrasaṃtuṣṭatvaṃ śamathamātrābhimānaśca /",
  "SA20asmahsuu:1503": "hāryāvyavakīrṇayoraparijayaḥ paripanthaḥ /",
  "SA20asmahsuu:1504": "anudvegastathodvega āvṛttiścāpyayuktatā /",
  "SA20asmahsuu:1505": "asaṃbhṛtiśca vijñeyādhimuktiparipanthatā // Msa_10.6 //",
  "SA20asmahsuu:1506": "hīnāyā anudvegaḥ saṃsārāt /",
  "SA20asmahsuu:1507": "udārāyā udvegaḥ anāvṛtāyāścāvṛtiḥ /",
  "SA20asmahsuu:1508": "yuktāyā ayuktatā /",
  "SA20asmahsuu:1509": "saṃbhṛtāyā asaṃbhṛtiḥ paripanthaḥ /",
  "SA20asmahsuu:1510": "adhimuktāvanuśaṃse pañca ślokāḥ /",
  "SA20asmahsuu:1511": "puṇyaṃ mahadakaukṛtyaṃ saumanasyaṃ sukhaṃ mahat /",
  "SA20asmahsuu:1512": "avipraṇāśaḥ sthairyaṃ na viśeṣagamanaṃ tathā // Msa_10.7 //",
  "SA20asmahsuu:1513": "dharmābhisamayaścātha svaparārthāptirūttamā /",
  "SA20asmahsuu:1514": "kṣiprābhijñatvamete hi anuśaṃsādhimuktitaḥ // Msa_10.8 //",
  "SA20asmahsuu:1515": "jātāyāṃ pratyutpannāyāṃ puṇyaṃ mahat /",
  "SA20asmahsuu:1516": "atītāyāmakaukṛtyamavipratisārāt /",
  "SA20asmahsuu:1517": "grāhikāyāṃ grāhyabhūtāyāṃ ca mahatsaumanasyaṃ samādhiyogāt /",
  "SA20asmahsuu:1518": "kalyāṇamitrajanitāyāmavipraṇāśaḥ /",
  "SA20asmahsuu:1519": "svayamadhimuktau sthairyam /",
  "SA20asmahsuu:1520": "bhrā[abhrā]ntikāyāmāmukhāyāṃ śrutamayādikāyāṃ ca yāvat madhyāyāṃ viśeṣagamanam /",
  "SA20asmahsuu:1521": "adhimātrāyāṃ dharmābhisamayaḥ /",
  "SA20asmahsuu:1522": "hīnāyāṃ svārthaprāptiḥ /",
  "SA20asmahsuu:1523": "udārāyāṃ parārthaprāptiḥ paramā /",
  "SA20asmahsuu:1524": "anāvṛtayuktasaṃbhṛtādiṣu śuklapakṣāsu kṣiprābhijñatvamanuśaṃsaḥ /",
  "SA20asmahsuu:1525": "kāmināṃ sā śvasadṛśī kūrmaprakhyā samādhinām /",
  "SA20asmahsuu:1526": "bhṛtyopamā svārthināṃ sā rājaprakhyā parārthinām // Msa_10.9 //",
  "SA20asmahsuu:1527": "yatha śvā duḥkhārtaḥ satatamavitṛptaḥ kṣudhitako yathā kūrmaścāsau jalavivarake saṃkucitakaḥ /",
  "SA20asmahsuu:1528": "yathā bhṛtyo nityamupacakitamūrtirvicarati /",
  "SA20asmahsuu:1529": "yathā rājā ājñāviṣaye vaśa[cakra?",
  "SA20asmahsuu:1530": "]vartī viharati /",
  "SA20asmahsuu:1531": "tathā kāmisthātṛsvaparajanakṛtyārthamudite",
  "SA20asmahsuu:1532": "viśeṣo vijñeyaḥ satatamadhimuktyā vividhayā /",
  "SA20asmahsuu:1533": "mahāyāne tasya vidhivadiha matvā paramatāṃ",
  "SA20asmahsuu:1534": "bhṛśaṃ tasmin dhīraḥ satatamiha tābheva vṛṇuyāt // Msa_10.10 //",
  "SA20asmahsuu:1535": "(MSA_Bagchi 54)",
  "SA20asmahsuu:1536": "api khalu kāmināmadhimuktiḥ śvasadṛśī laukikasamādhigatānāṃ kūrmaprakhyāsvārthavatāṃ bhṛtyopamā /",
  "SA20asmahsuu:1537": "rājaprakhyā parārthavatām /",
  "SA20asmahsuu:1538": "etamevārthaṃ pareṇopapādya mahāyānādhimuktau samādāpayati /",
  "SA20asmahsuu:1539": "adhimuktilayapratiṣedhe ślokāḥ[kaḥ] /",
  "SA20asmahsuu:1540": "manuṣa[ṣya]bhūtāḥ saṃbodhiṃ prāpnuvanti pratikṣaṇam /",
  "SA20asmahsuu:1541": "aprameyā yataḥ sattvā layaṃ nāto 'dhivāsayet // Msa_10.11 //",
  "SA20asmahsuu:1542": "tribhiḥ kāraṇairlayo na yuktaḥ /",
  "SA20asmahsuu:1543": "yato manuṣa[ṣya]bhūtā bodhiṃ prāpnuvanti /",
  "SA20asmahsuu:1544": "nityaṃ prāpnuvanti /",
  "SA20asmahsuu:1545": "aprameyāśca prāpnuvanti /",
  "SA20asmahsuu:1546": "adhimuktipuṇyaviśeṣaṇe dvau ślokau /",
  "SA20asmahsuu:1547": "yathā puṇyaṃ prasavate pareṣāṃ bhojanaṃ dadat /",
  "SA20asmahsuu:1548": "na tu svayaṃ sa bhuñjānastathā puṇyamahodayaḥ // Msa_10.12 //",
  "SA20asmahsuu:1549": "sūtrokto labhyate dharmātparārthāśrayadeśitāt /",
  "SA20asmahsuu:1550": "na tu svārthāśrayāddharmāddeśitādupalabhyate // Msa_10.13 //",
  "SA20asmahsuu:1551": "yathā bhojanaṃ dadataḥ puṇyamutpadyate parārthādhikārāt /",
  "SA20asmahsuu:1552": "na tu svayaṃ bhuñjānasya svārthādhikārāt /",
  "SA20asmahsuu:1553": "evaṃ parārthāśrayadeśitāt mahāyānadharmātteṣu teṣu [mahāyāna] sūtreṣūktaḥ puṇyodayo mahāṃllabhyate /",
  "SA20asmahsuu:1554": "na tu svārthāśrayadeśitāt śrāvakayānadharmāt /",
  "SA20asmahsuu:1555": "adhimuktiphalaparigrahe ślokaḥ /",
  "SA20asmahsuu:1556": "iti vipulagatau mahogha[mahārya]dharme janiya [parijanayan?",
  "SA20asmahsuu:1557": "] sadā matimānmahādhimuktim /",
  "SA20asmahsuu:1558": "vipulasatatapuṇyatadvivṛddhiṃ vrajati guṇairasamairmahātmatāṃ ca // Msa_10.14 //",
  "SA20asmahsuu:1559": "yatra yādṛśyādhimuktyā yo yatphalaṃ parigṛhṇāti /",
  "SA20asmahsuu:1560": "vistīrṇe mahāyānadharme 'pari[hā]ṇī[parijananī?",
  "SA20asmahsuu:1561": "] yayodārādhimuktyā matimān trividhaṃ phalaṃ parigṛhṇāti /",
  "SA20asmahsuu:1562": "vipulapuṇyavṛddhiṃ tasyā evādhimuktervṛddhiṃ taddhetukāṃ cātulyaguṇamahātmatāṃ buddhatvam /",
  "SA20asmahsuu:1563": "// mahāyānasūtrālaṃkāre adhimuktyadhikāro daśamaḥ //",
  "SA20asmahsuu:1564": "(MSA_Bagchi 55)",
  "SA20asmahsuu:1565": "ekādaśo 'dhikāraḥ",
  "SA20asmahsuu:1566": "dharmaparyeṣṭyadhikāre ālambanaparyeṣṭau catvāraḥ ślokāḥ /",
  "SA20asmahsuu:1567": "piṭakatrayaṃ dvayaṃ vā [ca?",
  "SA20asmahsuu:1568": "]saṃgrahataḥ kāraṇairnavabhiriṣṭam /",
  "SA20asmahsuu:1569": "vāsanabodhanaśamanaprativedhaistadvimocayati // Msa_11.1 //",
  "SA20asmahsuu:1570": "piṭakatrayaṃ sūtravinayābhidharmāḥ /",
  "SA20asmahsuu:1571": "tadeva trayaṃ hīnayānāgra[mahā?",
  "SA20asmahsuu:1572": "]yānabhedena dvayaṃ bhavati /",
  "SA20asmahsuu:1573": "śrāvapiṭakaṃbodhisattvapiṭakaṃ ca /",
  "SA20asmahsuu:1574": "tatpunastrayaṃ dvayaṃ vā [ca?",
  "SA20asmahsuu:1575": "]kenārthena piṭakamityāha /",
  "SA20asmahsuu:1576": "saṃgrahataḥ sarvajñeyārthasaṃgrahādveditavyam /",
  "SA20asmahsuu:1577": "kena kāraṇena trayam /",
  "SA20asmahsuu:1578": "navabhiḥ kāraṇaiḥ,",
  "SA20asmahsuu:1579": "vicikitsāpratipakṣeṇa sūtram,",
  "SA20asmahsuu:1580": "yo yatrārthe saṃśayitastasya tanniścayārthaṃ deśanāt /",
  "SA20asmahsuu:1581": "antadvayānuyogapratipakṣeṇa vinayaḥ sāvadyaparibhogapratiṣedhataḥ kāmasukhallikānuyogāntasya,",
  "SA20asmahsuu:1582": "anavadyaparibhogānujñānata ātmaklamathānuyogāntasya /",
  "SA20asmahsuu:1583": "svayaṃdṛṣṭiparāmarṣapratipakṣeṇābhidharmo 'viparītadharmalakṣaṇābhidyotanāt /",
  "SA20asmahsuu:1584": "punaḥ śikṣātrayadeśanā sūtreṇa adhiśīlādhicittasaṃpādanatā vinayena śīlavato 'vipratisārādavipratisāreṇa[dikrameṇa] samādhilābhāt /",
  "SA20asmahsuu:1585": "adhiprajñāsaṃpādanābhidharmeṇāviparītārthapravicayāt /",
  "SA20asmahsuu:1586": "punardharmārthadeśanā sūtreṇa /",
  "SA20asmahsuu:1587": "dharmārthamippattirvinayena kleśavinayasaṃyuktasya tayoḥ prativedhāt /",
  "SA20asmahsuu:1588": "dharmārthasāṃkathyaviniścayakauśalyamabhidharmeṇeti /",
  "SA20asmahsuu:1589": "ebhirnavabhiḥ kāraṇaiḥ piṭakatrayamiṣṭam /",
  "SA20asmahsuu:1590": "tacca saṃsārādvimocanārtham /",
  "SA20asmahsuu:1591": "kathaṃ punastadvimocayati /",
  "SA20asmahsuu:1592": "vāsanabodhanaśamanaprativedhaistadvimocayati /",
  "SA20asmahsuu:1593": "śrūtena cittavāsanataḥ /",
  "SA20asmahsuu:1594": "cintayā bodhanataḥ /",
  "SA20asmahsuu:1595": "bhāvanayā śamathena śamanataḥ /",
  "SA20asmahsuu:1596": "vipaśyanayā prativedhataḥ /",
  "SA20asmahsuu:1597": "sūtrābhidharmavinayāścaturvidhārthā matāḥ samāsena /",
  "SA20asmahsuu:1598": "teṣāṃ jñānāddhīmānsarvākārajñatāmeti // Msa_11.2 //",
  "SA20asmahsuu:1599": "te ca sūtravinayabhidharmāḥ pratyekaṃ caturvidhārthāḥ samāsatasteṣāṃ jñānābdodhisattvaḥ sarvajñatāṃ prāpnoti /",
  "SA20asmahsuu:1600": "śrāvakastvekasyā api gāthāyā arthamājñāyāstravakṣayaṃprāpnoti /",
  "SA20asmahsuu:1601": "āśrayato lakṣaṇato dharmādarthācca sūcanātsūtram /",
  "SA20asmahsuu:1602": "abhimukhato 'thāmīkṣṇyādabhibhavagatito 'bhidharmaśca // Msa_11.3 //",
  "SA20asmahsuu:1603": "(MSA_Bagchi 56)",
  "SA20asmahsuu:1604": "kathaṃ pratyekaṃ caturvidhārthaḥ /",
  "SA20asmahsuu:1605": "āśrayalakṣaṇadharmārthasūcanātsūtram /",
  "SA20asmahsuu:1606": "tatrāśrayo yatra deśe deśitaṃ yena yasmai ca /",
  "SA20asmahsuu:1607": "lakṣaṇaṃ saṃvṛttisatyalakṣaṇaṃ paramārthasatyalakṣaṇaṃ ca /",
  "SA20asmahsuu:1608": "dharmāḥ skandhāyatanadhātvāhārapratītyasamutpādādayaḥ /",
  "SA20asmahsuu:1609": "artho 'nusaṃdhiḥ /",
  "SA20asmahsuu:1610": "abhimukhatvādabhīkṣṇatvādabhibhavanādabhigamanāccābhidharmo veditavyaḥ /",
  "SA20asmahsuu:1611": "nirvāṇābhimukho dharmo 'bhidharmaḥ satyabodhipakṣavimokṣamu[su?",
  "SA20asmahsuu:1612": "]khādideśanāt /",
  "SA20asmahsuu:1613": "abhīkṣṇaṃ dharmo 'bhidharma ekaikasya dharmasya rūpyarūpisanidarśanādiprabhedena bahulanirdeśāt /",
  "SA20asmahsuu:1614": "abhibhavatītyabhidharmaḥ parapravādābhibhavanādvivādādhikaraṇādibhiḥ /",
  "SA20asmahsuu:1615": "abhigamyate sūtrārtha etenetyabhidharmaḥ /",
  "SA20asmahsuu:1616": "āpatterūtthānādvyutthānānniḥsṛteścavinayatvam /",
  "SA20asmahsuu:1617": "pudgalataḥ prajñapteḥ pravibhāgaviniścayāccaiva // Msa_11.4 //",
  "SA20asmahsuu:1618": "āpattitaḥ samutthānato vyutthānato nisāraṇataśca veditavyaḥ /",
  "SA20asmahsuu:1619": "tatrāpattiḥ pañcāpattinikāyāḥ /",
  "SA20asmahsuu:1620": "samutthānamāpattīnāmajñānātpramādāt kleśaprācuryādanādarācca /",
  "SA20asmahsuu:1621": "vyutthānamāśayato na daṇḍakarmataḥ /",
  "SA20asmahsuu:1622": "niḥsaraṇaṃ saptavidham /",
  "SA20asmahsuu:1623": "pratideśanā,",
  "SA20asmahsuu:1624": "abhyupagamaḥ śikṣādattakādīnām,",
  "SA20asmahsuu:1625": "daṇḍakarmaṇaḥ[ṇām] /",
  "SA20asmahsuu:1626": "samavadyotaḥ [samavadhātaḥ],",
  "SA20asmahsuu:1627": "prajñapte śikṣāpade punaḥ paryāyeṇa a[ṇānu] jñānāt,",
  "SA20asmahsuu:1628": "prasrabdhiḥ samagreṇa saṃghena śikṣāpadasya pratiprasrambhaṇāt /",
  "SA20asmahsuu:1629": "āśrayaparivṛttirbhikṣubhikṣuṇyoḥ strīpuruṣavyañjanaparivartanādasādhāraṇā ve[ce]dāpattiḥ /",
  "SA20asmahsuu:1630": "bhūtapratyavekṣā dharmoddānāka[kā]raiḥ pratyavekṣāvaśeṣaḥ /",
  "SA20asmahsuu:1631": "dharmatāpratilambhaśca satyadarśanena kṣudrānukṣudrāpannā[ttya]bhāve dharma [tā]pratilambhāt /",
  "SA20asmahsuu:1632": "punaścaturvidhenārthena vinayo vaiditavyaḥ /",
  "SA20asmahsuu:1633": "pudgalato yamāgamya śikṣā prajñapyate /",
  "SA20asmahsuu:1634": "prajñaptito yadārocite pudgalāparādhe śāstā saṃnipātya saṃgha[saṃghaṃ?",
  "SA20asmahsuu:1635": "] śikṣāṃ prajñāpayati /",
  "SA20asmahsuu:1636": "pravibhāgato yaḥ prajñapte śikṣāpade taduddeśasya vibhāgaḥ /",
  "SA20asmahsuu:1637": "viniścayataśca tatrāpattiḥ kathaṃ bhavatyanāpattirveti nirdhāraṇāt /",
  "SA20asmahsuu:1638": "ālambanalābhaparyeṣṭau trayaḥ ślokāḥ /",
  "SA20asmahsuu:1639": "ālambanaṃ mato dharmaḥ adhyātmaṃ bāhyakaṃ[dvayam?] /",
  "SA20asmahsuu:1640": "[lābho dvayordvayārthena dvayoścānupalambhataḥ] // Msa_11.5 //",
  "SA20asmahsuu:1641": "[dharmālambanaṃ yo deśitaḥ kāyādikañcādhyātmikaṃ] bāhyamādhyātmikabāhyañca /",
  "SA20asmahsuu:1642": "tatra grāhakabhūtaṃ kāyādikamādhyātmikaṃ grāhyabhūtaṃ bāhyaṃ tayoreva tathatā dvayam /",
  "SA20asmahsuu:1643": "tatra dvayorādhyātmikabāhyayorālambanayordvayārthena lābho yathākramam /",
  "SA20asmahsuu:1644": "yadi grāhyārthadgrāhakārthamabhinnaṃ paśyati grāhakārthācca grāhyārtham,",
  "SA20asmahsuu:1645": "dvayasya punaḥ samastasyādhyātmikabāhyālambanasya tathatāyā lābhastayorevadvayoranupalambhādveditavyaḥ /",
  "SA20asmahsuu:1646": "(MSA_Bagchi 57)",
  "SA20asmahsuu:1647": "manojalpairyathoktārthaprasannasya pradhāraṇāt /",
  "SA20asmahsuu:1648": "arthakhyānasya jalpācca nāmni sthānācca cetasaḥ // Msa_11.6 //",
  "SA20asmahsuu:1649": "dharmālambanalābhaḥ syāttribhirjñānaiḥ śrutādibhiḥ /",
  "SA20asmahsuu:1650": "trividhālambanalābhaśca pūrvoktastatsamāśritaḥ // Msa_11.7 //",
  "SA20asmahsuu:1651": "dharmālambanalābhaḥ punastribhirjñānairbhavati śrutacintābhāvanāmayaiḥ /",
  "SA20asmahsuu:1652": "tatra samāhitena cetasā manojalpairyathoktārthaprasannasya tatpradhāraṇāt /",
  "SA20asmahsuu:1653": "śrutamayena jñānena tallābhaḥ,",
  "SA20asmahsuu:1654": "manojalpairiti saṃkalpaiḥ /",
  "SA20asmahsuu:1655": "prasannasyetyadhimuktasya niścitasya /",
  "SA20asmahsuu:1656": "pradhāraṇāditi pravicayāt /",
  "SA20asmahsuu:1657": "jalpādarthakhyānasya pradhāraṇāccintāmayena tallābhaḥ /",
  "SA20asmahsuu:1658": "yadi manojalpādevāyamarthaḥ khyātīti paśyati nānyanmanojalpādyathoktaṃ dvayālambanalābhe /",
  "SA20asmahsuu:1659": "cittasya nāmni sthānāt bhāvanāmayena jñānena tallābho veditavyo dvayānupalambhādyathoktaṃ dvayālambanalābhe /",
  "SA20asmahsuu:1660": "ata eva ca sa pūrvoktastrividhālambanalābho dharmālambanalābhasaṃniśrito veditavyaḥ /",
  "SA20asmahsuu:1661": "manasikāraparyeṣṭau pañca ślokāḥ /",
  "SA20asmahsuu:1662": "tridhātukaḥ kṛtyakaraḥ sasaṃbādhāśrayo 'paraḥ /",
  "SA20asmahsuu:1663": "adhimuktiniveśī ca tīvracchandakaro 'paraḥ // Msa_11.8 //",
  "SA20asmahsuu:1664": "hīnapūrṇāśrayo dvedhā sajalpo 'jalpa eva ca /",
  "SA20asmahsuu:1665": "jñānena saṃprayuktaśca yogopaniṣadātmakaḥ // Msa_11.9 //",
  "SA20asmahsuu:1666": "saṃbhinnālambanaścāsau vibhinnālambanaḥ sa ca /",
  "SA20asmahsuu:1667": "pañcadhā saptadha caiva parijñā pañcadhāsya ca // Msa_11.10 //",
  "SA20asmahsuu:1668": "catvāraḥ saptatriṃśacca ākārā bhāvanāgatāḥ /",
  "SA20asmahsuu:1669": "mārgadvayasvabhāvo 'sau dvyunuśaṃsaḥ pratīcchakaḥ // Msa_11.11 //",
  "SA20asmahsuu:1670": "prayogī vaśavartī ca parītto vipulātmakaḥ /",
  "SA20asmahsuu:1671": "yogināṃ hi manaskāra eṣa sarvātmako mataḥ // Msa_11.12 //",
  "SA20asmahsuu:1672": "aṣṭādaśavidho manaskāraḥ /",
  "SA20asmahsuu:1673_0": "dhātuniyataḥ kṛtyakara āśrayavibhakto 'dhimuktiniveśakaścchandajanakaḥ samādhisaṃniśrito",
  "SA20asmahsuu:1673_1": "jñānasaṃprayuktaḥ saṃbhinnālambano vibhinnālambanaḥ parijñāniyato bhāvanākārapraviṣṭaḥ",
  "SA20asmahsuu:1673_2": "śamathavipaśyanāmārgasvabhāvo 'nuśaṃsamanaskāraḥ pratīcchakaḥ prāyogikamanaskāro",
  "SA20asmahsuu:1673_3": "vaśavartimanaskāraḥ parīttamanaskāro vipulamanaskāraśca /",
  "SA20asmahsuu:1674": "tatra dhātuniyato yaḥ śrāvakādigotraniyataḥ /",
  "SA20asmahsuu:1675": "kṛtyakaro yaḥ saṃbhṛtasaṃbhārasya /",
  "SA20asmahsuu:1676": "āśrayavibhakto yaḥ sasaṃvādhagṛhasthāśrayo 'saṃbādhapravrajitāśrayaśca /",
  "SA20asmahsuu:1677": "adhimuktiniveśako yo buddhānusmṛtisahagataḥ /",
  "SA20asmahsuu:1678": "(MSA_Bagchi 58) cchandajanako yastatsaṃpratyayasahagataḥ /",
  "SA20asmahsuu:1679": "samādhisaṃniśrito yaḥ samantakamaulasamādhisahagataḥ savitarkasavicāra [rāvitarkavicāra?",
  "SA20asmahsuu:1680": "] (nirvitarkasavicāra?)",
  "SA20asmahsuu:1681": "mātrāvitarkāvicārasahagataśca /",
  "SA20asmahsuu:1682": "jñānasaṃprayukto yo yogopaniṣadyogasahagataḥ,",
  "SA20asmahsuu:1683": "sa punaryathākramaṃ śrutacintāmayo bhāvanāmayaśca /",
  "SA20asmahsuu:1684": "saṃbhinnālambanaḥ pañcavidhaḥ sūtroddānagāthānipātayāvadudgrahītayāvaddeśitālambanaḥ /",
  "SA20asmahsuu:1685": "vibhinnālambanaḥ saptavidho nāmālambanaḥ padālambano vyañjanālambanaḥ pudgalanairātmyālambano dharma nairātmyālambano rūpidharmālambano 'rūpidharmālambanaśca /",
  "SA20asmahsuu:1686": "tatra rūpidharmālambano yaḥ kāyālambanaḥ /",
  "SA20asmahsuu:1687": "arūpidharmālambano yo vedanācittadharmālambanaḥ /",
  "SA20asmahsuu:1688": "parijñāniyato yaḥ parijñeye vastuni parijñeye 'rthe parijñāyāṃ parijñāphale tatpravedanāyāṃ ca /",
  "SA20asmahsuu:1689": "tatra parijñeyaṃ vastu duḥkhaṃ parijñeyo 'rthastasyaivānityaduḥkhaśūnyānātmatā /",
  "SA20asmahsuu:1690": "parijñā mārgaḥ /",
  "SA20asmahsuu:1691": "parijñāphalaṃ vimuktiḥ /",
  "SA20asmahsuu:1692": "tatpravedanā vimuktijñānadarśanam /",
  "SA20asmahsuu:1693": "bhāvanākārapraviṣṭaścaturākārabhāvanaḥ saptatriṃśadākārabhāvanaśca /",
  "SA20asmahsuu:1694": "tatracaturākārabhāvanaḥ pudgalanairātmyākārabhāvano dharmanairātmyākārabhāvano darśanākārabhāvano jñānākārabhāvanaśca /",
  "SA20asmahsuu:1695": "tatra saptatriṃśadākārabhāvanaḥ /",
  "SA20asmahsuu:1696": "aśubhākārabhāvano duḥkhākārabhāvano 'nityākārabhāvano 'nātmākārabhāvanaḥ smṛtyupasthāneṣu /",
  "SA20asmahsuu:1697": "pratilambhākārabhāvano nisevanākārabhāvano vinirdhāvanā [nirvirghāṭanā] kārabhāvanaḥ pratipakṣākārabhāvanaḥ samyakprahāṇeṣu /",
  "SA20asmahsuu:1698": "saṃtuṣṭiprātipakṣikamanaskārabhāvano yadā cchandaṃ janayati /",
  "SA20asmahsuu:1699": "vikṣepasaṃśayaprātipakṣikamanaskārabhāvano yadā vyāyacchate vīryamārabhate yathākramam /",
  "SA20asmahsuu:1700": "auddhatyaprātipakṣikasamādhyākārabhāvano yadā cittaṃ pradadhāti[pragṛhṇāti] /",
  "SA20asmahsuu:1701": "layaprātipakṣikasamādhyākārabhāvano yadā cittaṃ pragṛhṇāti [pradadhāti] /",
  "SA20asmahsuu:1702": "ete yathākramaṃ caturṣu ṛddhipādeṣu veditavyāḥ /",
  "SA20asmahsuu:1703_0": "sthitacittasya lokottarasaṃpattisaṃpratyayākārabhāvano yathā saṃpratyayākārabhāvana",
  "SA20asmahsuu:1703_1": "evaṃ vyavasāyākārabhāvano dharmāsaṃpramoṣākārabhāvanaścittasthityākārabhāvanaḥ pravicayākārabhāvana indriyeṣu /",
  "SA20asmahsuu:1704": "eta eva pañca nirlikhitavipakṣamanaskārā baleṣu /",
  "SA20asmahsuu:1705": "saṃbodhisaṃprakhyānākārabhāvanastatraiva vicayotsāhasaumanasyakarmaṇyatācittasthitisamatākārabhāvanāḥ saptasaṃbodhyaṅgeṣu /",
  "SA20asmahsuu:1706_0": "prāptiniścayākārabhāvanaḥ parikarmabhūmisaṃrakṣaṇākārabhāvanaḥ parasaṃprāptyākārabhāvana",
  "SA20asmahsuu:1706_1": "āryakāntaśīlapraviṣṭākārabhāvanaḥ saṃlikhitavṛttisamudācāra[rā]kārabhāvanaḥ pūrvaparibhāvitapratilabdhamārgābhyāsākārabhāvano",
  "SA20asmahsuu:1706_2": "dharmasthitinimittāsaṃpramoṣākārabhāvano 'nimittasthityāśrayaparivṛttyākārabhāvanaśca mārgāṅgeṣu /",
  "SA20asmahsuu:1707": "śamathavipaśyanābhāvanāmārgasvabhāvayorna kaścinnirdeśaḥ /",
  "SA20asmahsuu:1708": "anuśaṃsamanaskāro dvividho dauṣṭhulyāpakarṣaṇo dṛṣṭinimittāpakarṣaṇaśca /",
  "SA20asmahsuu:1709": "pratīcchako yo dharmastrotasi buddhabodhisattvānāmantikādavavādagrāhakaḥ /",
  "SA20asmahsuu:1710": "prāyogikamanaskāraḥ pañcavidhaḥ samādhigocare /",
  "SA20asmahsuu:1711": "saṃkhyopalakṣaṇaprāyogiko yena sūtrādiṣu nāmapadavyañjanasaṃkhyāmupalakṣayate /",
  "SA20asmahsuu:1712": "(MSA_Bagchi 59) vṛttyupalakṣaṇaprāyogiko yena dvividhāṃ vṛttimupalakṣayate parimāṇavṛttiṃ ca vyañjanānāmaparimāṇavṛttiṃ ca nāmapadayoḥ /",
  "SA20asmahsuu:1713": "parikalpopalakṣaṇaprāyogiko yena dvayamupādāya dvayaparikalpamupalakṣayate /",
  "SA20asmahsuu:1714": "nāmaparikalpamupādāyārthaparikalpamarthaparikalpamupādāya nāmaparikalpamaparikalpamakṣaram /",
  "SA20asmahsuu:1715": "kramopalakṣaṇaprāyogiko yena nāmagrahaṇapūrvikāmarthagrahaṇapravṛttimupalakṣayate /",
  "SA20asmahsuu:1716": "prativedhaprāyogikaśca /",
  "SA20asmahsuu:1717": "sa punarekādaśavidho veditavya,",
  "SA20asmahsuu:1718": "āgantukatvaprativedhataḥ,",
  "SA20asmahsuu:1719": "saṃprakhyānanimittaprativedhataḥ,",
  "SA20asmahsuu:1720": "arthānupalambhaprativedhataḥ,",
  "SA20asmahsuu:1721": "upalambhānupalambhaprativedhataḥ,",
  "SA20asmahsuu:1722": "dharmadhātuprativedhataḥ pudgalanairātmyaprativedhataḥ,",
  "SA20asmahsuu:1723": "dharma nairātmyaprativedhataḥ,",
  "SA20asmahsuu:1724": "hīnāśayaprativedhataḥ,",
  "SA20asmahsuu:1725": "udāramāhātmyāśayaprativedhataḥ yathādhigamadharmavyavasthānaprativedhataḥ,",
  "SA20asmahsuu:1726": "vyavasthāpitadharmaprativedhataśca /",
  "SA20asmahsuu:1727": "vaśavartimanaskārastrividhaḥ,",
  "SA20asmahsuu:1728": "kleśāvaraṇasuviśuddhaḥ kleśajñeyāvaraṇasuviśuddhaḥ,",
  "SA20asmahsuu:1729": "guṇābhinirhārasuviśuddhaśca /",
  "SA20asmahsuu:1730": "dharmatattvaparyeṣṭau dvau ślokau /",
  "SA20asmahsuu:1731": "tattvaṃ yatsatataṃ dvayena rahitaṃ,",
  "SA20asmahsuu:1732": "bhrānteśca saṃniśrayaḥ,",
  "SA20asmahsuu:1733": "śakyaṃ naiva ca sarvathābhilapituṃ yaccāprapañcātmakam /",
  "SA20asmahsuu:1734": "jñeyaṃ heyamatho viśodhyamamalaṃ yacca prakṛtyā matam /",
  "SA20asmahsuu:1735": "yasyākāśasuvarṇavārisadṛśī kleśādviśuddhirmatā // Msa_11.13 //",
  "SA20asmahsuu:1736": "satataṃ dvayena rahitaṃ tattvaṃ,",
  "SA20asmahsuu:1737": "parikalpitaḥ svabhāvo grāhyagrāhakalakṣaṇenātyantamasattvāt /",
  "SA20asmahsuu:1738": "bhrānteḥ saṃniśrayaḥ paratantrastena tatparikalpanāt /",
  "SA20asmahsuu:1739": "anabhilāpyamaprapañcātmakaṃ ca pariniṣpannaḥ svabhāvaḥ /",
  "SA20asmahsuu:1740": "tatra prathamaṃ tattvaṃ parijñeyaṃ dvitīyaṃ praheyaṃ tṛtīyaṃ viśodhyaṃ cāgantukamalādviśuddhaṃ ca prakṛtyā,",
  "SA20asmahsuu:1741": "yasya prakṛtyā viśuddhasyākāśasuvarṇavārisadṛśī kleśādviśuddhiḥ /",
  "SA20asmahsuu:1742": "na hyākāśādīni prakṛtyā aśuddhāni na cāgantukamalāpagamādeṣāṃ viśuddhirneṣyata iti /",
  "SA20asmahsuu:1743": "na khalu jagati tasmādvidyate kiṃcidanya-",
  "SA20asmahsuu:1744": "jjagadapi tadaśeṣaṃ tatra saṃmūḍhabuddhi /",
  "SA20asmahsuu:1745": "kathamayamabhirūḍho lokamohaprakāro /",
  "SA20asmahsuu:1746": "yadasadabhiniviṣṭaḥ satsamantādvihāya // Msa_11.14 //",
  "SA20asmahsuu:1747": "na khalu tasmādevaṃlakṣaṇāddharmadhātoḥ kiṃcidanyalloke vidyate dharmatāyā dharmasyābhinnatvāt /",
  "SA20asmahsuu:1748": "śeṣaṃ gatārtham /",
  "SA20asmahsuu:1749": "tattve māyopamaparyeṣṭau pañcadaśa ślokāḥ /",
  "SA20asmahsuu:1750": "yathā māyā tathābhūtaparikalpo nirucyate /",
  "SA20asmahsuu:1751": "yathā māyākṛtaṃ tadvat dvayabhrāntirnirucyate // Msa_11.15 //",
  "SA20asmahsuu:1752": "(MSA_Bagchi 60)",
  "SA20asmahsuu:1753": "yathā māyā yantra [mantra]parigṛhītaṃ bhrāntinimittaṃ kāṣṭhaloṣṭādikam tathābhūtaparikalpaḥ paratantraḥ svabhāvo [svabhāvākāro] veditavyaḥ /",
  "SA20asmahsuu:1754": "yathā māyākṛtaṃ tasyāṃ māyāyāṃ hastyaśvasuvarṇādyākṛtistadbhāvena pratibhāsitā,",
  "SA20asmahsuu:1755": "tathā tasminnabhūtaparikalpe dvayabhrāntirgrāhyagrāhakatvenapratibhāsitā parikalpitasvabhāvākārā veditavyā /",
  "SA20asmahsuu:1756": "yathā[']tasminna tadbhāvaḥ paramārthastatheṣyate /",
  "SA20asmahsuu:1757": "yathā tasyopalabdhistu tathā saṃvṛtisatyatā // Msa_11.16 //",
  "SA20asmahsuu:1758": "yathā[']tasminna tadbhāvo māyākṛte hastitvādyabhāvastathā tasminparatantre paramārtha iṣyate parikalpitasya dvayalakṣaṇasyābhāvaḥ /",
  "SA20asmahsuu:1759": "yathā tasya māyākṛtasya hastyādibhāvenopalabdhiḥ,",
  "SA20asmahsuu:1760": "tathābhūtaparikalpasya saṃvṛtisatyatopalabdhiḥ /",
  "SA20asmahsuu:1761": "tadabhāve yathā vyaktistannimittasya labhyate /",
  "SA20asmahsuu:1762": "tathāśrayaparāvṛttāvasatkalpasya labhyate // Msa_11.17 //",
  "SA20asmahsuu:1763": "yathā māyākṛtasyābhāve tasya nimittasya kāṣṭhādikasya vyaktirbhūtārthopalabhyate,",
  "SA20asmahsuu:1764": "tathāśrayaparāvṛttau dvayabhrāntyabhāvādabhūtaparikalpasya bhūto 'rtha upalabhyate /",
  "SA20asmahsuu:1765": "tannimitte yathā loko hyabhrāntaḥ kāmataścaret /",
  "SA20asmahsuu:1766": "parāvṛttāvaparyastaḥ kāmacārī tathā patiḥ[yatiḥ] // Msa_11.18 //",
  "SA20asmahsuu:1767": "yathā tannimitte kāṣṭhādāvabhrānto lokaḥ kāmataścarati svatantraḥ tathā'śrayaparāvṛttāvaparyasta āryaḥ kāmacāri bhavati svatantraḥ /",
  "SA20asmahsuu:1768": "tadākṛtiśca tatrāsti tadbhāvaśca na vidyate /",
  "SA20asmahsuu:1769": "tasmādastitvanāstitvaṃ māyādiṣu vidhīyate // Msa_11.19 //",
  "SA20asmahsuu:1770": "eṣa śloko gatārthaḥ /",
  "SA20asmahsuu:1771": "na bhāvastatra cābhāvo nābhāvo bhāva eva ca /",
  "SA20asmahsuu:1772": "bhāvābhāvāviśeṣaśca māyādiṣu vidhīyate // Msa_11.20 //",
  "SA20asmahsuu:1773": "na bhāvastatra cābhāvo yastadākṛtibhāvo nāsau na bhāvaḥ /",
  "SA20asmahsuu:1774": "nābhāvo bhāva eva ca yo hastitvādyabhāvo nāsau na [?]bhāvaḥ /",
  "SA20asmahsuu:1775": "tayośca bhāvābhāvayoraviśeṣo māyādiṣu vidhīyate /",
  "SA20asmahsuu:1776": "ya eva hi tatra tadākṛtibhāvaḥ,",
  "SA20asmahsuu:1777": "sa eva hastitvādyabhāvaḥ /",
  "SA20asmahsuu:1778": "ya eva hastitvādyabhāvaḥ sa eva tadākṛtibhāvaḥ /",
  "SA20asmahsuu:1779": "(MSA_Bagchi 61)",
  "SA20asmahsuu:1780": "tathā dvayābha[bhāsa?",
  "SA20asmahsuu:1781": "]tātrāsti tadbhāvaśca na vidyate /",
  "SA20asmahsuu:1782": "tasmādastitvanāstitvaṃ rūpādiṣu vidhīyate // Msa_11.21 //",
  "SA20asmahsuu:1783": "tathātrābhūtaparikalpe dvayābhāsatāsti dvayabhāvaśca nāsti /",
  "SA20asmahsuu:1784": "tasmādastitvanāstitvaṃ rūpādiṣu vidhīyate 'bhūtaparikalpasvabhāveṣu /",
  "SA20asmahsuu:1785": "na bhāvastatra cābhāvo nābhāvo bhāva eva ca /",
  "SA20asmahsuu:1786": "bhāvābhāvāviśeṣaśca rūpādiṣu vidhīyate // Msa_11.22 //",
  "SA20asmahsuu:1787": "na bhāvastatra cābhāvaḥ /",
  "SA20asmahsuu:1788": "yā dvayābhāsatā /",
  "SA20asmahsuu:1789": "nābhāvo bhāva eva ca /",
  "SA20asmahsuu:1790": "yā dvayatānāstitā /",
  "SA20asmahsuu:1791": "bhāvābhāvāviśeṣaśca rūpādiṣu vidhīyate /",
  "SA20asmahsuu:1792": "ya eva hi dvayābhāsatāyā bhāvaḥ sa eva dvayasyābhāva iti /",
  "SA20asmahsuu:1793": "samāropāpavādābha[nta?",
  "SA20asmahsuu:1794": "]pratiṣedhārthamiṣyate /",
  "SA20asmahsuu:1795": "hīnayānena yānasya pratiṣedhārthameva ca // Msa_11.23 //",
  "SA20asmahsuu:1796": "kimarthaṃ punarayaṃ bhāvābhāvayoraikāntikatvamaviśeṣaśceṣyate /",
  "SA20asmahsuu:1797": "yathākramam /",
  "SA20asmahsuu:1798": "samāropāpavādābha[ntaḥ?",
  "SA20asmahsuu:1799": "]pratiṣedhārthamiṣyate,",
  "SA20asmahsuu:1800": "hīnayānagamanapratiṣedhārthaṃ ca /",
  "SA20asmahsuu:1801": "abhāvasya hyabhāvatvaṃ viditvā samāropaṃ na karoti /",
  "SA20asmahsuu:1802": "bhāvasya bhāvatvaṃ viditvāpavādaṃ na karoti /",
  "SA20asmahsuu:1803": "tayoścāviśeṣaṃ viditvā na bhāvādudvijate tasmānna hinayānena niryāti /",
  "SA20asmahsuu:1804": "bhrānternimittaṃ bhrāntiśca rūpavijñaptiriṣyate /",
  "SA20asmahsuu:1805": "arūpiṇī ca vijñaptirabhāvātsyānna cetarā // Msa_11.24 //",
  "SA20asmahsuu:1806": "rūpabhrānteryā nimittavijñaptiḥ sā rūpavijñaptiriṣyate rūpākhyā /",
  "SA20asmahsuu:1807": "sā tu rūpabhrāntirarūpiṇī vijñaptiḥ /",
  "SA20asmahsuu:1808": "abhāvādrūpavijñapteritarāpi na syādarūpiṇī vijñaptiḥ /",
  "SA20asmahsuu:1809": "kāeraṇābhāvāt /",
  "SA20asmahsuu:1810": "māyāhastyākṛtigrāhabhrānterdvayamudāhṛtam /",
  "SA20asmahsuu:1811": "dvayaṃ tatra yathā nāsti dvayaṃ caivopalabhyate // Msa_11.25 //",
  "SA20asmahsuu:1812": "bimbasaṃkalikāgrāhabhrānterdvayamudāhṛtam /",
  "SA20asmahsuu:1813": "dvayaṃ tatra yathā nāsti dvayaṃ caivopalabhyate // Msa_11.26 //",
  "SA20asmahsuu:1814": "māyāhastyākṛtigrāhya[ha]bhrantito dvayamudāhṛtam /",
  "SA20asmahsuu:1815": "grāhyaṃ grāhakaṃ ca,",
  "SA20asmahsuu:1816": "tatra yathā nāsti dvayaṃ caivopalabhyate /",
  "SA20asmahsuu:1817": "pratibimbaṃ[ba?",
  "SA20asmahsuu:1818": "] saṃkalikāṃ ca manasikurvataḥ tadgrāhabhrānterdvayamudāhṛtaṃ pūrvavat /",
  "SA20asmahsuu:1819": "(MSA_Bagchi 62)",
  "SA20asmahsuu:1820": "tathā bhāvāttathābhāvād bhāvābhāva[vā?]viśeṣataḥ /",
  "SA20asmahsuu:1821": "sadasanto 'tha māyābhā ye dharmā bhrāntilakṣaṇāḥ // Msa_11.27 //",
  "SA20asmahsuu:1822": "ye dharmā bhrāntilakṣaṇā vipakṣasvabhāvāste sadasanto māyopamāśca /",
  "SA20asmahsuu:1823": "kiṃ kāraṇam /",
  "SA20asmahsuu:1824": "santastathābhāvādabhūtaparikalpatvena /",
  "SA20asmahsuu:1825": "asantastathābhāvāt grāhyagrāhakatvena /",
  "SA20asmahsuu:1826": "tayośca bhāvābhāvayoraviśiṣṭatvāt santo 'pyasanto 'pi māyāpi caivaṃlakṣaṇā sta[ta?",
  "SA20asmahsuu:1827": "]smānmāyopamāḥ /",
  "SA20asmahsuu:1828": "tathābhāvāttathābhāvāttathābhāvādalakṣaṇāḥ /",
  "SA20asmahsuu:1829": "māyopamāśca nirdiṣṭā ye dharmāḥ prātipakṣikāḥ // Msa_11.28 //",
  "SA20asmahsuu:1830": "ye 'pi prātipakṣikā dharmā buddhenopadiṣṭāḥ smṛtyupasthānādayaste 'pyalakṣaṇā māyāśca nirdiṣṭāḥ /",
  "SA20asmahsuu:1831": "kiṃ kāraṇam /",
  "SA20asmahsuu:1832": "tathābhāvādyathā bālairgṛhyante /",
  "SA20asmahsuu:1833": "tathābhāvādyathā deśitāḥ /",
  "SA20asmahsuu:1834": "tathābhāvādyathā saṃdarśitā buddhena garbhāvakramaṇajanmābhiniṣkramaṇābhisaṃbodhyādayaḥ /",
  "SA20asmahsuu:1835": "evamalakṣaṇā avidyamānāśca khyānti tasmānmāyopamāḥ /",
  "SA20asmahsuu:1836": "māyārājeva cānyena māyārājñā parājitaḥ /",
  "SA20asmahsuu:1837": "ye sarvadharmān paśyanti nirmārāste jinātmajāḥ // Msa_11.29 //",
  "SA20asmahsuu:1838": "ye prātipakṣikā dharmāste māyārājasthānīyāḥ saṃkleśaprahāṇe vyavadānādhipattyāt /",
  "SA20asmahsuu:1839": "ye 'pi sāṃkleśikā dharmāste 'pi rājasthānīyāḥ saṃkleśanirvṛttāvādhipatyāt /",
  "SA20asmahsuu:1840": "atastaiḥ prātipakṣikaiḥ saṃkleśaparājayo māyā [?",
  "SA20asmahsuu:1841": "] rājñeva rājñaḥ parājayo draṣṭavyaḥ /",
  "SA20asmahsuu:1842": "tajjñānācca bodhisattvā nirmārā bhavanti ubhayapakṣe /",
  "SA20asmahsuu:1843": "aupamyārthe ślokaḥ /",
  "SA20asmahsuu:1844": "māyāsvapnamarīcibimbasadṛśāḥ prodbhāsaśrutkopamā",
  "SA20asmahsuu:1845": "vijñeyodakacandrabimbasadṛśā nirmāṇatulyāḥ punaḥ /",
  "SA20asmahsuu:1846": "ṣaṭ ṣaṭ dvau ca punaśca ṣaṭ dvayamatā ekaikaśaśca trayaḥ",
  "SA20asmahsuu:1847": "saṃskārāḥ khalu tatra tatra kathitā buddhairvibuddhottamaiḥ // Msa_11.30 //",
  "SA20asmahsuu:1848": "yattūktaṃ bhagavatā māyopamā dharmā yāvannirmāṇopamā iti /",
  "SA20asmahsuu:1849": "tatra māyopamā dharmāḥ ṣaḍādhyātmikānyāyatanāni /",
  "SA20asmahsuu:1850": "asatyātmajīvāditve tathā prakhyānāt /",
  "SA20asmahsuu:1851": "svapnopamāḥ ṣaṭ bāhyānyāyatanāni tadupabhogasyāvastukatvāt /",
  "SA20asmahsuu:1852": "marīcikopamau dvau dharmau cittaṃ caitasikāśca bhrāntikaratvāt /",
  "SA20asmahsuu:1853": "pratibimbopamāḥ punaḥ ṣaḍevādhyātmikānyāyatanāni pūrvakarmapratibimbatvāt /",
  "SA20asmahsuu:1854": "pratibhāsopamāḥ ṣaḍeva bāhyānyāyatanānyādhyātmikānāmāyatanānāṃ chāyābhūtatvāt tadādhipatyotpattitaḥ /",
  "SA20asmahsuu:1855": "(MSA_Bagchi 63) ṣaṭ dvayaṃ matāḥ ṣaṭ dvayamatāḥ /",
  "SA20asmahsuu:1856": "pratiśrutkopamā deśanādharmāḥ /",
  "SA20asmahsuu:1857": "udakacandrabimbopamāḥ samādhisaṃniśritā dharmāḥ samādherūdakasthānīyatvādacchatayā /",
  "SA20asmahsuu:1858": "nirmāṇopamāḥ saṃcintyabhavopapattiparigrahe 'saṃkliṣṭasarvakriyāprayogatvāt /",
  "SA20asmahsuu:1859": "jñeyaparyeṣṭau ślokaḥ /",
  "SA20asmahsuu:1860": "abhūtakalpo na bhūto nābhūto 'kalpa eva ca /",
  "SA20asmahsuu:1861": "na kalpo nāpi cākalpaḥ sarvaṃ jñeyaṃ nirucyate // Msa_11.31 //",
  "SA20asmahsuu:1862": "abhūtakalpo yo na lokottarajñānānukūlaḥ kalpaḥ,",
  "SA20asmahsuu:1863": "na bhūto nābhūto yastadanukūlo yāvannirvedhabhāgīyaḥ /",
  "SA20asmahsuu:1864": "akalpastathatā lokottaraṃ ca jñānam /",
  "SA20asmahsuu:1865": "na kalpo nāpi cākalpo lokottarapṛṣṭhalabdhaṃ laukikaṃ jñānam /",
  "SA20asmahsuu:1866": "etāvacca sarvaṃ jñeyam /",
  "SA20asmahsuu:1867": "saṃkleśavyavadānaparyeṣṭau ślokadvayam /",
  "SA20asmahsuu:1868": "svadhātuto dvayābhāsāḥ sāvidyākleśavṛttayaḥ /",
  "SA20asmahsuu:1869": "vikalpāḥ saṃpravartante dvayadravyavivarjitāḥ // Msa_11.32 //",
  "SA20asmahsuu:1870": "svadhātuta iti bhāvāṅgā [svabījā?",
  "SA20asmahsuu:1871": "]dālayavijñānataḥ /",
  "SA20asmahsuu:1872": "dvayābhāsā iti grāhyagrāhakābhāsāḥ /",
  "SA20asmahsuu:1873": "sahāvidyayā kleśaiśca vṛttireṣāṃ ta ime sāvidyākleśavṛttayaḥ /",
  "SA20asmahsuu:1874": "dvayadravyavivarjitā iti grāhyadravyeṇa grāhakadravyeṇa ca /",
  "SA20asmahsuu:1875": "evaṃ kleśaḥ paryeṣitavyaḥ /",
  "SA20asmahsuu:1876": "ālambanaviśeṣāptiḥ svadhātusthānayogataḥ /",
  "SA20asmahsuu:1877": "ta eva hyadvayābhāsā vartante carmakāṇḍavat // Msa_11.33 //",
  "SA20asmahsuu:1878": "ālambanaviśeṣāptiriti yo dharmālambanalābhaḥ pūrvamuktaḥ /",
  "SA20asmahsuu:1879": "svadhātusthānayogata iti svadhāturvikalpānāṃ tathatā tatra sthānaṃ nāmni sthānāccetasaḥ /",
  "SA20asmahsuu:1880": "yogata ityabhyāsāt /",
  "SA20asmahsuu:1881": "bhāvanāmārgeṇa ta eva vikalpā advayābhāsā vartante parāvṛttāśrayasya /",
  "SA20asmahsuu:1882": "carmavat kāṇḍavacca /",
  "SA20asmahsuu:1883": "yathā hi svaratvāpagamāttadeva carma mṛdu bhavati /",
  "SA20asmahsuu:1884": "agnisaṃtāpanayā tadeva kāṇḍaṃ ṛju bhavati /",
  "SA20asmahsuu:1885": "evaṃ śamathavipaśyanābhāvanābhyāṃ cetaḥ prajñāvimuktilābhe parāvṛttāśrayasya ta eva vikalpā na punardvayābhāsāḥ pravartante /",
  "SA20asmahsuu:1886": "ityeva [vaṃ?] vyavadānaṃ paryeṣitavyam /",
  "SA20asmahsuu:1887": "vijñaptimātratāparyeṣṭau dvau ślokau /",
  "SA20asmahsuu:1888": "cittaṃ dvayaprabhāsaṃ rāgādyābhāsamiṣyate tadvat /",
  "SA20asmahsuu:1889": "śraddhādyābhāsaṃ na tadanyo dharmaḥ kliṣṭakuśalo 'sti // Msa_11.34 //",
  "SA20asmahsuu:1890": "(MSA_Bagchi 64)",
  "SA20asmahsuu:1891": "cittamātrameva dvayapratibhāsamiṣyate grāhyapratibhāsaṃ grāhakapratibhāsaṃ ca /",
  "SA20asmahsuu:1892": "tathā rāgādikleśābhāsaṃ tadeveṣyate /",
  "SA20asmahsuu:1893": "śraddhādikuśaladharmābhāsaṃ vā /",
  "SA20asmahsuu:1894": "na tu tadābhāsādanyaḥ kliṣṭo dharmo 'sti rāgādilakṣaṇaḥ kuśalo vā śraddhādilakṣaṇaḥ /",
  "SA20asmahsuu:1895": "yathā dvayapratibhāsādanyo na dvayalakṣaṇaḥ /",
  "SA20asmahsuu:1896": "iti cittaṃ citrābhāsaṃ citrākāraṃ pravartate /",
  "SA20asmahsuu:1897": "tathābhāsobhāvābhāvo na tu dharmāṇāṃ mataḥ // Msa_11.35 //",
  "SA20asmahsuu:1898": "tatra cittameva vastutacci[ści]trābhāsaṃ pravartate /",
  "SA20asmahsuu:1899": "paryāyeṇa rāgābhāsaṃ vā dveṣābhāsaṃ vā /",
  "SA20asmahsuu:1900": "tadanyadharmābhāsaṃ vā /",
  "SA20asmahsuu:1901": "citrākāraṃ ca yugapat śraddhādyākāram /",
  "SA20asmahsuu:1902": "bhāso bhāvābhāvaḥ kliṣṭakuśalāvasthe cetasi /",
  "SA20asmahsuu:1903": "na tu dharmāṇāṃ [kliṣṭānāṃ?",
  "SA20asmahsuu:1904": "] kuśalānāṃ [vā?",
  "SA20asmahsuu:1905": "] tatpratibhāsavyatirekeṇa tallakṣaṇābhāvāt /",
  "SA20asmahsuu:1906": "lakṣaṇaparyeṣṭau ślokā aṣṭau /",
  "SA20asmahsuu:1907": "ekanoddeśaḥ śeṣairnirdeśaḥ /",
  "SA20asmahsuu:1908": "lakṣyaṃ ca lakṣaṇaṃ caiva lakṣaṇā ca prabhedataḥ /",
  "SA20asmahsuu:1909": "anugrahārthaṃ sattvānāṃ saṃbuddhaiḥ saṃprakāśitā // Msa_11.36 //",
  "SA20asmahsuu:1910": "anenoddeśaḥ /",
  "SA20asmahsuu:1911": "sadṛṣṭikaṃ ca yaccittaṃ tatrāvasthāvikāritā /",
  "SA20asmahsuu:1912": "lakṣyametatsamāsena hyapramāṇaṃ prabhedataḥ // Msa_11.37 //",
  "SA20asmahsuu:1913": "tatra cittaṃ vijñānaṃ rūpaṃ ca /",
  "SA20asmahsuu:1914": "dṛṣṭiścaitasikā dharmāḥ /",
  "SA20asmahsuu:1915": "tatrāvasthā cittaviprayuktā varmāḥ /",
  "SA20asmahsuu:1916": "avikāritā asaṃskṛtamākāśādikaṃ tadvijñapternityaṃ tathāpravṛtteḥ /",
  "SA20asmahsuu:1917": "ityetat samāsena pañcavidhaṃ lakṣyaṃ prabhedenāpramāṇam /",
  "SA20asmahsuu:1918": "yathājalpārthasaṃjñāyā nimittaṃ tasya vāsanā /",
  "SA20asmahsuu:1919": "tasmādapyarthavikhyānaṃ parikalpitalakṣaṇaṃ // Msa_11. // 38 //",
  "SA20asmahsuu:1920": "lakṣaṇaṃ samāsena trividhaṃ parikalpitādilakṣaṇam /",
  "SA20asmahsuu:1921": "tatra parikalpitalakṣaṇaṃ trividhaṃ yathā jalpārthasaṃjñāyā nimittaṃ tasya jalpasya vāsanā tasmācca vāsanādyo 'rthaḥ khyāti avyavahārakuśalānāṃ vināpi yathājalpārthasaṃjñayā /",
  "SA20asmahsuu:1922": "tatra yathābhilāpamarthasaṃjñā caitasikī yathājalpārthasaṃjñā /",
  "SA20asmahsuu:1923": "tasyā yadālambanaṃ tannimittamevaṃ [va] yacca parikalpyate yataśca kāraṇādvāsana[nā]tastadubhayaṃ parikalpitalakṣaṇamatrābhipretam /",
  "SA20asmahsuu:1924": "yathā nāmārthamarthasya nāmnaḥ prakhyānatā ca yā /",
  "SA20asmahsuu:1925": "asaṃ[sat?] kalpanimittaṃ hi parikalpitalakṣaṇam // Msa_11.39 //",
  "SA20asmahsuu:1926": "(MSA_Bagchi 65)",
  "SA20asmahsuu:1927": "aparaparyāyo yathā nāma cārthaśca yathānāmārthamarthasya nāmnaśca prakhyānatā yathā nāmārthaprakhyānatā /",
  "SA20asmahsuu:1928": "yadi yathā nāmārthaḥ khyāti yathārthaṃ vā nāma ityetadabhūtaparikalpālambanaṃ parikalpitalakṣaṇaṃ etāvaddhi parikalpyate yaduta nāma vā artho veti /",
  "SA20asmahsuu:1929": "trividhatrividhābhāso grāhyagrāhakalakṣaṇaḥ /",
  "SA20asmahsuu:1930": "abhūtaparikalpo hi paratantrasya lakṣaṇam // Msa_11.40 //",
  "SA20asmahsuu:1931": "trividhastrividhaścābhāso 'syeti trividhatrividhābhāsaḥ /",
  "SA20asmahsuu:1932": "tatra trividhābhāsaḥ padābhāso 'rthābhāso dehābhāsaśca /",
  "SA20asmahsuu:1933": "punastrividhābhāso manaudgrahavikalpābhāsaḥ /",
  "SA20asmahsuu:1934": "mano yat kliṣṭaṃ sarvadā /",
  "SA20asmahsuu:1935": "udgrahaḥ pañca vijñānakāyāḥ /",
  "SA20asmahsuu:1936": "vikalpo manovijñānam /",
  "SA20asmahsuu:1937": "tatra prathamatri[mastri-?",
  "SA20asmahsuu:1938": "] vidhābhāso grāhyalakṣaṇaḥ /",
  "SA20asmahsuu:1939": "dvitīyo grāhakalakṣaṇaḥ /",
  "SA20asmahsuu:1940": "ityayamabhūtaparikalpaḥ paratantrasya lakṣaṇam /",
  "SA20asmahsuu:1941": "abhāvabhāvatā yā ca bhāvābhāvasamānatā /",
  "SA20asmahsuu:1942": "aśāntaśāntākalpā ca pariniṣpannalakṣaṇam // Msa_11.41 //",
  "SA20asmahsuu:1943": "pariniṣpannalakṣaṇaṃ punastathatā sā hyabhāvatā ca,",
  "SA20asmahsuu:1944": "sarvadharmāṇāṃ parikalpitānā [nāṃ?",
  "SA20asmahsuu:1945": "] bhāvatā ca tadabhāvatvena bhāvāt /",
  "SA20asmahsuu:1946": "bhāvābhāvasamānatā ca tayorbhāvābhāvayorabhinnatvāt /",
  "SA20asmahsuu:1947": "aśāntā cāgantukairupakleśaiḥ,",
  "SA20asmahsuu:1948": "śāntā ca prakṛtipariśuddhatvāt /",
  "SA20asmahsuu:1949": "avikalpā ca vikalpāgocaratvāt niṣprapañcatayā /",
  "SA20asmahsuu:1950": "etena trividhaṃ lakṣaṇaṃ tathatāyāḥ paridīpitaṃ svalakṣaṇaṃ kle[saṃ]śavyavadānalakṣaṇamavikalpalakṣaṇaṃ ca uktaṃ trividhaṃ lakṣaṇam /",
  "SA20asmahsuu:1951": "niṣpa[ṣya]ndadharmamālambya yoniśo manasikriyā /",
  "SA20asmahsuu:1952": "cittasya dhātau sthānaṃ ca sadasattārthapaśyanā // Msa_11.42 //",
  "SA20asmahsuu:1953": "lakṣaṇā punaḥ pañcavidhā yogabhūmiḥ /",
  "SA20asmahsuu:1954": "ādhāra ādhānamādarśa āloka āśrayaśca /",
  "SA20asmahsuu:1955": "tatrādhāro niṣpa[ṣya]ndadharmo yo buddhenādhigamo deśitaḥ sa tasyādhigamasya niṣpa[ṣya]ndaḥ /",
  "SA20asmahsuu:1956": "ādhānaṃ yoniśo manaskāraḥ /",
  "SA20asmahsuu:1957": "ādarśaḥ cittasya dhātau sthānaṃ samādhiryadetatpūrvaṃ nāmni sthānamuktam /",
  "SA20asmahsuu:1958": "ālokaḥ sadasattvenārthadarśanaṃ lokottarā prajñā,",
  "SA20asmahsuu:1959": "tathā[tayā] sacca sato yathābhūtaṃ paśyatyasaccāsataḥ /",
  "SA20asmahsuu:1960": "āśraya āśrayaparāvṛttiḥ /",
  "SA20asmahsuu:1961": "samatāgamanaṃ tasminnāryagotraṃ hi nirmalam /",
  "SA20asmahsuu:1962": "samaṃ viśiṣṭamanyūnānadhikaṃ lakṣaṇā matā // Msa_11.43 //",
  "SA20asmahsuu:1963": "(MSA_Bagchi 66)",
  "SA20asmahsuu:1964": "samatāgamanamanāsravadhātau āryagotre tadanyairāryaiḥ /",
  "SA20asmahsuu:1965": "tacca nirmalamāryagotraṃ buddhānām /",
  "SA20asmahsuu:1966": "samaṃ vimuktisamatā śrāvakapratyekabuddhaiḥ /",
  "SA20asmahsuu:1967": "viśiṣṭaṃ pañcabhirviśeṣaiḥ /",
  "SA20asmahsuu:1968": "viśuddhiviśeṣeṇa savāsanakleśaviśuddhitaḥ /",
  "SA20asmahsuu:1969": "pariśuddhiviśeṣeṇa kṣetrapariśuddhitaḥ /",
  "SA20asmahsuu:1970": "kāyaviśeṣaṇa dharmakāyatayā /",
  "SA20asmahsuu:1971": "saṃbhogaviśeṣeṇa parṣanmaṇḍaleṣvavicchinnadharmasaṃbhogapravartanataḥ /",
  "SA20asmahsuu:1972": "karmaviśeṣeṇa ca tuṣitabhavanavāsādinirmāṇaiḥ sattvārthakriyānuṣṭhānataḥ /",
  "SA20asmahsuu:1973": "na ca tasyonatvaṃ saṃkleśapakṣanirodhe nādhikatvaṃ vyavadānapakṣotpāda ityeṣā pañcavidhā yogabhūmirlakṣaṇā /",
  "SA20asmahsuu:1974": "tayā hi tallakṣyaṃ lakṣaṇaṃ ca lakṣyate /",
  "SA20asmahsuu:1975": "vimuktiparyeṣṭau ṣaṭślokāḥ /",
  "SA20asmahsuu:1976": "padārthadehanirbhāsaparāvṛttiranāsravaḥ /",
  "SA20asmahsuu:1977": "dhāturbījaparāvṛtteḥ sa ca sarvatragāśrayaḥ // Msa_11.44 //",
  "SA20asmahsuu:1978": "bījaparāvṛtterityālayavijñānaparāvṛttitaḥ /",
  "SA20asmahsuu:1979": "padārthadehanirbhāsānāṃ vijñānānāṃ parāvṛttiranāsravo dhāturvimuktiḥ /",
  "SA20asmahsuu:1980": "sa ca sarvatragāśrayaḥ śrāvakapratyekabuddhagataḥ /",
  "SA20asmahsuu:1981": "caturdhā vaśitāvṛtermanasaścodgrahasya ca /",
  "SA20asmahsuu:1982": "vikalpasyāvikalpe hi kṣetre jñāne 'tha karmaṇi // Msa_11.45 //",
  "SA20asmahsuu:1983": "manasaścodgrahasya ca vikalpasya cāvṛtteḥ parāvṛtterityarthaḥ /",
  "SA20asmahsuu:1984": "caturdhā vaśitā bhavati yathākramamavikalpe kṣetre jñānakarmaṇośca /",
  "SA20asmahsuu:1985": "acalāditribhūmau ca vaśitā sā caturvidhā /",
  "SA20asmahsuu:1986": "dvidhaikasyāṃ tadanyasyāmekaikā vaśitā matā // Msa_11.46 //",
  "SA20asmahsuu:1987": "sā ceyamacalādibhūmitraye caturdhā vaśitā veditavyā /",
  "SA20asmahsuu:1988": "ekasyāmacalāyāṃ bhūmau dvividhā /",
  "SA20asmahsuu:1989": "avikalpe na [?",
  "SA20asmahsuu:1990": "] cānabhisaṃskāranirvikalpatvāt /",
  "SA20asmahsuu:1991": "kṣetre ca buddhakṣetrapariśodhanāt /",
  "SA20asmahsuu:1992": "tadanyasyāṃ bhūmāvekai[vai]kā vaśitā sādhumatyāṃ jñānavaśitā pratisaṃvidviśeṣalābhāt /",
  "SA20asmahsuu:1993": "dharmameghāyāṃ karmaṇyabhijñākarmaṇāmavyāghātāt /",
  "SA20asmahsuu:1994": "viditvā nairātmyaṃ dvividhamiha dhīmānbhavagataṃ",
  "SA20asmahsuu:1995": "samaṃ tacca jñātvā praviśati sa tattvaṃ grahaṇataḥ /",
  "SA20asmahsuu:1996": "tatastatra sthānānmanasa iha na khyāti tadapi",
  "SA20asmahsuu:1997": "tadakhyānaṃ muktiḥ parama upalambhasya vigamaḥ // Msa_11.47 //",
  "SA20asmahsuu:1998": "aparo vimuktiparyāyaḥ /",
  "SA20asmahsuu:1999": "(MSA_Bagchi 67)",
  "SA20asmahsuu:2000": "dvividhaṃ nairātmyaṃ viditvā bhavatrayagataṃ bodhisattvaḥ samaṃ tacca jñātvā dvividhanairātmyaṃ parikalpitapudgalābhāvāt parikalpitadharmābhāvāt,",
  "SA20asmahsuu:2001": "na tu sarva thaivābhāvataḥ /",
  "SA20asmahsuu:2002": "tattvaṃ praviśati vijñaptimātratāṃ grahaṇato grahaṇamātrametaditi /",
  "SA20asmahsuu:2003": "tatastatra tattvavijñaptimātrasthānānmanasastadapi tattvaṃ na khyāti vijñaptimātram /",
  "SA20asmahsuu:2004": "tadakhyānaṃ muktiḥ parama upalambhasya yo vigamaḥ pudgaladharmayoranupalambhāt /",
  "SA20asmahsuu:2005": "ādhāre saṃbhārādādhāne sati hi nāmamātraṃpaśyan /",
  "SA20asmahsuu:2006": "paśyati hi nāmamātraṃ tatpaśyaṃstacca naiva paśyati bhūyaḥ // Msa_11.48 //",
  "SA20asmahsuu:2007": "apara[raḥ]paryāyaḥ ādhāra iti śrutau saṃbhārāditi saṃbhṛtasaṃbhārasya pūrvasaṃbhāralābhāt /",
  "SA20asmahsuu:2008": "ādhāne satīti yoniśomanaskāre nāmamātraṃ paśyannityabhilāpamātramartharahitaṃ /",
  "SA20asmahsuu:2009": "paśyati hi nāmamātramiti vijñaptimātraṃ nāma arūpiṇaścatvāraḥ skandhā iti kṛtvā tatpaśyaṃstadapi bhūyo naiva paśyatyarthābhāve tadvijñaptyadarśanādityayamanupalambho vimuktiḥ /",
  "SA20asmahsuu:2010": "cittametatsadauṣṭhulyamātmadarśanapāśitam /",
  "SA20asmahsuu:2011": "pravarttate nivṛttistu tadadhyātmasthitermatā // Msa_11.49 //",
  "SA20asmahsuu:2012": "apara[raḥ] prakāraḥ cittametatsadauṣṭhulyaṃ pravartate janmasu /",
  "SA20asmahsuu:2013": "ātmadarśanapāśitamiti dauṣṭhulyakāraṇaṃ darśayati /",
  "SA20asmahsuu:2014": "dvividhenātmadarśanena pāśitam ataḥ sadauṣṭhulyamiti /",
  "SA20asmahsuu:2015": "nivṛttistu tadadhyātmasthiteriti tasya cittasya citta evāvasthānādālambanānupalambhataḥ /",
  "SA20asmahsuu:2016": "niḥsvabhāvatāparyeṣṭau ślokadvayam /",
  "SA20asmahsuu:2017": "svayaṃ svenātmanābhāvātsvabhāve cānavasthiteḥ /",
  "SA20asmahsuu:2018": "grāhavattadā[da]bhāvācca niḥsvabhāvatvamiṣyate // Msa_11.50 //",
  "SA20asmahsuu:2019": "svayamabhāvānniḥsvabhāvatvaṃ dharmāṇāṃ pratyayādhīnatvāt /",
  "SA20asmahsuu:2020": "svenātmanābhāvānniḥsvabhāvatvaṃ niruddhānāṃ punastenā [svenā?",
  "SA20asmahsuu:2021": "]tmanānutpatteḥ /",
  "SA20asmahsuu:2022": "svabhāva[ve] 'navasthitatvānniḥsvabhāvatvaṃ kṣaṇikatvādityetattrividhaṃ niḥsvabhāvatvam saṃskṛtalakṣaṇatrayānugaṃ veditavyam /",
  "SA20asmahsuu:2023": "grāhavattadabhāvācca niḥsvabhāvatvam /",
  "SA20asmahsuu:2024": "tadabhāvāditi svābhāvāt /",
  "SA20asmahsuu:2025": "yathā bālānāṃ svabhāvagrāho nityasukhaśucyātto[tmā] vānyena vā parikalpitalakṣaṇena tathāsau svabhāvo nāsti tasmādapi niḥsvabhāvatvaṃ dharmāṇāmiṣyate / ..........",
  "SA20asmahsuu:2026": "[niḥsvabhāvatayā siddhā uttarottaraniśrayāḥ /",
  "SA20asmahsuu:2027": "anutpannā niroddhādiśāntaprakṛtinirvṛtāḥ // Msa_11.51 //]",
  "SA20asmahsuu:2028": "(MSA_Bagchi 68)",
  "SA20asmahsuu:2029": "[siddhā] niḥsvabhāvatayānutpādādayaḥ /",
  "SA20asmahsuu:2030": "yo hi niḥsvabhāvaḥ so 'nutpannaḥ,",
  "SA20asmahsuu:2031": "yo 'nutpannaḥ so 'nirūddhaḥ,",
  "SA20asmahsuu:2032": "yo 'nirūddhaḥ sa ādiśāntaḥ ya ādiśāntaḥ sa prakṛtiparinirvṛta ityevamuttarottaraniśrayairebhirniḥsvabhāvatā[di]bhirniḥsvabhāvatayānutpādādayaḥ siddhā bhavanti /",
  "SA20asmahsuu:2033": "anutpattidharmakṣāntiparyeṣṭāvāryā /",
  "SA20asmahsuu:2034": "ādau tattve 'nyatve svalakṣaṇe svayamathānyathābhāve /",
  "SA20asmahsuu:2035": "saṃkleśa 'tha viśeṣe kṣāntiranutpattidharmoktā // Msa_11.52 //",
  "SA20asmahsuu:2036": "aṣṭāsvanutpattidharmeṣu kṣāntiranutpattikadharmakṣāntiḥ /",
  "SA20asmahsuu:2037": "ādau saṃsārasya,",
  "SA20asmahsuu:2038": "na hi tasyādyutpattirasti /",
  "SA20asmahsuu:2039": "tattve 'nyatve ca pūrvapaścimānāṃ,",
  "SA20asmahsuu:2040": "na hi saṃsāre teṣāmeva dharmāṇāmutpattiḥ,",
  "SA20asmahsuu:2041": "ye pūrvamutpannāstadbhāvenānutpatteḥ /",
  "SA20asmahsuu:2042": "na cānyeṣām,",
  "SA20asmahsuu:2043": "apūrvaprakārānutpatteḥ /",
  "SA20asmahsuu:2044": "svalakṣaṇe parikalpitasya svabhāvasya,",
  "SA20asmahsuu:2045": "na hi tasya kadācidutpattiḥ /",
  "SA20asmahsuu:2046": "svayamanutpattau paratantrasya /",
  "SA20asmahsuu:2047": "anyathābhāve pariniṣpannasya na hi tadanyathābhāvasyotpattirasti /",
  "SA20asmahsuu:2048": "saṃkleśe prahīṇe,",
  "SA20asmahsuu:2049": "na hi kṣayajñānalābhinaḥ saṃkleśasyotpattiṃ punaḥ paśyanti /",
  "SA20asmahsuu:2050": "viśeṣe buddhadharmakāyānām,",
  "SA20asmahsuu:2051": "na hi teṣāṃ viśeṣotpattirasti /",
  "SA20asmahsuu:2052": "ityeteṣvanutpattidharmeṣu kṣāntiranutpattidharmoktā /",
  "SA20asmahsuu:2053": "ekayānatāparyeṣṭau sapta ślokāḥ /",
  "SA20asmahsuu:2054": "dharme nairātmyamuktīnāṃ tulyatvāt gotrabhedataḥ /",
  "SA20asmahsuu:2055": "dvyāśayāpteśca nirmāṇātparyantādekayānatā // Msa_11.53 //",
  "SA20asmahsuu:2056": "dharmatulyatvādekayānatā,",
  "SA20asmahsuu:2057": "śrāvakādīnāṃ dharmadhātorabhinnatvāt yātavyaṃ yānamiti kṛtvā /",
  "SA20asmahsuu:2058": "nairātmyasya tulyatvādekayānatā,",
  "SA20asmahsuu:2059": "śrāvakādīnāmātmābhāvatāsāmānyādyātā yānamiti kṛtvā /",
  "SA20asmahsuu:2060": "vimuktitulyatvādekayānatā,",
  "SA20asmahsuu:2061": "yāti yānamiti kṛtvā /",
  "SA20asmahsuu:2062": "gotrabhedādekayānatā /",
  "SA20asmahsuu:2063": "aniyataśrāvakagotrāṇāṃ mahāyānena niryāṇāt yānti tena yānamiti kṛtvā /",
  "SA20asmahsuu:2064": "dvyāśayāpte rekayānatā /",
  "SA20asmahsuu:2065": "buddhānāṃ ca sarvasattveṣvātmāśayaprāpteḥ,",
  "SA20asmahsuu:2066_0": "śrāvakāṇāṃ ca tadgotraniyatānāṃ pūrvaṃ bodhisaṃbhāracaritādanā[nāmā]tmani buddhāśayaprāpterabhinnasaṃtānādhimokṣalābhato",
  "SA20asmahsuu:2066_1": "buddhānubhāvena tathāgatānugrahaviśeṣapradeśalābhāya ityekatvāśayalābhenaikatvād",
  "SA20asmahsuu:2066_2": "buddhatacchrāvakāṇāmekayānatā /",
  "SA20asmahsuu:2067": "nirmāṇādekayānatā,",
  "SA20asmahsuu:2068": "yathoktamanekaśatakṛtvo 'haṃ śrāvakayānena parinirvṛta iti vineyānāmarthe tathā nirmāṇasaṃdarśanāt /",
  "SA20asmahsuu:2069": "paryantādapyekayānatā yataḥ pareṇa yātavyaṃ nāsti tadyānamiti kṛtvā /",
  "SA20asmahsuu:2070": "buddhatvamekayānam,",
  "SA20asmahsuu:2071": "evaṃ tatratatra sūtre tena tanābhiprāyeṇaikayānatā veditavyā,",
  "SA20asmahsuu:2072": "na tu yānatrayaṃ nāsti /",
  "SA20asmahsuu:2073": "(MSA_Bagchi 69)",
  "SA20asmahsuu:2074": "kimarthaṃ punastena tenābhiprāyeṇaikayānatā buddhairdeśitā /",
  "SA20asmahsuu:2075": "ākarṣaṇārthamekeṣāmanyasaṃghāraṇāya ca /",
  "SA20asmahsuu:2076": "deśitāniyatānāṃ hi saṃbuddhairekayānatā // Msa_11.54 //",
  "SA20asmahsuu:2077": "ākarṣaṇārthamekeṣāmiti ye śrāvakagotrā aniyatāḥ /",
  "SA20asmahsuu:2078": "anyeṣāṃ ca saṃdhāraṇāya,",
  "SA20asmahsuu:2079": "ye bodhisattvagotrā aniyatāḥ /",
  "SA20asmahsuu:2080": "śrāvako 'niyato dvedhā dṛṣṭādṛṣṭārthayānataḥ /",
  "SA20asmahsuu:2081": "dṛṣṭārtho vītarāgaścāvītarāgo 'pyasau mṛduḥ // Msa_11.55 //",
  "SA20asmahsuu:2082": "śrāvakaḥ punaraniyato dvividho veditavyaḥ /",
  "SA20asmahsuu:2083": "dṛṣṭārthayānaśca yo dṛṣṭasatyo mahāyānena niryāti,",
  "SA20asmahsuu:2084": "adṛṣṭārthayānaśca yo na dṛṣṭasatyo mahāyānena niryāti /",
  "SA20asmahsuu:2085": "dṛṣṭārthaḥ punarvītarāgaścāvītarāgaśca kāmebhyaḥ /",
  "SA20asmahsuu:2086": "asau ca mṛdurdhandhagatiko veditavyaḥ /",
  "SA20asmahsuu:2087": "yo dṛṣṭārtho dvividha uktaḥ /",
  "SA20asmahsuu:2088": "tau ca labdhāryamārgasya bhaveṣu pariṇāmanāt /",
  "SA20asmahsuu:2089": "acintyapariṇāmikyā upapattyā samanvitau // Msa_11.56 //",
  "SA20asmahsuu:2090": "tau ca dṛṣṭārthau labdhasyāryamārgasya bhaveṣu pariṇāmanāt acintyapariṇāmikyā upapattyā samanvāgatau veditavyau /",
  "SA20asmahsuu:2091": "acintyo hi tasyāryamārgasya pariṇāma upapattau tasmādacintyapariṇāmikī /",
  "SA20asmahsuu:2092": "praṇidhānavaśādeka upapattiṃ prapadyate /",
  "SA20asmahsuu:2093": "eko 'nāgāmitāyogānnirmāṇaiḥ pratipadyate // Msa_11.57 //",
  "SA20asmahsuu:2094": "tayoścaikaḥ praṇidhānavaśādupapattiṃ gṛhṇāti yatheṣṭaṃ yo na vītarāgaḥ /",
  "SA20asmahsuu:2095": "eko 'nāgāmitāyogabalena nirmāṇaiḥ /",
  "SA20asmahsuu:2096": "nirvāṇābhiratatvācca tau dhandhagatikau matau /",
  "SA20asmahsuu:2097": "punaḥ punaḥ svacittasya samudācārayogataḥ // Msa_11.58 //",
  "SA20asmahsuu:2098": "tau ca nirvāṇābhiratatvādubhāvapi dhandhagatikau matau ciratareṇābhisaṃbodhataḥ /",
  "SA20asmahsuu:2099": "svasya śrāvakacittasya nirvitsahagatasyābhīkṣṇaṃ samudācārāt /",
  "SA20asmahsuu:2100": "so 'kṛtārtho hyabuddhe ca jāto dhyānārthamudyataḥ /",
  "SA20asmahsuu:2101": "nirmāṇārthī tadāśritya parāṃ bodhimavāpnute // Msa_11.59 //",
  "SA20asmahsuu:2102": "(MSA_Bagchi 70)",
  "SA20asmahsuu:2103": "yaḥ punarasāvavītarāgo dṛṣṭasatyaḥ so 'kṛtārthaḥ śaikṣo bhavan buddharahite kāle jāto dhyānārthamudyato bhavati nirmāṇārthī /",
  "SA20asmahsuu:2104": "tacca nirmāṇamāśritya krameṇa parāṃ bodhiṃ prāpnoti /",
  "SA20asmahsuu:2105": "tamavasthātrayasthaṃ saṃdhāyoktaṃ bhagavatā śrīmālāsūtre /",
  "SA20asmahsuu:2106": "śrāvako bhūtvā pratyekabuddho bhavati punaśca buddha iti /",
  "SA20asmahsuu:2107": "agnidṛṣṭānte[na] ca yadā ca pūrvaṃ dṛṣṭasatyāvasthā[stho] yadā buddharahite kāle svayaṃ dhyānamutpādya janmakāyaṃ tyaktvā nirmāṇakāyaṃ gṛhṇāti yadā ca parāṃ bodhiṃ prāpnotīti /",
  "SA20asmahsuu:2108": "vidyāsthānaparyeṣṭau ślokaḥ /",
  "SA20asmahsuu:2109": "vidyāsthāne pañcavidhe yogamakṛtvā sarvajñatvaṃ naiti kathaṃcitparamāryaḥ /",
  "SA20asmahsuu:2110": "ityanyeṣāṃ nigrahaṇānugrahaṇāya svājñārthaṃ vā tatra karotyeva sa yogam // Msa_11.60 //",
  "SA20asmahsuu:2111": "pañcavidhaṃ vidyāsthānam /",
  "SA20asmahsuu:2112": "adhyātmavidyā hetuvidyā śabdavidyā cikitsāvidyā śilpakarmasthānavidyā ca /",
  "SA20asmahsuu:2113": "tadyadarthaṃ bodhisattvena paryeṣitavyaṃ taddarśayati /",
  "SA20asmahsuu:2114": "sarvajñatvaprāptyarthamabhedena sarvam /",
  "SA20asmahsuu:2115": "bhedena punarhetuvidyāṃ śabdavidyāṃ ca paryeṣate nigrahārthamanyeṣāṃ tadanadhimuktānām /",
  "SA20asmahsuu:2116": "cikitsāvidyāṃ śilpakarmasthānavidyāṃ cānyeṣāmanugrahārthaṃ tadarthikānām /",
  "SA20asmahsuu:2117": "adhyātmavidyāṃ svayamājñārtham /",
  "SA20asmahsuu:2118": "dhātupuṣṭiparyeṣṭau trayodaśa ślokāḥ /",
  "SA20asmahsuu:2119": "pāramitāparipūraṇārthaṃ ye pāramitāpratisaṃyuktā evaṃ manasikārā dhātupuṣṭaye bhavanti ta etābhirgāthābhirdeśitāḥ /",
  "SA20asmahsuu:2120": "hetūpalabdhituṣṭiśca niśrayatadanusmṛtiḥ /",
  "SA20asmahsuu:2121": "sādhāraṇaphalecchā ca yathābodhādhimucyanā // Msa_11.61 //",
  "SA20asmahsuu:2122": "te punarhetūpalabdhituṣṭiumanasikārāt yāvadagratvātmāvadhāraṇamanasikāraḥ /",
  "SA20asmahsuu:2123": "tatra hetūpalabdhituṣṭimanasikāra ādita eva tāvat /",
  "SA20asmahsuu:2124": "gotrastho bodhisattvaḥ svātmani pāramitānāṃ gotraṃ paśyan hetūpalabdhituṣṭyā pāramitādhātupuṣṭiṃ karoti /",
  "SA20asmahsuu:2125": "gotrastho 'nuttarāyāṃ samyaksaṃbodhau cittamutpādayatītyato 'nantaraṃ niśrayatadanusmṛtimanasikāraḥ /",
  "SA20asmahsuu:2126": "sa hi bodhisattvaḥ svātmani pāramitānāṃ saṃniśrayabhūtaṃ bodhicittaṃ samanupaśyannevaṃ manasikaroti niyatametāḥ pāramitāḥ paripūriṃ gamiṣyanti /",
  "SA20asmahsuu:2127": "tathā hyasmākaṃ bodhicittaṃ saṃvidyate iti /",
  "SA20asmahsuu:2128": "utpāditabodhicittasya pāramitābhiḥ svaparārthaprayoge sādharaṇaphalecchāmanasikāra,",
  "SA20asmahsuu:2129": "āsāṃ pāramitānāṃ parasādhāraṇaṃ vā phalaṃ bhavatvanyathā vā mā bhūdityabhisaṃskaraṇāt /",
  "SA20asmahsuu:2130": "svaparārthaṃ prayujyamāno 'saṃkleśopāyaṃ tattvārthaṃ pratividhyatītyato 'nantaraṃ yathābodhādhimucyanāmanasikāraḥ /",
  "SA20asmahsuu:2131": "evaṃ sarvatrānukamo veditavyaḥ /",
  "SA20asmahsuu:2132": "yathā buddhairbhagavadbhiḥ pāramitā abhisaṃbuddhā abhisaṃbhotsyante 'bhisaṃbudhyante ca tathāhamadhimucye ityabhisaṃskaraṇāt /",
  "SA20asmahsuu:2133": "(MSA_Bagchi 71)",
  "SA20asmahsuu:2134": "caturvidhānubhāvena prīyaṇākhedaniścayaḥ /",
  "SA20asmahsuu:2135": "vipakṣe pratipakṣe ca pratipattiścaturvidhā // Msa_11.62 //",
  "SA20asmahsuu:2136": "anubhāvaprīyaṇāmanasikāraścaturvidhānubhāvadarśanaprīyaṇā,",
  "SA20asmahsuu:2137": "caturvidhānubhāvo vipakṣaprahāṇaṃ,",
  "SA20asmahsuu:2138": "saṃbhāraparipākaḥ,",
  "SA20asmahsuu:2139": "svaparānugraha,",
  "SA20asmahsuu:2140": "āyatyāṃ vipākaphalaniḥṣyandaphaladānatā ca /",
  "SA20asmahsuu:2141": "sattvasvabuddhadharmaparipākamārabhyākhedaniścayamanasikāraḥ,",
  "SA20asmahsuu:2142": "sarvasattvavipratipattibhiḥ sarvaduḥkhāpattipātaiścākhedaniścayābhisaṃskaraṇāt paramabodhiprāptaye /",
  "SA20asmahsuu:2143": "vipakṣe pattipakṣe ca caturvidhapratipattimanasikāraḥ /",
  "SA20asmahsuu:2144": "dānādivipakṣāṇāṃ ca mātsaryādīnāṃ pratideśanā,",
  "SA20asmahsuu:2145": "pratipakṣāṇāṃ ca dānādīnāmanumodanā,",
  "SA20asmahsuu:2146": "tadadhipateyadharmadeśanārthaṃ ca buddhādhyeṣaṇā /",
  "SA20asmahsuu:2147": "tāsāṃ ca bodhau pariṇāmanā /",
  "SA20asmahsuu:2148": "prasādaḥ saṃpratīkṣā ca dānacchandaḥ paratra ca /",
  "SA20asmahsuu:2149": "saṃnāhaḥ praṇidhānaṃ ca abhinandamanaskriyā // Msa_11.63 //",
  "SA20asmahsuu:2150": "adhimuktibalādhānatāmārabhya pāramitādhipateyadharmārthe ca prasādamanasikāraḥ /",
  "SA20asmahsuu:2151": "dharmaparyeṣṭimārabhya saṃpratīcchanamanasikārastasyaiva dharmasyāprativahanayogena parigrahaṇatayā /",
  "SA20asmahsuu:2152": "da[de]śanāmārabhya dānacchandamanasikāro dharmasyārthasya ca prakāśanārthaṃ pareṣām /",
  "SA20asmahsuu:2153": "pratipattimārabhya saṃnāhamanasikāro dānādiparipūriye saṃnahanāt /",
  "SA20asmahsuu:2154": "praṇidhānamanasikārastatparipūriprāptaye[pratyaye] samavadhānārthaṃ /",
  "SA20asmahsuu:2155": "abhinandamanasikāro 'ho bata dānādipratipattyā samyak saṃpādayeyamityabhinandanāt /",
  "SA20asmahsuu:2156": "eta eva trayo manasikārā avavādānuśāsanyāṃ yojayitavyāḥ /",
  "SA20asmahsuu:2157": "upāyopasaṃhitakarmamanasikāraḥ saṃkalpaiḥ sarvaprakāradānādiprayogamanasikaraṇāt /",
  "SA20asmahsuu:2158": "śaktilābhe sadautsukyaṃ dānādau ṣaḍvidhedyanam /",
  "SA20asmahsuu:2159": "paripāke 'tha pūjāyāṃ sevāyāmanukampanā // Msa_11.64 //",
  "SA20asmahsuu:2160": "autsukyamanasikāraścaturvidhaḥ /",
  "SA20asmahsuu:2161": "śaktilābhe ca dānādau ṣaḍvidhe dānadāne yāvat prajñādāne /",
  "SA20asmahsuu:2162": "evaṃ śīlādiṣu ṣaḍvidheṣu /",
  "SA20asmahsuu:2163": "pāramitābhireva saṃgrahavastuprayogeṇa sattvaparipāke /",
  "SA20asmahsuu:2164": "pūjāyāṃ ca dānena lābhasatkārapūjayā /",
  "SA20asmahsuu:2165": "śeṣābhiśca pratipattipūjayā /",
  "SA20asmahsuu:2166": "aviparītapāramitopadeśāpa[rtha]ñcakalyāṇamitrasevāyāmautsukyamanasikāro veditavyaḥ /",
  "SA20asmahsuu:2167": "anukampāmanasikāraścaturbhirapramāṇairdānādyupasaṃhāreṇa maitrāyataḥ /",
  "SA20asmahsuu:2168": "mātsaryādisamavadhānena sattveṣu karuṇāyataḥ /",
  "SA20asmahsuu:2169": "dānādisamanvāgateṣu muditāyataḥ /",
  "SA20asmahsuu:2170": "tadasaṃkleśādhimokṣataśca upekṣāyataḥ",
  "SA20asmahsuu:2171": "akṛte kukṛte lajjā kaukṛtyaṃ viṣaye ratiḥ /",
  "SA20asmahsuu:2172": "amitrasaṃjñā khede ca racanodbhāvanāmatiḥ // Msa_11.65 //",
  "SA20asmahsuu:2173": "(MSA_Bagchi 72)",
  "SA20asmahsuu:2174": "hīdharmamārabhya lajjāmanaskāraḥ,",
  "SA20asmahsuu:2175": "akṛteṣu vā dānādiṣvaparipūrṇamithyākṛteṣu vā lajjā,",
  "SA20asmahsuu:2176": "lajjāyamānaśca pravṛttinivṛttyarthamanānuṣaṅgikaṃ kaukṛtyāyate /",
  "SA20asmahsuu:2177": "dhṛtimārabhya ratimanaskāro dānādyālambane 'vikṣepataścittasya dhāraṇāt /",
  "SA20asmahsuu:2178": "akhedamanaskāro dānādiprayogaparikhede śatrusaṃjñākaraṇāt /",
  "SA20asmahsuu:2179": "racanācchandamanaskāraḥ pāramitāpratisaṃyuktaśāsraracanābhisaṃskaraṇāt /",
  "SA20asmahsuu:2180": "lokajñatāmārabhya udbhāvanāmanaskārastasyaiva śāstrasya loke yathābhājanamudbhāvanābhisaṃskaraṇāt /",
  "SA20asmahsuu:2181": "dānādayaḥ pratisaraṇaṃ sambodhau neśvarādayaḥ /",
  "SA20asmahsuu:2182": "doṣāṇāṃ ca guṇānāṃ ca pratisaṃvedanād [?]dvayoḥ // Msa_11.66 //",
  "SA20asmahsuu:2183": "pratisaraṇamanaskāro bodhiprāptaye dānādīnāṃ pratisaraṇānneśvarādīnām,",
  "SA20asmahsuu:2184": "pratisaṃvinmanaskāro mātsaryadānādi vipakṣapratipakṣayordoṣaguṇapratisaṃvedanāt /",
  "SA20asmahsuu:2185": "cayānusmaraṇaprītirmāhārthyasya ca darśanam /",
  "SA20asmahsuu:2186": "yoge 'bhilāṣo 'vikalpe taddhṛtyāṃ pratyayāgame // Msa_11.67 //",
  "SA20asmahsuu:2187": "cayānusmaraṇaprītimanaskāro dānādyupacaye puṇyajñānasaṃbhāropacayasaṃdarśanāt /",
  "SA20asmahsuu:2188": "māhārthyasaṃdarśanamanaskāro dānādīnāṃ bodhipakṣe bhāvārthena mahābodhiprāptyarthasaṃdarśanāt /",
  "SA20asmahsuu:2189": "abhilāṣamanaskāraḥ sa punaścaturvidhaḥ /",
  "SA20asmahsuu:2190": "yogābhilāṣamanaskāraḥ śamathavipaśyanāyogabhāvanābhilāṣāt /",
  "SA20asmahsuu:2191": "avikalpābhilāṣamanaskāraḥ pāramitāparipūraṇārthamupāyakauśalyābhilāṣāt /",
  "SA20asmahsuu:2192": "dhṛtyabhilāṣamanaskāraḥ pāramitādhipateyadharmārthadhāraṇābhilāṣāt /",
  "SA20asmahsuu:2193": "pratyayābhigamābhilāṣamanaskāraḥ samyak praṇidhānābhisaṃskaraṇāt /",
  "SA20asmahsuu:2194": "saptaprakārāsadgrāhavyutthāne śaktidarśanam /",
  "SA20asmahsuu:2195": "āścaryaṃ cāpyanāścaryaṃ saṃjñā caiva caturvidhā // Msa_11.68 //",
  "SA20asmahsuu:2196": "saptaprakārāsadgrāhavyutthānaśaktidarśanamanaskāraḥ /",
  "SA20asmahsuu:2197": "saptavidho 'sadgrāhaḥ /",
  "SA20asmahsuu:2198": "asati sadgrāhaḥ,",
  "SA20asmahsuu:2199": "doṣavati guṇavatvagrāhaḥ,",
  "SA20asmahsuu:2200": "guṇavatyaguṇavatvagrāhaḥ,",
  "SA20asmahsuu:2201": "sarvasaṃskāreṣu ca nityasukhāsadgrāhau,",
  "SA20asmahsuu:2202": "sarvadharmeṣu cātmāsadgrāhaḥ,",
  "SA20asmahsuu:2203": "nirvāṇe cāśāntāsadgrāhaḥ /",
  "SA20asmahsuu:2204": "yasya pratipakṣeṇa śūnyatā [di]samādhitrayaṃ dharmoddānacatuṣṭayaṃ ca deśyate /",
  "SA20asmahsuu:2205": "āścarye caturvidhasaṃjñāmanaskāraḥ /",
  "SA20asmahsuu:2206": "pāramitāsūdārasaṃjñā,",
  "SA20asmahsuu:2207": "āyatattvasaṃjñā,",
  "SA20asmahsuu:2208": "pratikāranirapekṣasaṃjñā,",
  "SA20asmahsuu:2209": "vipākanirapekṣasaṃjñā ca /",
  "SA20asmahsuu:2210": "anāścarye 'pi caturvidha[saṃjñā]manaskāraḥ /",
  "SA20asmahsuu:2211": "caturvidhamanāścaryamaudarya āyatatve ca sati pāramitānāṃ buddhatvaphalābhinirvartanāt /",
  "SA20asmahsuu:2212": "asminneva ca dvaye sati svaparasamacittāvasthāpanāt [vasthāpanā?",
  "SA20asmahsuu:2213": "]tadviśiṣṭebhyaśca (MSA_Bagchi 73)",
  "SA20asmahsuu:2214": "śaru[śakrā]dibhyaḥ pūjādilābhe sati pratikāranirapekṣatā ..... [sarvalokebhyo viśiṣṭaśarīrabhoga]lābhe satyapi vipākanirapekṣatā /",
  "SA20asmahsuu:2215": "samatā sarvasattveṣu dṛṣṭiścāpi mahātmikā /",
  "SA20asmahsuu:2216": "paraguṇapratikārasrayāśāstirnirantaraḥ // Msa_11.69 //",
  "SA20asmahsuu:2217": "samatāmanaskāraḥ sarvasattveṣu dānādibhiḥ samatāpravṛttyabhisaṃskaraṇāt /",
  "SA20asmahsuu:2218": "mahātmadṛṣṭimanaskāraḥ sarvasattvopakāratayā pāramitāsaṃdarśanāt /",
  "SA20asmahsuu:2219": "pratyaya[pratyupa]kārāśaṃsanamanaskāro dānādiguṇapravṛttyā parebhyaḥ /",
  "SA20asmahsuu:2220": "āśāstimanaskāraḥ sattveṣu tristhānāśaṃsanāt pāramitānāṃ bodhisattvabhūminiṣṭhāyā buddhabhūminiṣṭhāyāḥ sattvāva[rthāca]raṇāśaṃsanācca /",
  "SA20asmahsuu:2221": "nirantaramanaskāro dānādibhirabadhya[ndhya]kālakaraṇābhisaṃskaraṇāt /",
  "SA20asmahsuu:2222": "buddhapraṇītānuṣṭhānādarvāgasthānacetanāt[cetanā] /",
  "SA20asmahsuu:2223": "taddhānivṛddhyā sattveṣu anāmodaḥ pramodanā // Msa_11.70 //",
  "SA20asmahsuu:2224": "samyakprayogamanaskāro 'viparītānuṣṭhānādarvāgasthānamanasikaraṇāt /",
  "SA20asmahsuu:2225": "anāmodamanaskāro dānādibhirhīyamāneṣu /",
  "SA20asmahsuu:2226": "pramodamanaskāro dānādibhirvardhamāneṣu sattveṣu /",
  "SA20asmahsuu:2227": "prativarṇikāyāṃ[varṇikā]bhūtāyāṃ bhāvanāyāṃ ca nārūciḥ /",
  "SA20asmahsuu:2228": "nādhivāsamanaskāro vyākṛtaniyate spṛhā // Msa_11.71 //",
  "SA20asmahsuu:2229": "arūcimanaskāraḥ pāramitāprativarṇikābhāvanāyām /",
  "SA20asmahsuu:2230": "rūcimanaskāro bhūtāyām /",
  "SA20asmahsuu:2231": "anadhivāsanāmanaskāro mātsaryādivipakṣavinayanābhisaṃskāraṇāt /",
  "SA20asmahsuu:2232": "spṛhāmanaskāro dvividhaḥ pāramitāparipūrivyākaraṇalābhaspṛhāmanaskāraḥ pāramitāniyatabhūmyavasthālābhaspṛhāmanaskāraśca /",
  "SA20asmahsuu:2233": "āyatyāṃ darśanādvṛtticetanā samatekṣaṇā /",
  "SA20asmahsuu:2234": "agradharmeṣu vṛttyā ca agratvātmāvadhāraṇāt[dhāraṇā] // Msa_11.72 //",
  "SA20asmahsuu:2235": "āyatyāṃ darśanādvṛttimanaskāro yātvā[yāṃ yāṃ] gatiṃ gatvā bodhisattvena satāvaśya karaṇīyatābhisaṃskāraṇāt /",
  "SA20asmahsuu:2236": "dānādīnāṃ samatekṣaṇāmanaskārastadanyairbodhisattvaiḥ sahātmanaḥ pāramitāsātatyakaraṇādhimokṣārtham /",
  "SA20asmahsuu:2237": "agratvātmāvadhāraṇamanaskāraḥ pāramitāgradharmapravṛttyā svātmanaḥ pradhānabhāvasaṃdarśanāt /",
  "SA20asmahsuu:2238": "(MSA_Bagchi 74)",
  "SA20asmahsuu:2239": "ete śubhamanaskārā daśapāramitānbayāḥ /",
  "SA20asmahsuu:2240": "sarvadā bodhisattvānāṃ dhātupuṣṭau bhavanti hi // Msa_11.73 //",
  "SA20asmahsuu:2241": "iti nigamanaśloko gatārthaḥ /",
  "SA20asmahsuu:2242": "dharmaparyeṣṭibhede dvau ślokau /",
  "SA20asmahsuu:2243": "puṣṭeradhyāśayato mahatī paryeṣṭiriṣyate dhīre /",
  "SA20asmahsuu:2244": "savivāsā hyavivāsā tathaiva vaibhutvikī teṣām // Msa_11.74 //",
  "SA20asmahsuu:2245": "asakāyā laghu[labdha]kāyā prapūrṇakāyā ca bodhisattvānām /",
  "SA20asmahsuu:2246": "bahumānasūkṣmamānā nirmāṇā caiṣaṇābhimatā // Msa_11.75 //",
  "SA20asmahsuu:2247": "trayodaśavidhā paryeṣṭiḥ /",
  "SA20asmahsuu:2248": "puṣṭitaḥ śrutādhimuktipuṣṭyā /",
  "SA20asmahsuu:2249": "adhyāśayato dharmamukhastrotasā /",
  "SA20asmahsuu:2250": "mahatī citta[vibhu]tvalābhinām /",
  "SA20asmahsuu:2251": "sabiprabāsā prathamā /",
  "SA20asmahsuu:2252": "avipravāsā dvitīyā /",
  "SA20asmahsuu:2253": "vaibhutvikī tṛtīyā /",
  "SA20asmahsuu:2254": "akāyā śrutacintāmayī dharmakāyarahitatvāt /",
  "SA20asmahsuu:2255": "sakāyā bhāvanāmayī adhimukticaryābhūmo /",
  "SA20asmahsuu:2256": "laghu[labdha]kāyā saptasu bhūmiṣu /",
  "SA20asmahsuu:2257": "paripūrṇakāyā śeṣāsu /",
  "SA20asmahsuu:2258": "bahumānādhimukticaryābhūmau /",
  "SA20asmahsuu:2259": "sūkṣmamānā saptasu /",
  "SA20asmahsuu:2260": "nirmāṇā śeṣāsu /",
  "SA20asmahsuu:2261": "dharmahetutvaparyeṣṭau ślokaḥ /",
  "SA20asmahsuu:2262": "rūpārūpe dharmo lakṣaṇahetustathaiva cārogyaṃ[gye] /",
  "SA20asmahsuu:2263": "aiśvarye 'bhijñābhistadakṣayatve ca dhīrāṇām // Msa_11.76 //",
  "SA20asmahsuu:2264": "rūpe lakṣaṇaheturdharmaḥ /",
  "SA20asmahsuu:2265": "arūpe ārogyahetuḥ kleśavyādhipraśamanāt /",
  "SA20asmahsuu:2266": "aiśvaryaheturabhijñābhistadakṣayatvahetuścānupadhiśeṣanirvāṇe 'pyanupacchedāt /",
  "SA20asmahsuu:2267": "ata evoktaṃ brahmaparipṛcchāsūtre /",
  "SA20asmahsuu:2268": "caturbhirdharmaiḥ samanvāgatā bodhisattvā dharmaṃ paryeṣante /",
  "SA20asmahsuu:2269": "ratnasaṃjñayā durlabhārthena bhaiṣajyasaṃjñayā kleśavyādhipraśamanārthena arthasaṃjñayā avipraṇāśārthena nirvāṇasaṃjñayā sarvaduḥkhapraśamanārthena /",
  "SA20asmahsuu:2270": "ratnabhūtāni hi lakṣaṇāni śobhākaratvādatastaddhetutvāddharmaratnasaṃjñā /",
  "SA20asmahsuu:2271": "ārogyahetutvādbhaiṣajyasaṃjñā /",
  "SA20asmahsuu:2272": "abhijñaiścaryahetutvādarthasaṃjñā /",
  "SA20asmahsuu:2273": "tadakṣayahetutvānnirvāṇasaṃjñākṣayanirbhayatārthena /",
  "SA20asmahsuu:2274": "vikalpaparyeṣṭau ślokaḥ /",
  "SA20asmahsuu:2275": "abhāvabhābādhyapavādakalpa ekatvanānāsvaviśeṣakalpāḥ /",
  "SA20asmahsuu:2276": "yathārthanāmābhiniveśakalpāḥ jinātmajaiḥ saṃparivarjanīyāḥ // Msa_11.77 //",
  "SA20asmahsuu:2277": "daśavidhavikalpo bodhisattvena parivarjanīyaḥ /",
  "SA20asmahsuu:2278": "abhāvavikalpo yasya pratipakṣeṇāha /",
  "SA20asmahsuu:2279": "prajñāpāramitāyāmiha bodhisattvo bodhisattva eva sanniti /",
  "SA20asmahsuu:2280": "bhāvavikalpo yasya pratipakṣeṇāha /",
  "SA20asmahsuu:2281": "(MSA_Bagchi 75) bodhisattvaṃ na samanupaśyatītyevamādi /",
  "SA20asmahsuu:2282": "adhyāropavikalpo yasya pratipakṣeṇāha /",
  "SA20asmahsuu:2283": "rūpaṃ śāriputra svabhāvena śūnyamiti /",
  "SA20asmahsuu:2284": "apavādavikalpo yasya pratipakṣeṇāha /",
  "SA20asmahsuu:2285": "na śūnyatayeti /",
  "SA20asmahsuu:2286": "ekatvavikalpo yasya pratipakṣeṇāha /",
  "SA20asmahsuu:2287": "yā rūpasya śūnyatā na tadrūpamiti /",
  "SA20asmahsuu:2288": "nānātvavikalpo yasya pratipakṣeṇāha /",
  "SA20asmahsuu:2289": "na cānyatra śūnyatāyā rūpaṃ rūpameva śūnyatā śūnyataiva rūpamiti /",
  "SA20asmahsuu:2290": "svalakṣaṇavikalpo yasya pratipakṣeṇāha /",
  "SA20asmahsuu:2291": "nāmamātramidaṃ yadidaṃ rūpamiti /",
  "SA20asmahsuu:2292": "viśeṣavikalpo yasya pratipakṣeṇāha /",
  "SA20asmahsuu:2293": "rūpasya hi notpādo na nirodho na saṃkleśo na vyavadānamiti /",
  "SA20asmahsuu:2294": "yathānāmārthābhiniveśavikalpo yasya pratipakṣeṇāha /",
  "SA20asmahsuu:2295": "kṛtrimaṃ nāmetyevamādi /",
  "SA20asmahsuu:2296": "yathārthanāmābhiniveśavikalpaśca yasya pratipakṣeṇāha /",
  "SA20asmahsuu:2297": "tāni bodhisattvaḥ sarvanāmāni na samanupaśyatyasamanupaśyannābhiniviśate yathārthatayetyabhiprāyaḥ /",
  "SA20asmahsuu:2298": "iti śubhamatiretya yatnamugraṃ dvayaparyeṣitadharmatāsatattvā /",
  "SA20asmahsuu:2299": "pratiśaraṇamataḥ sadā prajānāṃ bhavati guṇaiḥ sa samudravatprapūrṇaḥ // Msa_11.78 //",
  "SA20asmahsuu:2300": "anena nigamanaślokena paryeṣṭimāhātmyaṃ trividhaṃ darśayati /",
  "SA20asmahsuu:2301": "upāyamāhātmyamugravīryatayā saṃvṛttiparamārthasatyadharmatāparyeṣaṇataśca tattvaṃ satyamityarthaḥ /",
  "SA20asmahsuu:2302": "parārthamāhātmyaṃ pratiśaraṇībhāvāt prajānām /",
  "SA20asmahsuu:2303": "svārthamāhātmyaṃ ca guṇaiḥ samudravat prapūrṇatvāt /",
  "SA20asmahsuu:2304": "// mahāyānasūtrālaṃkāre dharmaparyeṣṭyadhikāra ekādaśaḥ //",
  "SA20asmahsuu:2305": "(MSA_Bagchi 76)",
  "SA20asmahsuu:2306": "dvādaśo 'dhikāraḥ",
  "SA20asmahsuu:2307": "dharmadeśanāyāṃ mātsaryapratiṣedhe ślokaḥ /",
  "SA20asmahsuu:2308": "prāṇānbhogāṃśca dhīrāḥ pramuditamanasaḥ kṛcchralabdhānasārān",
  "SA20asmahsuu:2309": "sattvebhyo duḥkhitebhya satatamavasṛjantyuccadānaprakāraiḥ /",
  "SA20asmahsuu:2310": "prāgevodāradharmaṃ hitakaramasakṛtsarvathaiva prajānāṃ",
  "SA20asmahsuu:2311": "kṛcchre naivopalabdhaṃ bhṛśamavasṛjatāṃ vṛddhigaṃ cāvyayaṃ ca // Msa_12.1 //",
  "SA20asmahsuu:2312_0": "kṛcchralabdhānapyasārān kṣayitvā[t]prāṇān bhogāṃśca bodhisattvā duḥkhitebhyaḥ kāruṇyāt",
  "SA20asmahsuu:2312_1": "satatasamudārairvisargairutsṛjanti prāgeva dharmaṃ yo naiva kṛcchreṇa vā bhṛśamapi",
  "SA20asmahsuu:2312_2": "vāvasṛjatāṃ vṛddhiṃ gacchati na kṣayaṃ /",
  "SA20asmahsuu:2313": "dharma nairarthakyasārthakye ślokadvayaṃ /",
  "SA20asmahsuu:2314": "dharmo naiva ca deśito bhagavatā pratyātmavedyo yata",
  "SA20asmahsuu:2315": "ākṛṣṭā janatā ca yukta[yukti]vihitairdharmaiḥ svakīṃ dharmatāṃ",
  "SA20asmahsuu:2316": "svaśāntyāsyapuṭe viśuddhivipule sādhāraṇe 'thākṣaye",
  "SA20asmahsuu:2317": "lāleneva kṛpātmabhistvajagaraprakhyaiḥ samāpāditā // Msa_12.2 //",
  "SA20asmahsuu:2318": "tatra buddhā ajagaropamāsteṣāṃ svaśānti[śānte?",
  "SA20asmahsuu:2319": "]rāsyapuṭaṃ dharmakāyaḥ /",
  "SA20asmahsuu:2320": "viśuddhivipulaṃ savāsanakleśajñeyāvaraṇaviśuddhitaḥ /",
  "SA20asmahsuu:2321": "sādhāraṇaṃ sarvabuddhaiḥ akṣayamātyantikatvāt /",
  "SA20asmahsuu:2322": "tasmānnaiva nirarthikā bhavati sā yā bhāvanā yogināṃ",
  "SA20asmahsuu:2323": "tasmānnaiva nirarthikā bhavati sā yā deśanā saugatī /",
  "SA20asmahsuu:2324": "dṛṣṭo 'rthaḥ śrutamātrakādyadi bhavet syādbhāvanāpārthikā",
  "SA20asmahsuu:2325": "aśrutvā yadi bhāvanāmanuviśet syāddeśanāpārthikā // Msa_12.3 //",
  "SA20asmahsuu:2326": "tasmānna nirarthikā yogināṃ bhāvanā bhavati pratyātmavedyasya dharmasya tadvaśenābhigamāt /",
  "SA20asmahsuu:2327": "na nirarthikā deśanā bhavati yuktivihitairdharmaiḥ svadharmatāyāṃ janatākarṣaṇāt /",
  "SA20asmahsuu:2328": "yathā punarbhāvanā sārthikā bhaveddeśanā vā tat ślokārdhena darśayati /",
  "SA20asmahsuu:2329": "śeṣaṃ gatārtham /",
  "SA20asmahsuu:2330": "deśanāvibhāge ślokaḥ /",
  "SA20asmahsuu:2331": "āgamato adhigamato vibhutvato deśanāgrasatvānāṃ /",
  "SA20asmahsuu:2332": "mukhato rūpātsarvā[rvataā]kāśāduccaraṇatāpi ...... // Msa_12.4 //",
  "SA20asmahsuu:2333": "tatra vibhutvato yā mahābhūmipraviṣṭānāṃ /",
  "SA20asmahsuu:2334": "sarvato rūpādyā vṛkṣavāditrādibhyo 'pi niścarati /",
  "SA20asmahsuu:2335": "śeṣaṃ gatārtham /",
  "SA20asmahsuu:2336": "(MSA_Bagchi 77)",
  "SA20asmahsuu:2337": "deśanāsaṃpatau ślokadvayaṃ /",
  "SA20asmahsuu:2338": "viṣadā saṃdehajahā ādeyā tattvadarśikā dvividhā /",
  "SA20asmahsuu:2339": "saṃpannadeśaneyaṃ vijñeyaṃ[yā] bodhisattvānāṃ // Msa_12.5 //",
  "SA20asmahsuu:2340": "ayaṃ catuṣkārthanirdeśena ślokaḥ /",
  "SA20asmahsuu:2341": "yaduktaṃ brahmaparipṛcchāyāṃ /",
  "SA20asmahsuu:2342": "catrubhirdharmaiḥ samanvāgatā bodhisattvā mahādharmadānaṃ vitaranti saddharmaparigrahaṇatayā ātmanaḥ prajñottāpanatayā satpurūṣakarmakaraṇatayā saṃkleśavyavadānasaṃdeśanatayā ca /",
  "SA20asmahsuu:2343": "ekena hi bāhuśrutyādviṣadā deśanā bhavati /",
  "SA20asmahsuu:2344": "dvitīyena mahāprājñatvāt /",
  "SA20asmahsuu:2345": "saṃśayajahā pareṣāṃ saṃśayacchedāt /",
  "SA20asmahsuu:2346": "tṛtīyenānavadyakarmattvādādeyā /",
  "SA20asmahsuu:2347": "caturthena tattvadarśikā dvividhā saṃkleśalakṣaṇasya ca tattvasya vyavadānalakṣaṇasya ca dvābhyāṃ dvābhyāṃ satyābhyām /",
  "SA20asmahsuu:2348": "madhurā madavyapetā na ca khinnā deśanāgrasattvānāṃ /",
  "SA20asmahsuu:2349": "sphuṭacitrayuktagamikā nirāmiṣā sarvagā caiva // Msa_12.6 //",
  "SA20asmahsuu:2350": "asmindvitīye śloke madhurā pareṇākṣiptasyāparūṣavacanāt /",
  "SA20asmahsuu:2351": "madavyapetā stutau siddhau vā madānanugamanāt /",
  "SA20asmahsuu:2352": "akhinnā akilāsikatvāt /",
  "SA20asmahsuu:2353": "sphuṭā nirācāryamuṣṭitvāt kṛtsnadeśanataḥ /",
  "SA20asmahsuu:2354": "citrā apunaruktatvāt /",
  "SA20asmahsuu:2355": "yuktā pramāṇāviruddhatvāt /",
  "SA20asmahsuu:2356": "gamikāpratītapadavyañjanatvāt /",
  "SA20asmahsuu:2357": "nirāmiṣā prasannādhikārānadhi[rthi]katvāt /",
  "SA20asmahsuu:2358": "sarvatragā yānatrayagatatvāt /",
  "SA20asmahsuu:2359": "vāksaṃpattau ślokaḥ /",
  "SA20asmahsuu:2360": "adīnā madhurā sūktā pratītā viṣadā tathā [vāgjinātmaje] /",
  "SA20asmahsuu:2361": "[yathārhānāmiṣācaiva pramitā viṣadā tathā] // Msa_12.7 //",
  "SA20asmahsuu:2362": "adīnā paurī parṣatpūraṇāt /",
  "SA20asmahsuu:2363": "madhurā valguḥ /",
  "SA20asmahsuu:2364": "sūktā vispaṣṭā sunirūktākṣaratvāt /",
  "SA20asmahsuu:2365": "pratītā vijñeyā pratītābhidhānatvāt /",
  "SA20asmahsuu:2366": "yathārhā śravaṇīyā vineyānurūpatvāt /",
  "SA20asmahsuu:2367": "anāmiṣā aniḥśrita[tā]lābhasatkārāloke[raśloke] /",
  "SA20asmahsuu:2368": "pratatā[pramitā] apratikūlā parimitāyāmakhedāt /",
  "SA20asmahsuu:2369": "viṣadā aparyāttā /",
  "SA20asmahsuu:2370": "vyañjanasaṃpattau ślokadvayaṃ /",
  "SA20asmahsuu:2371": "uddeśānnirdeśāttathaiva yānānulomanāt ślākṣṇyāt /",
  "SA20asmahsuu:2372": "prātītyādyāthārhānnairyāṇyādānukūlyatvāt // Msa_12.8 //",
  "SA20asmahsuu:2373": "yuktaiḥ padavyañjanairūddeśātpramāṇāvirodhena /",
  "SA20asmahsuu:2374": "sahitairnirdeśāduddeśāvirodhena /",
  "SA20asmahsuu:2375": "yānānulomanādānulomikairyānatrayāvirodhena /",
  "SA20asmahsuu:2376": "ślākṣṇyāda[dā]nucchavikairakaṣṭaśabdatayā /",
  "SA20asmahsuu:2377": "prātītyādaupayikaiḥ (MSA_Bagchi 78)",
  "SA20asmahsuu:2378": "pratītārthatayā cārthopagamanāt /",
  "SA20asmahsuu:2379": "yāthārhātpratirūpairvineyānurūpatayā /",
  "SA20asmahsuu:2380": "nairyāṇyātpradakṣiṇairnirvāṇādhikāratayā /",
  "SA20asmahsuu:2381": "ānukūlyānnipakasyāṅgasaṃbhāraiḥ śaikṣasyāryāṣṭāṅgamārgānukūlyāt /",
  "SA20asmahsuu:2382": "vyañjanasaṃpaccaiṣā vijñeyā sarvathāgrasattvānāṃ /",
  "SA20asmahsuu:2383": "ṣaṣṭyaṅgī sācintyā ghoṣo 'nantastu sugatānāṃ // Msa_12.9 //",
  "SA20asmahsuu:2384": "ṣaṣṭyaṅgī sācintyā yā guhyakādhipatinirdeśe buddhasya ṣaṣṭyākārā vāg nirdiṣṭā /",
  "SA20asmahsuu:2385": "punaraparaṃ śāntamate tathāgatasya ṣaṣṭyākāropetā vāg niścarati snigdhā ca mṛdukā ca manojñā ca manoramā ca śuddhā ceti vistaraḥ /",
  "SA20asmahsuu:2386": "tatra snigdhā sattvādhātukuśalamūlopastambhikatvāt /",
  "SA20asmahsuu:2387": "mṛdukā dṛṣṭa eva dharme sukhasaṃsparśatvāt /",
  "SA20asmahsuu:2388": "manojñā svarthatvāt /",
  "SA20asmahsuu:2389": "manoramā suvyañjanatvāt /",
  "SA20asmahsuu:2390": "śuddhā nirūttaralokottarapṛṣṭhalabdhatvāt /",
  "SA20asmahsuu:2391": "vimalā sarvakleśānuśayavāsanāvisaṃyuktatvāt /",
  "SA20asmahsuu:2392": "prabhāsvarā pratītapadavyañjanatvāt /",
  "SA20asmahsuu:2393": "valguḥ sarvatīrthyakumatidṛṣṭividhātabalaguṇayuktatvāt /",
  "SA20asmahsuu:2394": "śravaṇīyā pratipattinairyāṇikatvāt /",
  "SA20asmahsuu:2395": "anantā[anelā] sarvaparapravādibhiranāchedyatvāt /",
  "SA20asmahsuu:2396": "kalā rañjikatvāt /",
  "SA20asmahsuu:2397": "vinītā rāgādipratipakṣatvāt /",
  "SA20asmahsuu:2398": "akarkaśā śikṣāprajñaptisukhopāyatvāt /",
  "SA20asmahsuu:2399": "aparūṣā tadvyatikramasaṃpanniḥsaraṇopadeśakatvāt /",
  "SA20asmahsuu:2400": "suvinītā yānatrayanayopadeśikatvāt /",
  "SA20asmahsuu:2401": "karṇasukhā vikṣepapratipakṣatvāt /",
  "SA20asmahsuu:2402": "kāyaprahṇādanakarī samādhyābāhakatvāt /",
  "SA20asmahsuu:2403": "cittaudvilyakarī vipaśyanāprāmodyāvāhaphalakatvāt /",
  "SA20asmahsuu:2404": "hṛdayasaṃtuṣṭikarī saṃśayacchedikatvāt /",
  "SA20asmahsuu:2405": "prītisukhasaṃjananī mithyāniścayāpakarṣikatvāt /",
  "SA20asmahsuu:2406": "niḥparidāhā pratipattāvavipratisāratvāt /",
  "SA20asmahsuu:2407": "ājñeyā saṃpannaśrutamayajñānāśrayatvāt /",
  "SA20asmahsuu:2408": "vijñeyā saṃpannacintāmayajñānāśrayatvāt /",
  "SA20asmahsuu:2409": "viṣpaṣṭā anācāryamuṣṭidharmavihitatvāt /",
  "SA20asmahsuu:2410": "premaṇīyānuprāptasvakārthānāṃ premakaratvāt /",
  "SA20asmahsuu:2411": "abhinandanīyānanuprāptasvakārthānāṃ spṛhaṇīyatvāt /",
  "SA20asmahsuu:2412": "ājñāpanīyā acintyadharmasamyagdarśikatvāt /",
  "SA20asmahsuu:2413": "vijñāpanīyā cintyadharmasamyagdeśikatvāt /",
  "SA20asmahsuu:2414": "yuktā pramāṇāvirūddhatvāt /",
  "SA20asmahsuu:2415": "sahitā yathārhavineyadeśikatvāt /",
  "SA20asmahsuu:2416": "punarūktadoṣajahā avandhyatvāt /",
  "SA20asmahsuu:2417": "siṃhasvaravegā sarvatīrthyasaṃtrāsakatvāt /",
  "SA20asmahsuu:2418": "nāgasvaraśabdā udāratvāt /",
  "SA20asmahsuu:2419": "meghasvaraghoṣā gambhīratvāt /",
  "SA20asmahsuu:2420": "nāgendrarutā ādeyatvāt /",
  "SA20asmahsuu:2421": "kinnarasaṃgītighoṣā madhuratvāt /",
  "SA20asmahsuu:2422": "kalaviṅkasvararūtaravitābhī[tī]kṣṇabhaṅguratvāt /",
  "SA20asmahsuu:2423": "brahmasvararutaravitā dūraṃgamatvāt /",
  "SA20asmahsuu:2424": "jīvaṃjīvakasvararutaravitā sarvasiddhipūrvaṃgamamaṅgalatvāt /",
  "SA20asmahsuu:2425": "devendramadhuranirghoṣā anatikramaṇīyatvāt /",
  "SA20asmahsuu:2426": "dundubhisvarā sarvamārapratyarthikavijayapūrvaṃgamatvāt /",
  "SA20asmahsuu:2427": "anunnatā stutyasaṃkliṣṭatvāt /",
  "SA20asmahsuu:2428": "anavanatā nindāsaṃkliṣṭatvāt /",
  "SA20asmahsuu:2429": "sarvaśabdānupraviṣṭā sarvavyākaraṇasarvākāralakṣaṇānupraviṣṭatvāt /",
  "SA20asmahsuu:2430": "apaśabdavigatā smṛtisaṃpramoṣe tadaniścaraṇatvāt /",
  "SA20asmahsuu:2431": "avikalā vineyakṛtyasarvakālapratyupasthitatvāt /",
  "SA20asmahsuu:2432": "alīnā lābhasatkārāniśritatvāt /",
  "SA20asmahsuu:2433": "adīnā sāvadyāpagatvāt /",
  "SA20asmahsuu:2434": "pramuditā akheditvāt /",
  "SA20asmahsuu:2435": "prasṛtā sarvavidyāsthānakauśalyānugatatvāt /",
  "SA20asmahsuu:2436": "akhilā[sakhilā] sattvānāṃ (MSA_Bagchi 79)",
  "SA20asmahsuu:2437": "tatsakalārthasaṃpādakatvāt /",
  "SA20asmahsuu:2438": "saritā prabandhānupacchinnatvāt /",
  "SA20asmahsuu:2439": "lalitā vicitrākārapratyupasthānatvāt /",
  "SA20asmahsuu:2440": "sarvasvarapūraṇī ekasvaranaikaśabdavijñaptipratyupasthāpanatvāt /",
  "SA20asmahsuu:2441": "sarvasattvendriyasaṃtoṣaṇī ekānekārthavijñaptipratyupasthānatvāt /",
  "SA20asmahsuu:2442": "aninditā yathāpratijñatvāt /",
  "SA20asmahsuu:2443": "acañcalā āgamitakālaprayuktatvāt /",
  "SA20asmahsuu:2444": "acapalā atvaramāṇavihitatvāt /",
  "SA20asmahsuu:2445": "sarvaparṣadanuravitā durāntikaparṣattulyaśravaṇatvāt /",
  "SA20asmahsuu:2446": "sarvākāravaropetā sarvalaukikārthadṛṣṭāntadharmapariṇāmikatvāt /",
  "SA20asmahsuu:2447": "deśanāmāhātmye catvāraḥ ślokāḥ /",
  "SA20asmahsuu:2448": "vācā padaiḥ suyuktairanudeśavibhāgasaṃśayacchedaiḥ /",
  "SA20asmahsuu:2449": "bahulīkārānugatā hyuddhaṭitavipañcitajñeṣu // Msa_12.10 //",
  "SA20asmahsuu:2450": "ākhyāti vācā /",
  "SA20asmahsuu:2451": "prajñāpayati padaiḥ suyuktaiḥ /",
  "SA20asmahsuu:2452": "prasthāpayati vibhājayati vivṛṇoti yathākramamuddeśavibhāgasaṃśayacchedaiḥ /",
  "SA20asmahsuu:2453": "uttānīkaroti uttānīkaraṇaṃ bahulīkārānugatā deśanā niścayabalādhānārthaṃ /",
  "SA20asmahsuu:2454": "deśayatyuddhaṭitajñeṣu /",
  "SA20asmahsuu:2455": "saṃprakāśayati vipañcitajñeṣu /",
  "SA20asmahsuu:2456": "śuddhā trimaṇḍalena hiteyaṃ deśanā hi buddhānāṃ /",
  "SA20asmahsuu:2457": "doṣairvivarjitā punaraṣṭabhireṣaiva vijñeyā // Msa_12.11 //",
  "SA20asmahsuu:2458": "śuddhā trimaṇḍaleneti /",
  "SA20asmahsuu:2459": "yena ca deśayati vācā padaiśca /",
  "SA20asmahsuu:2460": "yathā coddeśādiprakāraiḥ /",
  "SA20asmahsuu:2461": "yeṣu coddhaṭitavipañcitajñeṣu /",
  "SA20asmahsuu:2462": "eṣaiva ca deśanā punaraṣṭadoṣavivarjitā veditavyā yathākramam /",
  "SA20asmahsuu:2463": "kauśīdyamanavabodho hyavakāśasyākṛtirhyanītatvam /",
  "SA20asmahsuu:2464": "saṃdehasyācchedastadvigamasyādṛḍhīkaraṇam // Msa_12.12 //",
  "SA20asmahsuu:2465": "te punaraṣṭau doṣāḥ /",
  "SA20asmahsuu:2466": "kauśīdyamanavasaṃbodhaḥ avakāśasyākaraṇaṃ anītārthatvaṃ saṃdehasyācchedanā tadvigamasyādṛḍhīkaraṇaṃ niścayaśyetyarthaḥ /",
  "SA20asmahsuu:2467": "khedo 'tha matsaritvaṃ doṣā hyete matā kathāyāṃ hi /",
  "SA20asmahsuu:2468": "tadabhāvādbuddhānāṃ nirūttarā deśanā bhavati // Msa_12.13 //",
  "SA20asmahsuu:2469": "khedo yenābhīkṣṇaṃ na deśayet /",
  "SA20asmahsuu:2470": "matsaritvaṃ [matsaritvaṃ] cākṛtsnaprakāśanāt /",
  "SA20asmahsuu:2471": "arthasaṃpattau ślokadvayaṃ /",
  "SA20asmahsuu:2472": "kalyāṇo dharmo 'yaṃ hetutvādbhaktituṣṭibuddhīnāṃ /",
  "SA20asmahsuu:2473": "dvividhārthaḥ sugrāhyaścaturguṇabrahmacaryavadaḥ // Msa_12.14 //",
  "SA20asmahsuu:2474": "paraisādhāraṇayogakevalaṃ tridhātukakleśavihānipūrakam /",
  "SA20asmahsuu:2475": "svabhāvaśuddhaṃ malaśuddhitaśca taccaturguṇabrahmavicaryamiṣyate // Msa_12.15 //",
  "SA20asmahsuu:2476": "caturguṇabrahmacaryasaṃprakāśako dharmaḥ /",
  "SA20asmahsuu:2477": "ādimadhyaparyavasānakalyāṇo yathākramaṃ śrutacintābhāvanābhirbhaktituṣṭibuddhihetutvāt /",
  "SA20asmahsuu:2478": "tatra bhaktiradhimuktiḥ saṃpratyayaḥ tuṣṭiḥ prāmodyaṃ (MSA_Bagchi 80)",
  "SA20asmahsuu:2479": "yuktinidhyānācchakyaprāptitāṃ viditvā /",
  "SA20asmahsuu:2480": "buddhiḥ samāhitacittasya yathābhūtajñānaṃ /",
  "SA20asmahsuu:2481": "dvividhārtha ityataḥ svarthaḥ saṃvṛtiparamārthasatyayogāt /",
  "SA20asmahsuu:2482": "sugrāhya ityataḥ suvyañjanaḥ pratītapadavyañjanatvāt /",
  "SA20asmahsuu:2483": "caturguṇaṃ brahmacaryam /",
  "SA20asmahsuu:2484": "kevalaṃ paraisādhāraṇātvāt paripūrṇaṃ tridhātukleśaprahāṇaparipūraṇāt /",
  "SA20asmahsuu:2485": "pariśuddhaṃ svabhāvaviśuddhito 'nāsravatvāt /",
  "SA20asmahsuu:2486": "paryavadātaṃ malaviśuddhitaḥ saṃtānaviśuddhyā kṣīṇāsravāṇām /",
  "SA20asmahsuu:2487": "abhisaṃdhivibhāge ślokadvayam /",
  "SA20asmahsuu:2488": "avatāraṇasaṃdhiśca saṃdhirlakṣaṇato 'paraḥ /",
  "SA20asmahsuu:2489": "pratipakṣābhisaṃdhiśca saṃdhiḥ pariṇatāvapi // Msa_12.16 //",
  "SA20asmahsuu:2490": "śrāvakeṣu svabhāveṣu doṣāṇāṃ vinaye tathā /",
  "SA20asmahsuu:2491": "abhidhānasya gāmbhīrye saṃdhireṣa caturvidhaḥ // Msa_12.17 //",
  "SA20asmahsuu:2492": "caturvidho 'bhisaṃdhirdeśanāyāṃ buddhasya veditavyaḥ /",
  "SA20asmahsuu:2493": "avatāraṇābhisaṃdhirlakṣaṇābhisaṃdhiḥ pratipakṣābhisaṃdhiḥ pariṇāmanābhisaṃdhiśca /",
  "SA20asmahsuu:2494": "tatrāvatāraṇābhisaṃdhiḥ śrāvakeṣu draṣṭavyaḥ /",
  "SA20asmahsuu:2495": "śāsanāvatāraṇārthamanutrāsāya rūpādyastitvadeśanāt /",
  "SA20asmahsuu:2496": "lakṣaṇābhisaṃdhistriṣu parikalpitādisvabhāveṣu draṣṭavyo niḥsvabhāvānutpannādisarvadharmadeśanāt /",
  "SA20asmahsuu:2497": "pratipakṣābhisaṃdhirdoṣāṇāṃ vinaye draṣṭavyo yathāṣṭāvaraṇapratipakṣāgrayānasaṃbhāṣāsānuśaṃse[saṃ] gāthādvayaṃ vakṣyati /",
  "SA20asmahsuu:2498": "pariṇāmanābhisaṃdhirabhidhānagāmbhīrye draṣṭavyo yathāha /",
  "SA20asmahsuu:2499": "asāre sāramatayo viparyāse ca susthitāḥ /",
  "SA20asmahsuu:2500": "kleśena ca susaṃkliṣṭā labhante bodhimuttamāṃ // Msa_12.iti /",
  "SA20asmahsuu:2501": "ayamatrābhisaṃdhiḥ /",
  "SA20asmahsuu:2502": "asāre sāramataya ityavikṣepe yeṣāṃ sārabuddhiḥ pradhānabuddhirvikṣepo hi visāraścetasaḥ /",
  "SA20asmahsuu:2503": "viparyāse ca susthitā iti nityasukhaśucyātmagrāhaviparyayeṇānityādike viparyāse susthitā aparihāṇitaḥ /",
  "SA20asmahsuu:2504": "kleśena ca sa saṃkliṣṭā iti dīrghaduṣkaravyāyāmaśrameṇātyarthaṃ parikliṣṭāḥ /",
  "SA20asmahsuu:2505": "abhiprāyavibhāge ślokaḥ /",
  "SA20asmahsuu:2506": "samatārthāntare jñeyastathā kālāntare punaḥ /",
  "SA20asmahsuu:2507": "pudgalasyāśaye caiva abhiprāyaścaturvidhaḥ // Msa_12.18 //",
  "SA20asmahsuu:2508": "caturvidho 'bhiprāyaḥ /",
  "SA20asmahsuu:2509": "sata[ma]tābhiprāyo yadāha /",
  "SA20asmahsuu:2510": "ahameva sa tasminsamaye vipaśvī samyaksaṃbuddho 'bhūvamityaviśiṣṭadharmakāyatvāt /",
  "SA20asmahsuu:2511": "arthāntarābhiprāyo yadāha /",
  "SA20asmahsuu:2512": "niḥ svabhāvāḥ sarvadharmā anutpannāityevamādi ayathārūtārthatvāt /",
  "SA20asmahsuu:2513": "kālantarābhiprāyo yadāha /",
  "SA20asmahsuu:2514": "ye (MSA_Bagchi 81) sukhāvatyāṃ praṇidhānaṃ kariṣyanti te tatropapatsyanta iti kālāntareṇetyabhiprāyaḥ /",
  "SA20asmahsuu:2515": "pudgalāśayābhiprāyo yattadeva kuśalamūlaṃ kasyacitpraśaṃsate kasyacidvigarhate 'lpamātrasaṃtuṣṭasya vaipulyasaṃgrahāt mahāyānasūtrāntasānuśaṃsaṃ gāthādvayamupādāyāha /",
  "SA20asmahsuu:2516": "buddhe dharme 'vajñā kauśīdyaṃ tuṣṭiralpamātreṇa /",
  "SA20asmahsuu:2517": "rāge māne caritaṃ kaukṛtyaṃ cāniyatabhedaḥ // Msa_12.19 //",
  "SA20asmahsuu:2518": "sattvānāmāvaraṇaṃ tatpratipakṣo 'grayānasaṃbhāṣā /",
  "SA20asmahsuu:2519": "sarvāntarāyadoṣaprahāṇameṣāṃ tato bhavati // Msa_12.20 //",
  "SA20asmahsuu:2520": "yo granthato 'rthato vā gāthādvayadhāraṇe prayujyeta /",
  "SA20asmahsuu:2521": "sa hi daśavidhamanuśaṃsaṃ labhate sattvottamo dhīmān // Msa_12.21 //",
  "SA20asmahsuu:2522": "kṛtsnāṃ ca dhātupuṣṭiṃ prāmodyaṃ cottamaṃ maraṇakāle /",
  "SA20asmahsuu:2523": "janma ca yathābhikāmaṃ jātismaratāṃ ca sarvatra // Msa_12.22 //",
  "SA20asmahsuu:2524": "buddhaiśca samavadhānaṃ tebhyaḥ śravaṇaṃ tathāgrayānasya /",
  "SA20asmahsuu:2525": "adhimuktiṃ saha buddhyā dvayamukhatāmāśubodhiṃ ca // Msa_12.23 //",
  "SA20asmahsuu:2526": "buddhe dharme 'vajñeti pañca gāthāḥ /",
  "SA20asmahsuu:2527": "tatrāniyatabhedo bodhisattvānāmaniyatānāṃ mahāyānādbhedaḥ /",
  "SA20asmahsuu:2528": "agrayānasaṃbhāṣā yā mahāyānadeśanā /",
  "SA20asmahsuu:2529": "buddhe 'vajñāvaraṇasya pratipakṣasaṃbhāṣā /",
  "SA20asmahsuu:2530": "ahameva sa tena kālena vipaśvī samyaksaṃbuddho 'bhūvamiti /",
  "SA20asmahsuu:2531": "dharme 'vajñāvaraṇasya pratipakṣasaṃbhāṣā /",
  "SA20asmahsuu:2532": "iyato gaṃgānadīvālikāsamānabuddhānparyupāsya mahāyāne 'vabodha utpadyata iti /",
  "SA20asmahsuu:2533": "kauśīdyāvaraṇasya pratipakṣasaṃbhāṣā /",
  "SA20asmahsuu:2534": "ye sukhāvatyāṃ praṇidhānaṃ kariṣyanti te tatropapatsyanta iti /",
  "SA20asmahsuu:2535": "vimalacandraprabhasya ca tathāgatasya nāmadheyagrahaṇamātreṇa niyato bhavatyanuttarāyāṃ samyaksaṃbodhāviti /",
  "SA20asmahsuu:2536": "alpamātrasaṃtuṣṭyāvaraṇasya pratipakṣasaṃbhāṣā /",
  "SA20asmahsuu:2537": "yatra bhagavān kvaciddānādi vivarṇayati anyatra varṇitavān /",
  "SA20asmahsuu:2538": "rāgacaritasya cāvaraṇasya pratipakṣasaṃbhāṣā /",
  "SA20asmahsuu:2539": "yatra bhagavān buddhakṣetravibhūtiṃ varṇayati /",
  "SA20asmahsuu:2540": "mānacaritasyāvaraṇasya pratipakṣasaṃbhāṣā /",
  "SA20asmahsuu:2541": "yatra bhagavān kasyacid buddhasyādhikāṃ saṃpattiṃ varṇayati /",
  "SA20asmahsuu:2542": "kaukṛtyāvaraṇasya pratipakṣasaṃbhāṣā /",
  "SA20asmahsuu:2543": "ye buddhabodhisattveṣva[ṣvapa]kāraṃ kariṣyanti te sarve svargopagā bhaviṣyantīti /",
  "SA20asmahsuu:2544": "aniyatabhedasyāvaraṇasya pratipakṣasaṃbhāṣā /",
  "SA20asmahsuu:2545": "mahāśrāvakāṇāṃ buddhatve vyākaraṇadeśanā ekayānadeśanā ca /",
  "SA20asmahsuu:2546": "kṛtsnadhātupuṣṭiḥ sarvamahāyānādhiṣṭhānāya dhātupuṣṭistadāvaraṇavigamāt sarvatra mahāyāne 'dhimuktilābhataḥ /",
  "SA20asmahsuu:2547": "dvayamukhatā samādhimukhatā dhāraṇīmukhatā ca /",
  "SA20asmahsuu:2548": "dṛṣṭe dharme dvividho 'nuśaṃsaḥ sāṃparāyike 'ṣṭavidhaḥ krameṇottarottaraviśeṣalābhādveditavyaḥ /",
  "SA20asmahsuu:2549": "(MSA_Bagchi 82)",
  "SA20asmahsuu:2550": "deśanānuśaṃseślokaḥ /",
  "SA20asmahsuu:2551": "iti suga[ma]tirakhedavān kṛpāluḥ prathitayaśāḥ suvidhijñatāmupetaḥ /",
  "SA20asmahsuu:2552": "bhavati sukathiko hi bodhisattvastapati jane kathitairyathaiva sūryaḥ // Msa_12.24 //",
  "SA20asmahsuu:2553": "pañcabhiḥ kāraṇaiḥ sukathikatvaṃ /",
  "SA20asmahsuu:2554": "sūryavatpratapanaṃ cānuśaṃsaḥ /",
  "SA20asmahsuu:2555": "lokāvarjanato bahumatatvāt /",
  "SA20asmahsuu:2556": "pañca kāraṇāni sukathikatvasya yenāviparītaṃ darśayati abhīkṣṇaṃ nirāmiṣacitta ādeyavākyavineyānurūpaṃ ca /",
  "SA20asmahsuu:2557": "// mahāyānasūtrālaṃkāre deśanādhikāro dvādaśaḥ //",
  "SA20asmahsuu:2558": "(MSA_Bagchi 83)",
  "SA20asmahsuu:2559": "trayodaśo 'dhikāraḥ",
  "SA20asmahsuu:2560": "pratipattivibhāge ṣaṭ ślokāḥ /",
  "SA20asmahsuu:2561": "dvedhā nairātmyamājñāya dhīmān pudgaladharmayoḥ /",
  "SA20asmahsuu:2562": "dvayamithyātvasamyaktvaṃ vivarjyeta trayeṇa hi // Msa_13.1 //",
  "SA20asmahsuu:2563": "yathārthamājñāya dharmamājñāya dharmānudharmapratipanno bhavati sāmīcīpratipanno 'nudharmacārī tatsaṃdarśayati /",
  "SA20asmahsuu:2564": "tatra dvidhā pudgaladharma nairātmyajñānaṃ grāhyagrāhakābhāvataḥ /",
  "SA20asmahsuu:2565": "dvayamithyātvasamyakttvaṃ vivarjyaṃ trayaṃ /",
  "SA20asmahsuu:2566": "abhāve ca śūnyatāsamādhiḥ parikalpitasya svabhāvasya /",
  "SA20asmahsuu:2567": "bhāve cāpraṇīhitānimittau paratantraniṣpannayoḥ svabhāvayoḥ /",
  "SA20asmahsuu:2568": "etatsamādhitrayaṃ laukikaṃ na mithyātvaṃ lokottarajñānāvāhanāt /",
  "SA20asmahsuu:2569": "na samyaktvamalokottaratvāt /",
  "SA20asmahsuu:2570": "arthajñaḥ sarvadharmāṇāṃ vetti kolasamānatāṃ /",
  "SA20asmahsuu:2571": "śrutatuṣṭiprahāṇāya dharmajñastena kathyate // Msa_13.2 //",
  "SA20asmahsuu:2572": "evamarthajñaḥ sarvadharmāṇāṃ sūtrādīnāṃ kolopamatāṃ jānāti /",
  "SA20asmahsuu:2573": "śrutamātrasaṃtuṣṭiprahāṇāya tena dharmajño bhavati /",
  "SA20asmahsuu:2574": "pārthagjanena jñānena pratividhya dvayaṃ tathā /",
  "SA20asmahsuu:2575": "tajjñānapariniṣpattāvanudharmaṃ prapadyate // Msa_13.3 //",
  "SA20asmahsuu:2576_0": "etena dvividhena pārthagjanenārthadharmajñānena dvayaṃ nairātmyabhāvaṃ pratividhya",
  "SA20asmahsuu:2576_1": "yathākramaṃ [nairātmyaṃ tathā pratividhya yathoktaṃ] tasya jñānasya pariniṣpattyarthaṃ pratipadyate /",
  "SA20asmahsuu:2577": "evamanudharmaṃ pratipadyate /",
  "SA20asmahsuu:2578": "tato jñānaṃ sa labhate lokottaramanuttaraṃ /",
  "SA20asmahsuu:2579": "ādibhūmau samaṃ sarvairbodhisattvaistadātmabhiḥ // Msa_13.4 //",
  "SA20asmahsuu:2580": "tato jñānaṃ sa labhate lokottaramanuttaramiti /",
  "SA20asmahsuu:2581": "viśiṣṭatarayānābhāvāt /",
  "SA20asmahsuu:2582": "ādibhūmau pramuditāyāṃ bhūmau samaṃ sarvairbodhisattvaistadātmabhiriti tadbhūmikairevaṃ sāmīcīpratipanno bhavati tadbhūmikabodhisattvasamatayā /",
  "SA20asmahsuu:2583": "kṛtvā darśanajñeyānāṃ[heyānāṃ] kleśānāṃ sarvasaṃkṣayam /",
  "SA20asmahsuu:2584": "jñeyāvaraṇajñānāyā[hānāya] bhāvanāyāṃ prayujyate // Msa_13.5 //",
  "SA20asmahsuu:2585": "(MSA_Bagchi 84)",
  "SA20asmahsuu:2586": "śloko gatārthaḥ /",
  "SA20asmahsuu:2587": "vyavasthānavikalpena jñānena sahacāriṇā /",
  "SA20asmahsuu:2588": "anudharmaṃ caratyevaṃ pariśiṣṭāsu bhūmiṣu // Msa_13.6 //",
  "SA20asmahsuu:2589": "śeṣeṇānudharmacāritvaṃ darśayati /",
  "SA20asmahsuu:2590": "vyavasthānāvikalpeneti bhūmivyavasthānajñānenāvikalpena ca /",
  "SA20asmahsuu:2591": "sahacāriṇetyanusaṃbaddhacāriṇā anyonyanairantaryeṇa /",
  "SA20asmahsuu:2592": "etena ślokadvayenānudharmacāritvaṃ darśitaṃ /",
  "SA20asmahsuu:2593": "pratipattāvapramādakriyāyāṃ catvāraḥ ślokāḥ /",
  "SA20asmahsuu:2594": "sulābho 'tha svadhiṣṭhānaḥ subhūmiḥ susahāyakaḥ /",
  "SA20asmahsuu:2595": "suyogo guṇavān deśo yatra dhīmān prapadyate // Msa_13.7 //",
  "SA20asmahsuu:2596": "caturbhiścakrairapramādakriyāṃ darśayati pratirūpadeśavāsādibhiḥ /",
  "SA20asmahsuu:2597": "tatrānena ślokena pratirūpadeśavāsaṃ darśayati /",
  "SA20asmahsuu:2598": "sulābhaścīvarapiṇḍapātādīnāṃ jīvitapariṣkārāṇāmakṛcchreṇa lābhāt /",
  "SA20asmahsuu:2599": "svadhiṣṭhāno durjanairdasyuprabhṛtibhiranadhiṣṭhitatvāt /",
  "SA20asmahsuu:2600": "subhūmirārogyabhūmitvāt /",
  "SA20asmahsuu:2601": "susahāyakaḥ sabhāgaśīladṛṣṭisahāyakatvāt /",
  "SA20asmahsuu:2602": "suyogo divālpākīrṇābhilāpakatvāt rātrau cālpaśabdādikatvāt /",
  "SA20asmahsuu:2603": "bahuśruto dṛṣṭasatyo vāgmī samanukampakaḥ /",
  "SA20asmahsuu:2604": "akhinno bodhisattvaśca jñeyaḥ satpurūṣo mahān // Msa_13.8 //",
  "SA20asmahsuu:2605": "anena dvitīyena satpurūṣaṃ darśayati /",
  "SA20asmahsuu:2606": "āgamādhigamavākkaraṇanirāmiṣacittākilāsitvaguṇayogāt /",
  "SA20asmahsuu:2607": "svālambanā musaṃbharā [susaṃstabdhā] subhāvanaiva [supāyācaiva?] deśitā /",
  "SA20asmahsuu:2608": "suniryāṇaprayogā ca ātmasamyakpradhānatā // Msa_13.9 //",
  "SA20asmahsuu:2609": "anena tṛtīyena yoniśomanaskārasaṃgṛhītamātmanaḥ samyakpraṇīdhānatāṃ darśayati /",
  "SA20asmahsuu:2610": "saddharmālambanatayā susaṃbhṛtasaṃbhāratayā śamathādinimittānāṃ kālena kālaṃ bhāvanātayā alpamātrāsaṃtuṣṭitayā satyuttarakaraṇīye sātatyasatkṛtyaprayogatayā ca /",
  "SA20asmahsuu:2611": "rateḥ kṣaṇopapatteśca ārogyasyāpi kāraṇaṃ /",
  "SA20asmahsuu:2612": "samādhervicayasyāpi pūrve hi kṛtapuṇyatā // Msa_13.10 //",
  "SA20asmahsuu:2613": "anena caturthena pūrvakṛtapuṇyatāṃ pañcavidhena hetutvena darśayati /",
  "SA20asmahsuu:2614": "ratihetutvena yataḥ pratirūpadeśavāse 'bhiramate /",
  "SA20asmahsuu:2615": "kṣaṇopapattihetutvena yataḥ satpurūṣāyāśrayaṃ labhate /",
  "SA20asmahsuu:2616": "(MSA_Bagchi 85) ārogyasamādhiprajñāhetutvena ca yata ātmanaḥ samyakpraṇidhānaṃ sampadyate /",
  "SA20asmahsuu:2617": "kleśata eva kleśaniḥsaraṇe ślokāstrayaḥ /",
  "SA20asmahsuu:2618": "dharmadhātuvinirmukto yasmāddharmo na vidyate /",
  "SA20asmahsuu:2619": "tasmādrāgādayasteṣāṃ buddhairniḥsaraṇaṃ matāḥ // Msa_13.11 //",
  "SA20asmahsuu:2620": "yaduktaṃ bhagavatā /",
  "SA20asmahsuu:2621": "nāhamanyatra rāgādrāgasya niḥsaraṇaṃ vadāmyevaṃ dveṣānmohāditi /",
  "SA20asmahsuu:2622": "tatrābhisaṃdhiṃ darśayati /",
  "SA20asmahsuu:2623": "yasmāddharmadhātuvinirmukto dharmo nāsti dharmatāvyatirekeṇa dharmābhāvāt /",
  "SA20asmahsuu:2624": "tasmādrāgādidharmatāpi rāgādyākhyāṃ labhate sa ca niḥsaraṇaṃ rāgādīnāmityevaṃ tatrābhisaṃdhirveditavyaḥ /",
  "SA20asmahsuu:2625": "dharmadhātuvinirmukto yasmāddharmo na vidyate /",
  "SA20asmahsuu:2626": "tasmātsaṃkleśanirdeśe sa saṃvid[saṃdhira] dhīmatāṃ mataḥ // Msa_13.12 //",
  "SA20asmahsuu:2627": "yaduktaṃ / avidyā ca bodhiścaikamiti /",
  "SA20asmahsuu:2628": "tatrāpi sakleśanirdeśe sa evābhisaṃdhiḥ /",
  "SA20asmahsuu:2629": "avidyā bodhidharmatā syāttadupacārāt /",
  "SA20asmahsuu:2630": "yatastāneva rāgādīnyoniśaḥ pratipadyate /",
  "SA20asmahsuu:2631": "tato vimucyate tebhyastenaiṣāṃ niḥsṛtistataḥ // Msa_13.13 //",
  "SA20asmahsuu:2632": "tāneva rāgādīnyoniśaḥ pratipadyamānastebhyo vimucyate tasmātparijñātāsta eva teṣāṃ niḥsaraṇaṃ bhavatītyayamatrābhisaṃdhiḥ /",
  "SA20asmahsuu:2633": "śrāvakapratyekabuddhamanasikāraparivarjane ślokadvayaṃ /",
  "SA20asmahsuu:2634": "na khalu jinasutānāṃ bādhakaṃ duḥkhamugraṃ",
  "SA20asmahsuu:2635": "narakabhavanavāsaiḥ sattvahetoḥ kathaṃcit /",
  "SA20asmahsuu:2636": "śamabhavaguṇadoṣapreritā hīnayāne",
  "SA20asmahsuu:2637": "vividhaśubhavikalpā bādhakā dhīmatāṃ tu // Msa_13.14 //",
  "SA20asmahsuu:2638": "na khalu narakavāso dhīmatāṃ sarvakālaṃ",
  "SA20asmahsuu:2639": "vimalavipulabodherantarāyaṃ karoti /",
  "SA20asmahsuu:2640": "svahitaparamaśītastvanyayāne vikalpaḥ",
  "SA20asmahsuu:2641": "paramasukhavihāre 'pyantarāyaṃ karoti // Msa_13.15 //",
  "SA20asmahsuu:2642": "anayoḥ ślokayorekasya dvitīyaḥ sādhakaḥ /",
  "SA20asmahsuu:2643": "ubhau gatārthau /",
  "SA20asmahsuu:2644": "niḥsvabhāvatāprakṛtipariśuddhitrāsapratiṣedhe catvāraḥ ślokāḥ /",
  "SA20asmahsuu:2645": "(MSA_Bagchi 86)",
  "SA20asmahsuu:2646": "dharmābhāvopalabdhiśca niḥsaṃkleśaviśuddhitā /",
  "SA20asmahsuu:2647": "māyādisadṛśī jñeyā ākāśasadṛśī tathā // Msa_13.16 //",
  "SA20asmahsuu:2648": "yathaiva citre vidhivadvicitrite natonnataṃ nāsti ca dṛśyate 'tha ca /",
  "SA20asmahsuu:2649": "abhūtakalpe 'pi tathaiva sarvathā dvayaṃ sadā nāsti sa dṛśyate 'tha ca // Msa_13.17 //",
  "SA20asmahsuu:2650": "yathaiva toye luti[ṭi]te prasādite na jāyate sā punaracchatānyataḥ /",
  "SA20asmahsuu:2651": "malāpakarṣastu sa tatra kevalaḥ svacittaśuddhau vidhireṣa eva hi // Msa_13.18 //",
  "SA20asmahsuu:2652": "mataṃ ca cittaṃ prakṛtiprabhāsvaraṃ sadā tadāgantukadoṣadūṣitaṃ /",
  "SA20asmahsuu:2653": "na dharmatācittamṛte 'nyacetasaḥ prabhāsvaratvaṃ prakṛtau vidhīyate // Msa_13.19 //",
  "SA20asmahsuu:2654": "dharmābhāvaśca dharmopalabdhiśceti trāsasthānaṃ niḥsaṃkleśatā ca dharmadhātoḥ prakṛtyā viśuddhatā ca paścāditi trāsasthānaṃ bālānāṃ /",
  "SA20asmahsuu:2655": "tadyathākramaṃ māyādisādṛśyenākāśasādṛśyena ca prasādhayaṃstatastrāsaṃ pratiṣedhayati /",
  "SA20asmahsuu:2656": "tathā citre natonnatasādṛśyena luti[ṭi]taprasāditatoyasādṛśyena ca yathākramaṃ /",
  "SA20asmahsuu:2657": "caturthena ślokena toyasādharmyaṃ citte pratipādayati /",
  "SA20asmahsuu:2658": "yathā toyaṃ prakṛtyā prasannamāgantukena tu kāluṣyeṇa luti[ṭi]taṃ bhavatyevaṃ cittaṃ prakṛtyā prabhāsvaraṃ matamāgantukaistu dauṣairdūṣitamiti /",
  "SA20asmahsuu:2659": "na ca dharmatācittādṛte 'nyasya cetasaḥ paratantralakṣaṇasya prakṛtiprabhāsvaratvaṃ vidhīyate /",
  "SA20asmahsuu:2660": "tasmāccittatathataivātra cittaṃ veditavyaṃ /",
  "SA20asmahsuu:2661": "rāgajāpattipratiṣedhe catvāraḥ ślokāḥ /",
  "SA20asmahsuu:2662": "bodhisattvasya sattveṣu prema majjagataṃ mahat /",
  "SA20asmahsuu:2663": "yathaikaputrake tasmātsadā hitakaraṃ matam // Msa_13.20 //",
  "SA20asmahsuu:2664": "sattveṣu hitakāritvannaityāpattiṃ sa rāgajāṃ /",
  "SA20asmahsuu:2665": "dveṣo virudyate tvasya sarvasattveṣu satpathā[sarvathā] // Msa_13.21 //",
  "SA20asmahsuu:2666": "yathā kapotī svasutātivatsalā svabhāvakāṃstānupaguhya tiṣṭhati /",
  "SA20asmahsuu:2667": "tathāvidhāyāṃ pratigho virudhyate suteṣu tadvatsakṛpe 'pi dehiṣu // Msa_13.22 //",
  "SA20asmahsuu:2668": "maitrī yataḥ pratighacittamato viruddhaṃ",
  "SA20asmahsuu:2669": "śāntiryato vyasanacittamato viruddhaṃ /",
  "SA20asmahsuu:2670": "artho yato nikṛticittamato viruddhaṃ",
  "SA20asmahsuu:2671": "lhādo yataḥ pratibhayaṃ na[ca] tato viruddhaṃ // Msa_13.23 //",
  "SA20asmahsuu:2672": "yatsattveṣu bodhisattvasya prema so 'tra rāgo 'bhipretastatkṛtāmāpattiṃ teṣāṃ pratiṣedhayati /",
  "SA20asmahsuu:2673": "sattvahitakriyāhetutvāt /",
  "SA20asmahsuu:2674": "kapotīmudāharati tabdahurāgatvāt apatyasnehādhimātratayā (MSA_Bagchi 87)",
  "SA20asmahsuu:2675": "sakṛpe bodhisattve dehiṣu sattveṣu pratigho virudhyate /",
  "SA20asmahsuu:2676": "bodhisattvānāṃ sattveṣu maitrī bhavati vyasanaśāntiḥ arthadānaṃ lhādaśca prītyutpādāt /",
  "SA20asmahsuu:2677": "yata ime maitryādayastata eva pratighacittaṃ viruddhaṃ /",
  "SA20asmahsuu:2678": "tatpūrvakāṇi ca vyasanacittādīni /",
  "SA20asmahsuu:2679": "pratipattibhede pañca ślokāḥ /",
  "SA20asmahsuu:2680": "yathāturaḥ subhaiṣajye saṃsāre pratipadyate /",
  "SA20asmahsuu:2681": "āture ca yathā vaidyaḥ sattveṣu pratipadyate // Msa_13.24 //",
  "SA20asmahsuu:2682": "aniṣpanne yathā ceṭe svātmani pratipadyate /",
  "SA20asmahsuu:2683": "vaṇigyathā punaḥ paṇye kāmeṣu pratipadyate // Msa_13.25 //",
  "SA20asmahsuu:2684": "yathaiva rajako vastre karmaṇe pratipadyate /",
  "SA20asmahsuu:2685": "pitā yathā sute bāle sattvāheṭhe prapadyate // Msa_13.26 //",
  "SA20asmahsuu:2686": "agnyarthī vādharāraṇyāṃ sātatye pratipadyate /",
  "SA20asmahsuu:2687": "vaiśvāsiko vāniṣpanne adhicitte prapadyate // Msa_13.27 //",
  "SA20asmahsuu:2688": "māyākāra iva jñeye prajñayā pratipadyate /",
  "SA20asmahsuu:2689": "pratipattiryathā yasmin bodhisattvasya sā matā // Msa_13.28 //",
  "SA20asmahsuu:2690": "yathā yasminpratipadyate tadabhidyotayati /",
  "SA20asmahsuu:2691": "yatheti subhaiṣajyādiṣvivāturādayaḥ /",
  "SA20asmahsuu:2692": "yatreti saṃsārādiṣu pratisaṃkhyāya saṃsāraniṣevaṇāt /",
  "SA20asmahsuu:2693": "kāruṇyena kleśāturasattvāparityāgāt /",
  "SA20asmahsuu:2694": "svapraṇihitatvacittakaraṇāt /",
  "SA20asmahsuu:2695": "dānādipāramitābhiśca yathākramaṃ bhogavṛddhinayanāt /",
  "SA20asmahsuu:2696": "kāyādikarmapariśodhanāt /",
  "SA20asmahsuu:2697": "sattvāpakārākopāt /",
  "SA20asmahsuu:2698": "kuśalabhāvanānirantarābhiyogāt /",
  "SA20asmahsuu:2699": "samādhyanāsvādanāt /",
  "SA20asmahsuu:2700": "jñeyāviparyāsācca /",
  "SA20asmahsuu:2701": "pratipattitrimaṇḍalapariśuddhau ślokaḥ /",
  "SA20asmahsuu:2702": "iti satatamudārayuktavīryo dvayaparipācanaśodhane suyuktaḥ /",
  "SA20asmahsuu:2703": "paramavimalanirvikalpaguddhyā vrajati sa siddhimanuttamāṃ krameṇa // Msa_13.29 //",
  "SA20asmahsuu:2704": "iti nirvikalpena dharma nairātmyajñānena pratipattuḥ pratipattavyasya pratipatteścāvikalpanā trimaṇḍalapariśuddhirveditavyā /",
  "SA20asmahsuu:2705": "dvayaparipācanaśodhaneṣu [su]yukta iti sattvānāmātmanaśca /",
  "SA20asmahsuu:2706": "// mahāyānasūtrālaṃkāre pratipattyadhikārastrayodaśaḥ //",
  "SA20asmahsuu:2707": "(MSA_Bagchi 88)",
  "SA20asmahsuu:2708": "caturdaśo 'dhikāraḥ",
  "SA20asmahsuu:2709": "avavādānuśāsanīvibhāge ślokā ekapañcāśat /",
  "SA20asmahsuu:2710": "kalpāsaṃkhyeyaniryāto hyadhimuktiṃ vivardhayan /",
  "SA20asmahsuu:2711": "saṃpūrṇaḥ kuśalairdharmaiḥ sāgaro vāribhiryathā // Msa_14.1 //",
  "SA20asmahsuu:2712": "adhimuktiṃ vivardhayannityadhimātrāvasthānayanāt /",
  "SA20asmahsuu:2713": "śeṣaṃ gatārtham /",
  "SA20asmahsuu:2714": "tathā saṃbhṛtasaṃbhāro hyādiśuddho jinātmajaḥ /",
  "SA20asmahsuu:2715": "suvijñaḥ kalpa[lya]cittaśca bhāvanāyāṃ prayujyate // Msa_14.2 //",
  "SA20asmahsuu:2716": "ādiśuddho bodhisattvasaṃvarapariśodhanānmahāyāne dṛṣṭiṛjju[ju]karaṇāccāviparītārthagrahaṇataḥ /",
  "SA20asmahsuu:2717": "suvijño bahuśrutatvāt /",
  "SA20asmahsuu:2718": "kalpa[lya]citto vinivaraṇatvāt /",
  "SA20asmahsuu:2719": "dharmastrotasi buddhebhyo 'vavādaṃ labhate tadā /",
  "SA20asmahsuu:2720": "vipulaṃ śamathajñānavaipulyagamanāya hi // Msa_14.3 //",
  "SA20asmahsuu:2721": "śloko gatārthaḥ /",
  "SA20asmahsuu:2722": "tataḥ sūtrādike dharme so 'dvayārthavibhāvake /",
  "SA20asmahsuu:2723": "sūtrādināmni bandhīyāccittaṃ prathamato yatiḥ // Msa_14.4 //",
  "SA20asmahsuu:2724": "tataḥ padaprabhedeṣu vicaredanupūrvaśaḥ /",
  "SA20asmahsuu:2725": "vicārayettadarthāṃśca pratyātmayoniśaśca saḥ // Msa_14.5 //",
  "SA20asmahsuu:2726": "avadhṛtya ca tānarthāndharme saṃkalayetpunaḥ",
  "SA20asmahsuu:2727": "tataḥ kuryātsamāśāstiṃ tadarthādhigamāya saḥ // Msa_14.6 //",
  "SA20asmahsuu:2728": "sūtrageyādike dharme yatsūtrādināma daśabhūmikamityevamādi tatra cittaṃ prathamato badhnīyāt /",
  "SA20asmahsuu:2729": "ebhistribhiḥ ślokaiḥ ṣaṭ cittānyupadiṣṭāni /",
  "SA20asmahsuu:2730": "mūlacittamanucaracittaṃ vicāraṇācittamavadhāraṇācittaṃ saṃkalanacittamāśāsticittaṃ ca /",
  "SA20asmahsuu:2731": "tatra mūlacittaṃ yatsūtrādīnāṃ dharmāṇāṃ nāmālambanaṃ /",
  "SA20asmahsuu:2732": "avavādaṃ śrutvā svayaṃ vā kalpayitvā /",
  "SA20asmahsuu:2733": "tadyathānityaṃ duḥkhaṃ śūnyamanātmyaṃ ya yoniśo na cetyādi /",
  "SA20asmahsuu:2734": "anucaracittaṃ yena sūtrādīnāṃ nāmata ālambitānāṃ padaprabhedamanugacchati /",
  "SA20asmahsuu:2735": "vicāraṇācittaṃ yenārthaṃ vyañjanaṃ ca vicārayati /",
  "SA20asmahsuu:2736": "tatrārthaṃ caturbhirākārairvicārayati gaṇanayā tulanayā mīmāṃsayā pratyavekṣaṇayā ca /",
  "SA20asmahsuu:2737": "tatra gaṇanā saṃgrahaṇaṃ tadyathā rūpaṃ daśāyatanānyekasya ca pradeśo vedanā ṣaḍ vedanākāyā ityevamādi /",
  "SA20asmahsuu:2738": "tulanā saṃkhyāvato (MSA_Bagchi 89)",
  "SA20asmahsuu:2739": "dharmasya śamalakṣa[ṇa?",
  "SA20asmahsuu:2740": "]grahaṇamanādhyāropānapavādataḥ /",
  "SA20asmahsuu:2741": "mīmāṃsā pramāṇaparīkṣa /",
  "SA20asmahsuu:2742": "pratyavekṣaṇāgaṇitatulitamīmāṃsitasyārthasyāvalokanaṃ /",
  "SA20asmahsuu:2743": "vyañjanaṃ dvābhyāmākārābhyāṃ vicārayati /",
  "SA20asmahsuu:2744": "sārthatathā[yā] ca samastānāṃ vyañjanānāṃ nirarthatayā ca vyastānāṃ /",
  "SA20asmahsuu:2745": "avadhāraṇācittaṃ yena yathānucaritaṃ vicāritaṃ vā tannimittamavadhārayati /",
  "SA20asmahsuu:2746": "saṃkalanacittaṃ tadyathā vicāritamarthaṃ mūlacitte saṃkṣipyaparipiṇḍitākāraṃ vartate /",
  "SA20asmahsuu:2747": "āśāsticittaṃ yadarthaṃ prayukto bhavati samā[dhyarthaṃ vā?",
  "SA20asmahsuu:2748": "] tatparipūryarthaṃ vā śrāmaṇyaphalārthaṃ vā bhūmipraveśārthaṃ vā viśeṣagamanārthaṃ vā tacchandasahagataṃ vartate /",
  "SA20asmahsuu:2749": "cittameva hyālambanapratibhāsaṃ vartate na cittādanyadālambanamastīti jānato vā cittamātramajānato vā cittamevālambanaṃ nānyat /",
  "SA20asmahsuu:2750": "iti ṣaḍvidhaṃ cittamālambanaṃ vyavasthāpyate /",
  "SA20asmahsuu:2751": "eṣeta pratyavekṣeta manojalpaiḥ prabandhataḥ /",
  "SA20asmahsuu:2752": "nirjalpaikarasaiścāpi manaskārairvicārayet // Msa_14.7 //",
  "SA20asmahsuu:2753": "jñeyaḥ śamathamārgo 'sya dharmanāma ca piṇḍitaṃ /",
  "SA20asmahsuu:2754": "jñeyo vipaśyanāmārgastadarthānāṃ vicāraṇā // Msa_14.8 //",
  "SA20asmahsuu:2755": "yuganaddhaśca vijñeyo mārgastatpiṇḍitaṃ punaḥ /",
  "SA20asmahsuu:2756": "līnaṃ cittasya gṛhṇīyāduddhataṃ śamayetpunaḥ // Msa_14.9 //",
  "SA20asmahsuu:2757": "śa[sa]maprāptamupekṣeta tasminnālambane punaḥ",
  "SA20asmahsuu:2758": "sātatyenātha satkṛtya sarvasminyojayetpunaḥ // Msa_14.10 //",
  "SA20asmahsuu:2759": "ebhiścaturbhiḥ ślokairekādaśa manaskārā upadiṣṭāḥ /",
  "SA20asmahsuu:2760": "savitarkaḥ savicāraḥ /",
  "SA20asmahsuu:2761": "avitarko vicāramātraḥ /",
  "SA20asmahsuu:2762": "avitarko 'vicāraḥ /",
  "SA20asmahsuu:2763": "śamathamanaskāraḥ /",
  "SA20asmahsuu:2764": "vipaśyanā manaskāraḥ /",
  "SA20asmahsuu:2765": "yuganaddhamanaskāraḥ /",
  "SA20asmahsuu:2766": "[pragrahanimittamanaskāraḥ] śamathanimittamanaskāraḥ /",
  "SA20asmahsuu:2767": "upekṣānimitta manaskāraḥ /",
  "SA20asmahsuu:2768": "sātatyamanaskāraḥ /",
  "SA20asmahsuu:2769": "satkṛtyamanaskāraśca /",
  "SA20asmahsuu:2770": "nibadhyālambane cittaṃ tatpravedhaṃ[vāhaṃ] na vikṣipet /",
  "SA20asmahsuu:2771": "avagamyāśu vikṣepaṃ tasmin pratiharetpunaḥ // Msa_14.11 //",
  "SA20asmahsuu:2772": "pratyātmaṃ saṃkṣipeccittamuparyupari buddhimān /",
  "SA20asmahsuu:2773": "tataścara [da]mayeccittaṃ samādhau guṇadarśanāt // Msa_14.12 //",
  "SA20asmahsuu:2774": "aratiṃ śamayettasminvikṣepadoṣadarśanāt /",
  "SA20asmahsuu:2775": "abhidhyādaurmanasyādīnvyutthitān śamayettathā // Msa_14.13 //",
  "SA20asmahsuu:2776": "tataśca sābhisaṃskārāṃ citte svarasavāhitāṃ /",
  "SA20asmahsuu:2777": "labhetānabhisaṃskārān [rāṃ] tadbhyāsātpunaryatiḥ // Msa_14.14 //",
  "SA20asmahsuu:2778": "(MSA_Bagchi 90)",
  "SA20asmahsuu:2779": "ebhiścaturbhiḥ ślokairnavākārayā cittasthityā sthityupāya upadiṣṭaḥ /",
  "SA20asmahsuu:2780": "cittaṃ sthāpayati saṃsthāpayati avasthāpayati upasthāpayati damayati śamayati vyupaśamayatyekotīkaroti cittaṃ samādaghātīti navākārāḥ /",
  "SA20asmahsuu:2781": "tataḥ sa tanukāṃ labdhvā praśrabdhiṃ kāyacetasoḥ /",
  "SA20asmahsuu:2782": "vijñeyaḥ samanaskāraḥ punastān[stāṃ]sa vivardhayan // Msa_14.15 //",
  "SA20asmahsuu:2783": "vṛddhidūraṃgamatvena maulīṃ sa labhate sthitiṃ /",
  "SA20asmahsuu:2784": "tāṃ śodhayannabhijñārthameti karmaṇyatāṃ parāṃ // Msa_14.16 //",
  "SA20asmahsuu:2785": "dhyāne 'bhijñābhinirhārāllokadhātūnsa gacchati /",
  "SA20asmahsuu:2786": "pūjārthamaprameyāṇāṃ buddhānāṃ śravaṇāya ca // Msa_14.17 //",
  "SA20asmahsuu:2787": "aprameyānupāsyāsau buddhānkalpairameyagaiḥ /",
  "SA20asmahsuu:2788": "karmaṇyatāṃ parāmeti cetasastadupāsanāt // Msa_14.18 //",
  "SA20asmahsuu:2789": "iti karmaṇyatāṃ parāṃ dhyāne iti saṃbandhanīyaṃ /",
  "SA20asmahsuu:2790": "kalpairameyagairityaprameyasaṃkhyāgataiḥ /",
  "SA20asmahsuu:2791": "śeṣameṣāṃ ślokānāṃ gatārthaṃ /",
  "SA20asmahsuu:2792": "tato 'nuśaṃsāna labhate pañca śuddhaiḥ sa pūrvagān /",
  "SA20asmahsuu:2793": "viśuddhibhājanatvaṃ ca tato yāti niruttaraṃ // Msa_14.19 //",
  "SA20asmahsuu:2794": "kṛtsnādausvalpa[dauṣṭhulya]kāyo hi dravate 'sya pratikṣaṇaṃ /",
  "SA20asmahsuu:2795": "āpūryate ca praśrabdhyā kāyacittaṃ samantataḥ // Msa_14.20 //",
  "SA20asmahsuu:2796": "aparicchinnamābhāsaṃ dharmāṇāṃ vetti sarvataḥ /",
  "SA20asmahsuu:2797": "akalpitāni saṃśuddhau nimittāni prapaśyati // Msa_14.21 //",
  "SA20asmahsuu:2798": "prapūrau ca viśuddhau ca dharmakāyasya sarvathā /",
  "SA20asmahsuu:2799": "karoti satataṃ dhīmānevaṃ hetuparigrahaṃ // Msa_14.22 //",
  "SA20asmahsuu:2800": "tataḥ śuddheḥ pūrvaṃgamānpañcānuśaṃsān labhate /",
  "SA20asmahsuu:2801": "śuddheriti śuddhyāśayabhūmeḥ /",
  "SA20asmahsuu:2802": "teṣāṃ ca lābhādviśuddhibhājanatvaṃ prāpnoti /",
  "SA20asmahsuu:2803": "nirūttaraṃ yānānantaryāt[nuttaryāt] /",
  "SA20asmahsuu:2804": "prapūrau ca viśuddhau ca dharmakāyasyeti daśamyāṃ bhūmau paripūrirbuddhabhūmau viśuddhiḥ /",
  "SA20asmahsuu:2805": "eteṣāṃ pañcānāmanuśaṃsānāṃ trayaḥ śamathapakṣā dvau vipaśyanāpakṣau veditavyau /",
  "SA20asmahsuu:2806": "ato yāvallaukikaḥ samudāgamaḥ /",
  "SA20asmahsuu:2807": "tataścāsau tathābhūto bodhisattvaḥ samāhitaḥ /",
  "SA20asmahsuu:2808": "manojalpādvinirmuktān sarvārthānna prapaśyati // Msa_14.23 //",
  "SA20asmahsuu:2809": "(MSA_Bagchi 91)",
  "SA20asmahsuu:2810": "dharma[rmā]lokasya vṛdhdyartha vīryamārabhate dṛḍhaṃ /",
  "SA20asmahsuu:2811": "dharmālokavivṛdhdyā ca cittamātre 'vatiṣṭhate // Msa_14.24 //",
  "SA20asmahsuu:2812": "sarvārthapratibhāsatvaṃ tataścitte prapaśyati /",
  "SA20asmahsuu:2813": "prahīno grāhyani[vi]kṣepastadā tasya bhavatyasau // Msa_14.25 //",
  "SA20asmahsuu:2814": "tato grāhakavikṣepaḥ kevalo 'syāvaśiṣyate /",
  "SA20asmahsuu:2815": "ānantaryasamādhiṃ ca spṛśatyāśu tadā punaḥ // Msa_14.26 //",
  "SA20asmahsuu:2816": "ata ūrdhvaṃ nirvedhabhāgīyāni /",
  "SA20asmahsuu:2817": "tathābhūto bodhisattvaḥ samāhitacitto manojalpādvinirmuktān sarvadharmānna paśyati svalakṣaṇasāmānyalakṣaṇākhyānmanojalpamātrameva khyāti /",
  "SA20asmahsuu:2818": "sāsyoṣmagatāvasthā /",
  "SA20asmahsuu:2819": "ayaṃ sa āloko yamadhikṛtyoktaṃ kṣāranadyām /",
  "SA20asmahsuu:2820": "āloka iti dharmanidhyānakṣānteretadadhivacanamiti /",
  "SA20asmahsuu:2821": "sa tasyaiva dharmālokasya vivṛdhdyarthamāsthitakriyayā dṛḍhaṃ vīryamārabhate /",
  "SA20asmahsuu:2822": "sāsya mūrdhāvasthā /",
  "SA20asmahsuu:2823": "dharmālokavivṛdhdyā ca cittamātre 'vatiṣṭhate /",
  "SA20asmahsuu:2824": "cittametaditi prativedhāt /",
  "SA20asmahsuu:2825": "tataścitta eva sarvārthapratibhāsatvaṃ paśyati /",
  "SA20asmahsuu:2826": "na cittādanyamarthaṃ /",
  "SA20asmahsuu:2827": "tadā cāsya grāhyavikṣepaḥ prahīno bhavati /",
  "SA20asmahsuu:2828": "grāhakavikṣepaḥ kevalo 'vaśiṣyate /",
  "SA20asmahsuu:2829": "sāsya kṣāntyavasthā /",
  "SA20asmahsuu:2830": "tadā ca kṣipramānantaryasamādhiṃ spṛśati /",
  "SA20asmahsuu:2831": "sāsya laukikāgradharmāvasthā /",
  "SA20asmahsuu:2832": "kena kāraṇena sa ānantarya ucyate /",
  "SA20asmahsuu:2833": "yato grāhakavikṣepo hīyate tadanantaraṃ /",
  "SA20asmahsuu:2834": "jñeyānyuṣmagatādīni etāni hi yathākramaṃ // Msa_14.27 //",
  "SA20asmahsuu:2835": "ityetānyuṣmagatādīni nirvedhabhāgīyāni /",
  "SA20asmahsuu:2836": "dvayagrāhavisaṃyuktaṃ lokottaramanuttaraṃ /",
  "SA20asmahsuu:2837": "nirvikalpaṃ malāpetaṃ jñānaṃ sa labhate punaḥ // Msa_14.28 //",
  "SA20asmahsuu:2838": "ataḥ pareṇa darśanamārgāvasthā /",
  "SA20asmahsuu:2839": "dvayagrāhavisaṃyuktaṃ grāhyagrāhagrāhakagrāhavisaṃyogāt /",
  "SA20asmahsuu:2840": "anuttaraṃ yānānantaryeṇa[nuttaryeṇa] /",
  "SA20asmahsuu:2841": "nirvikalpaṃ grāhyagrāhakavikalpavisaṃyogāt /",
  "SA20asmahsuu:2842": "malāpetaṃ darśanajñe[he]yakleśaprahāṇāt /",
  "SA20asmahsuu:2843": "etena virajo vigatamalamityuktaṃ bhavati /",
  "SA20asmahsuu:2844": "sāsyāśrayaparāvṛttiḥ prathamā bhūmiriṣyate /",
  "SA20asmahsuu:2845": "ameyaiścāsya sā kalpaiḥ suviśuddhiṃ nigacchati // Msa_14.29 //",
  "SA20asmahsuu:2846": "śloko gatārthaḥ /",
  "SA20asmahsuu:2847": "dharmadhātośca samatāṃ pratividhya punastadā /",
  "SA20asmahsuu:2848": "sarvasattveṣu labhate sadātmasamacittatāṃ // Msa_14.30 //",
  "SA20asmahsuu:2849": "(MSA_Bagchi 92)",
  "SA20asmahsuu:2850": "nirātmatāyāṃ duḥkhārthe kṛtye niḥpratikarmaṇi /",
  "SA20asmahsuu:2851": "sattveṣu samacitto 'sau yathānye 'pi jinātmajāḥ // Msa_14.31 //",
  "SA20asmahsuu:2852": "dharmanairātmyena ca dharmasamatāṃ pratividhya sarvasattveṣu sadā ātmasamacittatāṃ prattilabhate /",
  "SA20asmahsuu:2853": "pañcavidhayā samatayā /",
  "SA20asmahsuu:2854": "nairātmyasamatayā duḥkhasamatayā svaparasaṃtāneṣu nairātmyaduḥkhatayoraviśeṣāt /",
  "SA20asmahsuu:2855": "kṛtyasamatayā svaparaduḥkhaprahāṇakāmatāsāmānyāt /",
  "SA20asmahsuu:2856": "niṣpratikārasamatayā /",
  "SA20asmahsuu:2857": "ātmana iva parataḥ pratikārānabhinandanāt /",
  "SA20asmahsuu:2858": "tadanyabodhisattvasamatayā ca yathā tairabhisamitaṃ tathābhisamayāt /",
  "SA20asmahsuu:2859": "traidhātukātmasaṃskārānabhūtaparikalpataḥ /",
  "SA20asmahsuu:2860": "jñānena suviśuddhena addhayārthena paśyati // Msa_14.32 //",
  "SA20asmahsuu:2861": "sa traidhātukātmasaṃskārānabhūtaparikalpanāmātrānpaśyati /",
  "SA20asmahsuu:2862": "suviśuddhena jñānena lokottaratvāt /",
  "SA20asmahsuu:2863": "advayārthenetyagrāhyagrāhakārthena /",
  "SA20asmahsuu:2864": "tadabhāvasya bhāvaṃ ca vimuktaṃ dṛṣṭihāyibhiḥ /",
  "SA20asmahsuu:2865": "labdhvā darśanamārgo hi tadā tena nirūcyate // Msa_14.33 //",
  "SA20asmahsuu:2866": "tasya grāhyagrāhakābhāvasya bhāvaṃ dharmadhātūndarśanaprahātavyaiḥ kleśairvimuktaṃ paśyati /",
  "SA20asmahsuu:2867": "abhāvaśūnyatāṃ jñātvā tathābhāvasya śūnyatāṃ /",
  "SA20asmahsuu:2868": "prakṛtyā śūnyatāṃ jñātvā śūnyajña iti kathyate // Msa_14.34 //",
  "SA20asmahsuu:2869": "sa ca bodhisattvaḥ śūnyajña ityucyate /",
  "SA20asmahsuu:2870": "trividhaśūnyatājñānāt /",
  "SA20asmahsuu:2871": "abhāvaśūnyatā parikalpitaḥ svabhāvaḥ svena lakṣaṇenābhāvāt /",
  "SA20asmahsuu:2872": "tathābhāvasya śūnyatā paratantrasya sa hi na tathābhāvo yathā kalpyate svena lakṣaṇena bhāvaḥ /",
  "SA20asmahsuu:2873": "prakṛtiśūnyatā pariniṣpannaḥ svabhāvaḥ śūnyatāsvabhāvatvāt /",
  "SA20asmahsuu:2874": "animittapadaṃ jñeyaṃ vikalpānāṃ ca saṃkṣayaḥ /",
  "SA20asmahsuu:2875": "abhūtaparikalpaśca tadapraṇihitasya hi // Msa_14.35 //",
  "SA20asmahsuu:2876": "animittapadaṃ jñeyaṃ vikalpānāṃ ca saṃkṣayaḥ /",
  "SA20asmahsuu:2877": "abhūtaparikalpastadapraṇidhānasya padamālambanamityarthaḥ /",
  "SA20asmahsuu:2878": "tena darśanamārgeṇa saha lābhaḥ sadā mataḥ /",
  "SA20asmahsuu:2879": "sarveṣāṃ bodhipakṣāṇāṃ vicitrāṇāṃ jinātmaje // Msa_14.36 //",
  "SA20asmahsuu:2880": "(MSA_Bagchi 93)",
  "SA20asmahsuu:2881": "tena darśanamārgeṇa saha bodhisattvasya sarveṣāṃ bodhipakṣāṇāṃ dharmāṇāṃ lābho veditavyaḥ smṛtyupasthānādīnāṃ /",
  "SA20asmahsuu:2882": "saṃskāramātraṃ jagadetya buddhyā nirātmakaṃ duḥkhivirūḍhimātraṃ /",
  "SA20asmahsuu:2883": "vihāya yānarthamayātmadṛṣṭiḥ mahātmadṛṣṭiṃ śrayate mahārthā // Msa_14.37 //",
  "SA20asmahsuu:2884": "vinātmadṛṣṭyā ya ihātmadṛṣṭirvināpi duḥkhena suduḥkhitaśca /",
  "SA20asmahsuu:2885": "sarvārthakartā na ca kārakāṅkṣī yathātmanaḥ svātmahitāni kṛtvā // Msa_14.38 //",
  "SA20asmahsuu:2886": "yo muktacittaḥ parayā vimuktyā baddhaśca gāḍhāyatabandhanena /",
  "SA20asmahsuu:2887": "duḥkhasya paryantamapaśyamānaḥ prayujyate caiva karoti caiva // Msa_14.39 //",
  "SA20asmahsuu:2888": "svaṃ duḥkhamudvoḍhumihāsamartho lokaḥ kutaḥ piṇḍitamanyaduḥkhaṃ /",
  "SA20asmahsuu:2889": "janmaikamālokayate[gataṃ] tvacinto viparyayāttasya tu bodhisattvaḥ // Msa_14.40 //",
  "SA20asmahsuu:2890": "yatprema yā vatsalatā prayogaḥ sattveṣvakhedaśca jinātmajānāṃ /",
  "SA20asmahsuu:2891": "āścaryametatparamaṃ bhaveṣu na caiva sattvātmasamānabhāvāt // Msa_14.41 //",
  "SA20asmahsuu:2892": "ebhiḥ pañcabhiḥ ślokairdarśanamārgalābhino bodhisattvasya māhātmyodbhāvanam /",
  "SA20asmahsuu:2893": "anarthamayātmadṛṣṭiryā kliṣṭā satkāyadṛṣṭiḥ /",
  "SA20asmahsuu:2894": "mahātmadṛṣṭiriti mahārthā yā sarvasattveṣvātmasamacittalābhātmadṛṣṭiḥ /",
  "SA20asmahsuu:2895": "sā hi sarvasattvārthakriṃyāhetutvāt mahārthā /",
  "SA20asmahsuu:2896": "vinātmadṛṣṭyā anarthamayyātmadṛṣṭirmahārthā yā vināpi duḥkhena svasaṃtānajena suduḥkhitā sarvasattvasaṃtānajena /",
  "SA20asmahsuu:2897": "yo vimuktacitto darśanaprahātavyebhyaḥ parayā vimuktyānuttareṇa yānena /",
  "SA20asmahsuu:2898_0": "baddhaśca gāḍhāyatabandhanena sarvasattvasāṃntānikena duḥkhasya paryantaṃ na paśyati",
  "SA20asmahsuu:2898_1": "sva[sattva]dhātoranantatvādākāśavat prayujyate ca duḥkhasyāntakriyāyai sattvānāṃ",
  "SA20asmahsuu:2898_2": "karoti caiva tāma[arthaṃ] prameyāṇāṃ sattvānāṃ /",
  "SA20asmahsuu:2899": "viparyayāttasya tu bodhisattvaḥ sa hi saṃpiṇḍitasarvasattvaduḥkhaṃ yāvallokagatamudvoḍhuṃ samarthaḥ /",
  "SA20asmahsuu:2900": "yā sattveṣu bodhisattvasya priyatā yā ca hitasukhaiṣitā yaśca tadarthaṃ prayogo yaścitta[yaścatat]prayuktasyākheda etatsarvamāścaryaṃ paramaṃ lokeṣu /",
  "SA20asmahsuu:2901": "na caivāścaryaṃ sattvānāmātmasamānatvāt /",
  "SA20asmahsuu:2902": "tato 'sau bhāvanāmārge pariśiṣṭāsu bhūmiṣu /",
  "SA20asmahsuu:2903": "jñānasya dvividhasyeha bhāvanāyai prayujyate // Msa_14.42 //",
  "SA20asmahsuu:2904": "nivirkalpaṃ ca tajjñānaṃ buddhadharmaviśodhakaṃ /",
  "SA20asmahsuu:2905": "anyadyathāvyavasthānaṃ sattvānāṃ paripācakaṃ // Msa_14.43 //",
  "SA20asmahsuu:2906": "bhāvanāyāśca niryāṇaṃ dvayasaṃkhyeyasamāptitaḥ /",
  "SA20asmahsuu:2907": "paścimāṃ bhāvanāmetya bodhisattvau 'bhiṣiktakaḥ // Msa_14.44 //",
  "SA20asmahsuu:2908": "(MSA_Bagchi 94)",
  "SA20asmahsuu:2909": "vajropamaṃ samādhānaṃ vikalpābhedyametya ca /",
  "SA20asmahsuu:2910": "niṣṭhāśrayaparāvṛttiṃ sarvāvaraṇanirmalāṃ // Msa_14.45 //",
  "SA20asmahsuu:2911": "sarvakārajñatāṃ caiva labhate 'nuttaraṃ padaṃ /",
  "SA20asmahsuu:2912": "yatrasthaḥ sarvasattvānāṃ hitāya pratipadyate // Msa_14.46 //",
  "SA20asmahsuu:2913": "ebhirbhāvanāmārgaḥ paridīpitaḥ dvividhaṃ jñānaṃ /",
  "SA20asmahsuu:2914": "nirvikalpaṃ ca yenātmano buddhadharmān viśodhayati /",
  "SA20asmahsuu:2915": "yathāvyavasthānaṃ ca lokottarapṛṣṭhalabdhaṃ laukikaṃ yena sattvānparipācayati /",
  "SA20asmahsuu:2916": "asaṃkhyeyadvayasya samāptau paścimāṃ bhāvanāmāgamyāvasānagatāmabhiṣikto vajropamaṃ samādhiṃ labhate /",
  "SA20asmahsuu:2917": "vikalpānuśayābhedyārthena vajropamaḥ /",
  "SA20asmahsuu:2918": "tato niṣṭhāgatāmāśrayaparāvṛttiṃ labhate sarvakleśajñeyāvaraṇanirmalāṃ /",
  "SA20asmahsuu:2919": "sarvākārajñatāṃ cānuttarapadaṃ yatrastho yāvatsaṃsāramabhisaṃbodhinirvāṇasaṃdarśanādibhiḥ sattvānāṃ hitāya pratipadyate /",
  "SA20asmahsuu:2920": "kathaṃ tathā durlabhadarśane munau bhavenmahārthaṃ na hi nityadarśanaṃ /",
  "SA20asmahsuu:2921": "bhṛśaṃ samāpyāyitacetasaḥ sadā prasādavegairasamaśravodbhavaiḥ // Msa_14.47 //",
  "SA20asmahsuu:2922": "a[pra]codyamānaḥ satataṃ ca saṃmukhaṃ tathāgatairdharmasu[mu]khe vyavasthitaḥ /",
  "SA20asmahsuu:2923": "nigṛhya keśeṣviva doṣagahvarāt nikṛṣya bodhau ca balānniveśyate // Msa_14.48 //",
  "SA20asmahsuu:2924": "sa sarvalokaṃ suviśuddhadarśanairakalpabodhairabhibhūya sarvathā /",
  "SA20asmahsuu:2925": "mahāndhakāraṃ vidhamayya bhāsate jaganmahāditya ivātyudārataḥ // Msa_14.49 //",
  "SA20asmahsuu:2926": "ebhistribhiḥ ślokairavavādamāhātmyaṃ darśayati /",
  "SA20asmahsuu:2927": "yo hi dharmamukhaśrotasyavavādaṃ labhate tasya nityaṃ buddhadarśanaṃ bhavati /",
  "SA20asmahsuu:2928": "tataścāsamaṃ dharmaśravaṇaṃ /",
  "SA20asmahsuu:2929": "yato 'syātyarthaṃ prasādaḥ prasādavegairāpyāyitacetasastannityadarśanaṃ buddhānāṃ mahārthaṃ bhavati /",
  "SA20asmahsuu:2930": "śeṣaṃ gatārtham /",
  "SA20asmahsuu:2931": "buddhāḥ samyakpraśaṃsāṃ vidadhati satataṃ svārthasamyakprayukte,",
  "SA20asmahsuu:2932": "nindāmīrṣyāprayukte sthitivicapare cāntarāyānukūlān /",
  "SA20asmahsuu:2933": "dharmān sarvaprakārānvidhivadiha jinā darśayantyagrasattve,",
  "SA20asmahsuu:2934": "yān varjyāsevya yoge bhavati vipulatā saugate śāsane 'smim // Msa_14.50 //",
  "SA20asmahsuu:2935": "caturvidhāmanuśāsanīmetena ślokena darśayati /",
  "SA20asmahsuu:2936": "adhiśīlamadhikṛtya samyaksvārthaprayukte bodhisattve praśaṃsāvidhānataḥ /",
  "SA20asmahsuu:2937": "adhicittamadhiprajñaṃ cādhikṛtya sthitivicayapare tadantarāyāṇāṃ (MSA_Bagchi 95)",
  "SA20asmahsuu:2938": "tadanukūlānāṃ ca sarvaprakārāṇāṃ dharmāṇāṃ deśanataḥ /",
  "SA20asmahsuu:2939": "yānvarjyāsevyetyantarāyānanukūlāṃśca yathākramaṃ /",
  "SA20asmahsuu:2940": "yoga iti śamathavipaśyanābhāvanāyāṃ /",
  "SA20asmahsuu:2941": "iti satataśubhācayaprapūrṇaḥ suvipulametya sa cetasaḥ samādhiṃ /",
  "SA20asmahsuu:2942": "munisatatamahāvavādalabdho bhavati guṇārṇavapārago 'grasattvaḥ // Msa_14.51 //",
  "SA20asmahsuu:2943": "nigamanaśloko gatārthaḥ /",
  "SA20asmahsuu:2944": "// mahāyānasūtrālaṃkāre avavādānuśāsanyadhikāraścaturdaśaḥ //",
  "SA20asmahsuu:2945": "(MSA_Bagchi 96)",
  "SA20asmahsuu:2946": "pañcadaśo 'dhikāraḥ",
  "SA20asmahsuu:2947": "uddānam",
  "SA20asmahsuu:2948": "adhimukterbahulatā dharmaparyeṣṭideśane",
  "SA20asmahsuu:2949": "pratipattistathā samyagavavādānuśāsanaṃ // Msa_15.1 //",
  "SA20asmahsuu:2950": "upāyasahitakarmavibhāge catvāraḥ ślokāḥ /",
  "SA20asmahsuu:2951": "yathā pratiṣṭhā vanadehiparvatapravāhinīnāṃ pṛthivī samantataḥ /",
  "SA20asmahsuu:2952": "tathaiva dānādiśubhasya sarvato budheṣu karma trividhaṃ nirucyate // Msa_15.2 //",
  "SA20asmahsuu:2953": "anena ślokena samutthānopāyaṃ darśayati /",
  "SA20asmahsuu:2954": "sarvaprakārasya dānādiśubhasya pāramitābodhipakṣādikasya karmatrayasamutthitatvāt /",
  "SA20asmahsuu:2955": "budheṣviti bodhisattveṣu /",
  "SA20asmahsuu:2956": "vanādigrahaṇamupabhojyā sthirasthiravastunidarśanārtham /",
  "SA20asmahsuu:2957": "suduṣkaraiḥ karmabhirudyatātmanāṃ vicitrarūpairbahukalpanirgataiḥ /",
  "SA20asmahsuu:2958": "na kāyavākcittamayasya karmaṇo jinātmajānāṃ bhavatīha saṃnatiḥ // Msa_15.3 //",
  "SA20asmahsuu:2959": "yathā viṣācchasramahāśanād[ne] ripornivārayedātmahitaḥ svamāśrayaṃ /",
  "SA20asmahsuu:2960": "nihīnayānādvividhājjinātmajo nivārayetkarma tathā trayātmakaṃ // Msa_15.4 //",
  "SA20asmahsuu:2961": "ābhyāṃ ślokābhyāṃ vyutthānopāyaṃ darśayati /",
  "SA20asmahsuu:2962": "mahāyānakhedānyayānapātavyutthānādyathākramaṃ /",
  "SA20asmahsuu:2963": "saṃnatiḥ kheda ityarthaḥ /",
  "SA20asmahsuu:2964": "viṣādisādharmyaṃ hīnayānapratisaṃyuktasya karmaṇo hīnayānacittapariṇāmanāt mahāyāne kuśalamūlasamucchedanāt anutpannakuśalamūlānutpādāya /",
  "SA20asmahsuu:2965": "utpanna kuśalamūla[sa?",
  "SA20asmahsuu:2966": "]sya dhvaṃsanāt /",
  "SA20asmahsuu:2967": "buddhatvasaṃpatprāptivibandhanācca /",
  "SA20asmahsuu:2968": "na karmiṇaḥ karma na karmaṇaḥ kriyāṃ sadāvikalpaḥ samudīkṣate tridhā /",
  "SA20asmahsuu:2969": "tato 'sya tatkarma viśuddhipāragaṃ bhavatyanantaṃ tadupāyasaṃgrahāt // Msa_15.5 //",
  "SA20asmahsuu:2970": "anena ślokena caturthena viśuddhyupāyaṃ karmaṇo darśayati /",
  "SA20asmahsuu:2971": "maṇḍalapariśuddhitaḥ kartṛkarmakriyāṇāmanupalambhāt /",
  "SA20asmahsuu:2972": "anantamityakṣayam /",
  "SA20asmahsuu:2973": "// mahāyānasūtrālaṃkāra upāyasahitakarmādhikāraḥ pañcadaśaḥ //",
  "SA20asmahsuu:2974": "(MSA_Bagchi 97)",
  "SA20asmahsuu:2975": "ṣoḍaśo 'dhikāraḥ",
  "SA20asmahsuu:2976": "pāramitāprabhedasaṃgrahe uddānaślokaḥ /",
  "SA20asmahsuu:2977": "sāṃkhyātha tallalakṣaṇamānupūrvī niruktirabhyāsaguṇaśca tāsāṃ /",
  "SA20asmahsuu:2978": "prabhedanaṃ saṃgrahaṇaṃ vipakṣo jñeyo guṇo 'nyonyaviniścayaśca // Msa_16.1 //",
  "SA20asmahsuu:2979": "saṃkhyāvibhāge ṣaṭ ślokāḥ /",
  "SA20asmahsuu:2980": "bhogātmabhāvasaṃpatparicārārambhasaṃpadabhyudayaḥ /",
  "SA20asmahsuu:2981": "kleśāvaśagatvamapi ca kṛtyeṣu sadāviparyāsaḥ // Msa_16.2 //",
  "SA20asmahsuu:2982": "iti prathamaḥ /",
  "SA20asmahsuu:2983": "tatra catasṛbhiḥ pāramitābhiścaturvidho 'bhyudayaḥ /",
  "SA20asmahsuu:2984": "dānena bhogasaṃpat /",
  "SA20asmahsuu:2985": "śīlenātmabhāvasaṃpat /",
  "SA20asmahsuu:2986": "kṣāntyā paricārasaṃpat /",
  "SA20asmahsuu:2987": "tathā hi tadāsevanādāyatyād[tyāṃ] bahujanasupriyo bhavati /",
  "SA20asmahsuu:2988": "vīryeṇārambhasaṃpat sarvakarmāntasaṃpattitaḥ /",
  "SA20asmahsuu:2989": "pañcamyā kleśāvaśagatvaṃ dhyānena kleśaviṣkambhanāt /",
  "SA20asmahsuu:2990": "ṣaṣṭhyā kṛtyeṣvaviparyāsaḥ sarvakāryayathābhūtaparijñānāt /",
  "SA20asmahsuu:2991": "ityabhyudayaḥ tatra cāsaṃkleśamaviparītakṛtyārambhaṃ cādhikṛtya ṣaṭ pāramitā vyavasthitāḥ /",
  "SA20asmahsuu:2992": "sattvārtheṣu suyuktastyāgānupaghātamarṣaṇaiḥ kurute /",
  "SA20asmahsuu:2993": "sanidānasthitimuktyā ātmārthaṃ sarvathā carati // Msa_16.3 //",
  "SA20asmahsuu:2994": "iti dvitīyaḥ /",
  "SA20asmahsuu:2995": "sattvārtheṣu samyakprayukto bodhisattvastisṛbhirdānaśīlakṣāntipāramitābhiryathākramaṃ tyāgenānupaghātenopaghātamarṣaṇena ca sattvārthaṃ kurute /",
  "SA20asmahsuu:2996": "tisṛbhiḥ sanidānatayā [sanidānayā] cittasthityā vimuktyā ca sarvaprakāramātmārthaṃ carati /",
  "SA20asmahsuu:2997": "vīryaṃ niśritya yathākramaṃ dhyānaprajñābhyāsa[ma]samāhitasya cittasya samavadhānāt samāhitasya mocanāt /",
  "SA20asmahsuu:2998": "iti parārthamātmārthaṃ cārabhya ṣaṭ pāramitāḥ /",
  "SA20asmahsuu:2999": "avighātairaviheṭhairviheṭhasaṃmarṣaṇaiḥ kriyākhedaiḥ /",
  "SA20asmahsuu:3000": "āvarjanaiḥ sulapitaiḥ parārtha ātmārthaṃ etasmāt // Msa_16.4 //",
  "SA20asmahsuu:3001": "iti tṛtīyaḥ /",
  "SA20asmahsuu:3002": "dānādibhirbodhisattvasya sakalaḥ parārtho bhavati /",
  "SA20asmahsuu:3003": "yathākramaṃ pareṣāmupakaraṇāvidhātaiḥ /",
  "SA20asmahsuu:3004": "aviheṭhaiḥ viheṭhanāmarṣaṇaiḥ /",
  "SA20asmahsuu:3005": "sāhāyya kriyāsvakhedaiḥ ṛddhyādiprabhāvāvarjanaiḥ subhāṣitasulapitaiśca saṃśayacchedanāt /",
  "SA20asmahsuu:3006": "etasmātparārthāt bodhisattvasyātmārtho bhavati /",
  "SA20asmahsuu:3007": "parākāryasvakāryatvānmahābodhiprāptitaśca /",
  "SA20asmahsuu:3008": "iti sakalaparārthādhikārāt ṣaṭ pāramitāḥ /",
  "SA20asmahsuu:3009": "(MSA_Bagchi 98)",
  "SA20asmahsuu:3010": "bhogeṣu cānabhiratistīvrā gurutādvaye akhedaśca /",
  "SA20asmahsuu:3011": "yogaśca nirvikalpaḥ samastamidamuttamaṃ yānaṃ // Msa_16.5 //",
  "SA20asmahsuu:3012": "iti caturthaḥ /",
  "SA20asmahsuu:3013": "dānena bodhisattvasya bhogeṣvabhi[ṣvanabhi]ratirnirapekṣatvāt /",
  "SA20asmahsuu:3014": "śīlasamādānena bodhisattvaśikṣāsu tīvrā gurutā /",
  "SA20asmahsuu:3015": "kṣāntyā vīryeṇa cākhedo dvaye yathākramaṃ duḥkhe ca sattvāsattvakṛte kuśalaprayoge ca /",
  "SA20asmahsuu:3016": "dhyānaprajñāyāṃ[bhyāṃ] nirvikalpo yogaḥ śamathavipaśyanāsaṃgṛhītaḥ /",
  "SA20asmahsuu:3017": "etāvacca samasta [mahāyānam iti?",
  "SA20asmahsuu:3018": "] mahāyānasaṃgrahādhikārāt ṣaṭ pāramitāḥ /",
  "SA20asmahsuu:3019": "viṣayeṣvasaktimārgastadāptivikṣepasaṃyameṣvaparaḥ /",
  "SA20asmahsuu:3020": "sattvāvisṛjanavardhana āvaraṇaviśodhaneṣvaparaḥ // Msa_16.6 //",
  "SA20asmahsuu:3021": "iti pañcamaḥ /",
  "SA20asmahsuu:3022": "tatra dānaṃ viṣayeṣvasaktimārgastyāgābhyāsena tatsaktivigamāt /",
  "SA20asmahsuu:3023": "śīlaṃ tadāptivikṣepasaṃyameṣu bhikṣusaṃvarasthasya viṣayaprāptaye sarvakarmāntavikṣepāṇāmapravṛtteḥ /",
  "SA20asmahsuu:3024": "kṣāntiḥ sattvānutsarge sarvo[vā]pakāraduḥkhānudvegāt /",
  "SA20asmahsuu:3025": "vīryaṃ kuśalavivardhana ārabdhavīryasya tadbuddhigamanāt /",
  "SA20asmahsuu:3026": "dhyānaṃ prajñā cāvaraṇaviśodhaneṣu mārgastābhyāṃ kleśajñeyāvaraṇaviśodhanāt /",
  "SA20asmahsuu:3027": "mārga ityupāyaḥ /",
  "SA20asmahsuu:3028": "evaṃ sarvākāramārgādhikārāt ṣaṭ pāramitāḥ /",
  "SA20asmahsuu:3029": "śikṣātrayamadhikṛtya ca ṣaṣṭ pāramitā jinaiḥ samākhyātāḥ /",
  "SA20asmahsuu:3030": "ādyā tisro dvedhā antyadvayatastisṛṣvekā // Msa_16.7 //",
  "SA20asmahsuu:3031": "iti ṣaṣṭhaḥ /",
  "SA20asmahsuu:3032": "tatrādyā adhiśīlaṃ śikṣā tisraḥ pāramitāḥ sasaṃbhārasaparivāragrahaṇāt /",
  "SA20asmahsuu:3033": "dānena hi bhoganirapekṣaḥ śīlaṃ samādatte samāttaṃ ca kṣāntyā rakṣatyākruṣṭāpratyākrośanādibhiḥ /",
  "SA20asmahsuu:3034": "dvidhetyadhicittamadhiprajñaṃ ca śikṣā sā antena dvayena saṃgṛhītā yathākramaṃ dhyānena prajñayā ca /",
  "SA20asmahsuu:3035": "tisṛṣvapi śikṣāsvekā vīryapāramitā veditavyā /",
  "SA20asmahsuu:3036": "sarvāsāṃ vīryasahāyatvāt /",
  "SA20asmahsuu:3037": "lakṣaṇavibhāge ślokāḥ ṣaṭ /",
  "SA20asmahsuu:3038": "dānaṃ vipakṣahīnaṃ jñānena gataṃ ca nirvikalpena /",
  "SA20asmahsuu:3039": "sarvecchāparipūrakamapi sattvavipācakaṃ tredhā // Msa_16.8 //",
  "SA20asmahsuu:3040": "bodhisattvānāṃ dānaṃ caturvidhalakṣaṇaṃ /",
  "SA20asmahsuu:3041": "vipakṣahīnaṃ tā[mā]tsaryasya prahīṇatvāt /",
  "SA20asmahsuu:3042": "nirvikalpajñānasahagataṃ dharma nairātmyaprativedhayogāt sarvecchāparipūrakaṃ yo yadicchati tasmai tasya dānāt /",
  "SA20asmahsuu:3043": "sattvaparipācakaṃ tredhā dānena sattvān saṃgṛhya triṣu yāneṣu yathābhavyaniyojanāt /",
  "SA20asmahsuu:3044": "(MSA_Bagchi 99)",
  "SA20asmahsuu:3045": "śīlaṃ vipakṣahīnaṃ jñānena gataṃ ca nirvikalpena /",
  "SA20asmahsuu:3046": "sarvecchāparipūrakamapi sattvavipācakaṃ tredhā // Msa_16.9 //",
  "SA20asmahsuu:3047": "kṣāntirvipakṣahīnā jñānena gatā ca nirvikalpena /",
  "SA20asmahsuu:3048": "sarvecchāparipūrā api sattvavipācikā tredhā // Msa_16.10 //",
  "SA20asmahsuu:3049": "vīryaṃ vipakṣahīnaṃ jñānena gataṃ ca nirvikalpena /",
  "SA20asmahsuu:3050": "sarvecchaparipūrakamapi sattvavipācakaṃ tredhā // Msa_16.11 //",
  "SA20asmahsuu:3051": "dhyānaṃ vipakṣahīnaṃ jñānena gataṃ ca nirvikalpena /",
  "SA20asmahsuu:3052": "sarvecchāparipūrakamapi sattvavipācakaṃ tredhā // Msa_16.12 //",
  "SA20asmahsuu:3053": "prajñā vipakṣahīnā jñānena gatā ca nirvikalpena /",
  "SA20asmahsuu:3054": "sarvecchāparipūrā api sattvavipācikā tredhā // Msa_16.13 //",
  "SA20asmahsuu:3055": "yathā dānalakṣaṇaṃ caturvidhamevaṃ śīlādīnāṃ veditavyam /",
  "SA20asmahsuu:3056": "eṣāṃ tu vipakṣā dauḥśīlyaṃ krodhaḥ kauśīdyaṃ vikṣepo dauṣprajñyaṃ yathākramaṃ /",
  "SA20asmahsuu:3057": "sarvecchāparipūrakatvaṃ śīlādibhiḥ pareṣāṃ sarvakāyavāksaṃyamāparādhamarṣaṇasāhāyyamanorathasaṃśayacchedanecchāparipūraṇāt /",
  "SA20asmahsuu:3058": "sattvaparipācakatvaṃ śīlādibhirāvarjya triṣu yāneṣu paripācanāt /",
  "SA20asmahsuu:3059": "anukramavibhāge ślokaḥ /",
  "SA20asmahsuu:3060": "pūrvottaraviśrayataścotpattestatkrameṇa nirdeśaḥ /",
  "SA20asmahsuu:3061": "hīnotkarṣasthānādaudārikasūkṣmataścāpi // Msa_16.14 //",
  "SA20asmahsuu:3062": "tribhiḥ kāraṇaisteṣāṃ dānādīnāṃ krameṇa nirdeśaḥ /",
  "SA20asmahsuu:3063": "pūrvasaṃniśrayeṇottarasyotpatteḥ /",
  "SA20asmahsuu:3064": "bhoganirapekṣo hi śīlaṃ samātte śīlavān kṣamo bhavati kṣamāvān vīryamārabhate ārabdhavīryaḥ samādhimutpādayati samāhitacitto yathābhūtaṃ prajānāti /",
  "SA20asmahsuu:3065": "pūrvasya ca hīnatvāt uttarasyotkarṣasthānatvāt /",
  "SA20asmahsuu:3066": "hīnaṃ hi dānamutkṛṣṭaṃ śīlamevaṃ yāvaddhīnaṃ dhyānamutkṛṣṭā prajñeti /",
  "SA20asmahsuu:3067": "pūrvasya caudārikatvāduttarasyasūkṣmatvāt /",
  "SA20asmahsuu:3068": "audārikaṃ hi dānaṃ supraveśatvāt sukaratvācca /",
  "SA20asmahsuu:3069": "sūkṣmaṃ jñīlaṃ tato duṣpraveśatvād duṣkaratvācca /",
  "SA20asmahsuu:3070": "evaṃ yāvadaudārikaṃ dhyānaṃ sūkṣmā prajñeti /",
  "SA20asmahsuu:3071": "nirvacanavibhāge ślokaḥ /",
  "SA20asmahsuu:3072": "dāridyasyāpanayācchaityasya ca lambhanāt kṣayāt kruddheḥ /",
  "SA20asmahsuu:3073": "varayogamanodhāraṇaparamāthajñānataścoktiḥ // Msa_16.15 //",
  "SA20asmahsuu:3074": "dāridyamapanayatīti dānaṃ /",
  "SA20asmahsuu:3075": "śaityaṃ lambhayatīti śīlaṃ tadvato viṣayanimittakleśaparidāhābhāvāt /",
  "SA20asmahsuu:3076": "kṣayaḥ kruddheriti kṣāntistayā krodhakṣayāt /",
  "SA20asmahsuu:3077": "vareṇa yojayatīti vīryaṃ kuśaladharmayojanāt /",
  "SA20asmahsuu:3078": "dhārayatyadhyātmaṃ mana iti dhyānaṃ /",
  "SA20asmahsuu:3079": "paramārtha[rthaṃ] jānātyanayeti prajñā /",
  "SA20asmahsuu:3080": "(MSA_Bagchi 100)",
  "SA20asmahsuu:3081": "bhāvanāvibhāge ślokaḥ /",
  "SA20asmahsuu:3082": "bhāvanopadhimāśritya manaskāraṃ tathāśayaṃ /",
  "SA20asmahsuu:3083": "upāyaṃ ca vibhutvaṃ ca sarvāsāmeva kathyate // Msa_16.16 //",
  "SA20asmahsuu:3084": "pañcavidhā pāramitābhāvanā /",
  "SA20asmahsuu:3085": "upadhisaṃniśritā /",
  "SA20asmahsuu:3086": "tatropadhisaṃniśritā caturākārā hetusaṃniśritā yo gotrabalena pāramitāsu pratipattyabhyāsaḥ /",
  "SA20asmahsuu:3087": "vipākasaṃniśritā ca ātmabhāvasaṃpattibalena /",
  "SA20asmahsuu:3088": "praṇidhānasaṃniśritā yaḥ pūrvapraṇidhānabalena /",
  "SA20asmahsuu:3089": "pratisaṃkhyānasaṃniśratā yaḥ prajñābalena pāramitāsu pratipattyabhyāsaḥ /",
  "SA20asmahsuu:3090": "manasikārasaṃniśritā pāramitābhāvanā caturākārā /",
  "SA20asmahsuu:3091": "adhimuktimanaskāreṇa sarvapāramitāpratisaṃyuktaṃ sūtrāntamadhimucyamānasya /",
  "SA20asmahsuu:3092": "āsvādanāmanaskāreṇa labdhāḥ pāramitā āsvādayato guṇasaṃdarśayogena /",
  "SA20asmahsuu:3093": "anumodanāmanaskāreṇa sarvalokadhātuṣu sarvasattvānāṃ dānādikamanumodamānasya /",
  "SA20asmahsuu:3094": "abhinandanāmanaskāreṇātmanaḥ sattvānāṃ cānāgataṃ pāramitāviśeṣamabhinandamānasya /",
  "SA20asmahsuu:3095": "āśayasaṃniśritā pāramitābhāvanā ṣaḍākārā /",
  "SA20asmahsuu:3096": "atṛptāśayena vipulāśayena muditāśayena upakārāśayena nirlepāśayena kalyāṇāśayena ca /",
  "SA20asmahsuu:3097": "tatra bodhisattvasya dāne 'tṛptāśayo yadbodhisattva ekasattvasyaikakṣaṇe gaṃgānadībālukāsamān lokadhātūn saptaratnaparipūrṇān kṛtvā pratipādayet /",
  "SA20asmahsuu:3098": "gaṃgānadībālikāsamāṃścātmabhāvān /",
  "SA20asmahsuu:3099": "evaṃ ca pratikṣaṇaṃ gaṃgānadīvālikāsamānkalpānpratipādayet /",
  "SA20asmahsuu:3100": "yathā caikasya sattvasyaivaṃ yāvān sattvadhāturanuttarāyāṃ samyaksaṃbodhau paripācayitavyastamanena paryāyeṇa pratipādayet /",
  "SA20asmahsuu:3101": "atṛpta eva bodhisattvasya dānāśaya iti /",
  "SA20asmahsuu:3102": "ya evaṃrūpa āśayo 'yaṃ bodhisattvasya dāne 'tṛptāśayaḥ /",
  "SA20asmahsuu:3103": "na ca bodhisattva evaṃrūpāṃ dānaparaṃparāṃ kṣaṇamātramapi hāpayati /",
  "SA20asmahsuu:3104": "na vicchinattyā bodhimaṇḍaniṣadanāditi /",
  "SA20asmahsuu:3105": "ya evaṃrūpa āśayo 'yaṃ bodhisattvasya dāne vipulāśaya iti /",
  "SA20asmahsuu:3106": "muditataraśca bodhisattvo bhavati tānsattvāndānena tathānugṛhṇan /",
  "SA20asmahsuu:3107": "na tveva te satvāstena dānenānugṛhyamāṇā iti /",
  "SA20asmahsuu:3108": "ya evaṃrūpa āśayo 'yaṃ bodhisattvasya dāne muditāśayaḥ /",
  "SA20asmahsuu:3109": "upakārakatarāṃśca sa bodhisattvastānsattvānātmanaḥ samanupaśyati /",
  "SA20asmahsuu:3110": "yeṣāṃ tathā dānenopakaroti nātmānaṃ /",
  "SA20asmahsuu:3111": "teṣāmanuttarasamyaksaṃbodhyupastambhatāmupādāya iti /",
  "SA20asmahsuu:3112": "ya evaṃrūpa āśayo 'yaṃ bodhisattvasya dāne upakārāśayaḥ /",
  "SA20asmahsuu:3113": "na ca bodhisattvaḥ sattveṣu tathā vipulamapi dānamayaṃ puṇyamabhisaṃskṛtya pratikāreṇa vā artho[rthī] bhavati vipākena vā iti /",
  "SA20asmahsuu:3114": "ya evaṃrūpa āśayo 'yaṃ bodhisattvasya dānapāramitābhāvanāyāṃ nirlepāśayaḥ /",
  "SA20asmahsuu:3115": "yadbodhisattvastathā vipulasyāpi dānaskandhasya vipākaṃ satveṣvabhinandati nātmanaḥ /",
  "SA20asmahsuu:3116": "sarvasattvasādhāraṇaṃ ca kṛtvānuttarāyāṃ samyaksaṃbodhau pariṇāmayati iti /",
  "SA20asmahsuu:3117": "ya evaṃrūpa āśayo 'yaṃ bodhisattvasya dānapāramitābhāvanāyāṃ kalyāṇāśayaḥ /",
  "SA20asmahsuu:3118": "tatra bodhisattvasya (MSA_Bagchi 101)",
  "SA20asmahsuu:3119": "śīlapāramitābhāvanāyāṃ yāvatprajñāpāramitābhāvanāyāmatṛptāśayaḥ /",
  "SA20asmahsuu:3120_0": "yadvodhisattvo gaṃgānadībālikāsameṣvātmabhāveṣu gaṃgānadībālikāsamakalpāyuṣpramāṇeṣu",
  "SA20asmahsuu:3120_1": "sarvopakaraṇanirantaravighātī trisāhasramahāsāhasralokadhātāvagnipratipūrṇe caturvidhamīryāpathaṃ",
  "SA20asmahsuu:3120_2": "kalpayannekaṃ śīlapāramitākṣaṇaṃ yāvatprajñāpāramitākṣaṇaṃ bhāvayedetena paryāyeṇa",
  "SA20asmahsuu:3120_3": "yāvāṃśchīlaskandho yāvān ca prajñāskandho yenānuttarāṃ samyaksaṃbodhimabhisaṃbudhyate",
  "SA20asmahsuu:3120_4": "śīlaskandhaṃ yāvatprajñāskandhaṃ bhāvayedatṛpta eva bodhisattvasya śīlapāramitābhāvanāyāmāśayo",
  "SA20asmahsuu:3120_5": "yāvatprajñāpāramitābhāvanāyāmāśaya iti /",
  "SA20asmahsuu:3121": "ya evaṃrūpa āśayo 'yaṃ bodhisattvasya śīlapāramitābhāvanāyāmatṛptāśayo yāvatprajñāpāramitābhāvanāyāmatṛptāśayaḥ /",
  "SA20asmahsuu:3122": "yadbodhisattvastāṃ śīlapāramitābhāvanāparaṃparāṃ yāvatprajñāpāramitābhāvanāparaṃparāmābodhimaṇḍaniṣadanānna sraṃsayati na vicchinatti iti /",
  "SA20asmahsuu:3123": "ya evaṃrūpa āśayo 'yaṃ bodhisattvasya śīlapāramitābhāvanāyāṃ yāvatprajñāpāramitābhāvanāyāṃ vipulāśayaḥ /",
  "SA20asmahsuu:3124": "muditataraśca bodhisattvo bhavati tayā śīlapāramitābhāvanayā yāvatprajñāpāramitābhāvanayā sattvānanugṛhṇan /",
  "SA20asmahsuu:3125": "na tveva[vaṃ] te sattvā anugṛhyamāṇā iti /",
  "SA20asmahsuu:3126": "ya evaṃrūpa āśayo 'yaṃ bodhisattvasya śīlapāramitābhāvanāyāṃ yāvatprajñāpāramitābhāvanāyāṃ muditāśayaḥ /",
  "SA20asmahsuu:3127": "upakārakatarāṃśca bodhisattvastān sattvānātmanaḥ samanupaśyati /",
  "SA20asmahsuu:3128": "yeṣāṃ tathā śīlapāramitābhāvanayā yāvatprajñāpāramitābhāvanayā upakaroti nātmānaṃ /",
  "SA20asmahsuu:3129": "teṣāmanuttarasamyaksaṃbodhyupastambhatāmupādāya iti /",
  "SA20asmahsuu:3130": "ya evaṃrūpa āśayo 'yaṃ bodhisattvasya śīlapāramitābhāvanāyāṃ yāvatprajñāpāramitābhāvanāyāmupakārāśayaḥ /",
  "SA20asmahsuu:3131": "na ca bodhisattvastathā vipulamapi śīlapāramitābhāvanāmayaṃ yāvatprajñāpāramitābhāvanāmayaṃ puṇyamabhisaṃskṛtya pratikāreṇa vārthī bhavati vipāke na vā iti /",
  "SA20asmahsuu:3132": "ya evaṃrūpa āśayo 'yaṃ bodhisattvasya śīlāpāramitābhāvanāyāṃ yāvatprajñāpāramitābhāvanāyāṃ nirlepāśayaḥ /",
  "SA20asmahsuu:3133": "tatra yadbodhisattva evaṃ śīlapāramitābhāvanāmayasya yāvatprajñāpāramitābhāvanāmayapuṇyaskandhasya vipākaṃ sattveṣvevābhinandati nātmanaḥ /",
  "SA20asmahsuu:3134": "sarvasattvasādhāraṇaṃ ca kṛtvānuttarāyāṃ samyaksambodhau pariṇāmayatīti /",
  "SA20asmahsuu:3135": "ya evaṃrūpa āśayo 'yaṃ bodhisattvasya śīlapāramitābhāvanāyāṃ yāvatprajñāpāramitābhāvanāyāṃ kalyāṇāśayaḥ /",
  "SA20asmahsuu:3136": "upāyasaṃniśritā bhāvanā tryākārā /",
  "SA20asmahsuu:3137": "nirvikalpena jñānena trimaṇḍalapariśuddhipratyavekṣaṇatāmupādāya /",
  "SA20asmahsuu:3138": "tathā hi sa upāyaḥ sarvamanasikārāṇāmabhiniṣpattaye /",
  "SA20asmahsuu:3139": "vibhutvasaṃniśritā pāramitābhāvanā tryākārā /",
  "SA20asmahsuu:3140": "kāyavibhutvataḥ /",
  "SA20asmahsuu:3141": "caryāvibhutvataḥ /",
  "SA20asmahsuu:3142": "deśanāvibhutvataśca /",
  "SA20asmahsuu:3143": "tatra kāyavibhutvaṃ tathāgate dvau kāyau draṣṭavyau svābhāvikaḥ sāṃbhogikaśca /",
  "SA20asmahsuu:3144": "tatra caryāvibhutvaṃ nairmāṇikaḥ kāyo draṣṭavyaḥ /",
  "SA20asmahsuu:3145": "yena sarvākārāṃ sarvasattvānāṃ sahadhārmikacaryāṃ darśayati /",
  "SA20asmahsuu:3146": "deśanāvibhutvaṃ",
  "SA20asmahsuu:3147": "ṣaṭpāramitāsarvākāradeśanāyāmavyāghātaḥ /",
  "SA20asmahsuu:3148": "prabhedasaṃgrahe dvādaśaślokāḥ /",
  "SA20asmahsuu:3149": "dānādīnāṃ pratyekaṃ ṣaḍarthaprabhedataḥ /",
  "SA20asmahsuu:3150": "(MSA_Bagchi 102) ṣaḍarthāḥ svabhāvahetuphalakarmayogavṛttyarthāḥ /",
  "SA20asmahsuu:3151": "tatra dānaprabhede dvau ślokau /",
  "SA20asmahsuu:3152": "pratipādanamarthasya cetanā mūlaniścitā /",
  "SA20asmahsuu:3153": "bhogātmabhāvasaṃpattī dvayānugrahapūrakaṃ // Msa_16.17 //",
  "SA20asmahsuu:3154": "amātsaryayutaṃ tacca dṛṣṭadharmāmiṣābhaye /",
  "SA20asmahsuu:3155": "dānameva[vaṃ] parijñāya paṇḍitaḥ samudānayet // Msa_16.18 //",
  "SA20asmahsuu:3156": "arthapratipādanaṃ pratigrāhakeṣu dānasya svabhāvaḥ /",
  "SA20asmahsuu:3157": "alobhādisahajā cetanā hetuḥ /",
  "SA20asmahsuu:3158": "bhogasaṃpattirātmabhāvasaṃpattiścāyurādisaṃgṛhītā phalaṃ pañcasthānasūtravat /",
  "SA20asmahsuu:3159": "svaparānugraho mahābodhisaṃbhāraparipūriśca karma /",
  "SA20asmahsuu:3160": "amātsaryayogo amatsariṣu vartate /",
  "SA20asmahsuu:3161": "dṛṣṭadharmāmiṣābhayapradānaprabhedena ceti vṛttiḥ /",
  "SA20asmahsuu:3162": "śīlaprabhede dvau ślokau /",
  "SA20asmahsuu:3163": "ṣaḍaṅga[ṅgaṃ]śamabhāvāntaṃ sugatisthitidāyakaṃ /",
  "SA20asmahsuu:3164": "pratiṣṭhāśāntanirbhītaṃ puṇyasaṃbhārasaṃyutaṃ // Msa_16.19 //",
  "SA20asmahsuu:3165": "saṃketadharmatālabdhaṃ saṃvarastheṣu vidyate /",
  "SA20asmahsuu:3166": "śīlamevaṃ parijñāya paṇḍitaḥ samudānayet // Msa_16.20 //",
  "SA20asmahsuu:3167": "ṣaḍaṅgamiti svabhāvaḥ /",
  "SA20asmahsuu:3168": "ṣaḍaṅgīti śīlavān viharati yāvatsamādāya śikṣate śikṣāpadeṣviti /",
  "SA20asmahsuu:3169": "śamabhāvāntamiti hetuḥ /",
  "SA20asmahsuu:3170": "nirvāṇābhiprāyeṇa samādānāt /",
  "SA20asmahsuu:3171": "sugatisthitidāyakamiti phalaṃ /",
  "SA20asmahsuu:3172": "śīlena sugatigamanāt /",
  "SA20asmahsuu:3173": "avipratisārādikrameṇa cittasthitilābhācca /",
  "SA20asmahsuu:3174": "pratiṣṭhāśāntanirbhītamiti karma /",
  "SA20asmahsuu:3175": "śīlaṃ hi sarvaguṇānāṃ pratiṣṭhā bhavati /",
  "SA20asmahsuu:3176": "kleśaparidāhaśāntyā ca śāntaṃ /",
  "SA20asmahsuu:3177": "prāṇātipātādipratyayānāṃ ca bhayāvadyavairāṇāmaprasavānnirbhītaṃ /",
  "SA20asmahsuu:3178": "puṇyasaṃbhārasaṃyutamiti yogaḥ sarvakālaṃ kāyavāṅmanaskarmasamāva[ca]raṇāt /",
  "SA20asmahsuu:3179": "saṃketadharmatālabdhaṃ saṃvarastheṣu vidyata iti vṛttistatra saṃketalabdhaṃ prātimokṣasaṃvarasaṃgṛhītaṃ /",
  "SA20asmahsuu:3180": "dharmatāpratilabdhaṃ dhyānānāsravasaṃvarasaṃgṛhītameṣāsya prabhedavṛttiḥ trividhena prabhedena vartanāt /",
  "SA20asmahsuu:3181": "saṃvarastheṣu vidyata ityācā[dhā]ravṛttiḥ /",
  "SA20asmahsuu:3182": "kṣāntiprabhede dvau ślokau /",
  "SA20asmahsuu:3183": "marṣādhivāsanajñānaṃ kāruṇyāddharmasaṃśrayāt /",
  "SA20asmahsuu:3184": "pañcānuśaṃsamākhyātaṃ dvayorarthakaraṃ ca tat // Msa_16.21 //",
  "SA20asmahsuu:3185": "tapaḥ prābalyasaṃyuktaṃ teṣu tattrividhaṃ mataṃ /",
  "SA20asmahsuu:3186": "kṣāntimevaṃ parijñāya paṇḍitaḥ samudānayet // Msa_16.22 //",
  "SA20asmahsuu:3187": "(MSA_Bagchi 103)",
  "SA20asmahsuu:3188": "marṣādhivāsajñānamiti trividhāyāḥ kṣānteḥ svabhāvaḥ /",
  "SA20asmahsuu:3189": "apakāramarṣaṇakṣāntermarṣaṇaṃ marṣa iti kṛtvā /",
  "SA20asmahsuu:3190": "duḥkhādhivāsakṣānterdharmanidhyānakṣānteśca yathākramaṃ /",
  "SA20asmahsuu:3191": "kārūṇyāddharmasaṃśrayāditi hetuḥ /",
  "SA20asmahsuu:3192": "dharmasaṃśrayaḥ punaḥ /",
  "SA20asmahsuu:3193": "śīlasamādānaṃ śrutaparyavāptiśca /",
  "SA20asmahsuu:3194": "pañcānuśaṃsamākhyātamiti phalaṃ /",
  "SA20asmahsuu:3195": "yathoktaṃ sūtre /",
  "SA20asmahsuu:3196": "pañcānuśaṃsāḥ kṣāntau /",
  "SA20asmahsuu:3197": "na vairabahulo bhavati /",
  "SA20asmahsuu:3198": "na bhedabahulo bhavati /",
  "SA20asmahsuu:3199": "sukhasaumanasyabahulo bhavati /",
  "SA20asmahsuu:3200": "avipratisārī kālaṃ karoti /",
  "SA20asmahsuu:3201": "kāyasya ca bhedāt sugatau svargaloke deveṣūpapadyate iti /",
  "SA20asmahsuu:3202": "dvayorarthakaraṃ ca taditi marṣādhivāsanamityadhikṛtaṃ idaṃ karma / yathoktam /",
  "SA20asmahsuu:3203": "dvayorarthaṃ sa kurūte ātmanaśca parasya ca /",
  "SA20asmahsuu:3204": "yaḥ paraṃ kupitaṃ jñātvā svayaṃ tatropaśāmyati // iti //",
  "SA20asmahsuu:3205": "tapaḥ prābalyasaṃyuktamiti yogaḥ /",
  "SA20asmahsuu:3206": "yathoktaṃ /",
  "SA20asmahsuu:3207": "kṣāntiḥ paramaṃ tapa iti /",
  "SA20asmahsuu:3208": "teṣu tadityādhāravṛttiḥ kṣamiṣu tadvṛtteḥ /",
  "SA20asmahsuu:3209": "trividhaṃ matamiti prabhedavṛttistrividhakṣāntiprabhedena yathoktaṃ prāk /",
  "SA20asmahsuu:3210": "vīryaprabhede dvau ślokau /",
  "SA20asmahsuu:3211": "utsāhaḥ kuśale samyak śraddhācchandapratiṣṭhitaḥ /",
  "SA20asmahsuu:3212": "smṛtyādiguṇavṛddhau ca saṃkleśaprātipakṣikaḥ // Msa_16.23 //",
  "SA20asmahsuu:3213": "alobhādiguṇopetasteṣu saptavidhaśca saḥ /",
  "SA20asmahsuu:3214": "vīryamevaṃ parijñāya paṇḍitaḥ samudānayeta // Msa_16.24 //",
  "SA20asmahsuu:3215": "utsāhaḥ kuśale samyagiti svabhāvaḥ /",
  "SA20asmahsuu:3216": "kuśala iti tadanyakṛtyotsāhavyudāsātha[rthaṃ] samyagityanyatīrthikamokṣārthotsāhavyudāsārthaṃ /",
  "SA20asmahsuu:3217": "śraddhācchandapratiṣṭhita iti hetuḥ śraddadhāno hyatīva[hyarthiko] vīryamārabhati /",
  "SA20asmahsuu:3218": "smṛtyādiguṇavṛddhāviti phalam /",
  "SA20asmahsuu:3219": "ārabdhavīryasya smṛtisamādhyādiguṇodbhavāt /",
  "SA20asmahsuu:3220": "saṃkleśaprātipakṣika iti karma /",
  "SA20asmahsuu:3221": "yathoktam /",
  "SA20asmahsuu:3222": "ārabdhavīryastu sukhaṃ viharatyavyavakīrṇaḥ pāpakairakuśalairdharmairiti /",
  "SA20asmahsuu:3223": "alobhādiguṇopeta iti yogaḥ /",
  "SA20asmahsuu:3224": "teṣvityārabdhavīryeṣu iyamādhāravṛttiḥ /",
  "SA20asmahsuu:3225": "saptavidha iti prabhedavṛttiḥ /",
  "SA20asmahsuu:3226": "sa punaradhiśīlādi śikṣātraye kāyikaṃ cetasikaṃ ca sātatyena satkṛtya ca yadvīryam /",
  "SA20asmahsuu:3227": "dhyānaprabhede dvau ślokau /",
  "SA20asmahsuu:3228": "sthitiścetasa adhyātmaṃ smṛtivīryapratiṣṭhitaṃ /",
  "SA20asmahsuu:3229": "sukhopapattaye 'bhijñāvihāravaśavartakam // Msa_16.25 //",
  "SA20asmahsuu:3230": "(MSA_Bagchi 104)",
  "SA20asmahsuu:3231": "dharmāṇāṃ pramukhaṃ teṣu vidyate trividhaśca saḥ /",
  "SA20asmahsuu:3232": "dhyānamevaṃ parijñāya paṇḍitaḥ samudānayet // Msa_16.26 //",
  "SA20asmahsuu:3233": "sthitiścetasa adhyātmamiti svabhāvaḥ /",
  "SA20asmahsuu:3234": "smṛtivīryapratiṣṭhitamiti hetuḥ /",
  "SA20asmahsuu:3235": "ālambanāsaṃpramoṣe sati vīryaṃ niśritya samāpattyabhinirhārāt /",
  "SA20asmahsuu:3236": "sukhopapattaye iti phalaṃ dhyānasyāvyābādhopapattiphalatvāt /",
  "SA20asmahsuu:3237": "abhijñāvihāravaśavartakamiti karma /",
  "SA20asmahsuu:3238": "dhyānenābhijñāvaśavartanāt /",
  "SA20asmahsuu:3239": "āryadivyabrāhmavihāravaśavartanācca /",
  "SA20asmahsuu:3240": "dharmāṇāṃ pramukhamiti prāmukhyena yogaḥ /",
  "SA20asmahsuu:3241": "yathoktaṃ /",
  "SA20asmahsuu:3242": "samādhipramukhāḥ sarvadharmā iti /",
  "SA20asmahsuu:3243": "teṣu vidyata iti dhyāyiṣviyamādhāravṛttiḥ /",
  "SA20asmahsuu:3244": "triviśca sa iti savitarkaḥ savicāraḥ avitarko vicāramātraḥ /",
  "SA20asmahsuu:3245": "avitarko avicāraḥ /",
  "SA20asmahsuu:3246": "punaḥ prītisahagataḥ /",
  "SA20asmahsuu:3247": "sātasahagataḥ /",
  "SA20asmahsuu:3248": "upekṣāsahagataśca /",
  "SA20asmahsuu:3249": "iyaṃ prabhedavṛttiḥ /",
  "SA20asmahsuu:3250": "prajñāprabhede dvau ślokau /",
  "SA20asmahsuu:3251": "samyakpravicayo jñeyaḥ śa[sa]mādhānapratiṣṭhitaḥ /",
  "SA20asmahsuu:3252": "suvimokṣāya saṃkleśātprajñājīvasudeśanaḥ // Msa_16.27 //",
  "SA20asmahsuu:3253": "dharmāṇāmuttarasteṣu vidyate trividhaśca saḥ /",
  "SA20asmahsuu:3254": "prajñāmevaṃ parijñāya paṇḍitaḥ samudānayet // Msa_16.28 //",
  "SA20asmahsuu:3255": "samyak pravicayo jñeya iti svabhāvaḥ /",
  "SA20asmahsuu:3256": "samyagiti na mithyā jñeya iti laukikakṛtyasamyakpravicayavyudāsārthaṃ /",
  "SA20asmahsuu:3257": "samādhānapratiṣṭhita iti hetuḥ /",
  "SA20asmahsuu:3258": "samāhitacitto yathābhūtaṃ prajānāti /",
  "SA20asmahsuu:3259": "yasmātsuvimokṣāya saṃkleśāditi phalaṃ /",
  "SA20asmahsuu:3260": "tena hi saṃkleśātsu vimokṣo bhavati /",
  "SA20asmahsuu:3261": "laukikahīnalokottaramahālokottareṇa pravicayena /",
  "SA20asmahsuu:3262": "prajñājīvasudeśana iti prajñājīvaḥ sudeśanā cāsya karma /",
  "SA20asmahsuu:3263": "tena hyanuttara[raḥ] prajñājīvakānāṃ jīvati /",
  "SA20asmahsuu:3264": "samyag dharmaṃ deśayatīti /",
  "SA20asmahsuu:3265": "dharmāṇāmuttara ityuttaratvena yogaḥ /",
  "SA20asmahsuu:3266": "yathoktaṃ /",
  "SA20asmahsuu:3267": "prajñottarāḥ sarvadharmā iti /",
  "SA20asmahsuu:3268": "teṣu vidyate trividhaśca sa iti vṛttiḥ /",
  "SA20asmahsuu:3269": "prājñeṣu vartanāt trividhena ca prabhedena /",
  "SA20asmahsuu:3270": "laukiko hīnalokottaro mahālokottaraśca /",
  "SA20asmahsuu:3271": "uktaḥ pratyekaṃ dīnādīnāṃ ṣaḍarthaprabhedena prabhedaḥ /",
  "SA20asmahsuu:3272": "saṃgrahavibhāge ślokaḥ /",
  "SA20asmahsuu:3273": "sarve śuklā dharmā viviptasamāhitobhayā jñeyāḥ /",
  "SA20asmahsuu:3274": "dvābhyāṃ dvābhyāṃ dvābhyāṃ pāramitābhyāṃ parigṛhītāḥ // Msa_16.29 //",
  "SA20asmahsuu:3275": "sarve śuklā dharmā dānādidharmāḥ /",
  "SA20asmahsuu:3276": "tatra vikṣiptā dvābhyāṃ pāramitābhyāṃ saṃgṛhītāḥ prathamābhyāṃ dānasamādānaśīlayorasamāhitatvāt /",
  "SA20asmahsuu:3277": "samāhitā dvābhyāṃ paścimābhyāṃ dhyānayathābhūtaprajñayoḥ (MSA_Bagchi 105)",
  "SA20asmahsuu:3278": "samāhitatvāt /",
  "SA20asmahsuu:3279": "ubhaye dvābhyāṃ kṣāntivīryābhyāṃ /",
  "SA20asmahsuu:3280": "tayoḥ samāhitāsamāhitatvāt /",
  "SA20asmahsuu:3281": "vipakṣavibhāge ślokāḥ ṣaṭ /",
  "SA20asmahsuu:3282": "na ca saktaṃ na ca saktaṃ na ca saktaṃ saktameva na ca dānaṃ /",
  "SA20asmahsuu:3283": "na ca saktaṃ na ca saktaṃ na ca saktaṃ bodhisattvānām // Msa_16.30 //",
  "SA20asmahsuu:3284": "saptavidhā saktirdānasya vipakṣaḥ /",
  "SA20asmahsuu:3285": "bhogasaktiḥ vilambanasaktiḥ tanmātrasaṃtuṣṭisaktiḥ pakṣapātasaktiḥ[?",
  "SA20asmahsuu:3286": "] pratikārasaktiḥ vipākasaktiḥ /",
  "SA20asmahsuu:3287": "vipakṣasaktistu tadvipakṣalābhānuśayāsamuddhātāt /",
  "SA20asmahsuu:3288": "vikṣepasaktiśca /",
  "SA20asmahsuu:3289": "sa punarvikṣepo dvividhaḥ /",
  "SA20asmahsuu:3290": "manasikāravikṣepaśca hīnayānaspṛhaṇāt /",
  "SA20asmahsuu:3291": "vikalpavikṣepaśca dāyakapratigrāhakadānavikalpanāt /",
  "SA20asmahsuu:3292": "ataḥ saptavidhasaktimuktatvāt saptakṛtvo dānasyāsaktatvamuktam /",
  "SA20asmahsuu:3293": "na ca saktaṃ na ca saktaṃ na ca saktaṃ saktameva na ca śīlaṃ /",
  "SA20asmahsuu:3294": "na ca saktaṃ na ca saktaṃ na ca saktaṃ bodhisattvānām // Msa_16.31 //",
  "SA20asmahsuu:3295": "na ca saktā na ca saktā na ca saktā saktikā na kṣāntiḥ /",
  "SA20asmahsuu:3296": "na ca saktā na ca saktā na ca saktā bodhisattvānām // Msa_16.32 //",
  "SA20asmahsuu:3297": "na ca saktaṃ na ca saktaṃ na ca saktaṃ saktameva ca na vīryaṃ /",
  "SA20asmahsuu:3298": "na ca saktaṃ na ca saktaṃ na ca saktaṃ bodhisattvānām // Msa_16.33 //",
  "SA20asmahsuu:3299": "na ca saktaṃ na ca saktaṃ na ca saktaṃ saktameva na ca dhyānaṃ /",
  "SA20asmahsuu:3300": "na ca saktaṃ na ca saktaṃ na ca saktaṃ bodhisattvānām // Msa_16.34 //",
  "SA20asmahsuu:3301": "na ca saktā na ca saktā na ca saktā saktikā na ca prajñā /",
  "SA20asmahsuu:3302": "na ca saktā na ca saktā na ca saktā bodhisattvānām // Msa_16.35 //",
  "SA20asmahsuu:3303": "yathā dānāsaktirūktā evaṃ śīle yāvatprajñāyāṃ veditavyā /",
  "SA20asmahsuu:3304": "atra tu viśeṣabhogasaktiparivartena dauḥśīlyādyāsāktirveditavyā vipakṣasaktistadvipakṣānuśayā samuddhātanāt /",
  "SA20asmahsuu:3305": "vikalpavikṣepaśca yathāyogaṃ trimaṇḍalaparikalpanāt /",
  "SA20asmahsuu:3306": "guṇavibhāge trayoviṃśatiḥ ślokāḥ /",
  "SA20asmahsuu:3307": "tyaktaṃ buddhasutaiḥ svajīvitamapi prāpyārthinaṃ sarvadā /",
  "SA20asmahsuu:3308": "kāruṇyātparato na ca pratikṛtirneṣṭaṃ phalaṃ prārthitaṃ /",
  "SA20asmahsuu:3309": "dānenaiva ca tena sarvajanatā bodhitraye ropitā /",
  "SA20asmahsuu:3310": "dānaṃ jñānaparigraheṇa ca punarloke 'jñayaṃ sthāpitam // Msa_16.36 //",
  "SA20asmahsuu:3311": "iti subodhaḥ padārthaḥ /",
  "SA20asmahsuu:3312": "āttaṃ buddhasutairyamodyamamayaṃ śīlatrayaṃ sarvadā",
  "SA20asmahsuu:3313": "svargo nābhimataḥ sametya ca punaḥ saktirna tatrāhitā /",
  "SA20asmahsuu:3314": "(MSA_Bagchi 106)",
  "SA20asmahsuu:3315": "śīlenaiva ca tena sarvajanatā bodhitraye ropitā /",
  "SA20asmahsuu:3316": "śīlaṃ jñānaparigraheṇa ca punarloke 'kṣayaṃ sthāpitam // Msa_16.37 //",
  "SA20asmahsuu:3317": "trividhaṃ śīlaṃ /",
  "SA20asmahsuu:3318": "saṃgharaśīlaṃ /",
  "SA20asmahsuu:3319": "kuśaladharmasaṃgrāhakaśīlaṃ /",
  "SA20asmahsuu:3320": "sattvārthakriyāśīlaṃ ca /",
  "SA20asmahsuu:3321": "ekātmakam[eṣāmekaṃ] yamasvabhāvaṃ /",
  "SA20asmahsuu:3322": "dve udyamasvabhāve /",
  "SA20asmahsuu:3323": "kṣāntaṃ buddhasutaiḥ suduṣkaramatho sarvāpakāraṃ nṛṇāṃ",
  "SA20asmahsuu:3324": "na svargārthamasa[śa]ktito na ca bhayānnaivopakārekṣaṇāt /",
  "SA20asmahsuu:3325": "kṣāntyānuttarayā ca sarvatanajā bodhitraye ropitā /",
  "SA20asmahsuu:3326": "kṣāntirjñānaparigraheṇa ca punarloke 'kṣayā sthāpitā // Msa_16.38 //",
  "SA20asmahsuu:3327": "iti / jñāntyānuttarayā ceti duḥkhādhivāsanakṣāntyā ca parāpakāramarṣaṇakṣāntyā ca yathākramam /",
  "SA20asmahsuu:3328": "vīryaṃ buddhasutaiḥ kṛtaṃ nirūpamaṃ saṃnāhayogātmakaṃ",
  "SA20asmahsuu:3329": "hantuṃ kleśagaṇaṃ svato 'pi parata prāptaṃ ca bodhiṃ parāṃ /",
  "SA20asmahsuu:3330": "vīryeṇaiva ca tena sarvajanatā bodhitraye ropitā /",
  "SA20asmahsuu:3331": "vīryaṃ jñānaparigraheṇa ca punarloke 'kṣayaṃ sthāpitam // Msa_16.39 //",
  "SA20asmahsuu:3332": "iti / saṃnāhavīryaṃ prayogavīryaṃ ca /",
  "SA20asmahsuu:3333": "dhyānaṃ buddhasutaiḥ samādhibahulaṃ saṃpāditaṃ sarvathā",
  "SA20asmahsuu:3334": "śreṣṭhairdhyānasukhairvihṛtya kṛpayā hīnāpapattiḥ śritā /",
  "SA20asmahsuu:3335": "dhyānenaiva ca tena sarvajanatā bodhitraye ropitā /",
  "SA20asmahsuu:3336": "dhyānaṃ jñānaparigraheṇa ca punarloke 'kṣayaṃ sthāpitam // Msa_16.40 //",
  "SA20asmahsuu:3337": "iti / samādhibahulamiti anantabodhisattvasamādhisaṃgṛhītam /",
  "SA20asmahsuu:3338": "jñātaṃ buddhasutaiḥ satattvamakhilaṃ jñeyaṃ ca yatsarvathā",
  "SA20asmahsuu:3339": "saktirnaiva ca nirvṛttau prajanitā buddhaiḥ[ddheḥ] kutaḥ saṃvṛttau /",
  "SA20asmahsuu:3340": "jñānenaiva ca tena sarvajanatā bodhitraye ropitā /",
  "SA20asmahsuu:3341": "jñānaṃ sattvaparigraheṇa punarloke 'kṣayaṃ sthāpitam // Msa_16.41 //",
  "SA20asmahsuu:3342": "iti / satattvaṃ parmārthasaṃgṛhītaṃ sāmānyalakṣaṇaṃ pudgaladharma nairātmyaṃ /",
  "SA20asmahsuu:3343": "jñeyaṃ ca yatsarvathetyanantasvasaṃketādilakṣaṇabhedabhinnaṃ yadajñe[yajjñe] (yadaparaṃjñeyaṃ) /",
  "SA20asmahsuu:3344": "dānādīnāṃ nirvikalpajñānaparigraheṇākṣayatvaṃ nirupadhiśeṣanirvāṇe 'pi tadakṣayāt /",
  "SA20asmahsuu:3345": "jñānasya punaḥ sattvaparigraheṇa karuṇayā sattvānāmaparityāgāt /",
  "SA20asmahsuu:3346": "eṣāṃ punaḥ ṣaṇāṃ ślokānāṃ piṇḍārthaḥ saptamena ślokena nirdiṣṭaḥ /",
  "SA20asmahsuu:3347": "(MSA_Bagchi 107)",
  "SA20asmahsuu:3348": "audāryānāmiṣatvaṃ ca mahārthākṣayatāpi ca /",
  "SA20asmahsuu:3349": "dānādīnāṃ samastaṃ hi jñeyaṃ guṇacatuṣṭayam // Msa_16.42 //",
  "SA20asmahsuu:3350": "iti / tatradānādīnāṃ prathamena pādenodāratā paridīpitā /",
  "SA20asmahsuu:3351": "dvitīyena nirāmipatā /",
  "SA20asmahsuu:3352": "tṛtīyena mahārthatā mahataḥ sattvārthasya saṃpādanāt /",
  "SA20asmahsuu:3353": "caturthenākṣayatā ityeṣāṃ guṇacatuṣṭayamebhiḥ ślokairveditavyam /",
  "SA20asmahsuu:3354": "darśanapūraṇatuṣṭiṃ yācanake 'tuṣṭimapi samāśāstiṃ /",
  "SA20asmahsuu:3355": "abhibhavati sa tāṃ dātā kṛpālurādhikyayogena // Msa_16.43 //",
  "SA20asmahsuu:3356": "yācanake hi jane dāyakadarśanāttataśca yathepsitaṃ labdhvā manorathaparipūraṇādyā tuṣṭirūtpadyate /",
  "SA20asmahsuu:3357": "atuṣṭiścādarśanādaparipūraṇācca /",
  "SA20asmahsuu:3358": "āśāstiśca yā taddarśane manorathaparipūraṇe ca /",
  "SA20asmahsuu:3359": "sā bodhisattvasyādhikotpadyate sarvakālaṃ yācanakadarśanāttanmanorathaparipūraṇācca /",
  "SA20asmahsuu:3360": "adarśanādaparipūraṇāccātuṣṭiḥ /",
  "SA20asmahsuu:3361": "ato dātā kṛpālustāṃ sarvamabhibhavatyādhikyayogāt /",
  "SA20asmahsuu:3362": "prāṇānbhogāndārānsattveṣu sadānya[tya]janakṛpālutvāt /",
  "SA20asmahsuu:3363": "āmodate nikāmaṃ tadviratiṃ pālayenna katham // Msa_16.44 //",
  "SA20asmahsuu:3364": "tebhyo viratiṃ tadviratiṃ parakīyebhyaḥ prāṇabhogadārebhyaḥ /",
  "SA20asmahsuu:3365": "etena trividhātkāyaduścaritādviratiśīlaguṇaṃ darśayati /",
  "SA20asmahsuu:3366": "nirapekṣaḥ samacitto nirbhīḥ sarvapradaḥ kṛpāhetoḥ /",
  "SA20asmahsuu:3367": "mithyāvādaṃ brūyātparopaghātāya kathamāryaḥ // Msa_16.45 //",
  "SA20asmahsuu:3368": "etena mṛṣāvādādviratiguṇaṃ darśayati /",
  "SA20asmahsuu:3369": "ātmahetormṛṣāvāda ucyeta kāyajīvitāpekṣayā /",
  "SA20asmahsuu:3370": "parahetorvā priyajanapremnā /",
  "SA20asmahsuu:3371": "bhayena vā rājādibhayāt /",
  "SA20asmahsuu:3372": "āmiṣakiṃcitkahetorvā lābhārthaṃ /",
  "SA20asmahsuu:3373": "bodhisattvaśca svakāyajīvitanirapekṣaḥ /",
  "SA20asmahsuu:3374": "samacittaśca sarvasattveṣvātmasamacittatayā /",
  "SA20asmahsuu:3375": "nirbhayaśca pañcabhayasamatikrāntatvāt /",
  "SA20asmahsuu:3376": "sarvapradaścārthibhyaḥ sarvasattvaparityāgāt /",
  "SA20asmahsuu:3377": "sa kena hetunā mṛṣāvādaṃ brūyāt /",
  "SA20asmahsuu:3378": "saṃmahitakāmaḥ sakṛpaḥ paraduḥkhotpādane 'tibhīruśca /",
  "SA20asmahsuu:3379": "sattvavinaye suyuktaḥ suvidūre trividhavāgdoṣāt // Msa_16.46 //",
  "SA20asmahsuu:3380": "bodhisattvaḥ sarvasattveṣu samaṃ hitakāmaḥ sa kathaṃ pareṣāṃ mitrabhedārthaṃ paiśunyaṃ kariṣyatīti /",
  "SA20asmahsuu:3381": "sukṛpaśca paraduḥkhāpanayābhiprāyāt /",
  "SA20asmahsuu:3382": "paraduḥkhotpādane cātyarthaṃ bhīrūḥ sa (MSA_Bagchi 108)",
  "SA20asmahsuu:3383": "kathaṃ pareṣāṃ duḥkhotpādanārthaṃ parūṣaṃ vakṣyati /",
  "SA20asmahsuu:3384": "sattvānāṃ vinaye samyakprayuktaḥ sa kathaṃ saṃbhinnapralāpaṃ kariṣyati tasmādasau sūvidūre trividhavāgdoṣāt paiśunyātpārūṣyātsaṃbhinnapralāpācca /",
  "SA20asmahsuu:3385": "sarvapradaḥ kṛpāluḥ pratītyadharmodaye sukuśalaśca /",
  "SA20asmahsuu:3386": "adhivāsayetkathamasau sarvākāraṃ manaḥ kleśam // Msa_16.47 //",
  "SA20asmahsuu:3387": "abhidhyā vyāpādo mithyādṛṣṭirvā yathākramaṃ /",
  "SA20asmahsuu:3388": "eṣa dauḥśīlyapratipakṣadharmaviśeṣayogācchīlaviśuddhigū[gu?",
  "SA20asmahsuu:3389": "]ṇo bodhisattvānāṃ veditavyaḥ /",
  "SA20asmahsuu:3390": "upakarasaṃjñāmodaṃ hyapakāriṇiparahita saṃjñāṃ[parahite sadā] duḥkhe /",
  "SA20asmahsuu:3391": "labhate yadā kṛpāluḥ kṣamitavyaṃ ... [kiṃ kutastasya] // Msa_16.48 //",
  "SA20asmahsuu:3392": "[apakāriṇi hi kṣamitavyaṃ bhavati /",
  "SA20asmahsuu:3393": "tatra ca bodhisattva apakārisajñāṃ labhate kṣāntisaṃbhāranimittatvāt duḥkhañca kṣamitavyaṃ bhavati /",
  "SA20asmahsuu:3394": "tatra ca parahitahetubhūte duḥkhe bodhisattvaḥ sadā modaṃ labhate tasya kutaḥ kiṃ kṣamitavyaṃ] /",
  "SA20asmahsuu:3395": "yasya nāpakārisaṃjñā pravartate na duḥkhasaṃjñā /",
  "SA20asmahsuu:3396": "paraparasaṃjñāpagamātsvato 'dhikatarātsadā parasnehāt /",
  "SA20asmahsuu:3397": "duṣkaracaraṇātsakṛpe hyaduṣkaraṃ vīryaṃ // Msa_16.49 //",
  "SA20asmahsuu:3398": "sakṛpo bodhisattvaḥ /",
  "SA20asmahsuu:3399": "tatra sakṛpe yatparārthaṃ duṣkaracaraṇādvīryaṃ tadduṣkaraṃ ca suduṣkaraṃ ca kathamaduṣkaraṃ /",
  "SA20asmahsuu:3400": "paratra parasaṃjñāpagamāt /",
  "SA20asmahsuu:3401": "svato 'dhikatarācca sarvadā pareṣu snehāt /",
  "SA20asmahsuu:3402": "kathaṃ suduṣkaraṃ /",
  "SA20asmahsuu:3403": "yadevaṃ parasaṃjñāpagataṃ ca svatodhikatarasnehaṃ ca tadvīryam /",
  "SA20asmahsuu:3404": "alpasukhaṃ hyātmasukhaṃ līnaṃ parihāṇikaṃ kṣayi samohaṃ /",
  "SA20asmahsuu:3405": "dhyānaṃ mataṃ trayāṇāṃ viparyayādbodhisattvānām // Msa_16.50 //",
  "SA20asmahsuu:3406": "alpasukhaṃ dhyānaṃ laukikānāmātmasukhaṃ śrāvakapratyekabuddhānāṃ /",
  "SA20asmahsuu:3407": "līnaṃ laukikānāṃ satkāye śrāvakapratyekabuddhānāṃ ca nirvāṇe /",
  "SA20asmahsuu:3408": "parihāṇikaṃ laukikānāṃ kṣayi śrāvakapratyekabuddhānāṃ nirūpadhiśeṣanirvāṇe tatkṣayāt /",
  "SA20asmahsuu:3409": "samohaṃ sarveṣāṃ yathāyogakliṣṭākliṣṭena mohena /",
  "SA20asmahsuu:3410": "bodhisattvānāṃ punardhyāna bahusukhamātmaparasukhamalīnamaparihāṇikamakṣayyasamohaṃ ca /",
  "SA20asmahsuu:3411": "āmoṣaistamasi yathā dīpairnunnaṃ[śchanne] tathā trayajñānaṃ /",
  "SA20asmahsuu:3412": "dinakarakiraṇauriva tu jñānamatulyaṃ kṛpālunām // Msa_16.51 //",
  "SA20asmahsuu:3413": "(MSA_Bagchi 109)",
  "SA20asmahsuu:3414": "yathā hastāmoṣaistamasi jñānaṃ parīttaviṣayamapratyakṣamavyaktaṃ ca tathā pṛthagjanānāṃ /",
  "SA20asmahsuu:3415": "yathāvacarake[gahavarake] dīpairjñānaṃ prādeśikaṃ pratyakṣaṃ nātinirmalaṃ tathā śrāvakāṇāṃ pratyekabuddhānāṃ ca /",
  "SA20asmahsuu:3416": "yathā dinakarakiraṇairjñānaṃ samantātpratyakṣaṃ sunirmalaṃ ca tathā bodhisattvānāṃ /",
  "SA20asmahsuu:3417": "ata eva tadatulyam /",
  "SA20asmahsuu:3418": "āśrayādvastuto dānaṃ nimittātpariṇāmanāt /",
  "SA20asmahsuu:3419": "hetuto jñānataḥ kṣetrānniśrayācca paraṃ matam // Msa_16.52 //",
  "SA20asmahsuu:3420": "tatrāśrayo bodhisattvaḥ /",
  "SA20asmahsuu:3421": "vastu āmiṣadānasyādhyātmikaṃ vastu paramam /",
  "SA20asmahsuu:3422": "abhayadānasthāpāyasaṃsārabhītebhyastu tadabhayaṃ /",
  "SA20asmahsuu:3423": "dharmadānasya mahāyānaṃ /",
  "SA20asmahsuu:3424": "nimittaṃ karuṇā /",
  "SA20asmahsuu:3425": "pariṇāmanā tena mahābodhiphalaprārthanā /",
  "SA20asmahsuu:3426": "hetuḥ pūrvadānapāramitābhyāsavāsanā /",
  "SA20asmahsuu:3427": "jñānaṃ nirvikalpaṃ yena trimaṇḍalapariśuddhaṃ dānaṃ dadāti dātṛdeyapratigrāhakrāvikalpanāt /",
  "SA20asmahsuu:3428": "kṣetraṃ pañcavidham /",
  "SA20asmahsuu:3429": "arthī duḥkhito niḥpratisaraṇo duścaritacārī guṇavāṃśca /",
  "SA20asmahsuu:3430": "caturṇāmuttaraṃ kṣetraṃ paraṃ /",
  "SA20asmahsuu:3431": "tadabhāve pañcamaṃ /",
  "SA20asmahsuu:3432": "niśrayastrividho yaṃ niśritya dadāti /",
  "SA20asmahsuu:3433": "adhimuktirmanasikāraḥ samādhiśca /",
  "SA20asmahsuu:3434": "adhimuktiryathā bhāvanāvibhāge 'dhimuktimanaskāra uktaḥ /",
  "SA20asmahsuu:3435": "manaskāro yathā tatraivāsvādanābhinandana[naumodanābhi] manaskāra uktaḥ /",
  "SA20asmahsuu:3436": "samādhirgaganagañjādiryathā tatraiva vibhutvamuktaṃ /",
  "SA20asmahsuu:3437": "evamāśrayādiparasamayo dānaṃ paramaṃ /",
  "SA20asmahsuu:3438": "so 'yaṃ cāpadeśo veditavyaḥ /",
  "SA20asmahsuu:3439": "yaśca dadāti yacca yena ca yasmai ca yataśca yasya ca parigraheṇa yatra ca yāvatprakāraṃ taddānam /",
  "SA20asmahsuu:3440": "āśrayādvastutaḥ śīlaṃ nimittātpariṇāmanāt /",
  "SA20asmahsuu:3441": "hetuto jñānataḥ kṣetrānniśrayācca paraṃ matam // Msa_16.53 //",
  "SA20asmahsuu:3442": "[āśrayādvastutaḥ kṣāntinimittātpariṇāmanāt /",
  "SA20asmahsuu:3443": "hetuto jñānataḥ kṣetrānniśrayācca parā matā //",
  "SA20asmahsuu:3444": "āśrayādvastuto vīryaṃ nimittātpariṇāmanāt /",
  "SA20asmahsuu:3445": "hetuto jñānataḥ kṣetrānniśrayācca paraṃ matam // Msa_16.54 //",
  "SA20asmahsuu:3446": "āśrayādvastuto dhyānaṃ nimittātpariṇāmanāt /",
  "SA20asmahsuu:3447": "hetuto jñānataḥ kṣetrāniśrayācca paraṃ matam // Msa_16.55 //",
  "SA20asmahsuu:3448": "āśrayādvastutaḥ prajñā nimittātpariṇāmanāt /",
  "SA20asmahsuu:3449": "hetuto jñānataḥ kṣetrānniśrayācca parā matā // Msa_16.56 //",
  "SA20asmahsuu:3450": "(MSA_Bagchi 110)",
  "SA20asmahsuu:3451": "śīlasya paramaṃ vastu bodhisattvasaṃvaraḥ /",
  "SA20asmahsuu:3452": "kṣānteḥ prāṇāpahāriṇau hīnadurbalau /",
  "SA20asmahsuu:3453": "vīryasya pāramitābhāvanā tadvipakṣaprahāṇaṃ ca /",
  "SA20asmahsuu:3454": "dhyānasya bodhisattvasamādhayaḥ /",
  "SA20asmahsuu:3455": "prajñāyāstathatā /",
  "SA20asmahsuu:3456": "sarveṣāṃ śīlādīnāṃ kṣetraṃ mahāyānaṃ /",
  "SA20asmahsuu:3457": "śeṣaṃ pūrvabaddheditavyam /",
  "SA20asmahsuu:3458": "ekasattvasukhaṃ dānaṃ bahukalpavighātakṛta /",
  "SA20asmahsuu:3459": "priyaṃ syadbodhisattvānāṃ prāgeva tadviparyayāt // Msa_16.57 //",
  "SA20asmahsuu:3460": "yadi bodhisattvānāṃ dānamekasyaiva sattvasya sukhadaṃ syādātmanaśca bahukalpavighātakṛta /",
  "SA20asmahsuu:3461": "tathāpi tatteṣāṃ priyaṃ syātkaruṇāviśeṣātkiṃ punaryadanekasattvasukhaṃ ca bhavatyātmanaśca bahukalpānugrahakṛt /",
  "SA20asmahsuu:3462": "yadarthamicchanti dhanāni dehinastadeva dhīrā visṛjanti dehiṣu /",
  "SA20asmahsuu:3463": "śarīrahetordhanamiṣyate janaistadeva dhīraḥ śataśo visṛjyate // Msa_16.58 //",
  "SA20asmahsuu:3464": "atra pūrvārdhamuttarārdhe vyākhyātam /",
  "SA20asmahsuu:3465": "śarīramevotsṛjato na duḥkhyate yadā manaḥ kā draviṇe 'vare kathā /",
  "SA20asmahsuu:3466": "tadasya lokottaramiti yanmudaṃ sa tena tattasya taduttaraṃ punaḥ // Msa_16.59 //",
  "SA20asmahsuu:3467": "atra śarīramevotsṛjato yadā mano na duḥkhyate tadasya lokottaramiti saṃdarśitaṃ /",
  "SA20asmahsuu:3468": "eti yanmudaṃ sa tena duḥkhena tattasya taduttaramiti tasmāllokottarāduttaram /",
  "SA20asmahsuu:3469": "pratigrahairiṣṭanikāmalabdhairna tuṣṭimāyāti tathārthiko 'pi /",
  "SA20asmahsuu:3470": "sarvāstidānena yatheha dhīmān tuṣṭiṃ vrajatyarthijanasya tuṣṭyā // Msa_16.60 //",
  "SA20asmahsuu:3471": "iṣṭanikāmalabdhairityabhipretaparyāptalabdhaiḥ /",
  "SA20asmahsuu:3472": "sarvāstidāneneti yāvatsvajīvitadānena /",
  "SA20asmahsuu:3473": "saṃpūrṇabhogo na tathāstimantamātmānamanvīkṣati yācako 'pi /",
  "SA20asmahsuu:3474": "sarvāstidānādadhano 'pi dhīmānātmānamanveti yathāstimantaṃ // Msa_16.61 //",
  "SA20asmahsuu:3475": "suvipulamapi vittaṃ prāpya naivopakāraṃ",
  "SA20asmahsuu:3476": "vigaṇayati tathārthī dāyakāllābhahetoḥ /",
  "SA20asmahsuu:3477": "vidhivadiha sudānairarthinastarpayitvā",
  "SA20asmahsuu:3478": "mahadupakarasaṃjñā teṣu dhīmānyathaiti // Msa_16.62 //",
  "SA20asmahsuu:3479": "karuṇāviśeṣād /",
  "SA20asmahsuu:3480": "gatārthau ślokau /",
  "SA20asmahsuu:3481": "svayamapagataśokā dehinaḥ svastharūpā",
  "SA20asmahsuu:3482": "vipulamapi gṛhītvā bhuñjate yasya vittaṃ /",
  "SA20asmahsuu:3483": "pathi paramaphalāḍhyādbhogavṛkṣādyathaiva",
  "SA20asmahsuu:3484": "pravisṛtiratibhogī bodhisattvānna so 'nyaḥ // Msa_16.63 //",
  "SA20asmahsuu:3485": "(MSA_Bagchi 111)",
  "SA20asmahsuu:3486": "pravisṛtiratibhogaścāsyeti pravisṛtiratibhogī sa ca nānyo bodhisattvādveditavyaḥ /",
  "SA20asmahsuu:3487": "śeṣaṃ gatārtham /",
  "SA20asmahsuu:3488": "prādhānyatatkāraṇakarmabhedāt prakārabhedāśrayabhedataśca /",
  "SA20asmahsuu:3489": "caturvibandhapratipakṣabhedāt vīryaṃ parijñeyamiti pradiṣṭam // Msa_16.64 //",
  "SA20asmahsuu:3490": "ṣaḍvidhena prabhedena vīryaṃ parijñeyaṃ /",
  "SA20asmahsuu:3491": "prādhānyabhedena /",
  "SA20asmahsuu:3492": "tatkāraṇabhedena /",
  "SA20asmahsuu:3493": "[karmabhedena] prakārabhedena /",
  "SA20asmahsuu:3494": "āśrayabhedena /",
  "SA20asmahsuu:3495": "caturvibandhapratipakṣabhedena ca /",
  "SA20asmahsuu:3496": "asyoddeśasyottaraiḥ /",
  "SA20asmahsuu:3497": "ślokairnirdeśaḥ /",
  "SA20asmahsuu:3498": "vīryaṃ paraṃ śuklagaṇasya madhye tanniśritastasya yato 'nulābhaḥ /",
  "SA20asmahsuu:3499": "vīryeṇa sadyaḥ susukho vihāro lokottarā lokagatā ca siddhiḥ // Msa_16.65 //",
  "SA20asmahsuu:3500": "vīryaṃ paraṃ śuklagaṇasya madhye iti sarvakuśaladharmaprādhānyaṃ vīryasya nirdiṣṭaṃ /",
  "SA20asmahsuu:3501": "tanniśritastasya yato 'nulābha iti prādhānyakāraṇaṃ nirdiṣṭaṃ /",
  "SA20asmahsuu:3502": "yasmādvīryāśritaḥ sarvakuśaladharmalābhaḥ /",
  "SA20asmahsuu:3503": "vīryeṇa sadyaḥ susukho vihāro lokottarā lokagatā ca siddhiriti karma nirdiṣṭaṃ vīryeṇa hi dṛṣṭadharme paramaḥ sukhavihāraḥ /",
  "SA20asmahsuu:3504": "sarvā ca lokottarā siddhirlaukikī ca kriyate /",
  "SA20asmahsuu:3505": "vīryādavāptaṃ bhavabhogamiṣṭaṃ vīryeṇa śuddhiṃ prabalāmupetāḥ /",
  "SA20asmahsuu:3506": "vīryeṇa satkāyamatītya muktā vīryeṇa bodhiṃ paramāṃ vibuddhāḥ // Msa_16.66 //",
  "SA20asmahsuu:3507": "iti / paryāyadvāreṇa [paryāyāntareṇa] vīryasya karma nirdiṣṭaṃ /",
  "SA20asmahsuu:3508": "laukikalokottarasiddhibhedāt /",
  "SA20asmahsuu:3509": "tatra prabalā laukikī siddhiranātyantikatvāt /",
  "SA20asmahsuu:3510": "punarmataṃ hānivivṛddhivīryaṃ mokṣādhipaṃ pakṣavipakṣamanyat /",
  "SA20asmahsuu:3511": "tattve praviṣṭaṃ parivartakaṃ ca vīryaṃ mahārthaṃ ca niruktamanyata // Msa_16.67 //",
  "SA20asmahsuu:3512": "saṃnāhavīryaṃ prathamaṃ tataśca prayogavīryaṃ vidhivatprahitaṃ /",
  "SA20asmahsuu:3513": "alīnamakṣobhyamatuṣṭivīryaṃ sarvaprakāraṃ pravadanti buddhāḥ // Msa_16.68 //",
  "SA20asmahsuu:3514": "ityeṣa prakārabhedaḥ /",
  "SA20asmahsuu:3515": "tatra hānivivṛddhivīryaṃ samyakprahāṇeṣu [dvayorakuśaladharmahānayeapi?",
  "SA20asmahsuu:3516": "] ca dvayoḥ kuśaladharmābhivṛddhaye /",
  "SA20asmahsuu:3517": "mokṣādhipaṃ vīryamindriyeṣu /",
  "SA20asmahsuu:3518": "mokṣādhipattyārthena yasmādindriyāṇi /",
  "SA20asmahsuu:3519": "pakṣavipakṣaṃ baleṣu vipakṣānavamṛdyārthena yasmādbalāni /",
  "SA20asmahsuu:3520": "tattve praviṣṭaṃ bodhyaṅgeṣu darśanamārge tadvya1sthāpanāt /",
  "SA20asmahsuu:3521": "parivarttakaṃ mārgāṅgeṣu bhāvanāmārge 'ntasyā[tasyā]śrayaparivṛttihetutvāt /",
  "SA20asmahsuu:3522": "(MSA_Bagchi 112) mahārthaṃ vīryaṃ pāramitāsvabhāvaṃ svaparārthādhikārāt /",
  "SA20asmahsuu:3523": "saṃnāhavīryaṃ prayogāya saṃnahyataḥ /",
  "SA20asmahsuu:3524": "prayogavīryaṃ tathā prayogataḥ /",
  "SA20asmahsuu:3525": "alīnavīryamudāre 'pyadhigantavye layābhāvataḥ /",
  "SA20asmahsuu:3526": "akṣobhyavīryaṃ śītaloṣṇādibhirduḥkhairavikopanataḥ /",
  "SA20asmahsuu:3527": "asaṃtuṣṭivīryamalpenādhigamenāsaṃtuṣṭitaḥ /",
  "SA20asmahsuu:3528": "ebhireva saṃnāhavīryādibhiḥ sūtre /",
  "SA20asmahsuu:3529": "sthāmavān vīryavānutsāhī dṛḍhaparākramo anikṣiptadhuraḥ kuśaleṣu dharmeṣvityucyate yathākramam /",
  "SA20asmahsuu:3530": "nikṛṣṭamadhyottamavīryamanyat yānatraye yuktajanāśrayeṇa /",
  "SA20asmahsuu:3531": "līnātyudārāśayabuddhiyogāt vīryaṃ tadalpārthamahārthamiṣṭam // Msa_16.69 //",
  "SA20asmahsuu:3532": "atrāśrayaprabhedena vīryabhedo nirdiṣṭaḥ /",
  "SA20asmahsuu:3533": "yānatraye prayukto yo janastadāśrayeṇa yathākramaṃ nikṛṣṭamadhyottamaṃ vīryaṃ veditavyaṃ /",
  "SA20asmahsuu:3534": "kiṃ kāraṇaṃ /",
  "SA20asmahsuu:3535": "līnātyudārāśayabuddhiyogāt /",
  "SA20asmahsuu:3536": "līno hi buddhyāśayo yānadvaye prayuktānāṃ kevalātmārthādhikārāt /",
  "SA20asmahsuu:3537": "atyudāro mahāyāne prayuktānāṃ parārthādhikārāt /",
  "SA20asmahsuu:3538": "ata eva yathākramaṃ vīryaṃ tadalpārthaṃ mahārthamiva[ṣṭam] svārthādhikārācca [svaparārthādhikaraṇatvācca /]",
  "SA20asmahsuu:3539": "na vīryavānbhogaparājito 'sti",
  "SA20asmahsuu:3540": "no vīryavān kleśaparājito 'sti /",
  "SA20asmahsuu:3541": "na vīryavān khedaparājito 'sti",
  "SA20asmahsuu:3542": "no vīryavān prāptiparājito 'sti // Msa_16.70 //",
  "SA20asmahsuu:3543": "ityayaṃ caturvibandhapratipakṣabhedaḥ /",
  "SA20asmahsuu:3544": "caturvidho dānādīnāṃ vibandho yena dānādiṣu na pravartate /",
  "SA20asmahsuu:3545": "bhogasaktistadāgrahataḥ /",
  "SA20asmahsuu:3546": "kleśasaktistatparibhogādhyavasānataḥ /",
  "SA20asmahsuu:3547": "khedo dānādiṣu prayogābhiyogaparikhedataḥ /",
  "SA20asmahsuu:3548": "prāptiralpamātradānādisaṃtuṣṭitaḥ /",
  "SA20asmahsuu:3549": "tatpratipakṣabhede naitaccaturvidhaṃ vīryamuktam /",
  "SA20asmahsuu:3550": "anyonyaviniścayavibhāge ślokaḥ /",
  "SA20asmahsuu:3551": "anyonyaṃ saṃgrahataḥ prabhedato dharmato nimittācca /",
  "SA20asmahsuu:3552": "ṣaṇāṃ pāramitānāṃ viniścayaḥ sarvathā jñeyaḥ // Msa_16.71 //",
  "SA20asmahsuu:3553": "anyonyasaṃgrahato viniścayaḥ /",
  "SA20asmahsuu:3554": "abhayapradānena śīlakṣāntisaṃgraho yasmāttābhyāmabhayaṃ dadāti /",
  "SA20asmahsuu:3555": "dharmadānena dhyānaprajñayoryasmāttābhyāṃ dharmaṃ dadāti /",
  "SA20asmahsuu:3556": "ubhābhyāṃ vīryasya yasmāttenobhayaṃ dadāti /",
  "SA20asmahsuu:3557": "kuśaladharmasaṃgrāhakeṇa śīlena sarveṣāṃ dānādīnāṃ saṃgrahaḥ /",
  "SA20asmahsuu:3558": "evaṃ kṣāntyādibhiranyonyasaṃgraho yathāyogaṃ yojyaḥ /",
  "SA20asmahsuu:3559": "prabhedato viniścayaḥ /",
  "SA20asmahsuu:3560": "dānaṃ ṣaḍvidhaṃ dānadānaṃ śīladānaṃ yāvatprajñādānaṃ /",
  "SA20asmahsuu:3561": "parasaṃtāneṣu śīlādiniveśanāt /",
  "SA20asmahsuu:3562": "dharmato viniścayaḥ /",
  "SA20asmahsuu:3563": "(MSA_Bagchi 113) ye sūtrādayo yeṣu dānādiṣvartheṣu saṃdṛśyante /",
  "SA20asmahsuu:3564": "ye ca dānādayo yeṣu sūtrādiṣu dharmeṣu saṃdṛśyante /",
  "SA20asmahsuu:3565": "teṣāṃ parasparaṃ saṃgraho veditavyaḥ /",
  "SA20asmahsuu:3566": "nimittato viniścayaḥ /",
  "SA20asmahsuu:3567": "dānaṃ śīlādīnāṃ nimittaṃ bhavati /",
  "SA20asmahsuu:3568": "bhoganirapekṣasya śīlādiṣu pravṛtteḥ /",
  "SA20asmahsuu:3569": "śīlamapi dānādīnāṃ /",
  "SA20asmahsuu:3570": "bhikṣusaṃvarasamādānaṃ sarvasvaparigrahatyāgācchīlapratiṣṭhitasya ca kṣāntyādiyogāt /",
  "SA20asmahsuu:3571": "kuśaladharmasaṃgrāhakaśīlasamādānaṃ ca sarveṣāṃ dānādīnāṃ nimittaṃ /",
  "SA20asmahsuu:3572": "evaṃ kṣāntyādīnāmanyonyanimittabhāvo yathā yojyaḥ [yogaṃ] saṃgrahavastuvibhāge sapta ślokāḥ /",
  "SA20asmahsuu:3573": "catvāri saṃgrahavastūni /",
  "SA20asmahsuu:3574": "dānaṃ priyavāditā arthacaryā samānārthatā / tatra /",
  "SA20asmahsuu:3575": "dānaṃ samaṃ priyākhyānamarthacaryā samārthatā /",
  "SA20asmahsuu:3576": "taddeśanā samādāya svānuvṛttibhiriṣyate // Msa_16.72 //",
  "SA20asmahsuu:3577": "dānaṃ samamiṣyate yathā pāramitāsu priyākhyānaṃ taddeśanā /",
  "SA20asmahsuu:3578": "arthacaryā tatsamādāpanā tacchabdena pāramitānāṃ grahaṇātpāramitādeśanā pāramitāsamādāpanetyarthaḥ /",
  "SA20asmahsuu:3579": "samānārthatā yatra paraṃ samādāpayati tatra svayamanuvṛttiḥ /",
  "SA20asmahsuu:3580": "kimarthaṃ punaretāni catvāri saṃgrahavastūnīṣyante /",
  "SA20asmahsuu:3581": "eṣa hi pareṣāṃ /",
  "SA20asmahsuu:3582": "upāyo 'nugrahakaro grāhako 'tha pravartakaḥ /",
  "SA20asmahsuu:3583": "tathānuvartako jñeyaścatuḥsaṃgrahavastutaḥ // Msa_16.73 //",
  "SA20asmahsuu:3584": "dānamanugrāhaka upāyaḥ /",
  "SA20asmahsuu:3585": "āmiṣadānena kāyikānugrahotpādanāt priyavāditā grāhakaḥ /",
  "SA20asmahsuu:3586": "avyutpannasaṃdigdhārthagrāhaṇāt /",
  "SA20asmahsuu:3587": "arthacaryā pravartakaḥ /",
  "SA20asmahsuu:3588": "kuśale pravartanāt /",
  "SA20asmahsuu:3589": "samānārthatānuvartakaḥ /",
  "SA20asmahsuu:3590": "yathāvāditathākāriṇaṃ hi samādāpakaṃ viditvā yatra kuśale tena pravartitāḥ pare bhavanti tadanuvartante /",
  "SA20asmahsuu:3591": "ādyena bhājanībhāvo dvitīyenādhimucyanā /",
  "SA20asmahsuu:3592": "pratipattistṛtīyena caturthena viśodhanā // Msa_16.74 //",
  "SA20asmahsuu:3593": "āmiṣadānena bhājanībhavati dharmasya vidheyatāpatteḥ /",
  "SA20asmahsuu:3594": "priyavāditayā taṃ dharmamadhimucyate tadarthavyutpādanasaṃśayacchedanataḥ /",
  "SA20asmahsuu:3595": "arthacaryayā pratipadyate yathādharmaṃ /",
  "SA20asmahsuu:3596": "samānārthatayā tāṃ pratipattiṃ viśodhayati dīrghakālānuṣṭhānād /",
  "SA20asmahsuu:3597": "idaṃ saṃgrahavastūnāṃ karma /",
  "SA20asmahsuu:3598": "catuḥ saṃgrahavastutvaṃ saṃgrahadvayato mataṃ /",
  "SA20asmahsuu:3599": "āmiṣeṇāpi dharmeṇa dharmeṇālambanādapi[dinā] // Msa_16.75 //",
  "SA20asmahsuu:3600": "(MSA_Bagchi 114)",
  "SA20asmahsuu:3601": "yadapyanyatsaṃgrahavastudvayamuktaṃ bhagavatā āmiṣasaṃgraho dharmasaṃgrahaśca /",
  "SA20asmahsuu:3602": "tābhyāmetānyeva catvāri saṃgrahavastūni saṃgṛhītāni /",
  "SA20asmahsuu:3603": "āmiṣasaṃgraheṇa prathame /",
  "SA20asmahsuu:3604": "dharmasaṃgraheṇāvaśiṣṭāni /",
  "SA20asmahsuu:3605": "tāni punastrividhena dharmeṇa /",
  "SA20asmahsuu:3606": "ālambanadharmeṇa pratipattidharmeṇa tadviśuddhidharmeṇa ca yathākramam /",
  "SA20asmahsuu:3607": "hīnamadhyottamaḥ prāyo vandhyo 'vandhyaśca saṃgrahaḥ /",
  "SA20asmahsuu:3608": "abandhyaḥ sarvathā caiva jñeyo hyākārabhedataḥ // Msa_16.76 //",
  "SA20asmahsuu:3609": "eṣa saṃgrahasya prakārabhedaḥ /",
  "SA20asmahsuu:3610": "tatra hīnamadhyottamaḥ saṃgraho bodhisattvānāṃ yānatrayaprayukteṣu veditavyo yathākramaṃ /",
  "SA20asmahsuu:3611": "prāyeṇa vandhyo 'dhimukticaryābhūmau /",
  "SA20asmahsuu:3612": "prāyeṇābandhyo bhūmipraviṣṭānām /",
  "SA20asmahsuu:3613": "avandhyaḥ sarvathā aṣṭāmyādiṣu bhūmiṣu sattvārthasyāvaśyaṃ saṃpādanāt /",
  "SA20asmahsuu:3614": "parṣatkarṣaṇaprayuktairvidhireṣa samāśritaḥ /",
  "SA20asmahsuu:3615": "sarvārthasiddhau sarveṣāṃ sukhopāyaśca śasyate // Msa_16.77 //",
  "SA20asmahsuu:3616": "ye kecitparṣatkarṣaṇe prayuktāḥ sarvaistairayamevopāyaḥ samāśrito yaduta catvāri saṃgrahavastūni /",
  "SA20asmahsuu:3617": "tathā hi sarvārthasiddhaye sarveṣāṃ sukhaścaiṣa upāyaḥ praśasyate buddhaiḥ /",
  "SA20asmahsuu:3618": "saṃgṛhītā grahīṣyante saṃgṛhyante ca ye 'dhunā /",
  "SA20asmahsuu:3619": "sarve ta evaṃ tasmācca vartma tatsattvapācane // Msa_16.78 //",
  "SA20asmahsuu:3620": "etena lokatraye 'pi sarvasattvānāṃ paripācane caturṇāṃ saṃgrahavastūnāmekāyanamārgatvaṃ darśayati /",
  "SA20asmahsuu:3621": "anyamārgābhāvāt /",
  "SA20asmahsuu:3622": "iti satatamasaktabhogabuddhiḥ śamayamanodyamapāragaḥ sthitātmā /",
  "SA20asmahsuu:3623": "bhavaviṣayanimittanirvikalpo bhavati sa sattvagaṇasya saṃgṛhītā // Msa_16.79 //",
  "SA20asmahsuu:3624": "etena yathoktāsu ṣaṭsu pāramitāsu sthitasya bodhisattvasya saṃgrahavastuprayogaṃ darśayati svaparārthasaṃpādanāt pāramitābhiḥ saṃgrahavastubhiśca yathākramam /",
  "SA20asmahsuu:3625": "// mahāyānasūtrālaṃkāre pāramitādhikāraḥ [ṣoḍaśaḥ] samāptaḥ //",
  "SA20asmahsuu:3626": "(MSA_Bagchi 115)",
  "SA20asmahsuu:3627": "saptadaśo 'dhikāraḥ /",
  "SA20asmahsuu:3628": "buddhapūjāvibhāge sapta ślokāḥ /",
  "SA20asmahsuu:3629": "saṃmukhaṃ vimukhaṃ pūjā buddhānāṃ cīvarādibhiḥ /",
  "SA20asmahsuu:3630": "gāḍhaprasannacittasya saṃbhāradvayapūraye // Msa_17.1 //",
  "SA20asmahsuu:3631": "abandhyabuddhajanmatve praṇidhānavataḥ sataḥ /",
  "SA20asmahsuu:3632": "trayasyānupalambhastu niṣpannā buddhapūjanā // Msa_17.2 //",
  "SA20asmahsuu:3633": "sattvānāmaprameyānāṃ paripākāya cāparā /",
  "SA20asmahsuu:3634": "upadheścittataścānyā adhimukternidhānataḥ // Msa_17.3 //",
  "SA20asmahsuu:3635": "anukampākṣamābhyāṃ ca samudācārato 'parā /",
  "SA20asmahsuu:3636": "vastvābhogāvabodhācca vimukteśca tathātvataḥ // Msa_17.4 //",
  "SA20asmahsuu:3637": "ityebhiścaturbhiḥ ślokaiḥ /",
  "SA20asmahsuu:3638": "āśrayādvastutaḥ pūjā nimittātpariṇāmanāt /",
  "SA20asmahsuu:3639": "hetuto jñānataḥ kṣetrānniśrayācca pradarśitā // Msa_17.5 //",
  "SA20asmahsuu:3640": "veditavyā / tatrāśrayaḥ samakṣaparokṣā buddhāḥ /",
  "SA20asmahsuu:3641": "vastu cīvarādayaḥ /",
  "SA20asmahsuu:3642": "nimittaṃ pragāḍhaprasādasahagataṃ cittaṃ /",
  "SA20asmahsuu:3643": "pariṇāmanā puṇyajñānasaṃbhāraparipūraye /",
  "SA20asmahsuu:3644": "heturabandhyo me buddhotpādaḥ syāditi pūrvapraṇidhānaṃ /",
  "SA20asmahsuu:3645": "jñānaṃ nirvikalpaṃ pūjakapūjyapūjānupalambhataḥ /",
  "SA20asmahsuu:3646": "kṣetramaprameyāḥ sattvāḥ /",
  "SA20asmahsuu:3647": "tatparipācanāya taistatprayojatā[nā]t teṣu tadropaṇataḥ /",
  "SA20asmahsuu:3648": "niśraya upadhiścittaṃ ca /",
  "SA20asmahsuu:3649": "tatropadhiṃ niśritya pūjācīvarādibhiścittaṃ niśrityāsvādanānumodanābhinandanamanaskāraiḥ /",
  "SA20asmahsuu:3650": "ta [ya]thoktaiścādhimuktyādibhiryaduta mahāyānadharmādhimuktitaḥ bodhicittotpādataḥ /",
  "SA20asmahsuu:3651": "praṇidhānameva hi nidhānamatroktaṃ ślokavattvā[bandhā]nurodhāt /",
  "SA20asmahsuu:3652": "sattvānukampanataḥ /",
  "SA20asmahsuu:3653": "duṣkaracaryā duḥkhakṣamaṇataḥ pāramitāsamudācārataḥ /",
  "SA20asmahsuu:3654": "yoniśo dharmamanasikārataḥ /",
  "SA20asmahsuu:3655": "sa hyaviparyayastattvādvastvābhogaḥ /",
  "SA20asmahsuu:3656": "samyagdṛṣṭito darśanamārge /",
  "SA20asmahsuu:3657": "sa hi yathābhūtāvabodhādvastvavabodhaḥ /",
  "SA20asmahsuu:3658": "vimuktitaḥ kleśavimokṣācchrāvakāṇāṃ /",
  "SA20asmahsuu:3659": "tathātvato mahābodhiprāpterityayaṃ pūjāyāḥ prakārabhedaḥ /",
  "SA20asmahsuu:3660": "hetutaḥ phalataścaiva ātmanā ca parairapi /",
  "SA20asmahsuu:3661": "lābhasatkārataścaiva pratipatterdvidhā ca sā // Msa_17.6 //",
  "SA20asmahsuu:3662": "(MSA_Bagchi 116)",
  "SA20asmahsuu:3663": "parīttā mahatī pūjā samānāmānikā ca sā /",
  "SA20asmahsuu:3664": "prayogādgatitaścaiva praṇidhānācca sā matā // Msa_17.7 //",
  "SA20asmahsuu:3665": "ityayamarthā[dhvā]dibhedenāparaḥ prakārabhedaḥ /",
  "SA20asmahsuu:3666": "tatrātītā hetuḥ pratyutpannā phalaṃ pratyutpannā heturanāgatā phalamityevaṃ hetuphalato 'tītānāgatapratyutpannā veditavyā /",
  "SA20asmahsuu:3667": "ātmanetyādhyātmikī parairiti bāhyā /",
  "SA20asmahsuu:3668": "lābhasatkārato audārikī /",
  "SA20asmahsuu:3669": "pratipattitaḥ sūkṣmā /",
  "SA20asmahsuu:3670": "parīttā hīnā mahatī praṇītā /",
  "SA20asmahsuu:3671": "punaḥ samānā hīnā nirmānā praṇītā trimaṇḍalāvikalpanāt /",
  "SA20asmahsuu:3672": "kālāntaraprayojyā dūre /",
  "SA20asmahsuu:3673": "tatkālaprayojyāntike /",
  "SA20asmahsuu:3674": "punarvichinnāyāṃ gatau dūre /",
  "SA20asmahsuu:3675": "samanantarāyāmantike /",
  "SA20asmahsuu:3676": "punaryāṃ pūjāmāyatyāṃ prayojayituṃ praṇidadhāti sā dūre yāṃ praṇihitaḥ kartuṃ sāntike /",
  "SA20asmahsuu:3677": "katamā punarbuddhapūjā paramā veditavyetyāha /",
  "SA20asmahsuu:3678": "buddheṣu pūjā paramā svacittāt dharmādhimuktyāśayato vibhutvāt /",
  "SA20asmahsuu:3679": "akalpanopāyaparigraheṇa sarvaikakāryatvaniveśataśca // Msa_17.8 //",
  "SA20asmahsuu:3680": "ityebhiḥ pañcabhirākāraiḥ svacittapūjā buddheṣu paramā veditavyā /",
  "SA20asmahsuu:3681": "yaduta pūjopasaṃhitamahāyānadharmādhimuktitaḥ /",
  "SA20asmahsuu:3682": "āśayato navabhirāśayaiḥ /",
  "SA20asmahsuu:3683": "āsvādanānumodanābhinandanāśayaiḥ /",
  "SA20asmahsuu:3684": "atṛptavipulamuditopakaranirlepakalyāṇāśayaiśca ye pāramitābhāvanāyāṃ nirdiṣṭāḥ /",
  "SA20asmahsuu:3685": "vibhutvato gaganagañjādisamādhibhiḥ /",
  "SA20asmahsuu:3686": "nirvikalpajñānopāyaparigrahataḥ /",
  "SA20asmahsuu:3687": "sarvamahābodhisattvaikakāryatvapraveśataśca miśropamiśrakāryatvāt /",
  "SA20asmahsuu:3688": "kalyāṇamitrasevāvibhāge sapta ślokāḥ /",
  "SA20asmahsuu:3689": "tatrārdhapañcamaiḥ ślokaiḥ /",
  "SA20asmahsuu:3690": "āśrayādvastutaḥ sevā nimittātpariṇāmanāt /",
  "SA20asmahsuu:3691": "hetuto jñānataḥ kṣetrānniśrayācca pradarśitā // Msa_17.9 //",
  "SA20asmahsuu:3692": "mitraṃ śrayeddāntaśamopaśāntaṃ guṇādhikaṃ sodyamamāgamāḍhyaṃ /",
  "SA20asmahsuu:3693": "prabuddhatatvaṃ vacasābhyupetaṃ kṛpātmakaṃ khedavivarjitaṃ ca // Msa_17.10 //",
  "SA20asmahsuu:3694": "ityevaṃguṇamitraṃ sevāyā āśrayaḥ /",
  "SA20asmahsuu:3695": "dāntaṃ śīlayogādindriyadamena /",
  "SA20asmahsuu:3696": "śāntaṃ samādhiyogādadhyātmaṃ cetaḥ śamathena /",
  "SA20asmahsuu:3697": "upaśāntaṃ prayogā[prajñāyogā] (prajñātvā)",
  "SA20asmahsuu:3698": "dupasthitakleśopaśamanataḥ /",
  "SA20asmahsuu:3699": "guṇairadhikaṃ na samaṃ vā nyūnaṃ vā /",
  "SA20asmahsuu:3700": "sodyamaṃ nodasīnaṃ parārthe /",
  "SA20asmahsuu:3701": "āgamāḍhyaṃ nālpaśrutaṃ /",
  "SA20asmahsuu:3702": "prabuddhatatvaṃ tatvādhigamāt /",
  "SA20asmahsuu:3703": "vacasābhyupetaṃ vākkaraṇenopetaṃ /",
  "SA20asmahsuu:3704": "kṛpātmakaṃ nirāmiṣacittatvāt /",
  "SA20asmahsuu:3705": "khedavivarjitaṃ sātatyasatkṛtyadharmadeśanāt /",
  "SA20asmahsuu:3706": "(MSA_Bagchi 117)",
  "SA20asmahsuu:3707": "satkāralābhaiḥ paricaryayā ca seveta mitraṃ pratipattitaśca /",
  "SA20asmahsuu:3708": "iti / sevāyā[va]stu /",
  "SA20asmahsuu:3709": "dharme tathājñāśaya eva dhīmān mitraṃ pragacchetsamaye nataśca // Msa_17.11 //",
  "SA20asmahsuu:3710": "iti trividhaṃ nimittaṃ /",
  "SA20asmahsuu:3711": "ājñātukāmatā /",
  "SA20asmahsuu:3712": "kālajñatā /",
  "SA20asmahsuu:3713": "nirmānatā ca /",
  "SA20asmahsuu:3714": "satkāralābheṣu gataspṛho 'sau prapattaye taṃ pariṇāmayecca /",
  "SA20asmahsuu:3715": "iti pariṇāmanā pratipattyarthaṃ sevanānna lābhasatkārārthaṃ /",
  "SA20asmahsuu:3716": "yathānuśiṣṭapratipattitaśca saṃrādhayeccittamato 'sya dhīraḥ // Msa_17.12 //",
  "SA20asmahsuu:3717": "iti / yathānuśiṣṭapratipattiḥ sevāhetuḥ /",
  "SA20asmahsuu:3718": "tayā taccittārādhanāt /",
  "SA20asmahsuu:3719": "yānatraye kauśalametya buddhyā svasyaiva yānasya yateta siddhau /",
  "SA20asmahsuu:3720": "iti yānatrayakauśalāt jñānaṃ /",
  "SA20asmahsuu:3721": "sattvānameyānparipācanāya kṣetrasya śuddhasya ca sādhanāya // Msa_17.13 //",
  "SA20asmahsuu:3722": "iti dvividhaṃ kṣetraṃ tatsevāyāḥ /",
  "SA20asmahsuu:3723": "aprameyāśca sattvāḥ pariśuddhaṃ ca buddhakṣetraṃ /",
  "SA20asmahsuu:3724": "dharmaṃ śrutvā yeṣu pratiṣṭhāpanāt /",
  "SA20asmahsuu:3725": "yatra ca sthitena /",
  "SA20asmahsuu:3726": "dharmeṣu dāyādaguṇena yukto naivāmiṣeṇa pravasetsa mitram /",
  "SA20asmahsuu:3727": "iti niśrayaḥ sevāyāḥ /",
  "SA20asmahsuu:3728": "dharmadāyādatāṃ niśritya kalyāṇamitraṃ seveta /",
  "SA20asmahsuu:3729": "nāmiṣadāyādatāṃ /",
  "SA20asmahsuu:3730": "ata ūrdhvamadhyardhena ślokena prakārabhedaḥ sevāyā veditavyaḥ /",
  "SA20asmahsuu:3731": "hetoḥ phalāddharmamukhānuyānātseveta mitraṃ bahitaśca dhīmān // Msa_17.14 //",
  "SA20asmahsuu:3732": "śrutaśravāccetasi yogataśca samānanirmānamano 'nuyogāt /",
  "SA20asmahsuu:3733": "hetoḥ phalādityatītādibhedataḥ pūrvavat dharmamukhānuyānātseveta mitraṃ bahitaśca dhīmānityādhyātmikabāhyabhedaḥ /",
  "SA20asmahsuu:3734": "dharmamukhastroto hi dharmamukhānuyānaṃ bahirdhā bahitaḥ śrutaśravāccetasi yogataścetyaudārikasūkṣmabhedaḥ /",
  "SA20asmahsuu:3735": "śravaṇaṃ hyaudārikaṃ cintanabhāvanaṃ sūkṣmaṃṃ /",
  "SA20asmahsuu:3736": "tadeva cetasi yogaḥ /",
  "SA20asmahsuu:3737": "samānanirmānamano 'nuyogāditi hīnapraṇītabhedaḥ /",
  "SA20asmahsuu:3738": "gatiprayogapraṇidhānataśca kalyāṇamitraṃ hi bhajeta dhīmān // Msa_17.15 //",
  "SA20asmahsuu:3739": "iti dūrāntikabhedaḥ pūrvavadyojayitavyaḥ /",
  "SA20asmahsuu:3740": "katamā punaḥ paramā seveti saptamaḥ ślokaḥ /",
  "SA20asmahsuu:3741": "sanmitrasevā paramā svacittād dharmādhimuktyāśayato vibhutvaiḥ /",
  "SA20asmahsuu:3742": "akalpanopāyaparigraheṇa sarvaikakāryatvaniveśataśca // Msa_17.16 //",
  "SA20asmahsuu:3743": "(MSA_Bagchi 118)",
  "SA20asmahsuu:3744": "iti pūrvavat /",
  "SA20asmahsuu:3745": "apramāṇavibhāge dvādaśaślokāḥ /",
  "SA20asmahsuu:3746": "brāhmyā vipakṣahīnā jñānena gatāśca nirvikalpena /",
  "SA20asmahsuu:3747": "trividhālambanavṛttāḥ sattvānāṃ pācakā dhīre // Msa_17.17 //",
  "SA20asmahsuu:3748": "brāhmyā vihārāścatvāryapramāṇāni /",
  "SA20asmahsuu:3749": "maitrī karuṇā muditopekṣā ca /",
  "SA20asmahsuu:3750": "te punarbodhisattve caturlakṣaṇā veditavyāḥ /",
  "SA20asmahsuu:3751": "vipakṣahānitaḥ /",
  "SA20asmahsuu:3752": "pratipakṣaviśeṣayogataḥ /",
  "SA20asmahsuu:3753": "vṛttiviśeṣatastrividhālambanavṛttitvāt /",
  "SA20asmahsuu:3754": "tathā hi te sattvālambanā dharmālambanāśca[dharmālambanā anālambanāśca] /",
  "SA20asmahsuu:3755": "karmaviśeṣataśca /",
  "SA20asmahsuu:3756": "sattvaparipācakatvāt /",
  "SA20asmahsuu:3757": "sattvadharmālambanāt /",
  "SA20asmahsuu:3758": "punaḥ katamasmin sattvanikāye dharme vā pravartante /",
  "SA20asmahsuu:3759": "anālambanāśca katamasminnālambane /",
  "SA20asmahsuu:3760": "saukhyārthini duḥkhārte sukhite kliṣṭe ca te pravartante /",
  "SA20asmahsuu:3761": "taddeśite ca dharme tattathatāyāṃ ca dhīrāṇām // Msa_17.18 //",
  "SA20asmahsuu:3762": "sattvālambanāḥ sukhārthini yāvat kliṣṭe sattvanikāye pravartante /",
  "SA20asmahsuu:3763": "tathā hi maitrī sattveṣu sukhasaṃyogākārā /",
  "SA20asmahsuu:3764": "karuṇā duḥkhaviyogākārā /",
  "SA20asmahsuu:3765": "muditā sukhaviyogākārā /",
  "SA20asmahsuu:3766": "upekṣāsu vedanāsu teṣāṃ sattvānāṃ niḥkleśatopasaṃhārākārā /",
  "SA20asmahsuu:3767": "dharmālambanāstaddeśite dharme /",
  "SA20asmahsuu:3768": "yatra te vihārā deśitāḥ /",
  "SA20asmahsuu:3769": "anālambanāstattathatāyāṃ /",
  "SA20asmahsuu:3770": "te hyavikalpatvādanālambanā ivetyanālambanāḥ / api khalu /",
  "SA20asmahsuu:3771": "tasyāśca tathatārthatvāt kṣāntilābhādviśuddhitaḥ /",
  "SA20asmahsuu:3772": "karmadvayādanālambā maitrī kleśakṣayādapi // Msa_17.19 //",
  "SA20asmahsuu:3773": "ebhiścaturbhiḥ kāraṇairanālambanā maitrī veditavyā /",
  "SA20asmahsuu:3774": "tathatālambanatvāt /",
  "SA20asmahsuu:3775": "anutpattikadharmakṣāntilābhenāṣṭamyāṃ bhūmau /",
  "SA20asmahsuu:3776": "dhātupuṣṭyā tadviśuddhitaḥ /",
  "SA20asmahsuu:3777": "karmadvayataśca /",
  "SA20asmahsuu:3778": "yā maitrī niṣpandena kāyakarmaṇā [vākkarmaṇā?",
  "SA20asmahsuu:3779": "] ca?",
  "SA20asmahsuu:3780": "saṃgṛhītā kleśakṣayataśca /",
  "SA20asmahsuu:3781": "tathā hi kleśa ālambanamuktaṃ /",
  "SA20asmahsuu:3782": "manomayānāṃ granthānāṃ prahāṇāducchidyate ālambanamiti vacanāt /",
  "SA20asmahsuu:3783": "te niścalāśca calāśca kṛpaṇairāsvāditā na ca jñeyāḥ /",
  "SA20asmahsuu:3784": "te ca brāhmyā vihārāścaturvidhā veditavyāḥ /",
  "SA20asmahsuu:3785": "tatra calā hānabhāgīyāḥ parihāṇīyatvāt /",
  "SA20asmahsuu:3786": "acalāḥ sthitiviśeṣabhāgīyā aparihāṇīyatvāt /",
  "SA20asmahsuu:3787": "āsvāditāḥ kliṣṭāḥ anāsvāditā akliṣṭāḥ /",
  "SA20asmahsuu:3788": "kṛpaṇairiti sukhalolairanudāracittaiḥ /",
  "SA20asmahsuu:3789": "eṣa brāhmyavihārāṇāṃ hānabhāgīyādiprakārabhedaḥ / teṣu punaḥ /",
  "SA20asmahsuu:3790": "acaleṣu bodhisattvāḥ pratiṣṭhitāḥ saktivigateṣu // Msa_17.20 //",
  "SA20asmahsuu:3791": "(MSA_Bagchi 119)",
  "SA20asmahsuu:3792": "na caleṣu nāpyāsvāditeṣu /",
  "SA20asmahsuu:3793": "asamāhitasvabhāvā mṛdumadhyā hīnabhūmikā ye 'pi /",
  "SA20asmahsuu:3794": "hīnāśayāḥ samānā hīnāste hyanyathā tvadhikāḥ // Msa_17.21 //",
  "SA20asmahsuu:3795": "eṣa mṛdvadhimātratābhedaḥ /",
  "SA20asmahsuu:3796": "tatra ṣaḍvidhā mṛdukā asamāhitasvabhāvāḥ /",
  "SA20asmahsuu:3797": "sarve samāhitā api /",
  "SA20asmahsuu:3798": "ye mṛdumadhyāḥ /",
  "SA20asmahsuu:3799": "hīnabhūmikā ye 'pi uttarāṃ bodhisattvabhūmimapekṣya /",
  "SA20asmahsuu:3800": "hīnāśayā api /",
  "SA20asmahsuu:3801": "śrāvakādīnāṃ samānā api /",
  "SA20asmahsuu:3802": "ye 'nutpattikadharmakṣāntirahitā hīnāste mṛdukā ityarthaḥ /",
  "SA20asmahsuu:3803": "anyathā tvadhikā iti yathoktaviparyayeṇādhimātratā veditavyā /",
  "SA20asmahsuu:3804": "brāhmyairvihṛtavihāraḥ kāmiṣu saṃjāyate yadā dhīmān /",
  "SA20asmahsuu:3805": "saṃbhārānpūrayate sattvāṃśca vipācayati tena // Msa_17.22 //",
  "SA20asmahsuu:3806": "sarvatra cāvirahito brāhmyai rahitaśca tadvipakṣeṇa /",
  "SA20asmahsuu:3807": "tatpratyayairapi bhṛśairna yāti vikṛtiṃ pramatto 'pi // Msa_17.23 //",
  "SA20asmahsuu:3808": "hetuphalaliṅgabhedaḥ /",
  "SA20asmahsuu:3809": "tatra brāhmyairvihṛto vihārairiti hetuḥ /",
  "SA20asmahsuu:3810": "kāmiṣu sattveṣu saṃjāyata iti vipākaphalaṃ /",
  "SA20asmahsuu:3811": "saṃbhārānpūrayatyadhipatiphalaṃ /",
  "SA20asmahsuu:3812": "sattvānparipācayatīti puruṣakāraphalaṃ /",
  "SA20asmahsuu:3813": "sarvatra cāvirahito brāhmyairvihārairjāyata iti niṣpandaphalaṃ /",
  "SA20asmahsuu:3814": "rahitaśca tadvipakṣeṇeti visaṃyogaphalaṃ /",
  "SA20asmahsuu:3815": "bhṛśairapi tatpratyayairavikṛtigamanaṃ liṅgaṃ /",
  "SA20asmahsuu:3816": "pramatto 'pītyasaṃmukhībhūte 'pi pratipakṣe /",
  "SA20asmahsuu:3817": "anyeścaturbhiḥ ślokairguṇadoṣabhedaḥ /",
  "SA20asmahsuu:3818": "vyāpādavihiṃsābhyāmarativyāpādakāmarāgaiśca /",
  "SA20asmahsuu:3819": "yukto hi bodhisattvo bahuvidhamādīnavaṃ spṛśati // Msa_17.24 //",
  "SA20asmahsuu:3820": "iti doṣaḥ / brāhmyavihārābhāve tadvipakṣayogāt /",
  "SA20asmahsuu:3821": "tatra vyāpādādayo maitryādīnāṃ yathākramaṃ vipakṣāḥ /",
  "SA20asmahsuu:3822": "vyāpādakāmarāgāvupekṣāyāḥ /",
  "SA20asmahsuu:3823": "kathaṃ bahuvidhādīnavaṃ spṛśatītyāha /",
  "SA20asmahsuu:3824": "kleśairhantyātmānaṃ sattvānupahanti śīlamupahanti /",
  "SA20asmahsuu:3825": "savilekhalābhahīno rakṣāhīnastathā śāstrā[tā] // Msa_17.25 //",
  "SA20asmahsuu:3826": "sādhikaraṇo 'śayasvī paratra saṃjāyate 'kṣaṇeṣu sa ca /",
  "SA20asmahsuu:3827": "prāptāprāptavihīno manasi mahad duḥkhamāpnoti // Msa_17.26 //",
  "SA20asmahsuu:3828": "tatra prathamaistribhiḥ padairātmavyābādhāya cetayate paravyābādhāyobhayavyābādhāyetyetamādīnavaṃ darśayati /",
  "SA20asmahsuu:3829": "savilekhādibhiḥ ṣaḍbhiḥ padairdṛṣṭadhārmikamavadyaṃ prasavatīti darśayati /",
  "SA20asmahsuu:3830": "kathaṃ ca prasavati /",
  "SA20asmahsuu:3831": "ātmāsyāpavadate /",
  "SA20asmahsuu:3832": "pare 'pi devatā api /",
  "SA20asmahsuu:3833": "śāstāpyanye 'pi vijñāḥ (MSA_Bagchi 120)",
  "SA20asmahsuu:3834": "sabrahmacāriṇo dharmatayā vigarhante /",
  "SA20asmahsuu:3835": "digvidikṣu cāsya pāpako 'varṇaśabdaśloko niścaratītyevaṃ savilekho yāvadayaśasvītyeanena yathākramaṃ darśayati /",
  "SA20asmahsuu:3836": "śeṣaistribhiḥ padairyathākramaṃ sāṃparāyikaṃ dṛṣṭadharmasāṃparāyikamavadyaṃ prasavati /",
  "SA20asmahsuu:3837": "tajjaṃ caitasikaṃ duḥkha[khaṃ] daurmanasya prati saṃvedayata ityetadādīnavaṃ darśayati /",
  "SA20asmahsuu:3838": "ete sarve doṣā maitryādiṣu susthitasya na bhavanti /",
  "SA20asmahsuu:3839": "akliṣṭaḥ saṃsāraṃ sattvārthaṃ no ca saṃtyajati // Msa_17.27 //",
  "SA20asmahsuu:3840": "iti / brāhmavihārayoge tri[dvi]vidhaṃ guṇaṃ darśayati /",
  "SA20asmahsuu:3841": "yathoktadoṣābhāvam akliṣṭasya sattvahetoḥ saṃsārāparityāgaṃ /",
  "SA20asmahsuu:3842": "na tathaikaputrakeṣvapi guṇavatsvapi bhavati sarvasattvānāṃ /",
  "SA20asmahsuu:3843": "maitryādicetaneyaṃ sattveṣu yathā jinasutānāṃ // Msa_17.28 //",
  "SA20asmahsuu:3844": "ityete[na?] ca bodhisattvamaitrādīnāṃ tīvratāṃ darśayati /",
  "SA20asmahsuu:3845": "karūṇāvibhāge tadālambanaprabhedamārabhya dvau ślokau /",
  "SA20asmahsuu:3846": "pradīptān śatruvaśagān duḥkhākrāntāṃstamovṛtān /",
  "SA20asmahsuu:3847": "durgamārgasamārūḍhānmahābandhanasaṃyutān // Msa_17.29 //",
  "SA20asmahsuu:3848": "mahāśanaviṣākrāntalolānmārgapranaṣṭakān /",
  "SA20asmahsuu:3849": "utpathaprasthitān sattvāndurbalān karuṇāyate // Msa_17.30 //",
  "SA20asmahsuu:3850": "tatra pradīptāḥ kāmarāgeṇa kāmasugvabhaktāḥ /",
  "SA20asmahsuu:3851": "śatruvaśagā mārakṛtāntarāyāḥ kuśale 'prayuktāḥ duḥkhākrāntāḥ duḥkhā[bhi?",
  "SA20asmahsuu:3852": "]bhūtā narakādiṣu /",
  "SA20asmahsuu:3853": "tamovṛtā aurabhrikādayo duścaritaikāntikāḥ /",
  "SA20asmahsuu:3854": "karmavipākasaṃmūḍhatvāt /",
  "SA20asmahsuu:3855": "durgamārgasamārūḍhā aparinirvāṇadharmāṇaḥ saṃsāravartmātyantānupacchedāt /",
  "SA20asmahsuu:3856": "mahābandhanasaṃyutā anyatīrthyāḥ[rthya]mokṣasaṃprasthitā nānākudṛṣṭigāḍhabandhanabaddhatvāt /",
  "SA20asmahsuu:3857": "mahāśanaviṣākrāntalolāḥ samāpattisukhasaktāḥ /",
  "SA20asmahsuu:3858": "teṣāṃ hi tat kliṣṭaṃ samāpattisukhaṃ /",
  "SA20asmahsuu:3859": "yathā mṛṣṭamaśanaṃ viṣākrāntaṃ /",
  "SA20asmahsuu:3860": "tataḥ pracyāvanāt /",
  "SA20asmahsuu:3861": "mārgapraṇaṣṭakā abhimānikā mokṣamārgabhrāntatvāt /",
  "SA20asmahsuu:3862": "utpathaprasthitā hīnayānaprayuktā aniyatāḥ /",
  "SA20asmahsuu:3863": "durbalā aparipūrṇasaṃbhārā bodhisattvāḥ /",
  "SA20asmahsuu:3864": "ityete daśavidhāḥ satvā bodhisattvakaruṇāyā ālambanam /",
  "SA20asmahsuu:3865": "pañcaphalasaṃdarśane karuṇāyāḥ ślokaḥ /",
  "SA20asmahsuu:3866": "heṭhāpahaṃ hyuttamabodhibījaṃ sukhāvahaṃ tāya[pa]kamiṣṭahetuṃ /",
  "SA20asmahsuu:3867": "svabhāvadaṃ dharmamupāśritasya bodhirna dūre jinātmajasya // Msa_17.31 //",
  "SA20asmahsuu:3868": "(MSA_Bagchi 121)",
  "SA20asmahsuu:3869": "tataḥ heṭhāpahatvena tadvipakṣavihiṃsāprahāṇādvisaṃyogaphalaṃ darśayati /",
  "SA20asmahsuu:3870": "uttamabodhibījatvenādhipatiphalaṃ /",
  "SA20asmahsuu:3871": "parātmanoryathākramaṃ sukhāvahatāya[pa]katvena puruṣakāraphalaṃ /",
  "SA20asmahsuu:3872": "iṣṭahetutvena vipākaphalaṃ /",
  "SA20asmahsuu:3873": "svabhāvadatvena niṣpandaphalamāyatyāṃ viśiṣṭakaruṇāphaladānāt /",
  "SA20asmahsuu:3874": "evaṃ pañcavidhāṃ karuṇāmāśritya buddhatvamadūre veditavyaṃ /",
  "SA20asmahsuu:3875": "apratiṣṭhitasaṃsāranirvāṇatve ślokaḥ /",
  "SA20asmahsuu:3876": "vijñāya saṃsāragataṃ samagraṃ duḥkhātmakaṃ caiva nirātmakaṃ ca /",
  "SA20asmahsuu:3877": "nodvegamāyāti na cāpi doṣaiḥ prabādhyate kāruṇiko 'grabuddhiḥ // Msa_17.32 //",
  "SA20asmahsuu:3878": "sarvaṃ saṃsāraṃ yathābhūtaṃ parijñāya bodhisattvo nodvegamāyāti kāruṇikatvāt /",
  "SA20asmahsuu:3879": "na doṣairbādhyate 'grabuddhitvāt /",
  "SA20asmahsuu:3880": "evaṃ nirvāṇe pratiṣṭhito bhavati na saṃsāre yathākramaṃ /",
  "SA20asmahsuu:3881": "saṃsāraparijñāne ślokaḥ /",
  "SA20asmahsuu:3882": "duḥkhātmakaṃ lokamavekṣamāṇo duḥkhāyate vetti ca tadyathāvat /",
  "SA20asmahsuu:3883": "tasyābhyupāyaṃ parivarjane ca na khedamāyātyapi vā kṛpāluḥ // Msa_17.33 //",
  "SA20asmahsuu:3884": "duḥkhāyata iti karuṇāyate /",
  "SA20asmahsuu:3885": "vetti ca tadyathāvaditi duḥkhaṃ yathābhūtaṃ tasya ca duḥkhasya parivarjane 'bhyupāyaṃ /",
  "SA20asmahsuu:3886": "vetti yenāsya duḥkhaṃ nirudhyate /",
  "SA20asmahsuu:3887": "etena jānannapi saṃsāraduḥkhaṃ yathābhūtaṃ tatparityāgopāyaṃ ca na khedamāpadyate bodhisattvaḥ karuṇāviśeṣāditi pradarśayati /",
  "SA20asmahsuu:3888": "karūṇāprabhede dvau ślokau /",
  "SA20asmahsuu:3889": "kṛpā prakṛtyā pratisaṃkhyayā ca pūrvaṃ tadabhyāsavidhānayogāt /",
  "SA20asmahsuu:3890": "vipakṣahīnā ca viśuddhilābhāt caturvidheyaṃ karuṇātmakānāṃ // Msa_17.34 //",
  "SA20asmahsuu:3891": "seyaṃ yathākramaṃ gotraviśeṣataḥ guṇadoṣaparīkṣaṇataḥ /",
  "SA20asmahsuu:3892": "janmāntaraparibhāvanataḥ /",
  "SA20asmahsuu:3893": "vairāgyalābhataśca veditavyāḥ /",
  "SA20asmahsuu:3894": "tadvipakṣavihiṃsāprahāṇe sati viśuddhilābhata iti vairāgyalābhataḥ /",
  "SA20asmahsuu:3895": "na sā kṛpā yā na samā sadā vā nādhyāśayādvā pratipattito vā /",
  "SA20asmahsuu:3896": "vairāgyato nānupalambhato vā na bodhisattvo hyakṛpastathā yaḥ // Msa_17.35 //",
  "SA20asmahsuu:3897": "tatra samā sukhitādiṣu yatkiṃcidveditamidamatra duḥkhasyeti viditvā /",
  "SA20asmahsuu:3898": "sadā nirūpadhiśeṣanirvāṇe tadakṣayāt /",
  "SA20asmahsuu:3899": "adhyāśayādbhūmipraviṣṭānāmātmaparasamatāśayalābhāt /",
  "SA20asmahsuu:3900": "(MSA_Bagchi 122) pratipattito duḥkhaparitrāṇakriyayā /",
  "SA20asmahsuu:3901": "vairāgyatastadvipakṣavihiṃsāprahāṇāt /",
  "SA20asmahsuu:3902": "anupalambhato 'nutpattikadharmakṣāntilābhāt /",
  "SA20asmahsuu:3903": "karuṇāvṛkṣapratibimbake pañca ślokāḥ /",
  "SA20asmahsuu:3904": "karuṇā kṣāntiścintā praṇidhānaṃ janmasattvaparipākaḥ /",
  "SA20asmahsuu:3905": "karuṇātarureṣa mahānmūlādiḥ puṣpapatra[paścimāgra](paścimānta)phalaḥ // Msa_17.36 //",
  "SA20asmahsuu:3906": "ityeṣa mūlaskandhaśākhāpatrapuṣpaphalāvasthaḥ karuṇāvṛkṣo veditavyaḥ /",
  "SA20asmahsuu:3907": "etasya karuṇā mūlaṃ /",
  "SA20asmahsuu:3908": "kṣāntiḥ skandhaḥ /",
  "SA20asmahsuu:3909": "sattvārthacintā śākhā /",
  "SA20asmahsuu:3910": "praṇidhānaṃ śobhaneṣu janmasu patrāṇi /",
  "SA20asmahsuu:3911": "śobhanaṃ janma puṣpaṃ /",
  "SA20asmahsuu:3912": "sattvaparipākaḥ phalaṃ /",
  "SA20asmahsuu:3913": "mūlaṃ karuṇā na bhaved duṣkaracaryāsahiṣṇutā na bhavet /",
  "SA20asmahsuu:3914": "duḥkhākṣamaśca dhīmān satvārthaṃ cintayennaiva // Msa_17.37 //",
  "SA20asmahsuu:3915": "cintāvihīnabuddhiḥ praṇidhānaṃ śuklajanmasu na kuryāt /",
  "SA20asmahsuu:3916": "śubhajanmānanugacchansattvānparipācayennaiva // Msa_17.38 //",
  "SA20asmahsuu:3917": "ābhyāṃ ślokābhyāṃ pūrvottaraprasavasādharmyātkaruṇādīnāṃ mūlādibhāvaṃ sādhayati /",
  "SA20asmahsuu:3918": "karuṇāseko maitrī tadduḥkhe saukhyato vipulapuṣṭiḥ /",
  "SA20asmahsuu:3919": "śākhāvṛddhirviśadā yonimanaskārato jñeyā // Msa_17.39 //",
  "SA20asmahsuu:3920": "parṇatyāgādānaṃ praṇidhīnāṃ saṃtateranucchedāt /",
  "SA20asmahsuu:3921": "dvividhapratyayasiddheḥ puṣpamabandhyaṃ phalaṃ cāsmāt // Msa_17.40 //",
  "SA20asmahsuu:3922": "etābhyāṃ ślokābhyāṃ vṛkṣamūlasekādisādharmyaṃ karuṇāvṛkṣasya darśayati /",
  "SA20asmahsuu:3923": "karuṇā hi mūlavṛkṣā[mūlamityuktā] /",
  "SA20asmahsuu:3924": "tasyāḥ seko maitrī tayā tadāpyāyanāt /",
  "SA20asmahsuu:3925": "maitracitto hi paraduḥkhena duḥkhāyate /",
  "SA20asmahsuu:3926": "tataśca karuṇodbhava[karuṇāto yad]duḥkhamutpadyate bodhisattvasyasvā[sattvā]rthaprayuktasya tatra saukhyotpādādvipulapuṣṭiḥ kṣāntipuṣṭirityarthaḥ /",
  "SA20asmahsuu:3927": "sā hi skandha ityuktā /",
  "SA20asmahsuu:3928": "skandhaśca vipulaḥ /",
  "SA20asmahsuu:3929": "yoniśomanaskārād bahuvidhā mahāyāne śākhāvṛddhiḥ /",
  "SA20asmahsuu:3930": "cintā hi śākhetyuktā /",
  "SA20asmahsuu:3931": "pūrvāparanirodhotpādakrameṇa praṇidhānasaṃtānasyānucchedāt /",
  "SA20asmahsuu:3932": "parṇatyāgādānasādharmyaṃ praṇīdhānānāṃ veditavyam /",
  "SA20asmahsuu:3933": "ādhyātmikapratyayasiddhitaḥ svasaṃtānaparipākātpuṣpamiva janmābandhyaṃ veditavyam /",
  "SA20asmahsuu:3934": "bāhyapratyayasiddhitaḥ parasaṃtānaparipākāt phalabhūtaḥ sattvaparipāko ['bandhyo?",
  "SA20asmahsuu:3935": "] veditavyaḥ /",
  "SA20asmahsuu:3936": "karuṇānuśaṃse ślokaḥ /",
  "SA20asmahsuu:3937": "kaḥ kurvīta na karuṇāṃ sattveṣu mahākṛpāguṇakareṣu /",
  "SA20asmahsuu:3938": "duḥkhe 'pi saukhyamatulaṃ bhavati yadeṣāṃ kṛpājanitaṃ // Msa_17.41 //",
  "SA20asmahsuu:3939": "(MSA_Bagchi 123)",
  "SA20asmahsuu:3940": "atra mahākaruṇāguṇa uttarārdhena saṃdarśitaḥ /",
  "SA20asmahsuu:3941": "śeṣo gatārthaḥ /",
  "SA20asmahsuu:3942": "karuṇāniḥsaṅgatāyāṃ ślokaḥ /",
  "SA20asmahsuu:3943": "āviṣṭānāṃ kṛpayā na tiṣṭhati manaḥ śame kṛpālūnāṃ /",
  "SA20asmahsuu:3944": "kuta eva lokasaukhye svajīvite vā bhavetsnehaḥ // Msa_17.42 //",
  "SA20asmahsuu:3945": "sarvasya hi lokasya laukike saukhye svajīvite ca snehaḥ /",
  "SA20asmahsuu:3946": "tatrāpi ca niḥsnehānāṃ śrāvakapratyekabuddhānāṃ sarvaduḥkhopaśame nirvāṇe pratiṣṭhitaṃ manaḥ /",
  "SA20asmahsuu:3947": "bodhisattvānāṃ tu karuṇāviṣṭatvānnirvāṇe 'pi mano na pratiṣṭhitaṃ /",
  "SA20asmahsuu:3948": "kuta eva tayoḥ sneho bhaviṣyati /",
  "SA20asmahsuu:3949": "karuṇāsnehavaiśeṣye trayaḥ ślokāḥ /",
  "SA20asmahsuu:3950": "sneho na vidyate 'sau yo niravadyo na laukiko yaśca /",
  "SA20asmahsuu:3951": "dhīmatsu kṛpāsneho niravadyo lokasamatītaḥ // Msa_17.43 //",
  "SA20asmahsuu:3952": "mātāpitṛprabhṛtīnāṃ hi tṛṣṇāmayaḥ snehaḥ sāvadyaḥ /",
  "SA20asmahsuu:3953": "laukikakarūṇāvihāriṇāṃ niravadyo 'pi laukikaḥ /",
  "SA20asmahsuu:3954": "bodhisattvānāṃ tu karūṇāmayaḥ /",
  "SA20asmahsuu:3955": "sneho niravadyaśca laukikātikrāntaśca /",
  "SA20asmahsuu:3956": "kathaṃ ca punarniravadya ityāha /",
  "SA20asmahsuu:3957": "duḥkhājñānamahaughe mahāndhakāre ca niśritaṃ lokaṃ /",
  "SA20asmahsuu:3958": "uddhartuṃ ya upāyaḥ kathamiva na syātsa niravadyaḥ // Msa_17.44 //",
  "SA20asmahsuu:3959": "duḥkhamahaugha ajñānamahāndhakāre ceti yojyaṃ /",
  "SA20asmahsuu:3960": "śeṣaṃ gatārthaṃ /",
  "SA20asmahsuu:3961": "kathaṃ lokātikrānta ityāha /",
  "SA20asmahsuu:3962": "sneho na so 'tsyarihatāṃ loke pratyekabodhibuddhānāṃ /",
  "SA20asmahsuu:3963": "prāgeva tadanyeṣāṃ kathamiva lokottaro na syāt // Msa_17.45 //",
  "SA20asmahsuu:3964": "pratyekāṃ bodhiṃ buddhāḥ /",
  "SA20asmahsuu:3965": "śeṣaṃ gatārtham /",
  "SA20asmahsuu:3966": "trāsābhinandananimittatve ślokaḥ /",
  "SA20asmahsuu:3967": "duḥkhābhāve duḥkhaṃ yatkṛpayā bhavati bodhisattvānāṃ /",
  "SA20asmahsuu:3968": "saṃtrāsayati tadādau spṛṣṭaṃ tvabhinandayati gāḍhaṃ // Msa_17.46 //",
  "SA20asmahsuu:3969": "duḥkhābhāve iti duḥkhābhāvo nimittaṃ sattveṣu karuṇayā bodhisattvānāṃ yad duḥkhamutpadyate tadādau saṃtrāsayati adhimukticaryābhūmau /",
  "SA20asmahsuu:3970": "ātmaparasamatayā duḥkhasya yathābhūtamaspṛṣṭatvāt /",
  "SA20asmahsuu:3971": "spṛṣṭaṃ tu śuddhādhyāśayabhūmāvabhinandayatyevetyarthaḥ /",
  "SA20asmahsuu:3972": "karuṇāduḥkhena sukhābhibhave ślokaḥ /",
  "SA20asmahsuu:3973": "kimataḥ paramāścaryaṃ yad duḥkhaṃ saukhyamabhibhavati sarvaṃ /",
  "SA20asmahsuu:3974": "kṛpayā janitaṃ laukyaṃ yena vimukto api kṛtārthaḥ // Msa_17.47 //",
  "SA20asmahsuu:3975": "(MSA_Bagchi 124)",
  "SA20asmahsuu:3976": "nāsyata āścaryataraṃ yad duḥkhameva karuṇājanitaṃ bodhisattvānāṃ tathā sukhaṃ bhavati /",
  "SA20asmahsuu:3977": "yatsarvaṃ laukikaṃ sukhamabhibhavati /",
  "SA20asmahsuu:3978": "yena sukhena vimuktā arhanto 'pi kṛtārthāḥ prāgevānye /",
  "SA20asmahsuu:3979": "kṛpākṛtadānānuśaṃse ślokaḥ /",
  "SA20asmahsuu:3980": "kṛpayā sahitaṃ dānaṃ yaddānasukhaṃ karoti dhīrāṇāṃ /",
  "SA20asmahsuu:3981": "traidhātukamupabhogairna tatsukhaṃ tatkalāṃ spṛśati // Msa_17.48 //",
  "SA20asmahsuu:3982": "yacca traidhātukaṃ sukhamupabhogai kṛtaṃ na tatsukhaṃ tasya sukhasya kalāṃ spṛśatītyayamuttarārdhasyārthaḥ /",
  "SA20asmahsuu:3983": "śeṣaṃ gatārtham /",
  "SA20asmahsuu:3984": "kṛpayā duḥkhābhyupagame ślokaḥ /",
  "SA20asmahsuu:3985": "duḥkhamayaṃ saṃsāraṃ yatkṛpayā na tyajati sattvārthaṃ /",
  "SA20asmahsuu:3986": "parahitahetorduḥkhaṃ kiṃ kāruṇikairna samupetam // Msa_17.49 //",
  "SA20asmahsuu:3987": "sarvaṃ hi duḥkhaṃ saṃsāraduḥkhe 'ntarbhūtaṃ /",
  "SA20asmahsuu:3988": "tasyābhyupagamāt sarvaṃ duḥkhamabhyupagataṃ bhavati /",
  "SA20asmahsuu:3989": "tatra tatphalavṛddhau ślokaḥ /",
  "SA20asmahsuu:3990": "karūṇā dānaṃ bhogāḥ sadā kṛpālorvivuddhimupayānti /",
  "SA20asmahsuu:3991": "snehānugrahajanitaṃ tacchaktikṛtaṃ sukhaṃ cāsmāt // Msa_17.50 //",
  "SA20asmahsuu:3992": "trayaṃ bodhisattvānāṃ sarvajanmasu vardhate karūṇāyogāt /",
  "SA20asmahsuu:3993": "karūṇā tadabhyāsāt /",
  "SA20asmahsuu:3994": "dānaṃ karuṇāvaśāt /",
  "SA20asmahsuu:3995": "bhogāśca dānavaśāt /",
  "SA20asmahsuu:3996": "tasmācca trayātphalaṃ trividhaṃ sukhaṃ bhavati /",
  "SA20asmahsuu:3997": "snehajanitaṃ karuṇātaḥ /",
  "SA20asmahsuu:3998": "sattvānugrahajanitaṃ dānāt /",
  "SA20asmahsuu:3999": "tadanugrahakriyāśaktikṛtaṃ bhogebhyaḥ /",
  "SA20asmahsuu:4000": "dānaprotsāhanāyāṃ ślokaḥ /",
  "SA20asmahsuu:4001": "vardhe ca vardhayāmi ca dāne paripācayāmi sukhayāmi /",
  "SA20asmahsuu:4002": "ākarṣāmi nayāmi ca karuṇā sannānpravadatīva // Msa_17.51 //",
  "SA20asmahsuu:4003": "dāne sannāniti saṃbandhanīyaṃ /",
  "SA20asmahsuu:4004": "ṣaḍbhirguṇairdānai 'vasannān bodhisattvānkaruṇā protsahayatīva /",
  "SA20asmahsuu:4005": "svabhāvavṛddhyā /",
  "SA20asmahsuu:4006": "bhogaistadvardhanayā /",
  "SA20asmahsuu:4007": "dānena sattvaparipācanayā /",
  "SA20asmahsuu:4008": "dātuśca sukhotpādanāt /",
  "SA20asmahsuu:4009": "mahābodhisaṃbhārasyānyasyā[saṃbhārasyā]karṣaṇāt /",
  "SA20asmahsuu:4010": "mahābodhisamīpanayanācca /",
  "SA20asmahsuu:4011": "parasaukhyena sukhā[nu?",
  "SA20asmahsuu:4012": "]bhave ślokaḥ /",
  "SA20asmahsuu:4013": "duḥkhe duḥkhī kṛpayā sukhānyanādhāya kena sukhitaḥ syāt /",
  "SA20asmahsuu:4014": "sukhayatyātmānamataḥ kṛpālurādhāya parasaukhyam // Msa_17.52 //",
  "SA20asmahsuu:4015": "karuṇayā bodhisattvaḥ paraduḥkhairduḥkhitaḥ sattveṣvanādhāya sukhaṃ kathaṃ sukhitaḥ syāt /",
  "SA20asmahsuu:4016": "tasmātpareṣu sukhamādhāya bodhisatva ātmānameva sukhayatīti veditavyam /",
  "SA20asmahsuu:4017": "kṛpayā dānasamanuśāstau ṣaṭ ślokāḥ /",
  "SA20asmahsuu:4018": "(MSA_Bagchi 125)",
  "SA20asmahsuu:4019": "svaṃ dānaṃ kāruṇikaḥ śāstīva sadaiva niḥsvasukhakāmaḥ /",
  "SA20asmahsuu:4020": "bhogaiḥ sukhaya paraṃ vā māmapyayutasaukhyam // Msa_17.53 //",
  "SA20asmahsuu:4021": "na hi kāruṇikasya vinā parasukhenāsti sukhaṃ /",
  "SA20asmahsuu:4022": "tasyāyutasaukhyatvādvaudhisattvastena vinā[tma?",
  "SA20asmahsuu:4023": "]no dānasya phalaṃ sukhaṃ necchati /",
  "SA20asmahsuu:4024": "saphalaṃ dānaṃ dattaṃ tanme sattveṣu tatsukhasukhena /",
  "SA20asmahsuu:4025": "phala teṣveva nikāmaṃ yadi me kartavyatā te 'sti // Msa_17.54 //",
  "SA20asmahsuu:4026": "dānaṃ dadatā dānaṃ ca dānaphalaṃ ca tanmayā sattveṣu dattaṃ /",
  "SA20asmahsuu:4027": "tatsukhameva me sukhaṃ yasmāt /",
  "SA20asmahsuu:4028": "atasteṣveva yāvatphalitavyaṃ tāvatphaleti loṭ /",
  "SA20asmahsuu:4029": "bodhisattvaḥ karūṇayā dānamanuśāsti /",
  "SA20asmahsuu:4030": "bhogadveṣṭurdāturbhogā bahuśubhataropasarpanti /",
  "SA20asmahsuu:4031": "na hi tatsukhaṃ mataṃ me dāne pāraṃparo 'smi yataḥ // Msa_17.55 //",
  "SA20asmahsuu:4032": "bhogavimukhasya dāturbhogā bahutarāścopatiṣṭhante /",
  "SA20asmahsuu:4033": "śobhanatarāśca /",
  "SA20asmahsuu:4034": "dharma taiveyaṃ cittasyodārataratvāt /",
  "SA20asmahsuu:4035": "na hi tatsukhaṃ mataṃ me yad bhogāstathopatiṣṭhante /",
  "SA20asmahsuu:4036": "yasmādahaṃ dāne pāraṃparastatprabandhakāmatvānnasukhe /",
  "SA20asmahsuu:4037": "sarvāstiparityāge yatkṛpayā māṃ nirīkṣase satataṃ /",
  "SA20asmahsuu:4038": "nanu te tena jñeyaṃ na matphalenārthitāsyeti // Msa_17.56 //",
  "SA20asmahsuu:4039": "yo 'haṃ dānaphalaṃ sarvameva karuṇayā nityaṃ parityajāmi nanvata eva veditavyaṃ nāsti me dānaphalenārthitvamiti bodhisattvo dānaṃ samanuśāsti /",
  "SA20asmahsuu:4040": "dānābhirato na syāṃ prāptaṃ cettatphalaṃ na visṛjeyaṃ /",
  "SA20asmahsuu:4041": "tathā hi /",
  "SA20asmahsuu:4042": "kṣaṇamapi dānena vinā dānābhirato bhavati naiva // Msa_17.57 //",
  "SA20asmahsuu:4043": "iti gatārthaḥ ślokaḥ /",
  "SA20asmahsuu:4044": "akṛtaṃ na phalasi yasmātpratikārāpekṣayā na me tulyaṃ /",
  "SA20asmahsuu:4045": "yastvā karoti tasya tvaṃ phalasi /",
  "SA20asmahsuu:4046": "tasmāttvaṃ pratikārapekṣayā na mattulyam /",
  "SA20asmahsuu:4047": "tathā hyahaṃ /",
  "SA20asmahsuu:4048": "pratikāranirvyapekṣaḥ paratra phalado 'sya kāmaṃ te // Msa_17.58 //",
  "SA20asmahsuu:4049": "(MSA_Bagchi 126)",
  "SA20asmahsuu:4050": "gatārthametat /",
  "SA20asmahsuu:4051": "kṛpādānena dvau ślokau /",
  "SA20asmahsuu:4052": "niravadyaṃ śuddhapadaṃ hitāvahaṃ caiva sānurakṣaṃ ca /",
  "SA20asmahsuu:4053": "nirmṛgyaṃ nirlepaṃ jinātmajānāṃ kṛpādānam // Msa_17.59 //",
  "SA20asmahsuu:4054": "tatra niravadyaṃ paramanupahṛtya dānāt /",
  "SA20asmahsuu:4055": "śuddhapadaṃ kalpikavasu[vastu]dānāt /",
  "SA20asmahsuu:4056": "viṣaśasramadyādivivarjanataḥ /",
  "SA20asmahsuu:4057": "hitāvahaṃ dānena saṃgṛhya kuśale niyojanāt /",
  "SA20asmahsuu:4058": "sānurakṣaṃ parijanasyāvighātaṃ kṛtvā anyasmai dānāt /",
  "SA20asmahsuu:4059": "nirmṛgyamayācamāne 'pyarthitvaṃ vighātaṃ vāvagamya svayameva dānāt dakṣiṇīyāparimārgaṇācca /",
  "SA20asmahsuu:4060": "nirlepaṃ pratikāravipākaniḥspṛhatvāt /",
  "SA20asmahsuu:4061": "aparaḥ prakāraḥ /",
  "SA20asmahsuu:4062": "sakalaṃ vipulaṃ śreṣṭhaṃ satataṃ muditaṃ nirāmiṣaṃ śuddhaṃ /",
  "SA20asmahsuu:4063": "bodhinataṃ kuśalanataṃ jinātmajānāṃ kṛpādānam // Msa_17.60 //",
  "SA20asmahsuu:4064": "tatra sakalamādhyātmikabāhyavastudānāt /",
  "SA20asmahsuu:4065": "vipulaṃ prabhūtavastudānāt /",
  "SA20asmahsuu:4066": "śreṣṭhaṃ praṇītavastudānāt /",
  "SA20asmahsuu:4067": "satatamabhīkṣṇadānāt /",
  "SA20asmahsuu:4068": "mudītamapratisaṃkhyāya prahṛṣṭadānāt /",
  "SA20asmahsuu:4069": "nirāmiṣaṃ yathā nirlepaṃ /",
  "SA20asmahsuu:4070": "śuddhaṃ yathā śuddhapadaṃ /",
  "SA20asmahsuu:4071": "bodhinataṃ mahābodhipariṇāmanāt /",
  "SA20asmahsuu:4072": "kuśalanataṃ yathā hitāvahaṃ /",
  "SA20asmahsuu:4073": "upabhoagaviśeṣe ślokaḥ /",
  "SA20asmahsuu:4074": "na tathopabhogatuṣṭiṃ labhate bhogī yathā parityāgāt /",
  "SA20asmahsuu:4075": "tuṣṭimupaiti kṛpāluḥ sukhatrayāpyāyitamanaskaḥ // Msa_17.61 //",
  "SA20asmahsuu:4076": "tatra sukhatrayaṃ dānaprītiḥ parānugrahaprītiḥ bodhisaṃbhārasaṃbharaṇaprītiśca /",
  "SA20asmahsuu:4077": "śeṣaṃ gatārthaṃ /",
  "SA20asmahsuu:4078": "pāramitābhinirhārakaruṇāyāṃ ślokaḥ /",
  "SA20asmahsuu:4079": "kṛpaṇakṛpā raudrakṛpā saṃkṣubdhakṛpā kṛpā pramatteṣu /",
  "SA20asmahsuu:4080": "viṣayaparatantrakaruṇā mithyābhiniviṣṭakaruṇā ca // Msa_17.62 //",
  "SA20asmahsuu:4081": "tatra kṛpaṇā matsariṇaḥ /",
  "SA20asmahsuu:4082": "raudrā duḥśīlāḥ paropatāpinaḥ /",
  "SA20asmahsuu:4083": "saṃkṣubdhāḥ krodhanāḥ /",
  "SA20asmahsuu:4084": "pramattāḥ kuśīdāḥ /",
  "SA20asmahsuu:4085": "viṣayaparatantrā kāmeṣu vikṣiptacittāḥ /",
  "SA20asmahsuu:4086": "mithyābhiniviṣṭāḥ duḥprajñāḥ tīrthikādayaḥ /",
  "SA20asmahsuu:4087": "eṣu pāramitāvipakṣadharmāvasthiteṣu yā karuṇā sā kṛpaṇādikaruṇā /",
  "SA20asmahsuu:4088": "sā ca tadvipakṣavidūṣaṇātpāramitābhinirhārāya saṃpadyate /",
  "SA20asmahsuu:4089": "tasmātpāramitābhinirhārakaruṇetyucyate /",
  "SA20asmahsuu:4090": "karuṇāpratyayasaṃdarśane ślokaḥ /",
  "SA20asmahsuu:4091": "karuṇā bodhisattvānāṃ sukhād duḥkhāttadanvayāt /",
  "SA20asmahsuu:4092": "karuṇā bodhisattvānāṃ hetormitrātsvabhāvataḥ // Msa_17.63 //",
  "SA20asmahsuu:4093": "tatra pūrvārdhenālambanapratyayaṃ karuṇāyāḥ saṃdarśayati /",
  "SA20asmahsuu:4094": "trividhāṃ vedanāmālambya tisṛbhirduḥkhatābhiḥ karuṇāyanāt /",
  "SA20asmahsuu:4095": "aduḥkhāsukhā hi vedanā sukhaduḥkhayoranvayaḥ punastadāvāhanāt /",
  "SA20asmahsuu:4096": "(MSA_Bagchi 127) uttarārdhena yathākramaṃ hetumitrasvabhāvaiḥ karuṇāyā hetvadhipatisamanantarapratyayānsaṃdarśayati /",
  "SA20asmahsuu:4097": "mahākaruṇatve ślokaḥ /",
  "SA20asmahsuu:4098": "karuṇā bodhisattvānāṃ samā jñeyā tadāśayāt /",
  "SA20asmahsuu:4099": "pratipattervirāgācca nopalambhādviśuddhitaḥ // Msa_17.64 //",
  "SA20asmahsuu:4100": "tatra samā trividhavedanāvastheṣu yatkiṃcidveditamidamatra duḥkhasyeti viditvā /",
  "SA20asmahsuu:4101": "sā punarāśayato 'pi cittena karuṇāyanāt /",
  "SA20asmahsuu:4102": "pratipattito 'pi tatparitrāṇāt /",
  "SA20asmahsuu:4103": "virāgato 'pi tadvipakṣavihiṃsāprahāṇāt /",
  "SA20asmahsuu:4104": "anupalambhato 'pyātmaparakaruṇānupalambhāt /",
  "SA20asmahsuu:4105": "viśuddhito 'pyaṣṭabhyāṃ bhūmāvanutpattikadharmakṣāntilābhāt /",
  "SA20asmahsuu:4106": "maitrādribhāvanāgrā svacittato dharmato 'dhimokṣācca /",
  "SA20asmahsuu:4107": "āśayato 'pi vibhutvādavikalpādaikyataścāpi // Msa_17.65 //",
  "SA20asmahsuu:4108": "iti / pūrvanirdeśānusāreṇārtho 'nugantavyaḥ /",
  "SA20asmahsuu:4109": "iti bhagavati jātusuprasādo mahadupadhidhruvasatkriyādhipūjī /",
  "SA20asmahsuu:4110": "bahuguṇahitamitranityasevo jagadanukampaka eti sarvasiddhiṃ // Msa_17.66 //",
  "SA20asmahsuu:4111": "etena yathoktānāṃ pūjāsevāpramāṇānāmanukramaṃ guṇaṃ ca samāsena saṃdarśayati /",
  "SA20asmahsuu:4112": "mahopadhibhirdhruvaṃ satkriyā[yayā] cātyarthaṃ pūjanānmahadupadhidhruvasatkriyābhipūjī veditavyaḥ /",
  "SA20asmahsuu:4113": "satkriyā punaḥ samyakpratipattirveditavyā /",
  "SA20asmahsuu:4114": "evaṃ [lābha?]satkārapratipattipūjī bhavati /",
  "SA20asmahsuu:4115": "bahuguṇaṃ mitraṃ tadanyairguṇaiḥ /",
  "SA20asmahsuu:4116": "hitamanukampakatvena veditavyaṃ /",
  "SA20asmahsuu:4117": "eti sarvasiddhimiti svaparārthasiddhiṃ prāpnotīti /",
  "SA20asmahsuu:4118": "// mahāyānasūtrālaṃkāre pūjāsevāpramāṇādhikāraḥ [saptadaśaḥ] samāptaḥ //",
  "SA20asmahsuu:4119": "(MSA_Bagchi 128)",
  "SA20asmahsuu:4120": "aṣṭādaśo 'dhikāraḥ",
  "SA20asmahsuu:4121": "lajjāvibhāge ṣoḍaśaḥ ślokāḥ /",
  "SA20asmahsuu:4122": "lajjā vipakṣahīnā jñānena gatā ca nirvikalpena /",
  "SA20asmahsuu:4123": "hīnānavadyaviṣayā sattvānāṃ pācikā dhīre // Msa_18.1 //",
  "SA20asmahsuu:4124": "etena svabhāvasahāyālambanakarmasaṃpadā caturvidhaṃ lakṣaṇaṃ bodhisattvalajjāyāḥ saṃdarśitaṃ /",
  "SA20asmahsuu:4125": "hīnānavadyaviṣayā /",
  "SA20asmahsuu:4126": "śrāvakapratyekabuddhānāṃ [yānaṃ?",
  "SA20asmahsuu:4127": "] tadvi[ddhi]hīnaṃ ca mahāyānādanavadyaṃ ca /",
  "SA20asmahsuu:4128": "tena ca bodhisattvo lajjate /",
  "SA20asmahsuu:4129": "kathaṃ sattvānāṃ pācikā /",
  "SA20asmahsuu:4130": "tasyāmeva lajjā[yāṃ] paraprasthāpanāt /",
  "SA20asmahsuu:4131": "ṣaṇṇāṃ pāramitānāṃ vipakṣe vṛddhyā bodhisattvānāṃ /",
  "SA20asmahsuu:4132": "pratipakṣe hānitaścāpyatīva saṃpadyate lajjā /",
  "SA20asmahsuu:4133": "iyaṃ bodhisattvānāṃ bṛddhyā parihānitaśca lajjā [?",
  "SA20asmahsuu:4134": "] pāramitāviṣakṣavṛddhyā tatpratipakṣaparihāṇyā cātyarthaṃ lajjotpādanāt /",
  "SA20asmahsuu:4135": "ṣaṇṇāṃ pāramitānāṃ niṣevaṇālasyato bhavati lajjā /",
  "SA20asmahsuu:4136": "kveśānukūladharmaprayogataścaiva dhīrāṇāṃ // Msa_18.2 //",
  "SA20asmahsuu:4137": "iyamaprayoga[prayoga?",
  "SA20asmahsuu:4138": "]lajjā pāramitābhāvanāyāmaprayogena /",
  "SA20asmahsuu:4139": "kleśānukūleṣu dharmeṣvindriyāguptadvāratvādiṣu ca prayogena lajjotpādanāt /",
  "SA20asmahsuu:4140": "asamāhitasvabhāvā mṛdumadhyā hīnabhūmikā lajjā /",
  "SA20asmahsuu:4141": "hīnāśayā samānā hīnā hi tadanyathā tvadhikā // Msa_18.3 //",
  "SA20asmahsuu:4142": "iyaṃ mṛdvadhimātrā lajjā /",
  "SA20asmahsuu:4143": "pūrvanirdeśānusāreṇāsya ślokasyārtho 'nugantavyaḥ /",
  "SA20asmahsuu:4144": "ataḥ paraṃ caturbhistribhiśca ślokairyathākramaṃ lajjāvipakṣe lajjāyāṃ ca doṣaguṇabhedaṃ darśayati /",
  "SA20asmahsuu:4145": "lajjārahito dhīmān kleśānadhivāsayatyayoniśataḥ /",
  "SA20asmahsuu:4146": "pratighopekṣāmānaḥ sattvānupahanti śīlaṃ ca // Msa_18.4 //",
  "SA20asmahsuu:4147": "ityatra ātmavyābādhāya cetayate paravyābādhāyobhayavyābādhāya ceti saṃdarśitam /",
  "SA20asmahsuu:4148": "ayoniśata ityayoniśo manaskāreṇa /",
  "SA20asmahsuu:4149": "kathamupekṣayā sattvānupahanti /",
  "SA20asmahsuu:4150": "sattvārthapramādataḥ /",
  "SA20asmahsuu:4151": "(MSA_Bagchi 129)",
  "SA20asmahsuu:4152": "kaukṛtyātsavilekho bhavati sa saṃmānahānimāpnoti /",
  "SA20asmahsuu:4153": "śrāddhātmā[mā]nuṣasaṃghācchāsrā copekṣyate tasmāt // Msa_18.5 //",
  "SA20asmahsuu:4154": "sahadhārmi kairjinasutairvinindyate lokato 'yaśo labhate /",
  "SA20asmahsuu:4155": "dṛṣṭe dharme",
  "SA20asmahsuu:4156": "ityanena dṛṣṭadhārmikamavadyaṃ prasavatīti darśitaṃ /",
  "SA20asmahsuu:4157": "yathākramamātmaparadevatāśāstṛbhirapavadanāt /",
  "SA20asmahsuu:4158": "vijñaiḥ sabrahmacāribhirdharmatayā vigarhaṇāt /",
  "SA20asmahsuu:4159": "digvidikṣu ca pāpakāvarṇaniścaraṇāt /",
  "SA20asmahsuu:4160": "'nyatra kṣaṇarahito jāyate bhūyaḥ // Msa_18.6 //",
  "SA20asmahsuu:4161": "ityanena sāṃparāyikamavadyaṃ prasavatīti saṃdarśitamakṣaṇeṣūpapatteḥ /",
  "SA20asmahsuu:4162": "prāptāprāptavihāniṃ śuklairdharmaiḥ samāpnute tena /",
  "SA20asmahsuu:4163": "ityanena dṛṣṭadharmasāṃparāyikamavadyaṃ prasavatīti saṃdarśitaṃ /",
  "SA20asmahsuu:4164": "prāptakuśaladharmaparihāṇitaḥ /",
  "SA20asmahsuu:4165": "aprāptaparihāṇitaśca yathākramam /",
  "SA20asmahsuu:4166": "duḥkhaṃ viharati tasmānmanaso 'pyasvasthatāmeti // Msa_18.7 //",
  "SA20asmahsuu:4167": "ityanena tajjaṃ caitasikaṃ duḥkhaṃ daurmanasyaṃ pratisaṃvedayata iti saṃdarśitam /",
  "SA20asmahsuu:4168": "ete sarve doṣā hīmatsu bhavanti no jinasuteṣu /",
  "SA20asmahsuu:4169": "ityata upādāya lajjāguṇo veditavyaḥ /",
  "SA20asmahsuu:4170": "yadete ca doṣā na bhavanti /",
  "SA20asmahsuu:4171": "deveṣu ca manujeṣu ca nityaṃ saṃjāyate ca budhaḥ // Msa_18.8 //",
  "SA20asmahsuu:4172": "ityetadasya vipākaphalaṃ bhavati /",
  "SA20asmahsuu:4173": "saṃbhārāṃśca sa bodheḥ kṣipraṃ pūrayati lajjayā dhīmān /",
  "SA20asmahsuu:4174": "ityetadadhipatiphalaṃ /",
  "SA20asmahsuu:4175": "sattvānāṃ pācanayā na khidyate caiva jinaputraḥ // Msa_18.9 //",
  "SA20asmahsuu:4176": "ityetatpuruṣakāraphalam /",
  "SA20asmahsuu:4177": "sa vipakṣapratipakṣai rahito 'rahitaśca jāyate satataṃ /",
  "SA20asmahsuu:4178": "ityete visaṃyoganiṣpandaphale /",
  "SA20asmahsuu:4179": "yaduta vipakṣarahitatvaṃ pratipakṣārahitatvaṃ ca /",
  "SA20asmahsuu:4180": "ityetamānuśaṃsaṃ hīmānāpnoti jinaputraḥ // Msa_18.10 //",
  "SA20asmahsuu:4181": "iti yathoktadoṣābhāvaṃ guṇayogaṃ ca prāpnotīti saṃdarśitam /",
  "SA20asmahsuu:4182": "doṣamalino hi bālo hīvirahātsuvasanaiḥ sugupto 'pi /",
  "SA20asmahsuu:4183": "nirvasano 'pi jinasuto hrīvasano muktadoṣamalaḥ // Msa_18.11 //",
  "SA20asmahsuu:4184": "etena vasraviśeṣaṇaṃ hriyaḥ /",
  "SA20asmahsuu:4185": "tadanyavasraprāvṛtasyāpi hrīrahitasya doṣamalinatvāt /",
  "SA20asmahsuu:4186": "nagnasyāpi na hrīmato nirmalatvāt /",
  "SA20asmahsuu:4187": "ākāśamiva na lipto hrīyukto jinasuto bhavati dharmaiḥ /",
  "SA20asmahsuu:4188": "dharmairiti lokadharmaiḥ /",
  "SA20asmahsuu:4189": "(MSA_Bagchi 130)",
  "SA20asmahsuu:4190": "hībhūṣitaśca śobhati saṃparkagato jinasutānām // Msa_18.12 //",
  "SA20asmahsuu:4191": "etena ślokena hriya ākāśabhūṣaṇasamatāṃ darśayati /",
  "SA20asmahsuu:4192": "māturiva vatsalatvaṃ hriyo vineyeṣu bodhisatvānāṃ /",
  "SA20asmahsuu:4193": "trātavyasattvopekṣāyā lajjanāt /",
  "SA20asmahsuu:4194": "ārakṣā cāpi hrīḥ saṃsaratāṃ sarvadoṣebhyaḥ // Msa_18.13 //",
  "SA20asmahsuu:4195": "hastyaśvakāyādibhūtatvāt /",
  "SA20asmahsuu:4196": "ebhirvastrādidṛṣṭāntairvihāre kleśapratipakṣatāṃ cāre lokadharmapratipakṣatāṃ /",
  "SA20asmahsuu:4197": "sahadhārmikasaṃvāsānukūlatāṃ /",
  "SA20asmahsuu:4198": "sattvāparipākānukūlatām /",
  "SA20asmahsuu:4199": "akliṣṭasaṃsārānukūlatāṃ ca hriyo darśayati /",
  "SA20asmahsuu:4200": "sarveṣu nādhivāsā sarveṣvadhivāsanāpravṛttiśca /",
  "SA20asmahsuu:4201": "sarveṣu ca pravṛttirhrīvihitaṃ hīmato liṅgam // Msa_18.14 //",
  "SA20asmahsuu:4202": "etena caturvidhaṃ hrīkṛtaṃ liṅgaṃ hīmato darśayati /",
  "SA20asmahsuu:4203": "yaduta sarvadoṣeṣvanadhivāsanā cāpravṛttiśca /",
  "SA20asmahsuu:4204": "sarvaguṇeṣvadhivāsanā ca pravṛttiśca /",
  "SA20asmahsuu:4205": "hrībhāvanā pradhānā svacittato dharmato 'dhimokṣācca /",
  "SA20asmahsuu:4206": "āśayato 'pi vibhutvādakalpanādaikyataścāpi // Msa_18.15 //",
  "SA20asmahsuu:4207": "ityasya nirdeśo yathāpūrvaṃ /",
  "SA20asmahsuu:4208": "dhṛtivibhāge sapta ślokāḥ /",
  "SA20asmahsuu:4209": "dhṛtiśca bodhisattvānāṃ lakṣaṇena prabhedataḥ /",
  "SA20asmahsuu:4210": "dṛḍhatvena sa sarvebhyastadanyebhyo viśiṣyate // Msa_18.16 //",
  "SA20asmahsuu:4211": "vīryaṃ samādhiḥ prajñā ca sattvaṃ dhairyaṃ dhṛtirmatā /",
  "SA20asmahsuu:4212": "nirbhīto bodhisattvo hi trayādyasmātpravartate // Msa_18.17 //",
  "SA20asmahsuu:4213": "etena dhṛtilakṣaṇaṃ saparyāyaṃ sasādhanaṃ coktaṃ /",
  "SA20asmahsuu:4214": "vīryādikaṃ lakṣaṇaṃ sattvādikaṃ paryāyaḥ /",
  "SA20asmahsuu:4215": "śeṣaṃ sādhanaṃ /",
  "SA20asmahsuu:4216": "katamasmāttrayānnirbhītaḥ pravartata ityāha /",
  "SA20asmahsuu:4217": "līnatvācca calatvācca mohāccotpadyate bhayaṃ /",
  "SA20asmahsuu:4218": "kṛtyeṣu tasmādvijñeyā dhṛtisaṃjñā nije traye // Msa_18.18 //",
  "SA20asmahsuu:4219": "sarvakāryeṣu hi līnacittatayā vā bhayamutpadyate tadanutsāhataḥ /",
  "SA20asmahsuu:4220": "calacittatayā vā cittānavasthānataḥ /",
  "SA20asmahsuu:4221": "saṃmohato vā tadupāyajñānataḥ /",
  "SA20asmahsuu:4222": "tatpratipakṣāśca yathākramaṃ vīryādayaḥ /",
  "SA20asmahsuu:4223": "tasmānnijavīryāditraye dhṛtisaṃjñā veditavyā nija ityapratisaṃkhyānakaraṇīye /",
  "SA20asmahsuu:4224": "prakṛtyā praṇidhāne ca nirapekṣatva eva ca /",
  "SA20asmahsuu:4225": "sattvavipratipattau ca gambhīryaudāryasaṃśrave // Msa_18.19 //",
  "SA20asmahsuu:4226": "(MSA_Bagchi 131)",
  "SA20asmahsuu:4227": "vineyadurvinayatve kāyācintye jinasya ca /",
  "SA20asmahsuu:4228": "duṣkareṣu vicitreṣu saṃsārātyāga eva ca // Msa_18.20 //",
  "SA20asmahsuu:4229": "niḥsaṃkleśe ca tatraiva dhṛtirdhīrasya jāyate /",
  "SA20asmahsuu:4230": "asamā ca tadanyebhyaḥ so 'gre dhṛtimatāṃ yataḥ[mataḥ] // Msa_18.21 //",
  "SA20asmahsuu:4231": "ebhistribhiḥ ślaukairdhṛtiprabhedaḥ darśayati /",
  "SA20asmahsuu:4232": "yathākramaṃ gotrataḥ /",
  "SA20asmahsuu:4233": "cittotpādataḥ /",
  "SA20asmahsuu:4234": "svārthataḥ /",
  "SA20asmahsuu:4235": "satvārthataḥ [parārthataḥ /",
  "SA20asmahsuu:4236": "tatvārthataḥ /",
  "SA20asmahsuu:4237": "] prabhāvataḥ /",
  "SA20asmahsuu:4238": "satvaparipācanataḥ /",
  "SA20asmahsuu:4239": "paramabodhitaśca /",
  "SA20asmahsuu:4240": "tatra nirapekṣatvaṃ svārthaprayuktasya kāyajīvitanirapekṣatvādveditavyaṃ /",
  "SA20asmahsuu:4241": "punarduṣkaracaryātaḥ /",
  "SA20asmahsuu:4242": "saṃcintyabhavopapattitaḥ /",
  "SA20asmahsuu:4243": "tadasaṃkleśato 'pi prabhedaḥ /",
  "SA20asmahsuu:4244": "kumitraduḥkhagambhīraśravādvīro na kampate /",
  "SA20asmahsuu:4245": "śalabhaiḥ pakṣavātaiśca samudraiśca sumeruvat // Msa_18.22 //",
  "SA20asmahsuu:4246": "etena bodhisattvadhṛterdṛḍhatvaṃ darśayati /",
  "SA20asmahsuu:4247": "upamātrayaṃ trayeṇākampane[naṃ] yathākramaṃ veditavyam /",
  "SA20asmahsuu:4248": "akhedavibhāge dvau ślaukau /",
  "SA20asmahsuu:4249": "akhedo bodhisatvānāmasamastriṣu vastuṣu /",
  "SA20asmahsuu:4250": "śrutātṛptimahāvīryaduḥkhe hrīdhṛtiniśritaḥ // Msa_18.23 //",
  "SA20asmahsuu:4251": "tīvracchando mahābodhāvakhedo dhīmatāṃ mataḥ /",
  "SA20asmahsuu:4252": "aniṣpannaśca niṣpannaḥ suniṣpannaśca bhūmiṣu // Msa_18.24 //",
  "SA20asmahsuu:4253": "ābhyāṃ vastuto niśrayataḥ svabhāvataḥ prabhedataścākhedo nirdiṣṭaḥ /",
  "SA20asmahsuu:4254": "triṣu vastuṣu /",
  "SA20asmahsuu:4255": "śrutātṛptau /",
  "SA20asmahsuu:4256": "dīrghakālavīryārambhe /",
  "SA20asmahsuu:4257": "saṃsāraduḥkhe ca /",
  "SA20asmahsuu:4258": "hriyaṃ dhṛtiṃ ca niśritya /",
  "SA20asmahsuu:4259": "tābhyāṃ hi khedotpattito lajjayate na cotpādayati /",
  "SA20asmahsuu:4260": "tīvracchando mahābodhāviti svabhāvaḥ /",
  "SA20asmahsuu:4261": "chande hi vyāvṛtte khinno bhavati /",
  "SA20asmahsuu:4262": "aniṣpanno 'dhimukticaryābhūmau /",
  "SA20asmahsuu:4263": "niṣpannaḥ saptabhūmiṣu /",
  "SA20asmahsuu:4264": "suniṣpannaḥ pareṇa ityeṣa prabhedaḥ /",
  "SA20asmahsuu:4265": "śāstrajñatāyāṃ dvau ślokau /",
  "SA20asmahsuu:4266": "vastunā cādhikāreṇa karmaṇā ca viśiṣyate /",
  "SA20asmahsuu:4267": "lakṣaṇenākṣayatvena phalasyodāgamena ca // Msa_18.25 //",
  "SA20asmahsuu:4268": "śāstrajñatā hi dhīrāṇāṃ samādhimukhadhāraṇī /",
  "SA20asmahsuu:4269": "gṛhītā sattvapākāya saddharmasya ca dhāraṇe // Msa_18.26 //",
  "SA20asmahsuu:4270": "tatra śāstrajñatāyāḥ pañca vidyāsthānāni vastu /",
  "SA20asmahsuu:4271": "adhyātmavidyā hetuvidyā śabdavidyā cikitsāvidyā śilpakarmasthānavidyā ca /",
  "SA20asmahsuu:4272": "svaparārthakriyā adhikāraḥ /",
  "SA20asmahsuu:4273": "karma prathamavastuni (MSA_Bagchi 132)",
  "SA20asmahsuu:4274": "svayaṃ pratipattiḥ parebhyaśca tatsamākhyānaṃ /",
  "SA20asmahsuu:4275": "dvitīye taddoṣaparijñānaṃ paravādinigrahaśca /",
  "SA20asmahsuu:4276": "tṛtīye svayaṃ sunirūktābhidhānaṃ parasaṃpratyayaśca /",
  "SA20asmahsuu:4277": "caturthe pareṣāṃ vyādhiśamanaṃ /",
  "SA20asmahsuu:4278": "pañcame parebhyastatsaṃvibhāgaḥ /",
  "SA20asmahsuu:4279": "lakṣaṇaṃ śāstrajñatāyā etānyeva pañca vastūni śrutāni bhavanti /",
  "SA20asmahsuu:4280": "dhṛtāni /",
  "SA20asmahsuu:4281": "vacasā parijitāni /",
  "SA20asmahsuu:4282": "manasā anvīkṣitāni /",
  "SA20asmahsuu:4283": "dṛṣṭyā supratividdhāni /",
  "SA20asmahsuu:4284": "śrutvā yathākramaṃ tadudgrahaṇātaḥ /",
  "SA20asmahsuu:4285": "svādhyāyataḥ /",
  "SA20asmahsuu:4286": "prasannena manasārthacittanato yathāyogaṃ taddoṣaguṇāvagamāt svākhyātadurākhyātāvadhāraṇataśca /",
  "SA20asmahsuu:4287": "akṣayatvaṃ nirupadhiśeṣanirvāṇe 'pyakṣayāt /",
  "SA20asmahsuu:4288": "phalasamudāgamaḥ sarvadharmasarvākārajñatā /",
  "SA20asmahsuu:4289": "sā punareṣā śāsrajñatā bodhisattvānāṃ samādhimukhairdhāraṇīmukhaiśca saṃgṛhītā /",
  "SA20asmahsuu:4290": "sattvaparipākāya ca bhavati /",
  "SA20asmahsuu:4291": "samādhimukhaistatkṛtyānuṣṭhānāt /",
  "SA20asmahsuu:4292": "saddharmapāraṇāya ca dhāraṇībhistaddhāraṇāt /",
  "SA20asmahsuu:4293": "lokajñatāyāṃ catvāraḥ ślokāḥ /",
  "SA20asmahsuu:4294": "kāyena vacasā caiva satyajñānena cāsamā /",
  "SA20asmahsuu:4295": "lokajñatā hi dhīrāṇāṃ tadanyebhyo viśiṣyate // Msa_18.27 //",
  "SA20asmahsuu:4296": "kathaṃ kāyenetyāha /",
  "SA20asmahsuu:4297": "kṛtasmitamukhā nityaṃ /",
  "SA20asmahsuu:4298": "kathaṃ vācetyāha /",
  "SA20asmahsuu:4299": "dhīrāḥ pūrvābhibhāṣiṇaḥ /",
  "SA20asmahsuu:4300": "sā punaḥ kimarthamityāha /",
  "SA20asmahsuu:4301": "sattvānāṃ bhājanatvāya /",
  "SA20asmahsuu:4302": "kasminnarthe bhājanatvāya /",
  "SA20asmahsuu:4303": "saddharmapratipattaye // Msa_18.28 //",
  "SA20asmahsuu:4304": "kathaṃ satyajñānenetyāha /",
  "SA20asmahsuu:4305": "satyadvayādyataśceṣṭo lokānāmudayo 'sakṛt /",
  "SA20asmahsuu:4306": "dvayādastaṃgamastasmāt tajjño lokajña ucyate // Msa_18.29 //",
  "SA20asmahsuu:4307": "dvābhyāṃ satyābhyāṃ lokasyodayaḥ punaḥ punaḥ saṃsāro yaścodayo yena ceti kṛtvā /",
  "SA20asmahsuu:4308": "dvābhyāmastaṃgamo nirodhamārgasatyābhyāṃ /",
  "SA20asmahsuu:4309": "yaścāstaṃgamo yena ceti kṛtvā /",
  "SA20asmahsuu:4310": "tasmāttajjño lokajña ucyate /",
  "SA20asmahsuu:4311": "lokasyodayāstaṃgāminyā prajñayā samanvāgatatvāt /",
  "SA20asmahsuu:4312": "śamāya prāptaye teṣāṃ dhīmān satyeṣu yujyate /",
  "SA20asmahsuu:4313": "satyajñānadyato dhīmān lokajño hi nirucyate // Msa_18.30 //",
  "SA20asmahsuu:4314": "anena lokajñatāyāḥ karma nirdiṣṭaṃ /",
  "SA20asmahsuu:4315": "tatra śamāya duḥkhasamudayasatyayoḥ prāptaye nirodhamārgasatyayoḥ /",
  "SA20asmahsuu:4316": "(MSA_Bagchi 133)",
  "SA20asmahsuu:4317": "pratisaraṇavibhāge trayaḥ ślokāḥ",
  "SA20asmahsuu:4318": "ārṣaśca deśanādharmo artho 'bhiprāyiko 'sya ca /",
  "SA20asmahsuu:4319": "prāmāṇikaśca nītārtho nirjalpā prāptirasya ca // Msa_18.31 //",
  "SA20asmahsuu:4320": "idaṃ pratisaraṇānāṃ lakṣaṇaṃ /",
  "SA20asmahsuu:4321": "tatra prāmāṇiko 'rtho yaḥ pramāṇabhūtena nīto vibhaktaḥ śāstrā vā tatpramāṇīkṛtena vā /",
  "SA20asmahsuu:4322": "nirjalpā prāptiradhigamajñānaṃ lokottaraṃ /",
  "SA20asmahsuu:4323": "tasyānabhilāpyatvāt /",
  "SA20asmahsuu:4324": "śeṣaṃ gatārtham /",
  "SA20asmahsuu:4325": "pratikṣepturyathoktasya mithyāsaṃtīritasya ca /",
  "SA20asmahsuu:4326": "sābhilāṣa[pa]sya ca prāpteḥ pratiṣedho 'tra deśitaḥ // Msa_18.32 //",
  "SA20asmahsuu:4327": "prathame pratisaraṇe ārṣadharmapratikṣeptuḥ pudnalasya pratiṣedho deśitaḥ /",
  "SA20asmahsuu:4328": "dvitīye yathārutārthasya vyañjanasya nābhiprāyikārthena /",
  "SA20asmahsuu:4329": "tṛtīye mithyā cintitārthasya viparītaṃ nīyamānasya /",
  "SA20asmahsuu:4330": "caturthe sābhilāṣa[pa]sya jñānasya[ā]pratyātmavedanīyasya /",
  "SA20asmahsuu:4331": "adhimuktervicārācca yathāvatparataḥ śravāt /",
  "SA20asmahsuu:4332": "nirjalpādapi ca jñānādapraṇāśo hi dhīmatāṃ // Msa_18.33 //",
  "SA20asmahsuu:4333": "ayaṃ pratisaraṇānuśaṃsaḥ /",
  "SA20asmahsuu:4334": "prathamena pratisaraṇenārṣadharmādhimuktito na praṇaśyati /",
  "SA20asmahsuu:4335": "dvitīyena svayamābhiprāyikārthavicāraṇāt /",
  "SA20asmahsuu:4336": "tṛtīyena paratastadaviparītārthanayaśravāt /",
  "SA20asmahsuu:4337": "caturthena lokottarajñānāt /",
  "SA20asmahsuu:4338": "pratisaṃvidvibhāge catvāraḥ ślokāḥ /",
  "SA20asmahsuu:4339": "asamā bodhisattvānāṃ catasraḥ pratisaṃvidaḥ /",
  "SA20asmahsuu:4340": "paryāye lakṣaṇe vākye jñāne jñānācca tā matāḥ // Msa_18.34 //",
  "SA20asmahsuu:4341": "prathamā paryāye jñānamekaikasyārthasya yāvanto nāmaparyāyāḥ /",
  "SA20asmahsuu:4342": "dvitīyā lakṣaṇe yasyārthasya tannāma /",
  "SA20asmahsuu:4343": "tṛtīyā vākye pratyekaṃ janapadeṣu yā bhāṣāḥ /",
  "SA20asmahsuu:4344": "caturthā jñāne svayaṃ yatpratibhānam /",
  "SA20asmahsuu:4345": "idaṃ pratisaṃvidāṃlakṣaṇam /",
  "SA20asmahsuu:4346": "deśanāyāṃ prayuktasya yasya yena ca deśanā /",
  "SA20asmahsuu:4347": "dharmārthayordvayorvācā jñānenaiva ca deśanā // Msa_18.35 //",
  "SA20asmahsuu:4348": "dharmasyoddeśanirdeśātsarvathā prāpaṇād dvayoḥ /",
  "SA20asmahsuu:4349": "parijñānā[hānā]cca codyānāṃ pratisaṃviccatuṣṭayam // Msa_18.36 //",
  "SA20asmahsuu:4350": "(MSA_Bagchi 134)",
  "SA20asmahsuu:4351": "iti catuṣṭve kāraṇaṃ /",
  "SA20asmahsuu:4352": "deśanāyāṃ hi prayuktasya yasya ca deśanā yena ca /",
  "SA20asmahsuu:4353": "tatra jñānena prayojanaṃ /",
  "SA20asmahsuu:4354": "kasya punardeśanā /",
  "SA20asmahsuu:4355": "dharmasyārthasya /",
  "SA20asmahsuu:4356": "kena deśanā vacanena jñānena ca /",
  "SA20asmahsuu:4357": "tatra dharmārthayordeśanā /",
  "SA20asmahsuu:4358": "dharmasyoddeśanirdeśāt /",
  "SA20asmahsuu:4359": "vākyena deśanā tayoreva dvayoḥ sarvathā prāpaṇāt /",
  "SA20asmahsuu:4360": "jñānena deśanā codyānāṃ pariharaṇāt /",
  "SA20asmahsuu:4361": "ato yacca yena ca deśyate tajjñānāt catasraḥ pratisaṃvido vyavasthāpitāḥ /",
  "SA20asmahsuu:4362": "pratyātmaṃ samatāmetya yottaratra pravedanā /",
  "SA20asmahsuu:4363": "sarvasaṃśayanāśāya pratisaṃvinnirucyate // Msa_18.37 //",
  "SA20asmahsuu:4364": "etena pratisaṃvidāṃ nirvacanaṃ karma ca darśitaṃ /",
  "SA20asmahsuu:4365": "pratyātmaṃ lokottareṇa jñānena sarvadharmasamatāṃ tathatāmavetya uttarakālaṃ tatpṛṣṭhalabdhena jñānena pravedanā paryāyādīnāṃ pratisaṃviditi nirvacanaṃ /",
  "SA20asmahsuu:4366": "sarvasaṃśayanāśāya pareṣāmiti karma /",
  "SA20asmahsuu:4367": "saṃbhāravibhāge catvāraḥ ślokāḥ /",
  "SA20asmahsuu:4368": "saṃbhāro bodhisattvānāṃ puṇyajñānamayo 'samaḥ /",
  "SA20asmahsuu:4369": "saṃsāre 'bhyudayāyaikaḥ anyo 'saṃkliṣṭasaṃsṛtau // Msa_18.38 //",
  "SA20asmahsuu:4370": "yaśca saṃbhāro yadarthaṃ ca tatsaṃdarśitam /",
  "SA20asmahsuu:4371": "dvividhaḥ saṃbhāraḥ /",
  "SA20asmahsuu:4372": "tatra puṇyasaṃbhāraḥ saṃsāre 'bhyudayāya saṃvartate /",
  "SA20asmahsuu:4373": "jñānasaṃbhāro 'saṃkliṣṭasaṃsaraṇāya /",
  "SA20asmahsuu:4374": "dānaṃ śīlaṃ ca puṇyasya prajñā jñānasya saṃbhṛtiḥ /",
  "SA20asmahsuu:4375": "trayaṃ cānyaddvyasyāpi pañcāpi jñānasaṃbhṛtiḥ // Msa_18.39 //",
  "SA20asmahsuu:4376": "etena pāramitābhistadubhayasaṃbhārasaṃgrahaṃ darśayati /",
  "SA20asmahsuu:4377": "kṣāntivīryadhyānabalena hyubhayaṃ kriyate /",
  "SA20asmahsuu:4378": "tasmāddvayasaṃbhārasrayaṃ bhavati /",
  "SA20asmahsuu:4379": "punaḥ prajñāyāṃ pariṇāmanātsarvāḥ pañca pāramitā jñānasaṃbhāro veditavyaḥ /",
  "SA20asmahsuu:4380": "saṃtatyā bhāvanāmetya bhūyo bhūyaḥ śubhasya hi /",
  "SA20asmahsuu:4381": "āhāro yaḥ sa saṃbhāro vī[dhī]re sarvārthasādhakaḥ // Msa_18.40 //",
  "SA20asmahsuu:4382": "etatsaṃbhāranirvacanaṃ karma ca /",
  "SA20asmahsuu:4383": "samiti saṃtatyā /",
  "SA20asmahsuu:4384": "bhā iti bhāvanāmāgamya /",
  "SA20asmahsuu:4385": "ra iti bhūyo bhūya āhāraḥ /",
  "SA20asmahsuu:4386": "sarvārthasādhaka iti karma /",
  "SA20asmahsuu:4387": "svaparārthayoḥ sādhanāt /",
  "SA20asmahsuu:4388": "(MSA_Bagchi 135)",
  "SA20asmahsuu:4389": "praveśāyānimittāya anābhogāya saṃbhṛtiḥ /",
  "SA20asmahsuu:4390": "abhiṣekāya niṣṭhāyai dhīrāṇāmupacīyate // Msa_18.41 //",
  "SA20asmahsuu:4391": "ayaṃ saṃbhāraprabhedaḥ /",
  "SA20asmahsuu:4392": "tatrādhimukticaryābhūmau saṃbhāro bhūmipraveśāya /",
  "SA20asmahsuu:4393": "ṣaṭsu bhūmiṣvanimittāya saptamībhūmisaṃgṛhītāya /",
  "SA20asmahsuu:4394": "tasyāṃ nimitta-[ā] samudācārāt /",
  "SA20asmahsuu:4395": "saptamyāṃ bhūmāvanābhogāya tadanyabhūmidvayasaṃgṛhītāyā /",
  "SA20asmahsuu:4396": "tayoḥ saṃbhārā[ro ']bhiṣekāya daśamībhūmisaṃgṛhītāya /",
  "SA20asmahsuu:4397": "tasyāṃ saṃbhāro niṣṭhāgamanāya buddhabhūmisaṃgṛhītāya /",
  "SA20asmahsuu:4398": "smṛtyupasthānavibhāge trayaḥ ślokāḥ /",
  "SA20asmahsuu:4399": "caturdaśabhirākāraiḥ smṛtyupasthānabhāvanā /",
  "SA20asmahsuu:4400": "dhīmatāmasamatvātsā tadanyebhyo viśiṣyate // Msa_18.42 //",
  "SA20asmahsuu:4401": "katamaiścaturdaśabhiḥ /",
  "SA20asmahsuu:4402": "niśrayātpratipakṣācca avatārāttathaiva ca /",
  "SA20asmahsuu:4403": "ālambanamanaskāraprāptitaśca viśiṣyate // Msa_18.43 //",
  "SA20asmahsuu:4404": "ānukūlyānuvṛttibhyāṃ parijñotpattito 'parā /",
  "SA20asmahsuu:4405": "mātrayā paramatvena bhāvanāsamudāgamāt // Msa_18.44 //",
  "SA20asmahsuu:4406": "ityebhiścaturdaśabhirākārairbodhisatvānāṃ smṛtyupasthānabhāvanā viśiṣyate /",
  "SA20asmahsuu:4407": "kathamāśrayato mahāyāne śrutacintābhāvanāmayīṃ prajñāmāśritya /",
  "SA20asmahsuu:4408": "kathaṃ pratipakṣataḥ caturviparyāsapratipakṣāṇāmapyaśuciduḥkhānityānātmasaṃjñānāṃ pratipakṣatvātkāyādidharma nairātmyapraveśataḥ /",
  "SA20asmahsuu:4409": "kathamavatārataḥ /",
  "SA20asmahsuu:4410": "caturbhiḥ smṛtyupasthānairyathākramaṃ duḥkhasamudayanirodhamārgasatyāvatārātsvayaṃ pareṣāṃ cāvatāraṇāt /",
  "SA20asmahsuu:4411": "yathoktaṃ madhyāntavibhāge /",
  "SA20asmahsuu:4412": "kathamālambanataḥ sarvasattvakāyādyālambanāt /",
  "SA20asmahsuu:4413": "kathaṃ manaskārataḥ kāyādyanupalambhāt /",
  "SA20asmahsuu:4414": "kathaṃ prāptitaḥ kāyādīnāṃ na visaṃyogāya nāvisaṃyogāya /",
  "SA20asmahsuu:4415": "kathamānukūlyataḥ pāramitānukūlyena tadvipakṣapratipakṣatvāt /",
  "SA20asmahsuu:4416": "kathamanuvṛttitaḥ laukikānāṃ śrāvakapratyekabuddhānāṃ cānuvṛttyā tadupasaṃhitasmṛtyupasthānabhāvanāttebhyastadupadeśārthaṃ /",
  "SA20asmahsuu:4417": "kathaṃ parijñātaḥ kāyasya māyopamatvaparijñayā tathaivābhūtarūpasaṃprakhyānāt /",
  "SA20asmahsuu:4418": "vedanāyāḥ svapnopamatvaparijñayā tathaiva mithyānubhavāt /",
  "SA20asmahsuu:4419": "cittasya prakṛtiprabhāsvaratvaparijñayā ākāśavat /",
  "SA20asmahsuu:4420": "dharmāṇāmāgantukatvaparijñayā ākāśāganturajodhūmābhranīhāropakleśavat /",
  "SA20asmahsuu:4421": "kathamutpattitaḥ saṃcityabhavopapattau cakravartyādibhūtasya viśiṣṭakāyavedanādisaṃpattau tadasaṃkleśataḥ /",
  "SA20asmahsuu:4422": "kathaṃ mātrātaḥ mṛdvā api smṛtyupasthānabhāvanāyāstadanyebhyo 'dhimātratvāt /",
  "SA20asmahsuu:4423": "prakṛtitīkṣṇendriyatayā /",
  "SA20asmahsuu:4424": "kathaṃ paramatvena pariniṣpannānāmanābhogamiśropamiśrabhāvanāt /",
  "SA20asmahsuu:4425": "kathaṃ bhāvanātaḥ (MSA_Bagchi 136)",
  "SA20asmahsuu:4426": "atyantaṃ tadbhāvanāt nirupadhiśeṣanirvāṇe 'pi tadakṣayāt /",
  "SA20asmahsuu:4427": "kathaṃ samudāgamataḥ /",
  "SA20asmahsuu:4428": "daśasu bhūmiṣu buddhatve ca samudāgamāt /",
  "SA20asmahsuu:4429": "samyakprahāṇavibhāge pañca ślokāḥ /",
  "SA20asmahsuu:4430": "samyakprahāṇaṃ dhīrāṇāmasamaṃ sarvadehibhiḥ /",
  "SA20asmahsuu:4431": "smṛtyupasthānadoṣa[ā]ṇāṃ pratipakṣeṇa bhāvyate // Msa_18.45 //",
  "SA20asmahsuu:4432": "yāvatyaḥ smṛtyupasthānabhāvanā uktāḥ tadvipakṣāṇāṃ doṣāṇāṃ pratipakṣeṇa samyakprahāṇabhāvaneti samastaṃ samyakprahāṇalakṣaṇam /",
  "SA20asmahsuu:4433": "prabhedena punaḥ /",
  "SA20asmahsuu:4434": "saṃsārasyopabhoge ca tyāge nivaraṇasya ca /",
  "SA20asmahsuu:4435": "manaskārasya ca tyāge praveśe caiva bhūmiṣu // Msa_18.46 //",
  "SA20asmahsuu:4436": "animittavihāre ca labdhau vyākaraṇasya ca /",
  "SA20asmahsuu:4437": "sattvānāṃ paripāke ca abhiṣeke ca dhīmatāṃ // Msa_18.47 //",
  "SA20asmahsuu:4438": "kṣetrasya ca viśuddhyarthaṃ niṣṭhāgamana eva ca /",
  "SA20asmahsuu:4439": "bhāvyate bodhisattvānāṃ vipakṣapratipakṣataḥ // Msa_18.48 //",
  "SA20asmahsuu:4440": "ayaṃ samyakprahāṇabhāvanāprabhedaḥ /",
  "SA20asmahsuu:4441": "saṃsārasyāsaṃkliṣṭaparibhoge saṃpattiṣu /",
  "SA20asmahsuu:4442": "pañcanivāraṇatyāge /",
  "SA20asmahsuu:4443": "śrāvakapratyekabuddhamanaskāratyāge /",
  "SA20asmahsuu:4444": "bhūmipraveśe /",
  "SA20asmahsuu:4445": "animittavihāre saptamyāṃ bhūmau /",
  "SA20asmahsuu:4446": "vyākaraṇalābhe aṣṭamyāṃ /",
  "SA20asmahsuu:4447": "sattvānāṃ paripācane /",
  "SA20asmahsuu:4448": "navamyāṃ /",
  "SA20asmahsuu:4449": "abhiṣeke ca daśamyāṃ /",
  "SA20asmahsuu:4450": "kṣetraviśuddhyarthaṃ traye 'pi /",
  "SA20asmahsuu:4451": "niṣṭhāgamane ca buddhabhūmau /",
  "SA20asmahsuu:4452": "ye ca vipakṣāsteṣāṃ pratipakṣeṇa samyakprahāṇabhāvanā veditavyā /",
  "SA20asmahsuu:4453": "ayamasyāḥ prabhedaḥ /",
  "SA20asmahsuu:4454": "chandaṃ niśritya yogasya bhāvanā sanimittikā /",
  "SA20asmahsuu:4455": "sarvasamyakprahāṇeṣu pratipakṣo nirucyate // Msa_18.49 //",
  "SA20asmahsuu:4456": "etena chandaṃ janayati /",
  "SA20asmahsuu:4457": "vyāyacchate vīryamārabhate /",
  "SA20asmahsuu:4458": "cittaṃ pragṛṇhāti /",
  "SA20asmahsuu:4459": "samyak pradadhātīti /",
  "SA20asmahsuu:4460": "eṣāṃ padānāmarthanirdeśaḥ /",
  "SA20asmahsuu:4461": "chandaṃ hi niśritya śamathavipaśyanākhyaṃ yogaṃ bhāvayatīti vyāyacchate /",
  "SA20asmahsuu:4462": "sā ca bhāvanā śamathapragrahopekṣānimittaiḥ saha bhāvyate /",
  "SA20asmahsuu:4463": "tasmātsā sanimittikā /",
  "SA20asmahsuu:4464": "kathaṃ ca punarbhāvyate /",
  "SA20asmahsuu:4465": "yacchamathapragrahopakleśayorlayauddhatyayoḥ pratipakṣeṇa vīryamārabhate /",
  "SA20asmahsuu:4466": "kathamārabhate /",
  "SA20asmahsuu:4467": "cittaṃ pragṛṇhāti pradadhāti ca /",
  "SA20asmahsuu:4468": "[tatra pragṛṇhātītiprajñayā /",
  "SA20asmahsuu:4469": "pradadhātīti?",
  "SA20asmahsuu:4470": "] śamathe [na?",
  "SA20asmahsuu:4471": "] samaprāpte co[ptaśco]pekṣāyāṃ pradadhāti /",
  "SA20asmahsuu:4472": "eṣā yogabhāvanā yathoktaprabhedeṣu sarvasamyakprahāṇeṣu pratipakṣa ucyate /",
  "SA20asmahsuu:4473": "ṛddhipādavibhāge pañca ślokāḥ /",
  "SA20asmahsuu:4474": "(MSA_Bagchi 137)",
  "SA20asmahsuu:4475": "ṛddhipādāśca catvāro dhīrāṇāmagralakṣaṇāḥ /",
  "SA20asmahsuu:4476": "sarvārthasiddhau jāyante ātmanaśca parasya ca // Msa_18.50 //",
  "SA20asmahsuu:4477": "sarvārthasiddhirlaukikī lokottarā ca veditavyā /",
  "SA20asmahsuu:4478": "śeṣaṃ gatārtham /",
  "SA20asmahsuu:4479": "niśrayācca prabhedācca upāyādabhinirhṛteḥ /",
  "SA20asmahsuu:4480": "vyavasthā ṛddhipādānāṃ dhīmatāṃ sarvatheṣyate // Msa_18.51 //",
  "SA20asmahsuu:4481": "asyoddeśasya śeṣo nirdeśaḥ /",
  "SA20asmahsuu:4482": "dhyānapāramimāśritya prabhedo hi caturvidhaḥ /",
  "SA20asmahsuu:4483": "upāyaścābhinirhāraḥ ṣaḍvidhaśca vidhīyate // Msa_18.52 //",
  "SA20asmahsuu:4484": "dhyānapāramitāniśrayaḥ prabhedaścaturvidhaśchandavīryacittamīmāṃsāsamādhibhedāt /",
  "SA20asmahsuu:4485": "upāyaścaturvidha eva /",
  "SA20asmahsuu:4486": "abhinirhāraḥ ṣaḍvidhaḥ /",
  "SA20asmahsuu:4487": "caturvidha upāyaḥ katamaḥ /",
  "SA20asmahsuu:4488": "vyāvasāyika ekaśca dvitiyo 'nugrahātmakaḥ /",
  "SA20asmahsuu:4489": "naibandhikastṛtīyaśca caturthaḥ prātipakṣikaḥ // Msa_18.53 //",
  "SA20asmahsuu:4490": "aṣṭānāṃ prahāṇasaṃskārāṇāṃ chando vyāyāmaḥ śraddhā vyāvasāyikaḥ upāyaḥ /",
  "SA20asmahsuu:4491": "śraddadhānasyārthino vyāyāmāt /",
  "SA20asmahsuu:4492": "praśrabdhiranugrāhakaḥ /",
  "SA20asmahsuu:4493": "smṛtiḥ saṃprajanyaṃ caupanibandhakaḥ /",
  "SA20asmahsuu:4494": "ekena cittasyālambanāvisārāt /",
  "SA20asmahsuu:4495": "dvitīyena visāraprajñānāt /",
  "SA20asmahsuu:4496": "cetanā copekṣā ca prātipakṣika upāyaḥ /",
  "SA20asmahsuu:4497": "layauddhatyopakleśayoḥ kleśānāṃ ca pratipakṣatvāt /",
  "SA20asmahsuu:4498": "ṣaḍvidho 'bhinirhāraḥ katamaḥ /",
  "SA20asmahsuu:4499": "darśanasyāvavādasya sthitivikrīḍitasya ca /",
  "SA20asmahsuu:4500": "praṇidhervaśitāyāśca dharmaprāpteśca nirhṛtiḥ // Msa_18.54 //",
  "SA20asmahsuu:4501": "tatra darśanaṃ cakṣuḥ pañcavidhaṃ māṃsacakṣuḥ dīvyaṃ cakṣuḥ āryaṃ prajñācakṣuḥ dharmacakṣuḥ buddhacakṣuśca /",
  "SA20asmahsuu:4502": "avavādaḥ ṣaḍabhijñā yathākramaṃ /",
  "SA20asmahsuu:4503": "tābhirupasaṃkramya bhāṣāṃ cittaṃ cāgatiṃ ca gatiṃ ca viditvā niḥsaraṇāyāvavadanāt /",
  "SA20asmahsuu:4504": "sthitivikriḍitaṃ yasmāt bodhisattvānāṃ bahuvidhaṃ nirmāṇādibhiḥ samādhivikrīḍitaṃ /",
  "SA20asmahsuu:4505": "praṇidhiryena praṇidhijñānena praṇidhānabalikā bodhisattvāḥ praṇidhānavaiśeṣikatayā vikrīḍanti /",
  "SA20asmahsuu:4506": "yeṣāṃ na sukaraṃ saṃkhyā kartuṃ kāyasya vā prabhāyā vā svarasya veti vistareṇa yathā daśabhūmike sūtre /",
  "SA20asmahsuu:4507": "vaśitā yathā tatraiva daśa vaśitā nirdiṣṭāḥ /",
  "SA20asmahsuu:4508": "dharmaprāptirbalavaiśāradyāveṇikabuddhadharmāṇāṃ prāptiḥ /",
  "SA20asmahsuu:4509": "ityeṣa darśanādīnāmabhinirhāraḥ ṣaḍvidhaḥ /",
  "SA20asmahsuu:4510": "(MSA_Bagchi 138)",
  "SA20asmahsuu:4511": "indriyavibhāge ślokaḥ /",
  "SA20asmahsuu:4512": "bodhiścaryā śrutaṃ cātra[graṃ]śamatho 'tha vipaśyanā /",
  "SA20asmahsuu:4513": "śraddhādīnāṃ padaṃ jñeyamarthasiddhyadhikārataḥ // Msa_18.55 //",
  "SA20asmahsuu:4514": "śraddhendriyasya bodhiḥ padamālambanamityarthaḥ /",
  "SA20asmahsuu:4515": "vīryendriyasya bodhisattvacaryā /",
  "SA20asmahsuu:4516": "smṛtīndriyasya mahāyānasaṃgṛhītaṃ śrutaṃ /",
  "SA20asmahsuu:4517": "samādhīndriyasya śamathaḥ /",
  "SA20asmahsuu:4518": "prajñendriyasya vipaśyanā padaṃ /",
  "SA20asmahsuu:4519": "tadarthādhikāreṇaiva caitāni śraddhādīni ādhipatyārthenendriyāṇyucyante /",
  "SA20asmahsuu:4520": "balavibhāge ślokaḥ /",
  "SA20asmahsuu:4521": "bhūmipraveśasaṃkliṣṭāśceṣṭāḥ śraddhādayaḥ punaḥ /",
  "SA20asmahsuu:4522": "vipakṣadurbalatvena ta eva balasaṃjñitāḥ // Msa_18.56 //",
  "SA20asmahsuu:4523": "gatārthaḥ ślokaḥ /",
  "SA20asmahsuu:4524": "bodhyaṅgavibhāge sapta ślokāḥ /",
  "SA20asmahsuu:4525": "bhūmiviṣṭasya bodhyaṅgavyavasthānaṃ vidhīyate /",
  "SA20asmahsuu:4526": "dharmāṇāṃ sarvasattvānāṃ samatāvagamātpunaḥ // Msa_18.57 //",
  "SA20asmahsuu:4527": "etena yasyāmavasthāyāṃ yasyāvabodhāt bodhyaṅgāni vyavasthāpyante tadupadiṣṭaṃ /",
  "SA20asmahsuu:4528": "bhūmipraviṣṭāvasthāyāṃ sarvadharmāṇāṃ sarvasattvānāṃ ca samatāvabodhādyathākramaṃ dharmanairātmyenātmaparasamatayā ca /",
  "SA20asmahsuu:4529": "ataḥ paraṃ cakrādisaptaratnasādharmyaṃ bodhyaṅgānāṃ darśayati /",
  "SA20asmahsuu:4530": "smṛtiścarati sarvatra jñeyājitavinirjaye /",
  "SA20asmahsuu:4531": "ajitajñeyavinirjayāya /",
  "SA20asmahsuu:4532": "yathā cakravartinaścakraratnamajitadeśavinirjayāya /",
  "SA20asmahsuu:4533": "sarvakalpanimittānāṃ bhaṅgāya vicayo 'sya ca // Msa_18.58 //",
  "SA20asmahsuu:4534": "yathā hastiratnaṃ pratyarthikabhaṅgāya /",
  "SA20asmahsuu:4535": "āśu cāśeṣabodhāya vīryamasya pravartate /",
  "SA20asmahsuu:4536": "kṣiprābhijñatotpādanāt /",
  "SA20asmahsuu:4537": "yathāśvaratnamāśu samudraparyantamahāpṛthivīgamanāya /",
  "SA20asmahsuu:4538": "dharmālokavivṛddhyā ca prītyā āpūryate dhruvam // Msa_18.59 //",
  "SA20asmahsuu:4539": "ārabdhavīryasya bodhisattvasya dharmālokā vivardhante /",
  "SA20asmahsuu:4540": "tataḥ prītiḥ sarvaṃ kāryaṃ[yaṃ] sadā prīṇayati /",
  "SA20asmahsuu:4541": "yathā maṇiratnamālokaviśeṣeṇa cakravartinaṃ prīṇayati /",
  "SA20asmahsuu:4542": "sarvāvaraṇanirmokṣāt praśrabdhyā sukhameti ca /",
  "SA20asmahsuu:4543": "sarvadauṣṭhulyasamutpāda[ṭa]nāt /",
  "SA20asmahsuu:4544": "yathā strīratnena cakravartī sukhamanubhavati /",
  "SA20asmahsuu:4545": "(MSA_Bagchi 139)",
  "SA20asmahsuu:4546": "cintitārthasamṛddhiśca samādherūpajāyate // Msa_18.60 //",
  "SA20asmahsuu:4547": "yathā cakravartino gṛhapatiratnāt /",
  "SA20asmahsuu:4548": "upekṣayā yathākāmaṃ sarvatra viharatyasau /",
  "SA20asmahsuu:4549": "pa[pṛ]ṣṭhalabdhāvikalpena vikalpena[vihāreṇa]sadottamaḥ // Msa_18.61 //",
  "SA20asmahsuu:4550": "upekṣocyate nirvikalpaṃ jñānaṃ tayā bodhisattvaḥ sarvatra yathākāmaṃ viharati /",
  "SA20asmahsuu:4551": "tatpṛṣṭhalabdhena ca vihāreṇānyasyopagamāt /",
  "SA20asmahsuu:4552": "anyasyāpagamāt /",
  "SA20asmahsuu:4553": "nirvikalpena vihāreṇa tatra nirvyāpāratayā vāsakalpanāt /",
  "SA20asmahsuu:4554": "yathā cakravartinaḥ pariṇāyakaratnaṃ caturaṅgabalakāyamupanetavyaṃ copapraṇayati[gamayati] /",
  "SA20asmahsuu:4555": "apanetavyaṃ cāpanayati /",
  "SA20asmahsuu:4556": "tatra ca gatvā vāsaṃ kalpayati yatrākhinnaḥ caturaṅgo bālakāyaḥ paraiti /",
  "SA20asmahsuu:4557": "evaṃguṇo bodhisattvaścakravartīva vartate /",
  "SA20asmahsuu:4558": "saptaratnopamairnityaṃ bodhyaṅgaiḥ parivāritaḥ // Msa_18.62 //",
  "SA20asmahsuu:4559": "iti saptaratnopamatvaṃ bodhyaṅgānāṃ nigamayati /",
  "SA20asmahsuu:4560": "niśrayāṅgaṃ svabhāvāṅgaṃ niryāṇāṅgaṃ tṛtīyakaṃ /",
  "SA20asmahsuu:4561": "caturthamanuśaṃsāṅgamakleśāṅgaṃ trayātmakam // Msa_18.63 //",
  "SA20asmahsuu:4562": "etena yabdodhyaṅgaṃ yathāṅgaṃ tadabhidyotitaṃ /",
  "SA20asmahsuu:4563": "smṛtirniśrayāṅgaṃ sarveṣāṃ tanniśrayeṇa pravṛtteḥ /",
  "SA20asmahsuu:4564": "dharmapravicayaḥ svabhāvāṅgaṃ bodhestatsvabhāvatvāt /",
  "SA20asmahsuu:4565": "vīryaṃ niryāṇāṅgaṃ tenāprāpyaniṣṭhā yāmadhiṣṭhānāt [vicchedāt] /",
  "SA20asmahsuu:4566": "prītiranuśaṃsāṅgaṃ cittasukhatvāt /",
  "SA20asmahsuu:4567": "praśrabdhisamādhyupekṣā asaṃkleśāṅgaṃ /",
  "SA20asmahsuu:4568": "yena yanniśritya yo 'saṃkleśa iti trividhamasaṃkleśāṅgaṃ veditavyam /",
  "SA20asmahsuu:4569": "mārgāṅgavibhāge dvau ślokau /",
  "SA20asmahsuu:4570": "yathābodhānuvṛttiśca tadūrdhvamupajāyate /",
  "SA20asmahsuu:4571": "yathābodhavyavasthānaṃ praveśaśca vyavasthitau // Msa_18.64 //",
  "SA20asmahsuu:4572": "karmatrayaviśuddhiśca pratipakṣaśca bhāvanā /",
  "SA20asmahsuu:4573": "jñeyāvṛtteśca mārgasya vaiśeṣikaguṇasya ca // Msa_18.65 //",
  "SA20asmahsuu:4574": "bodhyaṅgakālādūrdhvaṃ yathābhūtāvabodhānuvṛttiḥ samyagdṛṣṭiḥ /",
  "SA20asmahsuu:4575": "tasyaivāvabodhasya vyavasthānaṃ paricchedaḥ samyaksaṃkalpaḥ /",
  "SA20asmahsuu:4576": "tadvyavasthāne ca sūtrādike bhagavatā kṛte sa eva praveśastena tadarthāvabodhāt /",
  "SA20asmahsuu:4577": "karmatrayaviśuddhiḥ samyagvākkarmāntājīvāḥ /",
  "SA20asmahsuu:4578": "vākkāyobhayakarmasaṃgrahāt /",
  "SA20asmahsuu:4579_0": "pratipakṣasya bhāvanā samyagvyāyāmādayo yathākramaṃ jñeyāvaraṇasya mārgāvaraṇasya",
  "SA20asmahsuu:4579_1": "ca vaiśeṣikaguṇāvaraṇasya ca samyagvyāyāmena dīrghaṃ hi kālam akhidyamāno jñeyāvaraṇasya",
  "SA20asmahsuu:4579_2": "pratipakṣaṃ bhāvayati /",
  "SA20asmahsuu:4580": "(MSA_Bagchi 140) samyaksmṛtyā śamathapragrahopekṣānimitteṣu layoddhatyābhāvānmārgasaṃmukhībhāvāyāvaraṇasya pratipakṣaṃ bhāvayati /",
  "SA20asmahsuu:4581": "samyaksamādhinā vaiśeṣikaguṇābhinirhārāyāvaraṇasya pratipakṣaṃ bhāvayatyevamaṣṭau mārgāṅgāni vyavasthāpyante /",
  "SA20asmahsuu:4582": "śamathavipaśyanāvibhāge trayaḥ ślokāḥ /",
  "SA20asmahsuu:4583": "cittasya citte sthānācca dharmapravicayādapi /",
  "SA20asmahsuu:4584": "samyaksthitimupāśritya śamatho 'tha vipaśyanā // Msa_18.66 //",
  "SA20asmahsuu:4585": "samyaksamādhiṃ niśritya citte cittasyāvasthānāt /",
  "SA20asmahsuu:4586": "dharmāṇāṃ ca pravicayādyathākramaṃ śamatho vipaśyanā ca veditavyā /",
  "SA20asmahsuu:4587": "na tu vinā samyaksamādhinetyetacchamathavipaśyanālakṣaṇabhū /",
  "SA20asmahsuu:4588": "sarvatragā ca saikāṃśā naikāṃśopaniṣanmatā /",
  "SA20asmahsuu:4589": "sā ca śamathavipaśyanā sarvatragā yaṃ yaṃ guṇamākāṅkṣati tatra tatra tadbhāvanāt /",
  "SA20asmahsuu:4590": "yathoktaṃ sūtre /",
  "SA20asmahsuu:4591": "ākāṅkṣedbhikṣuraho vatāhaṃ viviktaṃ kāmairiti vistareṇa yāvat tena bhikṣuṇā imāveva dvau dharmau bhāvayitavyau /",
  "SA20asmahsuu:4592": "yaduta śamathaśca vipaśyanā cetyevamādi /",
  "SA20asmahsuu:4593": "ekāṃśā śamathavipaśyanā yadā śamathaṃ bhāvayati /",
  "SA20asmahsuu:4594": "vipaśyanāṃ vā /",
  "SA20asmahsuu:4595": "ubhayāṃśā yadā yugapadubhayaṃ bhāvayati /",
  "SA20asmahsuu:4596": "upaniṣatsaṃmatā śamathavipaśyanā bodhisattvānāmadhimukticaryābhūmau /",
  "SA20asmahsuu:4597": "prativedhe ca niryāṇe animitte hyasaṃskṛte // Msa_18.67 //",
  "SA20asmahsuu:4598": "pariśuddhau viśuddhau ca śamatho 'tha vipaśyanā /",
  "SA20asmahsuu:4599": "sarvabhūmigatā dhīre sa yogaḥ sarvasādhakaḥ // Msa_18.68 //",
  "SA20asmahsuu:4600": "ityupaniṣanmatetyevamādinā śamathavipaśyanāyāḥ prabhedaḥ karma ca nirdiṣṭaṃ /",
  "SA20asmahsuu:4601": "yoga upāyo veditavyaḥ /",
  "SA20asmahsuu:4602": "tatra prativedhaḥ prathamabhūmipraveśaḥ /",
  "SA20asmahsuu:4603": "niryāṇaṃ yāvat ṣaṣṭhī bhūmiḥ /",
  "SA20asmahsuu:4604": "tābhiḥ sanimittaprayoganiryāṇāt /",
  "SA20asmahsuu:4605": "animittaṃ saptamī bhūmiḥ /",
  "SA20asmahsuu:4606": "asaṃskṛtamanyadbhūmitrayamanabhisaṃskāravāhitvāt /",
  "SA20asmahsuu:4607": "saṃskāro hi saṃskṛtaṃ tadatra nāstītyasaṃskṛtaṃ /",
  "SA20asmahsuu:4608": "tadeva ca bhūmitrayaṃ niśritya buddhakṣetraṃ ca pariśodhayitavyaṃ /",
  "SA20asmahsuu:4609": "buddhatvaṃ ca prāptavyaṃ /",
  "SA20asmahsuu:4610": "tadetadyathākramaṃ pariśuddhirviśuddhiśca /",
  "SA20asmahsuu:4611": "upāyakauśalyavibhāge dvau ślokau /",
  "SA20asmahsuu:4612": "pūraye buddhadharmāṇāṃ sattvānāṃ paripācane /",
  "SA20asmahsuu:4613": "kṣipraprāptau kriyāśuddhau vartmācchede ca kauśalaṃ // Msa_18.69 //",
  "SA20asmahsuu:4614": "upāye bodhisattvānāmasamaṃ sarvabhūmiṣu /",
  "SA20asmahsuu:4615": "yatkauśalyaṃ samāśritya sarvārthānsādhayanti te // Msa_18.70 //",
  "SA20asmahsuu:4616": "(MSA_Bagchi 141)",
  "SA20asmahsuu:4617": "anenopāyakauśalyasya prabhedaḥ karma ca darśitaṃ /",
  "SA20asmahsuu:4618": "tatra buddhadharmaparipūraye nirvikalpaṃ jñānamupāyaḥ /",
  "SA20asmahsuu:4619": "sattvaparipācane catvāri saṃgrahavastūni /",
  "SA20asmahsuu:4620": "kṣiprābhisaṃbodhe sarvaṃ pāpaṃ pratideśayāmi yāvad bhavatu me jñānaṃ saṃbodhāyeti pratideśanānumodanādhyeṣaṇā pariṇāmanā /",
  "SA20asmahsuu:4621": "kriyāśuddhau samādhidhāraṇīmukhāni /",
  "SA20asmahsuu:4622": "taiḥ sarvārthakriyāsādhanāt /",
  "SA20asmahsuu:4623": "vartmānupacchede apratiṣṭhitanirvāṇe /",
  "SA20asmahsuu:4624": "asmin pañcavidha upāye sarvabhūmiṣu bodhisattvānāmasamaṃ tadanyaiḥ kauśalamityayaṃ prabhedaḥ /",
  "SA20asmahsuu:4625": "sarvasvaparārthasādhanaṃ karma /",
  "SA20asmahsuu:4626": "dhāraṇīvibhāge trayaḥ ślokāḥ /",
  "SA20asmahsuu:4627": "vipākena śrutābhyāsāt dhāraṇyapi samādhinā /",
  "SA20asmahsuu:4628": "parīttā mahatī sā ca mahatī trividhā punaḥ // Msa_18.71 //",
  "SA20asmahsuu:4629": "apraviṣṭavipraviṣṭānāṃ dhīmatāṃ mṛdumadhyamā /",
  "SA20asmahsuu:4630": "aśuddhabhūmikānāṃ hi mahatī śuddhabhūmikā // Msa_18.72 //",
  "SA20asmahsuu:4631": "dhāraṇī[ṇīṃ]tāṃ samāśritya bodhisatvā punaḥ punaḥ /",
  "SA20asmahsuu:4632": "prakāśayanti saddharmaṃ nityaṃ saṃdhārayanti ca // Msa_18.73 //",
  "SA20asmahsuu:4633": "atrāpi prabhedaḥ karma ca dhāraṇyāḥ saṃdarśitaṃ /",
  "SA20asmahsuu:4634": "tatra trividhā dhāraṇī /",
  "SA20asmahsuu:4635": "pūrvakarmavipākena /",
  "SA20asmahsuu:4636": "śrutābhyāsena /",
  "SA20asmahsuu:4637": "dṛṣṭadharmabāhuśrutyena grahaṇadhāraṇasāmarthyaviśeṣaṇāt /",
  "SA20asmahsuu:4638": "samādhisaṃniśrayeṇa ca /",
  "SA20asmahsuu:4639": "sā punarvipākaśrutābhyāsābhyāṃ parīttā veditavyā /",
  "SA20asmahsuu:4640": "samādhinā mahatī /",
  "SA20asmahsuu:4641": "sāpi mahatī punastrividhā /",
  "SA20asmahsuu:4642": "abhūmipraviṣṭānāṃ mṛdvī bhūmipraviṣṭānām aśuddhabhūmikānāṃ madhyā saptasu bhūmiṣu /",
  "SA20asmahsuu:4643": "pariśuddhabhūmikā tvadhimātrā śeṣāsu bhūmiṣu ityayaṃ prabhedo dhāraṇyāḥ /",
  "SA20asmahsuu:4644": "saddharmasya prakāśanaṃ dhāraṇaṃ ca karma /",
  "SA20asmahsuu:4645": "praṇidhānavibhāge trayaḥ ślokāḥ /",
  "SA20asmahsuu:4646": "cetanā chandasahitā jñānena preritā ca tat /",
  "SA20asmahsuu:4647": "praṇidhānaṃ hi dhīrāṇāmasamaṃ sarvabhūmiṣu // Msa_18.74 //",
  "SA20asmahsuu:4648": "hetubhūtaṃ ca vijñeyaṃ cittātsadyaḥ phalaṃ ca tat /",
  "SA20asmahsuu:4649": "āyatyāmarthasiddhyarthaṃ cittamātrātsamṛddhitaḥ // Msa_18.75 //",
  "SA20asmahsuu:4650": "citraṃ mahadviśuddhaṃ ca uttarottarabhūmiṣu /",
  "SA20asmahsuu:4651": "ābodherbodhisattvānāṃ svaparārthaprasādhakaṃ // Msa_18.76 //",
  "SA20asmahsuu:4652": "atra praṇidhānaṃ svabhāvato nidānato bhūmitaḥ prabhedataḥ karmataśca paridīpitaṃ /",
  "SA20asmahsuu:4653": "cetanā chandasaṃprayuktā svabhāvaḥ /",
  "SA20asmahsuu:4654": "jñānaṃ nidānaṃ /",
  "SA20asmahsuu:4655": "sarvabhūmiṣviti bhūmiḥ /",
  "SA20asmahsuu:4656": "tacca praṇidhānaṃ hetubhūtaṃ (MSA_Bagchi 142)",
  "SA20asmahsuu:4657": "cittādeva sadyaḥ phalatvāt /",
  "SA20asmahsuu:4658": "āyatyāṃ vā[cā]bhipretārthasiddhyarthaṃ cittātpunaḥ sadyaḥphalaṃ cittamātrāt yathābhipretārthasamṛddhitā[to] /",
  "SA20asmahsuu:4659": "veditavyā[vyaṃ] /",
  "SA20asmahsuu:4660": "yena praṇidhānena balikā bodhisattvā vikrīḍanti /",
  "SA20asmahsuu:4661": "yasya na sukarā saṃkhyā kartuṃ kāyasya veti vistaraḥ /",
  "SA20asmahsuu:4662": "citramadhimukticaryābhūmāvevaṃ caivaṃ ca syāmiti /",
  "SA20asmahsuu:4663": "mahadbhumipraviṣṭasya daśa mahāpraṇidhānāni /",
  "SA20asmahsuu:4664": "viśuddhamuttarottarāsu bhūmiṣu viśuddhiviśeṣādābodherityeṣa prabhedataḥ /",
  "SA20asmahsuu:4665": "svaparārthaprasādhanaṃ karma /",
  "SA20asmahsuu:4666": "samādhitrayavibhāge trayaḥ ślokāḥ /",
  "SA20asmahsuu:4667": "nairātmyaṃ dvividhaṃ jñeyo hyātmagrāhasya cāśrayaḥ /",
  "SA20asmahsuu:4668": "tasya copaśamo nityaṃ samādhitrayagocaraḥ // Msa_18.77 //",
  "SA20asmahsuu:4669": "trayāṇāṃ samādhīnāṃ trividho gocaro jñeyaḥ /",
  "SA20asmahsuu:4670": "pudgaladharmanairātmyaṃ śūnyatāsamādheḥ /",
  "SA20asmahsuu:4671": "tadubhayātmagrāhasyāśrayaḥ pañcopādānaskandhā apraṇihitasamādheḥ /",
  "SA20asmahsuu:4672": "tasyāśrayasyātyantopaśama ānimittasamādhiḥ / sa eva /",
  "SA20asmahsuu:4673": "samādhistrividho jñeyo grāhyagrāhakabhāvataḥ /",
  "SA20asmahsuu:4674": "trividhaśca grāhyasya gocarasya grāhakā ye samādhayaḥ /",
  "SA20asmahsuu:4675": "te śūnyatādisamādhayaḥ iti grāhyagrāhakabhāvena trayaḥ samādhayo jñātavyāḥ /",
  "SA20asmahsuu:4676": "te punaryathākramaṃ /",
  "SA20asmahsuu:4677": "nirvikalpo 'pi vimukho ratiyuktaśca sarvadā // Msa_18.78 //",
  "SA20asmahsuu:4678": "śūnyatāsamādhirnirvikalpaḥ /",
  "SA20asmahsuu:4679": "pudgaladharmātmanoravikalpanāt /",
  "SA20asmahsuu:4680": "apraṇihito vimukhastasmādātmagrāhāśrayāt /",
  "SA20asmahsuu:4681": "ānimitto ratisaṃprayuktaḥ sarvakālaṃ tasmiṃstadāśrayopaśame /",
  "SA20asmahsuu:4682": "parijñāyai prahāṇāya punaḥ sākṣātkriyāya ca /",
  "SA20asmahsuu:4683": "śūnyatādisamādhīnāṃ tridhārthaḥ parikīrtitaḥ // Msa_18.79 //",
  "SA20asmahsuu:4684": "pudgaladharma naierātmyayoḥ parijñārthaṃ śūnyatā /",
  "SA20asmahsuu:4685": "tadātmagrāhāśrayasya prahāṇārthamapraṇihitaḥ /",
  "SA20asmahsuu:4686": "tadupaśamasya sākṣātkriyārthamānimittaḥ samādhiḥ /",
  "SA20asmahsuu:4687": "dharmoddānavibhāge ślokau /",
  "SA20asmahsuu:4688": "samādhyupaniṣattvena dharmoddānacatuṣṭayaṃ /",
  "SA20asmahsuu:4689": "deśitaṃ bodhisattvebhyaḥ sattvānāṃ hitakāmyayā // Msa_18.80 //",
  "SA20asmahsuu:4690": "tatra sarvasaṃskārā anityāḥ sarvasaṃskārā duḥkhāḥ ityapraṇihitasya samādherūpaniṣadbhāvena deśitaṃ /",
  "SA20asmahsuu:4691": "sarvadharmā anātmāna iti śūnyatāyāḥ /",
  "SA20asmahsuu:4692": "śāntaṃ nirvāṇamiti ānimittasya samādheḥ /",
  "SA20asmahsuu:4693": "kaḥ punaranityārtho yāvacchāntārthaḥ ityāha /",
  "SA20asmahsuu:4694": "asadartho 'vikalpārthaḥ parikalpārtha eva ca /",
  "SA20asmahsuu:4695": "vikalpopaśamārthaśca dhīmatāṃ taccatuṣṭayam // Msa_18.81 //",
  "SA20asmahsuu:4696": "(MSA_Bagchi 143)",
  "SA20asmahsuu:4697": "bodhisattvānāmasadartho 'nityārthaḥ /",
  "SA20asmahsuu:4698": "yannityaṃ nāsti tadanityaṃ teṣāṃ yatparikalpitalakṣaṇam /",
  "SA20asmahsuu:4699": "abhūtavikalpārtho duḥkhārtho yatparatantralakṣaṇaṃ /",
  "SA20asmahsuu:4700": "parikalpamātrārtho 'nātmārthaḥ /",
  "SA20asmahsuu:4701": "evaśabdenāvadhāraṇaṃ parikalpita ātmā nāsti parikalpamātraṃ tvastīti parikalpitalakṣaṇasyābhāvārtho 'nātmārtha ityuktaṃ bhavati /",
  "SA20asmahsuu:4702": "vikalpopaśamārthaḥ śāntārthaḥ pariniṣpannalakṣaṇaṃ nirvāṇaṃ /",
  "SA20asmahsuu:4703": "kṣaṇabhaṅgārtho 'pyanityārtho veditavyaḥ paratantralakṣaṇasya /",
  "SA20asmahsuu:4704": "atastatprasādhanārthaṃ kṣaṇikatvavibhāge daśa ślokāḥ /",
  "SA20asmahsuu:4705": "ayogāddhetutotpattervirodhātsvayamasthiteḥ /",
  "SA20asmahsuu:4706": "abhāvāllakṣaṇaikāntyādanuvṛtternirodhataḥ // Msa_18.82 //",
  "SA20asmahsuu:4707": "pariṇāmopalabdheśca taddhetutvaphalatvataḥ /",
  "SA20asmahsuu:4708": "upāttatvādhipatvā[tyā]cca śuddhasattvānuvṛttitaḥ // Msa_18.83 //",
  "SA20asmahsuu:4709": "tatra kṣaṇikaṃ sarvaṃ saṃskṛtamiti paścādvacanadiyaṃ pratijñā veditavyā /",
  "SA20asmahsuu:4710": "tatpunaḥ kathaṃ sidhyati /",
  "SA20asmahsuu:4711": "kṣaṇikatvamantareṇa saṃskārāṇāṃ pravṛtterayogāt /",
  "SA20asmahsuu:4712": "prabandhena hi vṛttiḥ pravṛttiḥ /",
  "SA20asmahsuu:4713": "sā cāntareṇa pratikṣaṇamutpādanirodhau na yujyate /",
  "SA20asmahsuu:4714": "atha kālāntaraṃ sthitvā pūrvottaranirodhotpādataḥ prabandheneṣyate vṛttiḥ /",
  "SA20asmahsuu:4715": "tadanantaraṃ pravṛttirna syāt prabandhābhāvāt /",
  "SA20asmahsuu:4716": "naiva cotpannasya vinā prabandhena kālāntaraṃ bhāvo yujyate /",
  "SA20asmahsuu:4717": "kiṃ kāraṇaṃ hetuta utpattiḥ /",
  "SA20asmahsuu:4718": "hetuto hi sarvaṃ saṃskṛtamutpadyate bhavatītyarthaḥ /",
  "SA20asmahsuu:4719": "tadyadi bhūtvā punaruttarakālaṃ bhavati tasyāvaśyaṃ hetunā bhavitavyaṃ /",
  "SA20asmahsuu:4720": "vinā hetunā ādita ivā[evā]bhāvāt /",
  "SA20asmahsuu:4721": "na ca tattenaiva hetunā bhavitumarhati tasyopayu[bhu]ktahetukatvāt /",
  "SA20asmahsuu:4722": "na cānyo heturupalambhate /",
  "SA20asmahsuu:4723": "tasmātpratikṣaṇamavaśyaṃ pūrvahetukamanyadbhavatīti veditavyaṃ /",
  "SA20asmahsuu:4724": "evaṃ vinā prabandhenotpannasya kālāntaraṃ bhāvo na yujyate /",
  "SA20asmahsuu:4725": "athāpyevamiṣyeta notpannaṃ punarutpadyate yadarthaṃ hetunā bhavitavyaṃ syādutpannaṃ tu kālāntareṇa paścānnirudhyate notpannamātrameveti /",
  "SA20asmahsuu:4726": "tatpaścātkena nirudhyate /",
  "SA20asmahsuu:4727": "yadyutpādahetunaiva tadayuktaṃ /",
  "SA20asmahsuu:4728": "kiṃ kāraṇam /",
  "SA20asmahsuu:4729": "utpādanirodhayorvirodhāt /",
  "SA20asmahsuu:4730": "na hi virodhayostulyo heturupalabhyate /",
  "SA20asmahsuu:4731": "tadyathā chāyātapayoḥ śītoṣṇayośca /",
  "SA20asmahsuu:4732": "kālāntaranirodhasyaiva ca virodhāt /",
  "SA20asmahsuu:4733": "kena virodhāt /",
  "SA20asmahsuu:4734": "āgamena ca /",
  "SA20asmahsuu:4735": "yaduktaṃ bhagavatā /",
  "SA20asmahsuu:4736": "māyopamāste bhikṣo saṃskārā āpāyikāstāvatkālikā itvarapratyupasthāyina iti /",
  "SA20asmahsuu:4737": "manaskāreṇa ca yogināṃ /",
  "SA20asmahsuu:4738": "te hi saṃskārāṇāmudayavyayau manasikurvantaḥ pratikṣaṇaṃ teṣāṃ nirodhaṃ paśyanti /",
  "SA20asmahsuu:4739": "anyathā hi teṣāmapi nirvidvirāgavimuktayo na syuryathānyeṣāṃ maraṇakālādiṣu nirodhaṃ paśyatāṃ /",
  "SA20asmahsuu:4740": "yadi cotpannaḥ saṃskāraḥ kālāntaraṃ tiṣṭhet sa svayameva vā tiṣṭhetsvayameva sthātuṃ samarthaḥ /",
  "SA20asmahsuu:4741": "sthitikāraṇena (MSA_Bagchi 144) vā kenacit /",
  "SA20asmahsuu:4742": "svayaṃ tāvadavasthānamayuktaṃ /",
  "SA20asmahsuu:4743": "kiṃ kāraṇaṃ /",
  "SA20asmahsuu:4744": "paścātsvayamasthiteḥ /",
  "SA20asmahsuu:4745": "kena vā so 'nte punaḥ sthātuṃ na samarthaḥ /",
  "SA20asmahsuu:4746": "sthitikāraṇenāpi na yuktaṃ tasyābhāvāt /",
  "SA20asmahsuu:4747": "na hi tatkiṃcidupalabhyate /",
  "SA20asmahsuu:4748": "athāpi syādvināpi sthitikāraṇena vināśakāraṇābhāvāt avatiṣṭhate /",
  "SA20asmahsuu:4749": "labdhe tu vināśakāraṇe paścādvinaśyati agnimeva śyāmateti /",
  "SA20asmahsuu:4750": "tadayuktaṃ,",
  "SA20asmahsuu:4751": "tasyābhāvāt /",
  "SA20asmahsuu:4752": "na hi vināśakāraṇaṃ paścādapi kiṃcidasti /",
  "SA20asmahsuu:4753": "agnināpi śyāmatā vinasyatīti suprasiddhaṃ [na prasiddhaṃ,] /",
  "SA20asmahsuu:4754": "visadṛśotpattau tu tasya sāmarthyaṃ prasiddhaṃ /",
  "SA20asmahsuu:4755": "tathā hi tatsaṃbandhāt śyāmatāyāḥ saṃtatirvisadṛśī gṛhyate na tu sarvathaivāpravṛttiḥ /",
  "SA20asmahsuu:4756": "apāmapi kvāthyamānānāmagnisambandhādalpataratamotpattito 'timāndyādante punaranutpattirgṛhyate /",
  "SA20asmahsuu:4757": "na tu sakṛdevāgnisaṃbandhāttadabhāvaḥ /",
  "SA20asmahsuu:4758": "naiva cotpannasya kasyacid[ta] sthānaṃ yujyate /",
  "SA20asmahsuu:4759": "lakṣaṇaikāntyāt /",
  "SA20asmahsuu:4760": "aikāntikaṃ hyetatsaṃskṛtalakṣaṇamuktaṃ bhagavatā yaduta saṃskṛtasyānityatā /",
  "SA20asmahsuu:4761": "tadyadi notpannamātraṃ vinaśyet /",
  "SA20asmahsuu:4762": "kaṃcitkālamasyānityatā na syāditi anaikāntikamanityatālakṣaṇaṃ prasahya[jya]te /",
  "SA20asmahsuu:4763": "athāpi syātpratikṣaṇamapūrvotpattau tadevedamiti pratyabhijñānaṃ na syāditi /",
  "SA20asmahsuu:4764": "tadbhavatyeva sādṛśyasya anuvṛttermāyākāra pa[pha]lakavat /",
  "SA20asmahsuu:4765": "sādṛśyāttadbuddhirna tadbhāvāditi /",
  "SA20asmahsuu:4766": "kathaṃ gamyate /",
  "SA20asmahsuu:4767": "nirodhataḥ /",
  "SA20asmahsuu:4768": "na hi tathaivāvasthitasyānte nirodhaḥ syādādikṣaṇanirviśiṣṭatvāt /",
  "SA20asmahsuu:4769": "tasmānna tattadevetyavadhāryate ante pariṇāmopalabdheśca /",
  "SA20asmahsuu:4770": "pariṇāmo hi nāmānyathātvaṃ /",
  "SA20asmahsuu:4771": "tadyadi nādita evārabdhaṃ bhavedādhyātmikabāhyānāṃ bhāvānāmante pariṇāmo nopalabhyeta /",
  "SA20asmahsuu:4772": "tasmādādita evānyathātvamārabdhaṃ yatkrameṇābhivardhamānamante vyaktimāpadyate kṣīrasyeva dadyavasthāyāṃ /",
  "SA20asmahsuu:4773": "yāvattu tadanyathātvaṃ sūkṣmatvānna paricchidyate /",
  "SA20asmahsuu:4774": "tāvatsādṛśyānuvṛttestadevedamimi [ti]jñāyata iti siddhaṃ /",
  "SA20asmahsuu:4775": "tataśca pratikṣaṇamanyathātvāt /",
  "SA20asmahsuu:4776": "kṣaṇikatvaṃ prasiddhaṃ /",
  "SA20asmahsuu:4777": "kutaśca prasiddhaṃ /",
  "SA20asmahsuu:4778": "taddhetutvaphalatvataḥ /",
  "SA20asmahsuu:4779": "kṣaṇikahetutvāt /",
  "SA20asmahsuu:4780": "kṣaṇikaphalatvāccetyarthaḥ /",
  "SA20asmahsuu:4781": "kṣaṇikaṃ hi cittaṃ prasiddhaṃ tasya cānye saṃskārāścakṣurūpādayo hetutaḥ /",
  "SA20asmahsuu:4782": "tasmātte 'pi kṣaṇikā iti siddhaṃ /",
  "SA20asmahsuu:4783": "na tvakṣaṇikāt kṣaṇikaṃ bhavitumarhati yathā nityādanityamiti /",
  "SA20asmahsuu:4784": "cittasya khalvapi sarve saṃskārāḥ phalaṃ /",
  "SA20asmahsuu:4785": "kathamidaṃ gamyate /",
  "SA20asmahsuu:4786": "upāttatvādādhipatyācchuddhasattvānuvṛttitaśca /",
  "SA20asmahsuu:4787": "cittena hi sarve saṃskārāścakṣurādayaḥ sādhiṣṭhānā upāttāḥ sahasaṃmurchanāḥ tadanugrahānuvṛttitaḥ /",
  "SA20asmahsuu:4788": "tasmātte cittasya phalaṃ /",
  "SA20asmahsuu:4789": "cittasya cādhipatyaṃ saṃskāreṣu /",
  "SA20asmahsuu:4790": "yathoktaṃ bhagavatā /",
  "SA20asmahsuu:4791": "cittenāyaṃ loko nīyate cittena parikṛṣyate cittasyotpannasyotpannasya vaśe vartate iti /",
  "SA20asmahsuu:4792": "tathā vijñānapratyayaṃ nāma rūpamityuktaṃ /",
  "SA20asmahsuu:4793": "tasmāccittasya phalaṃ /",
  "SA20asmahsuu:4794": "śuddhacittānuvṛttitaśca /",
  "SA20asmahsuu:4795": "śuddhaṃ hi yogināṃ cittaṃ saṃskārā anuvartante /",
  "SA20asmahsuu:4796": "yathoktaṃ /",
  "SA20asmahsuu:4797": "dhyāyī bhikṣuḥ ṛddhimāṃścittavaśe prāpta imaṃ dāruskandhaṃ sacet suvarṇamadhimucyate tadapyasya tathaiva (MSA_Bagchi 145) syāditi /",
  "SA20asmahsuu:4798": "tasmādapi cittaphalaṃ saṃskārāḥ /",
  "SA20asmahsuu:4799": "sattvānuvṛttitaśca /",
  "SA20asmahsuu:4800": "tathā hi pāpakāriṣu sattveṣu bāhyā bhāvā hīnā bhavanti /",
  "SA20asmahsuu:4801": "puṇyakāriṣu ca praṇītāḥ /",
  "SA20asmahsuu:4802": "atastaccittānuvartanāt cittaphalatvaṃ saṃskārāṇāṃ siddhaṃ /",
  "SA20asmahsuu:4803": "tataśca teṣāṃ kṣaṇikatvaṃ /",
  "SA20asmahsuu:4804": "na hi kṣaṇikasyākṣaṇikaṃ phalaṃ yujyate tadanuvidhāyitvāt /",
  "SA20asmahsuu:4805": "evaṃ tāvadaviśeṣeṇa saṃskārāṇāṃ kṣaṇikatvaṃ dvābhyāṃ ślokābhyāṃ sādhitam /",
  "SA20asmahsuu:4806": "ādhyātmikānāṃ punaḥ sādhanārthaṃ pañca ślokā veditavyāḥ /",
  "SA20asmahsuu:4807": "ādyastaratamenāpi cayenāśrayabhāvataḥ /",
  "SA20asmahsuu:4808": "vikāraparipākābhyāṃ tathā hīnaviśiṣṭataḥ // Msa_18.84 //",
  "SA20asmahsuu:4809": "bhāsvarābhāsvaratvena deśāntaragamena ca /",
  "SA20asmahsuu:4810": "sabījābījabhāvena pratibimbena codayaḥ // Msa_18.85 //",
  "SA20asmahsuu:4811": "caturdaśavidhotpattau hetumānaviśeṣataḥ /",
  "SA20asmahsuu:4812": "cayāyā[pā]rthādayogācca āśrayatva asaṃbhavāt // Msa_18.86 //",
  "SA20asmahsuu:4813": "sthitasyasaṃbhavādante ādyanāśāvikārataḥ /",
  "SA20asmahsuu:4814": "tathā hīnaviśiṣṭatve bhāsvarābhāsvare 'pi ca // Msa_18.87 //",
  "SA20asmahsuu:4815": "gatyabhāvātsthitāyogāccaramatva asaṃbhavāt /",
  "SA20asmahsuu:4816": "anuvṛtteśca cittasya kṣaṇikaṃ sarvasaṃskṛtam // Msa_18.88 //",
  "SA20asmahsuu:4817": "ādyastaratamenāpi yāvatkṣaṇikaṃ sarvasaṃskṛtamiti /",
  "SA20asmahsuu:4818": "kathameṣāmebhiḥ kṣaṇikatvaṃ sidhyati /",
  "SA20asmahsuu:4819": "ādhyātmikānāṃ hi saṃskārāṇāṃ caturdaśavidha utpādaḥ /",
  "SA20asmahsuu:4820": "ādya utpādo yāvatprathamata ātmabhāvābhinirvṛttiḥ /",
  "SA20asmahsuu:4821": "taratamena yaḥ prathamajanmakṣaṇādūrdhvaṃ /",
  "SA20asmahsuu:4822": "cayena ya āhārasvapnabrahmacaryāsamāpattyupacayena /",
  "SA20asmahsuu:4823": "āśrayabhāvataḥ yaścakṣurvijñānādīnāṃ cakṣurādībhirāśrayaiḥ /",
  "SA20asmahsuu:4824": "vikāreṇa yo rāgādibhirvarṇādivipariṇāmataḥ /",
  "SA20asmahsuu:4825": "paripākena yo garbhabālakumārayuvamadhyamavṛddhāvasthāsu /",
  "SA20asmahsuu:4826": "hīnatvena viśiṣṭatvena ca yo durgatau [sugatau?",
  "SA20asmahsuu:4827": "] cotpadyamānānāṃ yathākramaṃ /",
  "SA20asmahsuu:4828": "bhāsvaratvena yo nirmitakāmeṣu paranirmitakāmeṣu rūpārūpyeṣu copapannānāṃ cittamātrādhīnatvāt /",
  "SA20asmahsuu:4829": "abhāsvaratvena yastadanyatropapannānāṃ /",
  "SA20asmahsuu:4830": "deśāntaragamanena yo 'nyadeśotpādanirodhe 'nyadeśotpādaḥ /",
  "SA20asmahsuu:4831": "sabījatvena yo 'hartaścaramān skandhānvarjayitvā /",
  "SA20asmahsuu:4832": "abījatvena yasteṣāmevārhataścarameṣāṃ /",
  "SA20asmahsuu:4833": "pratibimbatvena yo aṣṭavimokṣadhyāyināṃ samādhivaśena pratibimbānāṃ[khyānāṃ] saṃskārāṇāmutpādaḥ /",
  "SA20asmahsuu:4834": "etasyāṃ caturdaśavidhāyāmutpattāvādhyātmikānāṃ saṃskārāṇāṃ kṣaṇikatvaṃ hetumānaviśeṣādibhiḥ kāraṇairveditavyam /",
  "SA20asmahsuu:4835": "ādyotpāde tāvat hetutvaviśeṣāt /",
  "SA20asmahsuu:4836": "yadi hi tasya hetutvena viśeṣo na syāt taduttarāyāḥ saṃskārapravṛtteruttarottaraviśeṣo (MSA_Bagchi 146)",
  "SA20asmahsuu:4837": "nopalabhyeta hetvaviśeṣāt /",
  "SA20asmahsuu:4838": "viśeṣe ca sati taduttarebhyastasyānyatvāt kṣaṇikatvasiddhiḥ /",
  "SA20asmahsuu:4839": "taratamotpāde mānaviśeṣāt /",
  "SA20asmahsuu:4840": "mānaṃ pramāṇamityarthaḥ /",
  "SA20asmahsuu:4841": "na hi pratikṣaṇaṃ vinānyatvena parimāṇaviśeṣo bhavet /",
  "SA20asmahsuu:4842": "upacayotpāde cayāpārthyāt /",
  "SA20asmahsuu:4843": "upastambho hi cayaḥ /",
  "SA20asmahsuu:4844": "tasyāpārthyaṃ syādantareṇa kṣaṇikatvaṃ tathaivāvasthitatvāt /",
  "SA20asmahsuu:4845": "ayogāccopacayasyaiva /",
  "SA20asmahsuu:4846": "na hi pratikṣaṇaṃ vinā puṣṭatarotpattyā yujyetopacayaḥ /",
  "SA20asmahsuu:4847": "āśrayabhāvenotpattāvāśritatvāsaṃbhavāt /",
  "SA20asmahsuu:4848": "na hi tiṣṭhatyāśraye ca tadāśritasyānavasthānaṃ yujyate /",
  "SA20asmahsuu:4849": "yāne tiṣṭhati tadārūḍhānavasthānavadanyathā hyāśrayatvaṃ na saṃbhavet /",
  "SA20asmahsuu:4850": "vikārotpattau paripākotpattau ca sthitasyāsaṃbhavāt /",
  "SA20asmahsuu:4851": "ādyanāśāvikārataḥ /",
  "SA20asmahsuu:4852": "na hi tathāsthitasyaiva rāgādibhirvikāraḥ saṃbhavati /",
  "SA20asmahsuu:4853": "na cāvasthāntareṣu paripāka ādāvavināśe satyante vikārābhāvāt /",
  "SA20asmahsuu:4854": "tathā hīnaviśiṣṭotpattau kṣaṇikatvaṃ veditavyaṃ yathā vikāraparipākotpattau /",
  "SA20asmahsuu:4855": "na hi tathāsthiteṣveva saṃskāreṣu karmavāsanā vṛttiṃ labhate yato durgatau vā syādutpattiḥ sugatau vā /",
  "SA20asmahsuu:4856": "krameṇa hi saṃtatipariṇāmaviśeṣāt vṛttilābho yujyate /",
  "SA20asmahsuu:4857": "bhāsvarābhāsvare 'pi cotpāde tathaiva kṣaṇikatvaṃ yujyate /",
  "SA20asmahsuu:4858": "bhāsvare tāvat tathāsthitasyāsaṃbhavāt cittādhīnavṛttitāyāḥ /",
  "SA20asmahsuu:4859": "abhāsvare 'pi cādau vināśamantareṇānte vikārāyogāt /",
  "SA20asmahsuu:4860": "deśāntaragamanenotpattau gatyabhāvāt /",
  "SA20asmahsuu:4861": "na hi saṃskārāṇāṃ deśāntarasaṃkrāntilakṣaṇā gatirnāma kācit kriyā yujyate /",
  "SA20asmahsuu:4862": "sā hyutpannā vā saṃskāraṃ deśāntaraṃ gamayedanutpannā vā /",
  "SA20asmahsuu:4863": "yadyutpannā tena gatikāle na kaṃcidgata iti sthitasyaiva gamanaṃ nopapadyate /",
  "SA20asmahsuu:4864": "athānutpannā tenāsatyāṃ gatau gata iti na yujyate /",
  "SA20asmahsuu:4865": "sā ca kriyā yadi taddeśastha eva saṃskāre kāritraṃ karoti na yujyate /",
  "SA20asmahsuu:4866": "sthitasyānyadeśāprāpteḥ /",
  "SA20asmahsuu:4867": "athānyadeśasthe na yujyate /",
  "SA20asmahsuu:4868": "vinā kriyayānyadeśāprāpteḥ /",
  "SA20asmahsuu:4869": "na ca kriyā tatra vā anyatra vā deśe sthitā saṃskārādanyopalabhyate /",
  "SA20asmahsuu:4870": "tasmānnāsti saṃskārāṇāṃ deśāntarasaṃtatyutpādādanyā gatiḥ /",
  "SA20asmahsuu:4871": "tadabhāvācca siddhaṃ kṣaṇikatvaṃ /",
  "SA20asmahsuu:4872": "deśāntaranirantarotpattilakṣaṇā gatirvibhavadbhiḥ kāraṇairveditavyā /",
  "SA20asmahsuu:4873": "asti cittavaśena yathā caṅkramaṇādyavasthāsu /",
  "SA20asmahsuu:4874": "asti pūrvakarmāvedhena yathāntarābhavaḥ /",
  "SA20asmahsuu:4875": "astyabhidhāta[astyākṣipta]vaśena yathā kṣiptasyeṣoḥ /",
  "SA20asmahsuu:4876": "asti saṃbandhavaśena yathā yānanadīplavārūḍhānāṃ /",
  "SA20asmahsuu:4877": "asti nodanavaśena yathā vāyupreritānāṃ tṛṇādīnām /",
  "SA20asmahsuu:4878": "asti svabhāvavaśena yathā vāyostiryaggamanamagnerūrdhvaṃ jvalanamapāṃ nimne syandanaṃ /",
  "SA20asmahsuu:4879": "astyanubhāvena yathā mantrauṣadhānubhāvena /",
  "SA20asmahsuu:4880": "keṣāṃcidayaskāntānubhāvenāyasāṃ /",
  "SA20asmahsuu:4881": "ṛddhyanubhāvena ṛddhimatāṃ /",
  "SA20asmahsuu:4882": "sabījābījabhāvenotpattau kṣaṇikatvaṃ veditavyaṃ sthitāyogāccaramāsaṃbhavācca /",
  "SA20asmahsuu:4883": "na hi pratikṣaṇaṃ hetubhāvamantareṇa tathāsthitasyānyasminkāle punarbījabhāvo yujyate /",
  "SA20asmahsuu:4884": "nirbījatvaṃ vā carame kṣaṇe /",
  "SA20asmahsuu:4885": "na ca śakyaṃ (MSA_Bagchi 147)",
  "SA20asmahsuu:4886": "pūrvaṃ sabījatvaṃ carame kṣaṇe nirbījatvamabhyupagantuṃ /",
  "SA20asmahsuu:4887": "tadabhāve caramatvāsaṃbhavāt /",
  "SA20asmahsuu:4888": "tathā hi caramatvameva na saṃbhavati /",
  "SA20asmahsuu:4889": "pratibimbotpattau kṣaṇikatvaṃ cittānuvṛttito veditavyaṃ /",
  "SA20asmahsuu:4890": "pratikṣaṇaṃ cittavaśena tadutpādāt /",
  "SA20asmahsuu:4891": "ekāntāt[evaṃ tāvat]sādhitamādhyātmikaṃ sarvasaṃskṛtaṃ kṣaṇikamiti /",
  "SA20asmahsuu:4892": "bāhyasyedānīṃ kṣaṇikatvaṃ tribhiḥ ślokaiḥ sādhayati /",
  "SA20asmahsuu:4893": "bhūtānāṃ ṣaḍivadhārthasya kṣaṇikatvaṃ vidhīyate /",
  "SA20asmahsuu:4894": "śoṣavṛddheḥ prakṛtyā ca calatvād vṛddhihānitaḥ // Msa_18.89 //",
  "SA20asmahsuu:4895": "tatsaṃbhavātpṛthivyāśca pariṇāmacatuṣṭayāt /",
  "SA20asmahsuu:4896": "varṇagandharasasparśatulyatvācca tathaiva tat // Msa_18.90 //",
  "SA20asmahsuu:4897": "indhanādhīnavṛttitvāttāratamyopalabdhitaḥ /",
  "SA20asmahsuu:4898": "cittānuvṛtteḥ pṛcchātaḥ kṣaṇikaṃ bāhyamapyataḥ // Msa_18.91 //",
  "SA20asmahsuu:4899": "kiṃ punastadbāhyaṃ /",
  "SA20asmahsuu:4900": "catvāri mahābhūtāni /",
  "SA20asmahsuu:4901": "ṣaḍivadhaścārthaḥ /",
  "SA20asmahsuu:4902": "varṇagandharasasparśaśabdā dharmāyatanikaṃ ca rūpam /",
  "SA20asmahsuu:4903": "ato bhūtānāṃ ṣaḍivadhārthasya ca kṣaṇikatvaṃ vidhīyate /",
  "SA20asmahsuu:4904": "kathaṃ vidhīyate /",
  "SA20asmahsuu:4905": "apāṃ tāvacchoṣavṛddheḥ /",
  "SA20asmahsuu:4906": "utsasarastaṭāgādiṣvapāṃ krameṇa vṛddhiḥ śoṣaścopalabhyate /",
  "SA20asmahsuu:4907": "taccobhayamantareṇa pratikṣaṇaṃ pariṇāmaṃ na syātpaścādviśeṣakāraṇābhāvāt /",
  "SA20asmahsuu:4908": "vāyoḥ prakṛtyā calatvād vṛddhihānitaśca /",
  "SA20asmahsuu:4909": "na hyavasthitasya calatvaṃ syāttatsvābhāvāditi[gatyabhāvāditi] prasādhitametat /",
  "SA20asmahsuu:4910": "na ca vṛddhihāsau tathaivāvasthitatvāt /",
  "SA20asmahsuu:4911": "pṛthivyāstatsaṃbhavāt pariṇāmacatuṣṭayācca /",
  "SA20asmahsuu:4912": "tacchabdenāpaśca gṛhyante vāyuśca /",
  "SA20asmahsuu:4913": "adbhyo hi vāyusahitābhyaḥ pṛthivī saṃbhūtā vivartakāle /",
  "SA20asmahsuu:4914": "tasmāttatphalatvāt sāpi kṣaṇikā veditavyā /",
  "SA20asmahsuu:4915": "caturvidhaśca pariṇāmaḥ pṛthivyā upalabhyate /",
  "SA20asmahsuu:4916": "karmakṛtaḥ sattvānāṃ karmaviśeṣāt /",
  "SA20asmahsuu:4917": "upakramakṛtaḥ prahādibhiḥ /",
  "SA20asmahsuu:4918": "bhūtakṛto 'gnyādibhiḥ /",
  "SA20asmahsuu:4919": "kālakṛtaḥ kālāntarapariṇāmataḥ[vāsataḥ] /",
  "SA20asmahsuu:4920": "sa cāntareṇa pratikṣaṇamanyotpattiṃ na yujyate vināśakāraṇābhāvāt /",
  "SA20asmahsuu:4921": "varṇagandharasasparśānāṃ pṛthivyādibhistulyakāraṇatvāt tathaiva kṣaṇikatvaṃ veditavyaṃ /",
  "SA20asmahsuu:4922": "tejasaḥ punaḥ kṣaṇikatvamindhanādhīnavṛttitvāt /",
  "SA20asmahsuu:4923": "na hi tejasyutpanne tejaḥ sahotpannamindhanaṃ tathaivāvatiṣṭhate /",
  "SA20asmahsuu:4924": "na ca dagdhendhanaṃ tejaḥ sthātuṃ samarthaṃ /",
  "SA20asmahsuu:4925": "mā bhūdante 'pyanindhanasyāvasthānamiti /",
  "SA20asmahsuu:4926": "ślokabandhānurodhādvarṇādīnāṃ pūrvamabhidhānaṃ paścāttejasaḥ /",
  "SA20asmahsuu:4927": "śabdaḥ punaryo 'pi kālāntaramupalabhyate ghaṇṭādīnāṃ tasyāpi kṣaṇikatvaṃ veditavyaṃ tāratamyopalabdheḥ /",
  "SA20asmahsuu:4928": "na hyasati kṣaṇikatve pratikṣaṇamandataratamopalabdhiḥ syāt /",
  "SA20asmahsuu:4929": "dharmāyatanikasyāpi rūpasya kṣaṇikatvaṃ prasiddhameva cittānuvṛtteryathā pūrvamuktaṃ /",
  "SA20asmahsuu:4930": "tasmādvāhyamapi kṣaṇikaṃ prasiddhaṃ /",
  "SA20asmahsuu:4931": "pṛcchrayate khalvapi sarvasaṃskārāṇāṃ kṣaṇikatvaṃ sidhyati (MSA_Bagchi 148)",
  "SA20asmahsuu:4932": "kathaṃ kṛtvā /",
  "SA20asmahsuu:4933": "idaṃ tāvadayamakṣaṇikavādī praṣṭavyaḥ /",
  "SA20asmahsuu:4934": "kasmādbhavānanityatvamicchati na [?",
  "SA20asmahsuu:4935": "] saṃskārāṇāṃ kṣaṇikatvaṃ necchatīti /",
  "SA20asmahsuu:4936": "yadyevaṃ vadet pratikṣaṇamanya[nitya]tvasyāgrahaṇāditi sa idaṃ syādvacanīyaḥ /",
  "SA20asmahsuu:4937": "prasiddhakṣaṇikabhāveṣvapi pradīpādiṣu niścalāvasthāyāṃ tadagrahaṇādakṣaṇikatvaṃ kasmānneṣyate /",
  "SA20asmahsuu:4938": "yadyevaṃ vadet pūrvavatpaścādagrahaṇāditi /",
  "SA20asmahsuu:4939": "sa idaṃ syādvacanīyaḥ /",
  "SA20asmahsuu:4940": "saṃskārāṇāmapi kasmādevaṃ neṣyate /",
  "SA20asmahsuu:4941": "yadyevaṃ vadet vilakṣaṇatvāt pradīpāditadanyasaṃskārāṇāmiti /",
  "SA20asmahsuu:4942": "sa idaṃ syādvacanīyaḥ /",
  "SA20asmahsuu:4943": "dvividhaṃ hi vailakṣaṇyaṃ svabhāvavailakṣaṇyaṃ vṛttivailakṣaṇyaṃ ca /",
  "SA20asmahsuu:4944": "tadyadi tāvat svabhāvavailakṣaṇyamabhipretamata eva dṛṣṭāntatvaṃ yujyate /",
  "SA20asmahsuu:4945": "na hi tatsvabhāva eva tasya dṛṣṭānto bhavati yathā pradīpaḥ pradīpasya gaurvā goriti /",
  "SA20asmahsuu:4946": "atha vṛttivailakṣaṇyamata eva dṛṣṭāntatvaṃ pradīpādīnāṃ prasiddhatvāt /",
  "SA20asmahsuu:4947": "kṣaṇikatvānuvṛtteḥ punaḥ sa idaṃ praṣṭavyaḥ /",
  "SA20asmahsuu:4948": "kaccidicchasi yāne tiṣṭhati yānārūḍho gacchediti /",
  "SA20asmahsuu:4949": "yadi no hīti vadet /",
  "SA20asmahsuu:4950": "sa idaṃ syādvacanīyaḥ /",
  "SA20asmahsuu:4951": "cakṣurādiṣu tiṣṭhatsu tadāśritaṃ vijñānaṃ prabandhena gacchatīti na yujyate /",
  "SA20asmahsuu:4952": "yadyevaṃ vadet nanu ca dṛṣṭaṃ vartisaṃniśrite pradīpe prabandhena gacchati vartyā avasthānamiti /",
  "SA20asmahsuu:4953": "sa idaṃ syādvacanīyaḥ /",
  "SA20asmahsuu:4954": "na dṛṣṭaṃ tatprabandhena vartyāḥ pratikṣaṇaṃ vikārotpatteriti /",
  "SA20asmahsuu:4955": "yadyevaṃ vadet sati kṣaṇikattve saṃskārāṇāṃ kasmātpradīpādiva kṣaṇiakatvaṃ na siddhamiti /",
  "SA20asmahsuu:4956": "sa idaṃ syādvacanīyaḥ viparyāsavastutvāt /",
  "SA20asmahsuu:4957": "sadṛśasaṃtatiprabandhavṛttyā hi kṣaṇikatvameṣāṃ na prajñāyate /",
  "SA20asmahsuu:4958": "yataḥ satyapyaparāparatve tadevedamiti viparyāso jāyate /",
  "SA20asmahsuu:4959": "itarathā hi anityanityaviparyāso na syāttadabhāve saṃkleśo na syāt kutaḥ punarvyavadānamityevaṃ paryanuyogato 'pi kṣaṇikatvaṃ sarvasaṃskārāṇāṃ prasiddhaṃ /",
  "SA20asmahsuu:4960": "pudgalanairātmyaprasādhanārthaṃ nairātmyavibhāge dvādaśa ślokāḥ /",
  "SA20asmahsuu:4961": "prajñaptyastitayā vācyaḥ pudgalo dravyato na tu /",
  "SA20asmahsuu:4962": "nopalambhādviparyāsāt saṃkleśāt kliṣṭahetutaḥ // Msa_18.92 //",
  "SA20asmahsuu:4963": "ekatvānyatvatovācyastasmāddoṣadvayādasau /",
  "SA20asmahsuu:4964": "skandhātmatvaprasaṅgācca taddravyatvaprasaṅgataḥ // Msa_18.93 //",
  "SA20asmahsuu:4965": "dravyasan yadyavācyaśca vacanīyaṃ prayojanaṃ /",
  "SA20asmahsuu:4966": "ekatvānyatvato 'vācyo na yukto niṣprayojanaḥ // Msa_18.94 //",
  "SA20asmahsuu:4967": "lakṣaṇāllokadṛṣṭācca śāstrato 'pi na yujyate /",
  "SA20asmahsuu:4968": "indhanāgnyoravācyatvamupalabdherdvayena hi // Msa_18.95 //",
  "SA20asmahsuu:4969": "dvaye sati ca vijñānasaṃbhavātpratyayo na saḥ /",
  "SA20asmahsuu:4970": "nairarthakyādato draṣṭā yāvanmoktā na yujyate // Msa_18.96 //",
  "SA20asmahsuu:4971": "(MSA_Bagchi 149)",
  "SA20asmahsuu:4972": "svāmitve sati cānityamaniṣṭaṃ na pravartayet /",
  "SA20asmahsuu:4973": "tatkarmalakṣaṇaṃ sādhyaṃ saṃbodho bādhyate tridhā // Msa_18.97 //",
  "SA20asmahsuu:4974": "darśanādau ca tadyatnaḥ svayaṃbhūrna trayādapi /",
  "SA20asmahsuu:4975": "tadyatnapratyayatvaṃ ca niryatnaṃ darśanādikaṃ // Msa_18.98 //",
  "SA20asmahsuu:4976": "akartṛtvādanityatvātsakṛnnityapravṛttitaḥ /",
  "SA20asmahsuu:4977": "darśanādiṣu yatnasya svayaṃbhūtvaṃ na yujyate // Msa_18.99 //",
  "SA20asmahsuu:4978": "tathā sthitasya naṣṭasya prāgabhāvādanityataḥ /",
  "SA20asmahsuu:4979": "tṛtīyapakṣābhāvācca pratyayatvaṃ na yujyate // Msa_18.100 //",
  "SA20asmahsuu:4980": "sarvadharmā anātmānaḥ paramārthena śūnyatā /",
  "SA20asmahsuu:4981": "ātmopalambhe doṣaśca deśito yata eva ca // Msa_18.101 //",
  "SA20asmahsuu:4982": "saṃkleśavyavadāne ca avasthācchedabhinnake /",
  "SA20asmahsuu:4983": "vṛttisaṃtānabhedo hi pudgalenopadarśitaḥ // Msa_18.102 //",
  "SA20asmahsuu:4984": "ātmadṛṣṭiranutpādyā abhyāso 'nādikālikaḥ /",
  "SA20asmahsuu:4985": "ayatnamokṣaḥ sarveṣāṃ na mokṣaḥ pudgalo 'sti vā // Msa_18.103 //",
  "SA20asmahsuu:4986": "pudgala kimastīti vaktavyo nāstīti vaktavyaḥ / āha /",
  "SA20asmahsuu:4987": "prajñaptyastitayā vācyaḥ pudgalo dravyato na tu /",
  "SA20asmahsuu:4988": "yataśca prajñaptito 'stīti vaktavyo dravyato nāstīti vaktavyaḥ /",
  "SA20asmahsuu:4989": "evamanekāṃśavādaparigrahe naivāstitve doṣāvakāśo na nāstitve /",
  "SA20asmahsuu:4990": "sa punardravyato nāstīti kathaṃ veditavyaḥ /",
  "SA20asmahsuu:4991": "nopalambhāt /",
  "SA20asmahsuu:4992": "na hi sa dravyata upalabhyate rūpādivat /",
  "SA20asmahsuu:4993": "upalabdhirhi nāma buddhyā pratipattiḥ /",
  "SA20asmahsuu:4994": "na ca pudgalaṃ buddhyā na pratipadyante pudgalavādinaḥ /",
  "SA20asmahsuu:4995": "uktaṃ ca bhagavatā /",
  "SA20asmahsuu:4996": "dṛṣṭa eva dharme ātmānamupalabhate prajñāpayatīti kathaṃ nopalabdho bhavati /",
  "SA20asmahsuu:4997": "na sa evamupalabhyamāno dravyata upalabdho bhavati /",
  "SA20asmahsuu:4998": "kiṃ kāraṇaṃ /",
  "SA20asmahsuu:4999": "viparyāsāt tathā hyanātmanyātmeti viparyāsa ukto bhagavatā /",
  "SA20asmahsuu:5000": "tasmādya evaṃ pudgalagrāho viparyāsaḥ saḥ /",
  "SA20asmahsuu:5001": "kathamidaṃ gamyate /",
  "SA20asmahsuu:5002": "saṃkleśāt /",
  "SA20asmahsuu:5003": "satkāyadṛṣṭikleśalakṣaṇo hyeṣa saṃkleśo yaduta ahaṃ mameti /",
  "SA20asmahsuu:5004": "na ca [cā] viparyāsaḥ saṃkleśo bhavitumarhati /",
  "SA20asmahsuu:5005": "na[sa] caiṣa saṃkleśa iti kathaṃ veditavyaṃ /",
  "SA20asmahsuu:5006": "kliṣṭahetutaḥ /",
  "SA20asmahsuu:5007": "tathāhi taddhetukāḥ kliṣṭā rāgādaya utpadyante /",
  "SA20asmahsuu:5008": "yatra punarvastuni rūpādisaṃjñakeprajñaptiḥ pudgala iti tasmātkimekatvena pudgalo vaktavya āhosvidanyetvena / āha /",
  "SA20asmahsuu:5009": "ekatvānyatvato 'vācyastasmādasau /",
  "SA20asmahsuu:5010": "kiṃ kāraṇaṃ /",
  "SA20asmahsuu:5011": "doṣadvayāt /",
  "SA20asmahsuu:5012": "katamasmāddoṣadvayāt /",
  "SA20asmahsuu:5013": "(MSA_Bagchi 150)",
  "SA20asmahsuu:5014": "skandhātmatvaprasaṅgācca taddravyatvaprasaṅgataḥ /",
  "SA20asmahsuu:5015": "ekatve hi skandhānāmātmatvaṃ prasajyate pudgalasya ca dravyasattvaṃ /",
  "SA20asmahsuu:5016": "athānyatve pudgalasya dravyasattvaṃ /",
  "SA20asmahsuu:5017": "evaṃ hi pudgalasya prajñaptito 'stitvādavaktavyatvaṃ yuktaṃ /",
  "SA20asmahsuu:5018": "tenāvyākṛtavastusiddhiḥ /",
  "SA20asmahsuu:5019": "ye punaḥ śāstuḥ śāsanamatikramya pudgalasya dravyato 'stitvamicchanti ta idaṃ syurvacanīyāḥ /",
  "SA20asmahsuu:5020": "dravyasanyadyavācyaśca vacanīyaṃ prayojanaṃ /",
  "SA20asmahsuu:5021": "kiṃ kāraṇaṃ /",
  "SA20asmahsuu:5022": "ekatvānyatvato 'vācyo na yukto niṣprayojanaḥ /",
  "SA20asmahsuu:5023": "atha dṛṣṭāntamātrāt pudgalasyāvaktavyatvamiccheyuḥ /",
  "SA20asmahsuu:5024": "yathāgnirindhanānnānyo nānanyo vaktavya iti /",
  "SA20asmahsuu:5025": "ta idaṃ syurvacanīyāḥ /",
  "SA20asmahsuu:5026": "lakṣaṇāllokadṛṣṭācca śāstrato 'pi na yujyate /",
  "SA20asmahsuu:5027": "indhanāgnyoravācyatvamupalabdherdvayena hi /",
  "SA20asmahsuu:5028": "ekatvenānyatvena ca agnirhi nāma tejodhāturindhanaṃ śeṣāṇi bhūtāni /",
  "SA20asmahsuu:5029": "teṣāṃ ca bhinnaṃ lakṣaṇamityanya evāgnirindhanāt /",
  "SA20asmahsuu:5030": "loke ca vināpyagninā dṛṣṭamindhanaṃ kāṣṭhādi vināpi cendhanenāgniriti siddhamanyatvaṃ /",
  "SA20asmahsuu:5031": "śāstre ca bhagavatā na kvacidagnīndhanayoravācyatvamuktamityayuktametat /",
  "SA20asmahsuu:5032": "vina punarindhanenāgnirastīti kathamidaṃ vijñāyate /",
  "SA20asmahsuu:5033": "upalabdhestathā hi vāyunā vikṣiptaṃ dūramapi jvalatparaiti /",
  "SA20asmahsuu:5034": "athāpi syādvānustatrendhanamiti ata evāgnīndhanayoranyatvamiti siddhiḥ /",
  "SA20asmahsuu:5035": "kutaḥ /",
  "SA20asmahsuu:5036": "dvayena hi upalabdheriti prakṛtaṃ /",
  "SA20asmahsuu:5037": "dvayaṃ hi tatropalabhyate arcirvāyuścendhanatvena /",
  "SA20asmahsuu:5038": "astyeva pudgalo ya eṣa draṣṭā yāvadvijñātā kartā bhoktā jñātā moktā ca /",
  "SA20asmahsuu:5039": "na sa draṣṭā yujyate /",
  "SA20asmahsuu:5040": "nāpi yāvanmoktā /",
  "SA20asmahsuu:5041": "sa hi darśānādisaṃjñakānāṃ vijñānānāṃ pratyayabhāvena vā kartā bhavet svāmitvena vā /",
  "SA20asmahsuu:5042": "tatra tāvat /",
  "SA20asmahsuu:5043": "dvayaṃ pratītya vijñānasaṃbhavātpratyayo na saḥ /",
  "SA20asmahsuu:5044": "kiṃ kāraṇaṃ /",
  "SA20asmahsuu:5045": "nairarthakyāt /",
  "SA20asmahsuu:5046": "na hi tasya tatra kiṃcitsāmarthyaṃ dṛṣṭaṃ /",
  "SA20asmahsuu:5047": "svāmitve sati vānityamaniṣṭaṃ na pravartayet //",
  "SA20asmahsuu:5048": "sa hi vijñānapravṛttau svāmībhavannani[bhavanni]ṣṭaṃ vijñānamanityaṃ na pravartayet /",
  "SA20asmahsuu:5049": "aniṣṭaṃ ca /",
  "SA20asmahsuu:5050": "naiva tasmādubhayathāpyasaṃbhavāt /",
  "SA20asmahsuu:5051": "asau draṣṭā yāvanmoktā na yujyate /",
  "SA20asmahsuu:5052": "api khalu yadi dravyataḥ pudgalo 'sti /",
  "SA20asmahsuu:5053": "tatkarmalakṣaṇaṃ sādhyaṃ",
  "SA20asmahsuu:5054": "(MSA_Bagchi 151)",
  "SA20asmahsuu:5055": "yadi dravyato 'stitasya karmāpyupalabhyate /",
  "SA20asmahsuu:5056": "yathā cakṣurādīnāṃ darśanādilakṣaṇaṃ ca rūpaprasādādi /",
  "SA20asmahsuu:5057": "na caivaṃ pudgalasya /",
  "SA20asmahsuu:5058": "tasmānna so 'sti dravyataḥ /",
  "SA20asmahsuu:5059": "tasmiṃśca dravyata iṣyamāṇe buddhasya bhagavataḥ /",
  "SA20asmahsuu:5060": "saṃbodho bādhyate tridhā /",
  "SA20asmahsuu:5061": "gambhīrābhisaṃbodhaḥ /",
  "SA20asmahsuu:5062": "asādhāraṇābhisaṃbodhaḥ /",
  "SA20asmahsuu:5063": "lokottarābhisaṃbodhaśca /",
  "SA20asmahsuu:5064": "na hi pudgalābhisaṃbodhe kiṃcidgambhīramabhisaṃbuddhaṃ bhavati /",
  "SA20asmahsuu:5065": "na tīrthyāsādhāraṇaṃ /",
  "SA20asmahsuu:5066": "na lokānucittaṃ /",
  "SA20asmahsuu:5067": "tathā hyeṣa grāhaḥ sarvalokagamyaḥ /",
  "SA20asmahsuu:5068": "tīrthyābhiniviṣṭaḥ /",
  "SA20asmahsuu:5069": "dirghasaṃsārocittaśca /",
  "SA20asmahsuu:5070": "api khalu pudgalo draṣṭā bhavan yāvadvijñātā darśanādiṣu saprayatno vā bhavenniṣprayatno vā /",
  "SA20asmahsuu:5071": "saprayatnasya vā punarasau prayatnaḥ svayaṃbhūrvā bhavedākasmikaḥ /",
  "SA20asmahsuu:5072": "tatpratyayo [vā?]",
  "SA20asmahsuu:5073": "darśanādau ca tadyatnaḥ svayaṃbhūrna trayādapi /",
  "SA20asmahsuu:5074": "tasmādeva ca doṣatrayādvakṣyamāṇāt",
  "SA20asmahsuu:5075": "tadyatnapratyayatvaṃ ca",
  "SA20asmahsuu:5076": "neti vartate /",
  "SA20asmahsuu:5077": "niṣprayatnasya vā punaḥ sataḥ siddhaṃ bhavati /",
  "SA20asmahsuu:5078": "niryatnaṃ darśanādikam /",
  "SA20asmahsuu:5079": "ityasati vyāpāre pudgalasya darśanādau kathamasau draṣṭā bhavati /",
  "SA20asmahsuu:5080": "yāvadvijñātā /",
  "SA20asmahsuu:5081": "doṣatrayādityuktaṃ katamasmāddoṣatrayāt /",
  "SA20asmahsuu:5082": "akartṛtvādanityatvātsakṛnnityapravṛttitaḥ /",
  "SA20asmahsuu:5083": "darśanādiṣu yatnasya svayaṃbhūtvaṃ na yujyate //",
  "SA20asmahsuu:5084": "yadi darśanādiṣu prayatna ākasmiko yato darśanādīni /",
  "SA20asmahsuu:5085": "na tarhi teṣāṃ pudgalaḥ karteti kathamasau draṣṭā bhavati yāvadvijñātā sati vākasmikatve nirapekṣatvāt na kadācitprayatno na syādanityo na syāt /",
  "SA20asmahsuu:5086": "nitye ca prayatne darśanādīnāṃ yugapacca nityaṃ ca pravṛttiḥ syāditi doṣaḥ /",
  "SA20asmahsuu:5087": "tasmānna yujyate darśanādiṣu prayatnasya svayaṃbhūtvaṃ /",
  "SA20asmahsuu:5088": "tathā sthitasya naṣṭasya prāgabhāvādanityataḥ /",
  "SA20asmahsuu:5089": "tṛtīyapakṣābhāvācca pratyayatvaṃ na yujyate //",
  "SA20asmahsuu:5090": "atha pudgalapratyayaḥ prayatnaḥ syāt /",
  "SA20asmahsuu:5091": "tasya tathā sthitasya pratyayatvaṃ na yujyate /",
  "SA20asmahsuu:5092": "prāgabhāvāt /",
  "SA20asmahsuu:5093": "sati hi tatpratyayatve na kadācitpudgalo nāstīti /",
  "SA20asmahsuu:5094": "kimarthaṃ prāk prayatno na syādyadā notpannaḥ /",
  "SA20asmahsuu:5095": "vinaṣṭasyāpi pratyayatvaṃ na yujyate pudgalasyānityatvaprasaṅgāt /",
  "SA20asmahsuu:5096": "(MSA_Bagchi 152) tṛtīyaśca kaścitpakṣo nāsti yanna sthito na vinaṣṭaḥ syāditi /",
  "SA20asmahsuu:5097": "tatpratyayo 'pi prayatno na yujyate /",
  "SA20asmahsuu:5098": "evaṃ tāvadyuktimāśritya dravyataḥ pudgalo nopalabhyate /",
  "SA20asmahsuu:5099": "sarve dharmā anātmānaḥ paramārthena śūnyatā /",
  "SA20asmahsuu:5100": "ātmopalambhe doṣaśca deśito yata eva ca //",
  "SA20asmahsuu:5101_0": "dharmoddāneṣu hi bhagavatā sarve dharmā anātmāna iti deśitaṃ paramārthaśūnyatāyāmasti",
  "SA20asmahsuu:5101_1": "karmāsti vipākaḥ kārakastu nopalabhyate ya imāṃśca skandhānnikṣipati anyāṃśca skandhānpratisaṃdadhāti /",
  "SA20asmahsuu:5102": "anyatra dharmasaṃketāditi deśitaṃ /",
  "SA20asmahsuu:5103": "pañcakeṣu pañcādīnavā ātmopalambha iti deśitā /",
  "SA20asmahsuu:5104": "ātmadṛṣṭirbhavati jīvadṛṣṭiḥ nirviśeṣo bhavati tīrthikaiḥ /",
  "SA20asmahsuu:5105": "unmārgapratipanno bhavati /",
  "SA20asmahsuu:5106": "śūnyatāyāmasya cittaṃ na praskandati na prasīdati na saṃtiṣṭhate nādhimucyate /",
  "SA20asmahsuu:5107": "āryadharmā asya na vyavadāyante /",
  "SA20asmahsuu:5108": "evamāgamato 'pi na yujyate /",
  "SA20asmahsuu:5109": "pudgalo 'pi hi bhagavatā tatra tatra deśitaḥ /",
  "SA20asmahsuu:5110": "parijñātāvī bhārahāraḥ śraddhānusāryādipudgalavyavasthānata ityasati dravyato 'stitve kasmāddeśitaḥ /",
  "SA20asmahsuu:5111": "saṃkleśe vyavadāne ca avasthācchedabhinnake /",
  "SA20asmahsuu:5112": "vṛttisaṃtānabhedo hi pudgalenopadarśitaḥ //",
  "SA20asmahsuu:5113": "avasthābhinne hi saṃkleśavyavadāne chedabhinne ca /",
  "SA20asmahsuu:5114": "pudgalaprajñaptimantareṇa tadvṛttibhedaḥ saṃtānabhedaśca deśayituṃ na śakyaḥ /",
  "SA20asmahsuu:5115": "tatra parijñāsūtre parijñeyā dharmāḥ saṃkleśaḥ parijñā vyavadānaṃ /",
  "SA20asmahsuu:5116": "bhārahārasūtre /",
  "SA20asmahsuu:5117": "bhāro bhārādānaṃ ca saṃkleśaḥ /",
  "SA20asmahsuu:5118": "bhāranikṣepaṇaṃ vyavadānaṃ /",
  "SA20asmahsuu:5119": "tayorvṛttibhedaḥ saṃtānabhedaścāntareṇa parijñātāvibhārahārapudgalaprajñaptiṃ na śakyeta deśayituṃ /",
  "SA20asmahsuu:5120": "bodhipakṣāśca dharmā bahudhāvasthāḥ prayogadarśanabhāvanāniṣṭhāmārga viśeṣabhedataḥ /",
  "SA20asmahsuu:5121": "teṣāṃ vṛttibhedaḥ saṃtānabhedaścāntareṇa śraddhānusāryādipudgalaprajñaptiṃ na śakyeta deśayituṃ /",
  "SA20asmahsuu:5122": "yenāsati dravyato 'stitve pudgalo deśita ityayamatra nayo veditavyaḥ /",
  "SA20asmahsuu:5123": "itarathā hi pudgaladeśanā niṣprayojanā prāpnoti /",
  "SA20asmahsuu:5124": "na hi tāvadasāvātmadṛṣṭyutpādanārthaṃ yujyate yasmāt",
  "SA20asmahsuu:5125": "ātmadṛṣṭiranūtpādyā",
  "SA20asmahsuu:5126": "pūrvamevotpannatvāt /",
  "SA20asmahsuu:5127": "nāpi tadabhyāsārthaṃ yasmādātmadṛṣṭer",
  "SA20asmahsuu:5128": "abhyāso 'nādikālikaḥ /",
  "SA20asmahsuu:5129": "yadi cātmadarśanena mokṣa ityasau deśyeta /",
  "SA20asmahsuu:5130": "evaṃ sati syāt",
  "SA20asmahsuu:5131": "ayatnamokṣaḥ sarveṣāṃ",
  "SA20asmahsuu:5132": "tathā hi sarveṣāṃ na dṛṣṭasatyānāmātmadarśanaṃ vidyate /",
  "SA20asmahsuu:5133": "naiva vā mokṣo 'stīti prāpnoti /",
  "SA20asmahsuu:5134": "na hi pūrvamātmānamanātmato gṛhītvā satyābhisamayakāle kaścidātmato gṛhṇāti /",
  "SA20asmahsuu:5135": "(MSA_Bagchi 153) yathā duḥkhaṃ duḥkhataḥ pūrvamagṛhītvā paścādgṛhṇātīti yathāpūrvaṃ tathā paścādapi mokṣo na syāt /",
  "SA20asmahsuu:5136": "sati cātmanyavaśyamahaṃkāramamakārābhyāmātmatṛṣṇayā cānyaiśca tannidānaiḥ kleśairbhavitavyamiti ato 'pi mokṣo na syāt /",
  "SA20asmahsuu:5137": "na vā pudgalo 'stīti abhyupagantavyaṃ /",
  "SA20asmahsuu:5138": "tasminhi sati niyatamete doṣāḥ prasajyante /",
  "SA20asmahsuu:5139": "evamebhirguṇairnityaṃ bodhisattvāḥ samanvitāḥ /",
  "SA20asmahsuu:5140": "ātmārthaṃ ca na riñcanti parārthaṃ sādhayanti ca // Msa_18.104 //",
  "SA20asmahsuu:5141": "hīdhṛtiprabhṛtīnāṃ guṇānāṃ samāsena karma nirdiṣṭam /",
  "SA20asmahsuu:5142": "// mahāyānasūtrālaṃkāre bodhipakṣādhikāraḥ [aṣṭādaśaḥ] samāptaḥ //",
  "SA20asmahsuu:5143": "(MSA_Bagchi 154)",
  "SA20asmahsuu:5144": "ekonaviṃśatyadhikāraḥ",
  "SA20asmahsuu:5145": "āścaryavibhāge trayaḥ ślokāḥ /",
  "SA20asmahsuu:5146": "svadehasya parityāgaḥ saṃpatteścaiva saṃvṛttau /",
  "SA20asmahsuu:5147": "durbaleṣu kṣamā kāye jīvite nirapekṣiṇaḥ // Msa_19.1 //",
  "SA20asmahsuu:5148": "vīryārambho hyanāsvādo dhyāneṣu sukha eva ca /",
  "SA20asmahsuu:5149": "niṣkalpanā ca prajñāyāmāścaryaṃ dhīmatāṃ ga[ma]taṃ // Msa_19.2 //",
  "SA20asmahsuu:5150": "tathāgatakule janmalābho vyākaraṇasya ca /",
  "SA20asmahsuu:5151": "abhiṣekasya ca prāptirbodheścāścaryamiṣyate // Msa_19.3 //",
  "SA20asmahsuu:5152": "atra dvābhyāṃ ślokābhyāṃ pratipattyāścaryamuktaṃ ṣaṭpāramitā ārabhya /",
  "SA20asmahsuu:5153": "dānena hi svadehaparityāga āścaryaṃ śīlasaṃvaranimittamudārasaṃpattityāgaḥ /",
  "SA20asmahsuu:5154": "śeṣaṃ gatārthaṃ /",
  "SA20asmahsuu:5155": "tṛtīyena ślokena phalāścaryamuktaṃ catvāri bodhisattvaphalānyārabhya prathamāyāmaṣṭamyāṃ daśamyāṃ trīṇi śaikṣāṇi phalāni /",
  "SA20asmahsuu:5156": "buddhabhūmau caturthamaśaikṣamatra phalaṃ /",
  "SA20asmahsuu:5157": "anāścaryavibhāge ślokaḥ /",
  "SA20asmahsuu:5158": "vairāgyaṃ karuṇāṃ caitya bhāvanāṃ paramāmapi /",
  "SA20asmahsuu:5159": "tathaiva samacittatvaṃ nāścaryaṃ tāsu yuktatā // Msa_19.4 //",
  "SA20asmahsuu:5160": "tāsviti pāramitāsu /",
  "SA20asmahsuu:5161": "vairāgyamāgamya dāne prayogo nāścaryaṃ /",
  "SA20asmahsuu:5162": "karuṇāmāgamya śīle kṣāntau ca /",
  "SA20asmahsuu:5163": "paramāṃ bhāvanāmāgamyāṣṭamyāṃ bhūmau nirabhisaṃskāranirvikalpo vīryādiprayogo nāścaryam /",
  "SA20asmahsuu:5164": "ātmaparasamacittatāmāgamya sarvāsveva pāramitāsu prayogo nāścaryamātmārtha iva parārthe khedābhāvāt /",
  "SA20asmahsuu:5165": "samacittatāyāṃ trayaḥ ślokāḥ /",
  "SA20asmahsuu:5166": "na tathātmani dāreṣu sutamitreṣu bandhuṣu /",
  "SA20asmahsuu:5167": "sattvānāṃ pragataḥ sneho yathā sattveṣu dhīmatāṃ // Msa_19.5 //",
  "SA20asmahsuu:5168": "arthiṣvapakṣapātaśca śīlasyākhaṇḍanā dhruvaṃ /",
  "SA20asmahsuu:5169": "kṣāntiḥ sarvatra sattvārthaṃ[sarvārthaṃ]vīryārambho mahānapi // Msa_19.6 //",
  "SA20asmahsuu:5170": "dhyānaṃ ca kuśalaṃ nityaṃ prajñā caivāvikalpikā /",
  "SA20asmahsuu:5171": "vijñeyā bodhisattvānāṃ tāsveva samacittatā // Msa_19.7 //",
  "SA20asmahsuu:5172": "(MSA_Bagchi 155)",
  "SA20asmahsuu:5173": "ekaḥ ślokaḥ sattveṣu samacittatāyāṃ /",
  "SA20asmahsuu:5174": "dvau pāramitāsu /",
  "SA20asmahsuu:5175": "na hi sattvānāmātmādiṣu snehaḥ samatayā anugato na cātyantaṃ /",
  "SA20asmahsuu:5176": "tathā hyātmānamapi kadācinmārayanti /",
  "SA20asmahsuu:5177": "bodhisattvānāṃ tu sarvasattveṣu samatayātyantaṃ ca pāramitāsu punardāne samacittatvamarthiṣvapakṣapātāt /",
  "SA20asmahsuu:5178": "śīle 'ṇumātrasyāpi nityamakhaṇḍanā /",
  "SA20asmahsuu:5179": "kṣāntiḥ sarvatreti deśakāle satveṣvabhedanā /",
  "SA20asmahsuu:5180": "vīrye sattvārthaṃ[sarvārthaṃ]vīryārambhātsvaparārthaṃ samaṃ prayogātsarvakuśalārthaṃ ca /",
  "SA20asmahsuu:5181": "śeṣaṃ gatārtham /",
  "SA20asmahsuu:5182": "upakāritvavibhāge ṣoḍaśa ślokāḥ /",
  "SA20asmahsuu:5183": "sthāpanā bhājanatve ca śīleṣveva ca ropaṇaṃ /",
  "SA20asmahsuu:5184": "marṣaṇā cāpakārasya arthe vyāpāragāmitā // Msa_19.8 //",
  "SA20asmahsuu:5185": "āvarjanā śāsane 'smiṃśchedanā saṃśayasya ca /",
  "SA20asmahsuu:5186": "sattveṣu upakāritvaṃ dhīmatāmetadiṣyate // Msa_19.9 //",
  "SA20asmahsuu:5187": "ābhyāṃ ślokābhyāṃ ṣaḍbhiḥ pāramitābhiryathopakāritvaṃ bodhisattvānāṃ tatparidīpitaṃ /",
  "SA20asmahsuu:5188": "dānena hi sattvānāṃ bhājanatve sthāpayanti kuśalakriyāyāḥ /",
  "SA20asmahsuu:5189": "dhyānenāvarjayanti prabhāvaviśeṣayogāt /",
  "SA20asmahsuu:5190": "śeṣaṃ gatārthaṃ /",
  "SA20asmahsuu:5191": "śeṣaiḥ ślokaiḥ mātrādisādharmyeṇopakāritvaṃ darśitam /",
  "SA20asmahsuu:5192": "samāśayena sattvānāṃ dhārayanti sadaiva ye /",
  "SA20asmahsuu:5193": "janayantyāryabhūmau ca kuśalairvardhayanti ca // Msa_19.10 //",
  "SA20asmahsuu:5194": "duṣkṛtātparirakṣanti śrutaṃ vyutpādayanti ca /",
  "SA20asmahsuu:5195": "pañcabhiḥ karmabhiḥ sattvamātṛkalpā jinātmajāḥ // Msa_19.11 //",
  "SA20asmahsuu:5196": "sattvānāṃ mātṛbhūtāḥ sattvamātṛkalpā /",
  "SA20asmahsuu:5197": "mātā hi putrasya pañcavidhamupakāraṃ karoti /",
  "SA20asmahsuu:5198": "garbheṇa dhārayati /",
  "SA20asmahsuu:5199": "janayati /",
  "SA20asmahsuu:5200": "āpāyayati poṣayati saṃvardhayati /",
  "SA20asmahsuu:5201": "apāyādrakṣate /",
  "SA20asmahsuu:5202": "abhilāpaṃ ca śikṣayati /",
  "SA20asmahsuu:5203": "tatsādharmyeṇaitāni pañcabodhisattvakarmāṇi veditavyāni /",
  "SA20asmahsuu:5204": "āryabhūmirāryadharmā veditavyāḥ /",
  "SA20asmahsuu:5205": "śraddhāyāḥ sarvasattveṣu sarvadā cāvaropaṇāt /",
  "SA20asmahsuu:5206": "adhiśīladiśikṣāyāṃ vimuktau ca niyojanāt // Msa_19.12 //",
  "SA20asmahsuu:5207": "buddhādhyeṣaṇataścaiṣāmāvṛteśca vivarjanāt /",
  "SA20asmahsuu:5208": "pañcabhiḥ karmabhiḥ sattvapitṛkalpā jinātmajāḥ // Msa_19.13 //",
  "SA20asmahsuu:5209": "pitā hi putrāṇāṃ pañcavidhamupakāraṃ karoti /",
  "SA20asmahsuu:5210": "bījaṃ teṣāmavaropayati /",
  "SA20asmahsuu:5211": "śilpaṃ śikṣayati /",
  "SA20asmahsuu:5212": "pratirūpairdārairniyojayati /",
  "SA20asmahsuu:5213": "sanmitreṣupanikṣipati /",
  "SA20asmahsuu:5214": "anṛṇaṃ karoti yathā na (MSA_Bagchi 156)",
  "SA20asmahsuu:5215": "paitṛkamṛṇaṃ dāpyate /",
  "SA20asmahsuu:5216": "tatsādharmyeṇa bodhisattvānāmetāni pañca karmāṇi veditavyāni /",
  "SA20asmahsuu:5217": "śraddhā hi sattvānāmāryātmabhāvapratilambhasya bījaṃ /",
  "SA20asmahsuu:5218": "śaikṣāḥ śilpaṃ /",
  "SA20asmahsuu:5219": "vimuktirbhāryā vimuktiprītisukhasaṃvedanā[t?",
  "SA20asmahsuu:5220": "]buddhāḥ kalyāṇamitrāṇi /",
  "SA20asmahsuu:5221": "avaraṇamṛṇasthānam /",
  "SA20asmahsuu:5222": "anarhadeśanāṃ ye ca sattvānāṃ gūhayanti hi /",
  "SA20asmahsuu:5223": "śikṣāvipattiṃ nindanti śaṃsantyeva ca saṃpadam // Msa_19.14 //",
  "SA20asmahsuu:5224": "avavādaṃ ca yacchanti mārānāvedayanti hi /",
  "SA20asmahsuu:5225": "pañcabhiḥ karmabhiḥ sattvabandhukalpā jinātmajāḥ // Msa_19.15 //",
  "SA20asmahsuu:5226": "bandhavo hi bandhūnāṃ pañcavidhamupakāraṃ kurvanti /",
  "SA20asmahsuu:5227": "guhyaṃ gūhayanti /",
  "SA20asmahsuu:5228": "kuceṣṭitaṃ vigarhanti /",
  "SA20asmahsuu:5229": "suceṣṭitaṃ praśaṃsanti /",
  "SA20asmahsuu:5230": "karaṇīyeṣu sāhāyyaṃ gacchanti /",
  "SA20asmahsuu:5231": "vyasanasthānebhyaśca nivārayanti /",
  "SA20asmahsuu:5232": "tatsādharmyeṇaitāni bodhisattvānāṃ pañca karmāṇi veditavyāni /",
  "SA20asmahsuu:5233": "anarhebhyo gambhīradharmedeśanāvinigūhanāt śikṣāvipattisaṃpattyoryathākramaṃ nindanātpraśaṃsanācca /",
  "SA20asmahsuu:5234": "adhigamāyāvavādāt mārakarmavedanācca /",
  "SA20asmahsuu:5235": "saṃkleśe vyavadāne ca svayamaśrāntabuddhayaḥ /",
  "SA20asmahsuu:5236": "yacchanti laukikīṃ kṛtsnāṃ saṃpadaṃ cātilaukikīm // Msa_19.16 //",
  "SA20asmahsuu:5237": "sukhe hite cābhinnā[akheditvādabhinnā] ye sadā sukhahitaiṣiṇaḥ /",
  "SA20asmahsuu:5238": "pañcabhiḥ karmabhiḥ sattvamitrakalpā jinātmajāḥ // Msa_19.17 //",
  "SA20asmahsuu:5239": "taddhi mitraṃ yanmitrasya hite ca sukhe cāviparyastaṃ /",
  "SA20asmahsuu:5240": "sukhaṃ copasaṃharati hitaṃ cābhedyaṃ ca bhavati /",
  "SA20asmahsuu:5241": "hitasukhaiṣi ca nityaṃ /",
  "SA20asmahsuu:5242": "tathā bodhisattvāḥ sattvānāṃ pañcabhiḥ karmabhirmitrakalpā beditavyāḥ /",
  "SA20asmahsuu:5243": "laukikī hi saṃpat sukhaṃ /",
  "SA20asmahsuu:5244": "tayā sukhānubhavāt /",
  "SA20asmahsuu:5245": "lokottarā hitaṃ /",
  "SA20asmahsuu:5246": "kleśavyādhipratipakṣatvāt /",
  "SA20asmahsuu:5247": "sarvadodyamavanto ye sattvānāṃ paripācane /",
  "SA20asmahsuu:5248": "samyagniryāṇavaktāraḥ kṣamā vipratipattiṣu // Msa_19.18 //",
  "SA20asmahsuu:5249": "dvayasaṃpattidātārastadupāye ca kovidāḥ /",
  "SA20asmahsuu:5250": "pañcabhiḥ karmabhiḥ sattvadāsakalpā jinātmajāḥ // Msa_19.19 //",
  "SA20asmahsuu:5251": "dāso hi pañcabhiḥ karmabhiḥ samyag vartate /",
  "SA20asmahsuu:5252": "utthānasaṃpanno bhavati /",
  "SA20asmahsuu:5253": "kṛtyeṣu avisaṃvādako bhavati /",
  "SA20asmahsuu:5254": "kṣamo bhavati paribhāṣaṇatāḍanādīnāṃ /",
  "SA20asmahsuu:5255": "nipuṇo bhavati sarvakāryakaraṇāt /",
  "SA20asmahsuu:5256": "(MSA_Bagchi 157) vicakṣaṇaśca bhavati upāyajñaḥ /",
  "SA20asmahsuu:5257": "tatsādharmyeṇaitāni pañca karmāṇi bodhisattvānāṃ veditavyāni /",
  "SA20asmahsuu:5258": "dvayasaṃpattirlaukikī lokottarā ca veditavyā /",
  "SA20asmahsuu:5259": "anutpattikadharmeṣu kṣāntiṃ prāptāśca ye matāḥ /",
  "SA20asmahsuu:5260": "sarvayānāpadeṣṭāraḥ siddhayogāniyojakāḥ // Msa_19.20 //",
  "SA20asmahsuu:5261": "sumukhāḥ pratikāre ca vipāke cānapekṣiṇaḥ /",
  "SA20asmahsuu:5262": "pañcabhiḥ karmabhiḥ sattvācāryakalpā jinātmajāḥ // Msa_19.21 //",
  "SA20asmahsuu:5263": "pañcavidhena karmaṇā[cāryaḥ?",
  "SA20asmahsuu:5264": "]śiṣyāṇāmupakārī bhavati /",
  "SA20asmahsuu:5265": "svayaṃ suśikṣito bhavati /",
  "SA20asmahsuu:5266": "sarvaṃ śikṣayati /",
  "SA20asmahsuu:5267": "kṣipraṃ śikṣayati /",
  "SA20asmahsuu:5268": "sumukho bhavati suratajātīyaḥ /",
  "SA20asmahsuu:5269": "nirāmiṣacittaśca bhavati /",
  "SA20asmahsuu:5270": "tatsādharmyeṇaitāni bodhisattvānāṃ pañca karmāṇi veditavyāni /",
  "SA20asmahsuu:5271": "sattvakṛtyārthamudyuktāḥ saṃbhārānpurayanti ye /",
  "SA20asmahsuu:5272": "saṃbhṛtānmocayantyāśu vipakṣaṃ hāpayanti ca // Msa_19.22 //",
  "SA20asmahsuu:5273": "lokasaṃpattibhiścitrairalokairyojayanti ca /",
  "SA20asmahsuu:5274": "pañcabhiḥ karmabhiḥ sattvopādhyāyakalpā jinātmajāḥ // Msa_19.23 //",
  "SA20asmahsuu:5275": "upādhyāyaḥ pañcavidhena karmaṇā sārdhaṃ vihāriṇāmupakārī bhavati /",
  "SA20asmahsuu:5276": "pravrājayati upasaṃpādayati /",
  "SA20asmahsuu:5277": "anuśāsti doṣaparivarjane /",
  "SA20asmahsuu:5278": "āmiṣeṇa saṃgṛhṇāti dharmeṇa ca /",
  "SA20asmahsuu:5279": "tatsādharmyeṇaitāni bodhisattvānāṃ pañca karmāṇi veditavyāni /",
  "SA20asmahsuu:5280": "pratikāravibhāge dvau ślokau /",
  "SA20asmahsuu:5281": "asaktyā caiva bhogeṣu śīlasya ca na khaṇḍanaiḥ /",
  "SA20asmahsuu:5282": "kṛtajñatānuyogācca pratipattau ca yogataḥ // Msa_19.24 //",
  "SA20asmahsuu:5283": "ṣaṭsu pāramitāsveva vartamānā hi dehinaḥ /",
  "SA20asmahsuu:5284": "bhavanti bodhisattvānāṃ tathā pratyupakāriṇaḥ // Msa_19.25 //",
  "SA20asmahsuu:5285": "tatheti yathā teṣāṃ bodhisattvā upakāriṇaḥ /",
  "SA20asmahsuu:5286": "tatra bhogeṣvanāsaktyā dāne vartante /",
  "SA20asmahsuu:5287": "śīlasyākhaṇḍanena śīle /",
  "SA20asmahsuu:5288": "kṛtajñatānuyogāt kṣāntau /",
  "SA20asmahsuu:5289": "upakāribodhisattvasya kṛtajñatayā te hi kṣāntipriyā iti /",
  "SA20asmahsuu:5290": "pratipattiyogato vīryadhyānaprajñāsu yena ca pratipadyante yatra ceti kṛtvā /",
  "SA20asmahsuu:5291": "āśāstivibhāge ślokaḥ /",
  "SA20asmahsuu:5292": "vṛddhiṃ hāniṃ ca kāṅkṣanti sattvānāṃ ca prapācanaṃ /",
  "SA20asmahsuu:5293": "viśeṣagamanaṃ bhūmau bodhiṃ cānuttarāṃ sadā // Msa_19.26 //",
  "SA20asmahsuu:5294": "(MSA_Bagchi 158)",
  "SA20asmahsuu:5295": "pañca sthānāni bodhisattvāḥ sadaivāśaṃsante /",
  "SA20asmahsuu:5296": "pāramitāvṛddhiṃ /",
  "SA20asmahsuu:5297": "tadvipakṣahāniṃ /",
  "SA20asmahsuu:5298": "sattvaparipācanaṃ /",
  "SA20asmahsuu:5299": "bhūmiviśeṣagamanaṃ /",
  "SA20asmahsuu:5300": "anuttarāṃ ca samyaksaṃbodhim /",
  "SA20asmahsuu:5301": "abandhyaprayogavibhāge ślokaḥ /",
  "SA20asmahsuu:5302": "trāsahānau samutpāde saṃśayacchedane 'pi ca /",
  "SA20asmahsuu:5303": "pratipattyavavāde ca sadābandhyā jinātmajāḥ // Msa_19.27 //",
  "SA20asmahsuu:5304": "caturvidhe sattvārthe bodhisattvānāmabandhyaḥ prayogo veditavyaḥ /",
  "SA20asmahsuu:5305": "gambhirodāradharmatrāsa[ā?]yoge /",
  "SA20asmahsuu:5306": "bodhicittasamutpāde /",
  "SA20asmahsuu:5307": "utpāditabodhicittānāṃ saṃśayopacchedane /",
  "SA20asmahsuu:5308": "pāramitāpratipattyavavāde ca /",
  "SA20asmahsuu:5309": "samyakprayogavibhāge dvau ślokau /",
  "SA20asmahsuu:5310": "dānaṃ niṣpratikāṅkṣasya niḥspṛhasya punarbhave /",
  "SA20asmahsuu:5311": "śīlaṃ kṣāntiśca sarvatra vīryaṃ sarvaśubhodaye // Msa_19.28 //",
  "SA20asmahsuu:5312": "vinā[ā?]rūpyaṃ tathā dhyānaṃ prajñā copāyasaṃhitā /",
  "SA20asmahsuu:5313": "samyakprayogo dhīrāṇāṃ ṣaṭsu pāramitāsuhi // Msa_19.29 //",
  "SA20asmahsuu:5314": "yathoktaṃ ratnakūṭe /",
  "SA20asmahsuu:5315": "vipāko 'pratikāṅikṣaṇo dāneneti vistaraḥ /",
  "SA20asmahsuu:5316": "parihāṇiviśeṣabhāgīyadharmavibhāge dvau ślokau /",
  "SA20asmahsuu:5317": "bhogasaktiḥ sacchidratvaṃ mānaścaiva sukhallikā /",
  "SA20asmahsuu:5318": "āsvādanaṃ vikalpaśca dhīrāṇāṃ hānihetavaḥ // Msa_19.30 //",
  "SA20asmahsuu:5319": "sthitānāṃ bodhisattvānāṃ pratipakṣeṣu teṣu ca /",
  "SA20asmahsuu:5320": "jñeyā viśeṣabhāgīyā dharmā etadviparyayāt // Msa_19.31 //",
  "SA20asmahsuu:5321": "ṣaṇāṃ pāramitānāṃ vipakṣā hānabhāgīyāḥ /",
  "SA20asmahsuu:5322": "tatpratipakṣā viśeṣabhāgīyā veditavyāḥ /",
  "SA20asmahsuu:5323": "pratirūpakabhūtaguṇavibhāge dvau ślokau /",
  "SA20asmahsuu:5324": "ekaḥ paṭpādaḥ /",
  "SA20asmahsuu:5325": "pravā[tā]raṇāpi kuhanā saumukhyasya ca darśanā /",
  "SA20asmahsuu:5326": "lobhatvena tathā vṛttiḥ śāntavākkāyatā tathā // Msa_19.32 //",
  "SA20asmahsuu:5327": "suvākkaraṇasaṃpacca pratipattivivarjitā /",
  "SA20asmahsuu:5328": "ete hi bodhisattvānāmabhūtatvāya deśitāḥ /",
  "SA20asmahsuu:5329": "viparyayātprayuktānāṃ tadbhūtatvāya deśitāḥ // Msa_19.33 //",
  "SA20asmahsuu:5330": "(MSA_Bagchi 159)",
  "SA20asmahsuu:5331": "ṣaṇāṃpāramitānāṃ pratirūpakāḥ ṣaḍ bodhisattvaguṇāḥ pravā[tā]raṇādayo veditavyāḥ /",
  "SA20asmahsuu:5332": "śeṣaṃ gatārtham /",
  "SA20asmahsuu:5333": "vinayavibhāge ślokaḥ /",
  "SA20asmahsuu:5334": "te dānādyupasaṃhāraiḥ sattvānāṃ vinayanti hi /",
  "SA20asmahsuu:5335": "ṣaṭprakāraṃ vipakṣaṃ hi dhīmantaḥ sarvabhūmiṣu // Msa_19.34 //",
  "SA20asmahsuu:5336": "ṣaṭprakāro vipakṣaḥ /",
  "SA20asmahsuu:5337": "ṣaṇāṃ pāramitānāṃ mātsaryadauḥśīlyakrodhakausīdyavikṣepadauṣprajñyāni yathāṃkramaṃ /",
  "SA20asmahsuu:5338": "śeṣaṃ gatārtham /",
  "SA20asmahsuu:5339": "vyākaraṇavibhāge trayaḥ ślokāḥ /",
  "SA20asmahsuu:5340": "dhīmadvyākaraṇaṃ dvedhā kālapudgalabhedataḥ /",
  "SA20asmahsuu:5341": "bodhau vyākaraṇe caiva mahāccānyadudāhṛtaṃ // Msa_19.35 //",
  "SA20asmahsuu:5342": "notpattikṣāntilābhena mānābhogavihānitaḥ /",
  "SA20asmahsuu:5343": "ekībhāvagamatvācca sarvabuddhajinātmajaiḥ // Msa_19.36 //",
  "SA20asmahsuu:5344": "kṣetreṇa nāmnā kālena kalpanāmnā ca tatpunaḥ /",
  "SA20asmahsuu:5345": "parivārānuvṛttyā ca saddharmasya tadiṣyate // Msa_19.37 //",
  "SA20asmahsuu:5346": "tatra pudgalabhedena vyākaraṇaṃ gotrasthotpāditacittasaṃmukhāsamakṣapudgalavyākaraṇāt /",
  "SA20asmahsuu:5347": "kālabhedena parimitāparimitakālavyākaraṇāt /",
  "SA20asmahsuu:5348": "punarbodhau vyākaraṇaṃ bhavati /",
  "SA20asmahsuu:5349": "vyākaraṇe vā evaṃnāmā tathāgata evamamuṣminkāle vyākariṣyatīti /",
  "SA20asmahsuu:5350": "anyatpunarmahāvyākaraṇaṃ yadaṣṭamyāṃ bhūmāvanutpattikadharmakṣāntilābhataḥ /",
  "SA20asmahsuu:5351": "ahaṃ buddho bhaviṣyāmīti mānaprahāṇataḥ /",
  "SA20asmahsuu:5352": "sarvanimitta[ā?",
  "SA20asmahsuu:5353": "]bhogaprahāṇataḥ /",
  "SA20asmahsuu:5354": "sarvabuddhabodhisatvai[tva]śca sārdhamekībhāvopagamanataḥ /",
  "SA20asmahsuu:5355": "tadātmasaṃtānabhedādarśanāt /",
  "SA20asmahsuu:5356": "punaḥ kṣetrādibhirvyākaraṇamīdṛśe buddhakṣetre evaṃnāmā iyatā kālena buddho bhaviṣyati /",
  "SA20asmahsuu:5357": "evaṃnāmake kalpe īdṛśaścāsya parivāro bhaviṣyati /",
  "SA20asmahsuu:5358": "etāvadantaraṃ kālamasya saddharmānuvṛttirbhaviṣyatīti /",
  "SA20asmahsuu:5359": "niyatipātavibhāge ślokaḥ ṣaṭpādaḥ /",
  "SA20asmahsuu:5360": "saṃpattyutpattinaiyamyapāto 'khede ca dhīmatāṃ /",
  "SA20asmahsuu:5361": "bhāvanāyāśca sātatye samādhānācyutāvapi /",
  "SA20asmahsuu:5362": "kṛtyasiddhāvanābhoge kṣāntilābhe ca sarvathā // Msa_19.38 //",
  "SA20asmahsuu:5363": "ṣaṭpāramitādhikāreṇa ṣaḍvidho niyatipāta eṣa nirdiṣṭaḥ /",
  "SA20asmahsuu:5364": "saṃpattiniyatipāto nityamudārabhogasaṃpattilābhāt /",
  "SA20asmahsuu:5365": "upapattiniyatipāto nityaṃ yatheṣṭopapattiparigrahāt /",
  "SA20asmahsuu:5366": "akhedaniyatipāto n(MSA_Bagchi 160)",
  "SA20asmahsuu:5367": "ityaṃ saṃsāraduḥkhairakhedāt /",
  "SA20asmahsuu:5368": "bhāvanāsātatyaniyatipāto nityaṃ bhāvanāsātatyāt /",
  "SA20asmahsuu:5369": "samādhānācyutau kṛtyasiddhau ca niyatipāto nityaṃ samādhyaparihāṇitaḥ sattvakṛtyasādhanataśca /",
  "SA20asmahsuu:5370": "anābhogānutpattikadharmakṣāntilābhe niyatipātaśca nityamanābhoganirvikalpajñānavihārāt /",
  "SA20asmahsuu:5371": "avaśyakaraṇīyavibhāge ślokaḥ ṣaṭpādaḥ /",
  "SA20asmahsuu:5372": "pūjā śikṣāsamādānaṃ karuṇā śubhabhāvanā /",
  "SA20asmahsuu:5373": "apramādastathāraṇye śrutārthātṛptireva ca /",
  "SA20asmahsuu:5374": "sarvabhūmiṣu dhīrāṇāmavaśyakaraṇīyatā // Msa_19.39 //",
  "SA20asmahsuu:5375": "ṣaṭpāramitā adhikṛtyeyaṃ ṣaḍvidhāvaśyakaraṇīyatā gatārthaḥ ślokaḥ /",
  "SA20asmahsuu:5376": "sātatyakaraṇīyavibhāge dvau ślokau /",
  "SA20asmahsuu:5377": "kāmeṣvādīnavajñānaṃ skhaliteṣu nirīkṣaṇā /",
  "SA20asmahsuu:5378": "duḥkhādhivāsanā caiva kuśalasya ca bhāvanā // Msa_19.40 //",
  "SA20asmahsuu:5379": "anāsvādaḥ sukhe caiva nimittānāmakalpanā /",
  "SA20asmahsuu:5380": "sātatyakaraṇīyaṃ hī dhīmatāṃ sarvabhūmiṣu // Msa_19.41 //",
  "SA20asmahsuu:5381": "ṣaṭpāramitāpariniṣpādanārthaṃ ṣaṭ sātatyakaraṇīyāni /",
  "SA20asmahsuu:5382": "gatārthau ślokau /",
  "SA20asmahsuu:5383": "pradhānavastuvibhāge ślokaḥ ṣaṭpādaḥ /",
  "SA20asmahsuu:5384": "dharmadānaṃ śīlaśuddhirnotpattikṣāntireva ca /",
  "SA20asmahsuu:5385": "vīryārambho mahāyāne antyā sakaruṇā sthitiḥ /",
  "SA20asmahsuu:5386": "prajñā pāramitānāṃ ca pradhānaṃ dhīmatāṃ matam // Msa_19.42 //",
  "SA20asmahsuu:5387": "ṣaṭsu pāramitāsvetat ṣaḍvidhaṃ pradhānaṃ /",
  "SA20asmahsuu:5388": "tatra śīlaviśuddhirāryakāntaṃ śīlam /",
  "SA20asmahsuu:5389": "antyā sakaruṇā sthitiścaturthaṃ dhyānaṃ karuṇāpramāṇayuktaṃ /",
  "SA20asmahsuu:5390": "śeṣaṃ gatārtham /",
  "SA20asmahsuu:5391": "prajñaptivyavasthānavibhāge catvāraḥ ślokāḥ /",
  "SA20asmahsuu:5392": "vidyāsthānavyavasthānaṃ sūtrādyākārabhedataḥ /",
  "SA20asmahsuu:5393": "jñeyaṃ dharmavyavasthānaṃ dhīmatāṃ sarvabhūmiṣu // Msa_19.43 //",
  "SA20asmahsuu:5394": "punaḥ satyavyavasthānaṃ saptadhā tathatāśrayāt /",
  "SA20asmahsuu:5395": "caturdhā ca tridhā caiva yuktiyānavyavasthitiḥ // Msa_19.44 //",
  "SA20asmahsuu:5396": "yoniśaśca manaskāraḥ samyagdṛṣṭiḥ phalānvitā /",
  "SA20asmahsuu:5397": "pramāṇairvicayo 'cintyaṃ jñeyaṃ yukticatuṣṭayam // Msa_19.45 //",
  "SA20asmahsuu:5398": "(MSA_Bagchi 161)",
  "SA20asmahsuu:5399": "āśayāddeśanāccaiva prayogātsaṃbhṛterapi /",
  "SA20asmahsuu:5400": "samudāgamabhedācca trividhaṃ yānamiṣyate // Msa_19.46 //",
  "SA20asmahsuu:5401": "caturvidhaṃ prajñaptivyavasthānaṃ /",
  "SA20asmahsuu:5402": "dharmasatyayuktiyānaprajñaptivyavasthānabhedāt /",
  "SA20asmahsuu:5403": "tatra pañcavidyāsthānavyavasthānaṃ dharmavyavasthānaṃ veditavyaṃ sūtrageyādibhirākārabhedaiḥ /",
  "SA20asmahsuu:5404": "tadantarbhūtānyeva hi tadanyāni vidyāsthānāni mahāyāne bodhisattvebhyo deśyante /",
  "SA20asmahsuu:5405": "satyavyavasthānaṃ tu saptavidhāṃ tathatāmāśritya pravṛttitathatāṃ lakṣaṇatathatāṃ vijñaptitathatāṃ saṃniveśatathatāṃ mithyāpratipattitathatāṃ [viśuddhitathatāṃ?",
  "SA20asmahsuu:5406": "]samyakpratipattitathatāṃ ca /",
  "SA20asmahsuu:5407": "yuktiprajñaptivyavasthānaṃ caturvidham /",
  "SA20asmahsuu:5408": "apekṣāyuktiḥ /",
  "SA20asmahsuu:5409": "kāryakāraṇayuktiḥ /",
  "SA20asmahsuu:5410": "upapattisādhanayuktiḥ /",
  "SA20asmahsuu:5411": "dharmatāyuktiśca /",
  "SA20asmahsuu:5412": "yānaprajñaptivyavasthānaṃ trividhaṃ /",
  "SA20asmahsuu:5413": "śrāvakayānaṃ /",
  "SA20asmahsuu:5414": "pratyekabuddhayānaṃ /",
  "SA20asmahsuu:5415": "mahāyānaṃ ca /",
  "SA20asmahsuu:5416": "tatrāpekṣāyuktistriṣvapi yāneṣu yoniśomanaskāraḥ /",
  "SA20asmahsuu:5417": "tamapekṣya tena pratyayena lokottarāyāḥ samyagdṛṣṭerutpādāt /",
  "SA20asmahsuu:5418": "kāryakāraṇayuktiḥ samyagdṛṣṭiḥ saphalā /",
  "SA20asmahsuu:5419": "upapattisādhanayuktiḥ pratyakṣādibhiḥ pramāṇaiḥ parīkṣā /",
  "SA20asmahsuu:5420": "dharmatāyuktiracintyaṃ sthānaṃ /",
  "SA20asmahsuu:5421": "siddhā hi dharmatā na punaścintyā /",
  "SA20asmahsuu:5422": "kasmād- yoniśomanaskārāt samyagdṛṣṭirbhavati /",
  "SA20asmahsuu:5423": "tato vā kleśaprahāṇaṃ phalamityevamādi /",
  "SA20asmahsuu:5424": "yānatrayavyavasthānaṃ pañcabhirākā rairveditavyaṃ /",
  "SA20asmahsuu:5425": "āśayato deśanātaḥ prayogataḥ saṃbhārataḥ samudāgamataśca /",
  "SA20asmahsuu:5426": "tatra hīnāmāśayadeśanāprayogasaṃbhārasamudāgamāḥ śrāvakayānaṃ madhyāḥ pratyekabuddhayānamuttamā mahāyānaṃ /",
  "SA20asmahsuu:5427": "yathāśayaṃ hi yathābhiprāyaṃ dharmadeśanābhibhavati /",
  "SA20asmahsuu:5428": "yathā deśanaṃ tathā prayogaḥ /",
  "SA20asmahsuu:5429": "yathāprayogaṃ saṃbhāraḥ /",
  "SA20asmahsuu:5430": "yathāsaṃbhāraṃ ca bodhisamudāgama iti /",
  "SA20asmahsuu:5431": "paryeṣaṇāvibhāge ślokaḥ /",
  "SA20asmahsuu:5432": "āgantukatvaparyeṣā anyonyaṃ nāmavastunoḥ /",
  "SA20asmahsuu:5433": "prajñapterdvividhasyātra tanmātratvasya vaiṣaṇā // Msa_19.47 //",
  "SA20asmahsuu:5434": "caturvidhā paryeṣaṇā dharmāṇāṃ /",
  "SA20asmahsuu:5435": "nāmaparyeṣaṇā vastuparyeṣaṇā /",
  "SA20asmahsuu:5436": "svabhāvaprajñaptiparyeṣaṇā /",
  "SA20asmahsuu:5437": "viśeṣaprajñaptiparyeṣaṇā ca /",
  "SA20asmahsuu:5438": "tatra nāmno vastunyāgantukatvaparyeṣaṇā nāmaparyeṣaṇā veditavyā /",
  "SA20asmahsuu:5439": "vastūno nāmnyāgantukatvaparyeṣaṇā vastuparyeṣaṇā veditavyā /",
  "SA20asmahsuu:5440": "tadubhayābhisaṃbandhe svabhāvaviśeṣaprajñaptyoḥ prajñaptimātratvaparyeṣaṇā svabhāvaviśeṣaprajñaptiparyeṣaṇā veditavyā /",
  "SA20asmahsuu:5441": "yathābhūtaparihāra[jñāna]vibhāge daśa ślokāḥ /",
  "SA20asmahsuu:5442": "sarvasyānupalambhācca bhūtajñānaṃ caturvidhaṃ /",
  "SA20asmahsuu:5443": "sarvārthasiddhyai dhīrāṇāṃ sarvabhūmiṣu jāyate // Msa_19.48 //",
  "SA20asmahsuu:5444": "(MSA_Bagchi 162)",
  "SA20asmahsuu:5445": "caturvidhaṃ yathābhūtaparijñānaṃ dharmāṇāṃ nāmaparyeṣaṇāgataṃ /",
  "SA20asmahsuu:5446": "vastuparyeṣaṇāgataṃ /",
  "SA20asmahsuu:5447": "svabhāvaprajñaptiparyeṣaṇāgataṃ /",
  "SA20asmahsuu:5448": "viśeṣaprajñaptiparyeṣaṇāgataṃ ca /",
  "SA20asmahsuu:5449": "tacca sarvasyāsya nāmādikasyānupalambhādveditavyaṃ /",
  "SA20asmahsuu:5450": "uttarārdhena yathābhūtaparijñānasya karmaṇāṃ mahātmyaṃ darśayati /",
  "SA20asmahsuu:5451": "pratiṣṭhābhogabījaṃ hi nimittaṃ bandhanasya hi /",
  "SA20asmahsuu:5452": "sāśrayāścittacaittāstu badhyante 'tra sabījakāḥ // Msa_19.49 //",
  "SA20asmahsuu:5453": "tatra pratiṣṭhānimittaṃ bhājanalokaḥ /",
  "SA20asmahsuu:5454": "bhoganimittaṃ pañca rūpādayo viṣayāḥ /",
  "SA20asmahsuu:5455": "bījanimittaṃ yatteṣāṃ bījamālayavijñānaṃ /",
  "SA20asmahsuu:5456": "yatra[atra]trividhe nimitte sāśrayāścittacaittā vadhyante /",
  "SA20asmahsuu:5457": "yacca teṣāṃ bījamālayavijñānam /",
  "SA20asmahsuu:5458": "āśrayāḥ punaścakṣurādayo veditavyāḥ /",
  "SA20asmahsuu:5459": "purataḥ sthāpitaṃ yacca nimittaṃ yatsthitaṃ svayaṃ /",
  "SA20asmahsuu:5460": "sarvaṃ vibhāvayandhīmān labhate bodhimuttamām // Msa_19.50 //",
  "SA20asmahsuu:5461": "tatra purataḥ sthāpitaṃ nimittaṃ yacchrutacintābhāvanāprayogenālambanīkṛtaṃ parikalpitaṃ /",
  "SA20asmahsuu:5462": "sthitaṃ svayameva yatprakṛtyālambanībhūtamayatnaparikalpitaṃ /",
  "SA20asmahsuu:5463": "tasya vibhāvanādhi[vi]gamo 'nālambanībhāvaḥ /",
  "SA20asmahsuu:5464": "akalpanā tadupāyo nimittapratipakṣaḥ /",
  "SA20asmahsuu:5465": "taccobhayaṃ kramādbhavati /",
  "SA20asmahsuu:5466": "pūrvaṃ hi sthāpitasya paścāt svayaṃsthitasya /",
  "SA20asmahsuu:5467": "tatra caturviparyāsānugataṃ pudgalanimittaṃ vibhāvayanyogī śrāvakabodhiṃ pratyekabodhiṃ vā labhate /",
  "SA20asmahsuu:5468": "sarvadharmanimittaṃ vibhāvayan mahābodhim /",
  "SA20asmahsuu:5469": "etena yathā tattvaṃ parijñāya mokṣāya saṃvartate yathābhūtaṃ parijñānaṃ /",
  "SA20asmahsuu:5470": "tatparidīpitam /",
  "SA20asmahsuu:5471": "tathatālambanaṃ jñānaṃ dvayagrāhavivarjitaṃ /",
  "SA20asmahsuu:5472": "dauṣṭhulyakāyapratyakṣaṃ tatkṣaye dhīmatāṃ matam // Msa_19.51 //",
  "SA20asmahsuu:5473": "etena yathāsvabhāvatrayaparijñānāt paratantrasvabhāvakṣayāya saṃvartate /",
  "SA20asmahsuu:5474": "tatparidīpitaṃ /",
  "SA20asmahsuu:5475": "tathatālambanatvena pariniṣpannaṃ svabhāvaṃ parijñāya /",
  "SA20asmahsuu:5476": "dvayagrāhavivarjitatvena kalpitaṃ /",
  "SA20asmahsuu:5477": "dauṣṭhulyakāyapratyakṣatvena paratantraṃ /",
  "SA20asmahsuu:5478": "tasyaiva kṣayāya saṃvartate dauṣṭhulyakāyasyālayavijñānasya tatkṣayārthaṃ tatkṣaye /",
  "SA20asmahsuu:5479": "tathatālambanaṃ jñānamanānākārabhāvitaṃ /",
  "SA20asmahsuu:5480": "sadasattārthe pratyakṣaṃ vikalpavibhu cocyate // Msa_19.52 //",
  "SA20asmahsuu:5481": "anānākārabhāvitaṃ nimittatathatayoranānātvadarśanāt /",
  "SA20asmahsuu:5482": "etena śrāvakānimittādvodhisattvānimittasya viśeṣaḥ paridīpitaḥ /",
  "SA20asmahsuu:5483": "te hi nimittānimittayornānātvaṃ paśyantu /",
  "SA20asmahsuu:5484": "(MSA_Bagchi 163) sarvanimittānāmamanasikārādanimittasya ca dhātormanasikārādanimittaṃ samāpadyante /",
  "SA20asmahsuu:5485": "bodhisattvāstu tathatāvyatirekeṇa nimittapaśyanto nimittamevānimittaṃ paśyantyatasteṣāṃ tajjñānamanānākārabhāvitaṃ /",
  "SA20asmahsuu:5486": "sattārthe ca tathatāyāmasattārthe ca nimitte pratyakṣaṃ vikalpavibhu cocyate /",
  "SA20asmahsuu:5487": "vikalpavibhutvalābhādyathāvikalpaṃ sarvārthasamṛddhitaḥ /",
  "SA20asmahsuu:5488": "tattvaṃ saṃcchādya bālānāmatattvaṃ khyāti sarvataḥ /",
  "SA20asmahsuu:5489": "tattvaṃ tu bodhisattvānāṃ sarvataḥ khyātyapāsya tat // Msa_19.53 //",
  "SA20asmahsuu:5490": "etena yathā bālānāṃ svarasenātattvameva khyāti nimittaṃ na tattvaṃ tathatā /",
  "SA20asmahsuu:5491": "evaṃ bodhisattvānāṃ svarasena tattvameva khyāti nātatvamityupadarśitam /",
  "SA20asmahsuu:5492": "akhyānakhyānatā jñeyā asadarthasadarthayoḥ /",
  "SA20asmahsuu:5493": "āśrayasya parāvṛttirmokṣo 'sau kāmacārataḥ // Msa_19.54 //",
  "SA20asmahsuu:5494": "asadarthasya nimittasyākhyānatā sadarthasya tathatāyāḥ khyānatā āśrayaparāvṛttirveditavyā /",
  "SA20asmahsuu:5495": "tayā hi tadakhyānaṃ khyānaṃ ca /",
  "SA20asmahsuu:5496": "saiva ca mokṣo veditavyaḥ /",
  "SA20asmahsuu:5497": "kiṃ kāraṇaṃ /",
  "SA20asmahsuu:5498": "kāmacārataḥ /",
  "SA20asmahsuu:5499": "tadā hi svatantro bhavati svacittavaśavartī prakṛtyaiva nimittāsamudācārāt /",
  "SA20asmahsuu:5500": "anyonyaṃ tulyajātīyaḥ khyātyarthaḥ sarvato mahān /",
  "SA20asmahsuu:5501": "antarāyakarastasmātparijñāyainamutsṛjet // Msa_19.55 //",
  "SA20asmahsuu:5502": "idaṃ kṣetrapariśodhano[nau]pāye[ya]yathābhūtaparijñānaṃ /",
  "SA20asmahsuu:5503": "bhājanalokā[ko ']rtho mahānanyonyo vartamānastulyajātīyaḥ khyāti sa evāyamiti /",
  "SA20asmahsuu:5504": "sa caivaṃ khyānādantarāyakaro bhavati buddhakṣetrapariśuddhaye /",
  "SA20asmahsuu:5505": "tasmādantarāyakaraṃ parijñāyainamutsṛjedevaṃ khyātaṃ /",
  "SA20asmahsuu:5506": "aprameyavibhāge ślokaḥ /",
  "SA20asmahsuu:5507": "paripācyaṃ viśodhyaṃ ca prāpyaṃ yogyaṃ ca pācane /",
  "SA20asmahsuu:5508": "samyaktvadeśanāvastu aprameyaṃ hi dhīmatām // Msa_19.56 //",
  "SA20asmahsuu:5509": "pañcavidhaṃ hi vastu bodhisattvānāmaprameyaṃ /",
  "SA20asmahsuu:5510": "paripācyaṃ vastu sattvadhāturaviśeṣeṇa viśodhyaṃ lokadhāturbhājanalokasaṃgṛhītaḥ /",
  "SA20asmahsuu:5511": "prāpyaṃ dharmadhātuḥ /",
  "SA20asmahsuu:5512": "paripācanayogyaṃ vineyadhātuḥ /",
  "SA20asmahsuu:5513": "samyagdeśanāvastu vinayopāyadhātuḥ /",
  "SA20asmahsuu:5514": "deśanāphalavibhāge dvau ślokau /",
  "SA20asmahsuu:5515": "(MSA_Bagchi 164)",
  "SA20asmahsuu:5516": "bodhisattva[citta]sya cotpādo notpādakṣāntireva ca /",
  "SA20asmahsuu:5517": "cakṣuśca nirmalaṃ hīnamāśravakṣaya eva ca // Msa_19.57 //",
  "SA20asmahsuu:5518": "saddharmasya sthitirdīrghā vyutpatticchittibhogatā /",
  "SA20asmahsuu:5519": "deśanāyāḥ phalaṃ jñeyaṃ tatprayuktasya dhīmataḥ // Msa_19.58 //",
  "SA20asmahsuu:5520": "deśanāyāṃ prayuktasya bodhisattvasyāṣṭavidhaṃ deśanāyāḥ phalaṃ veditavyaṃ /",
  "SA20asmahsuu:5521": "śrotṛṣu kecidbodhicittamutpādayanti /",
  "SA20asmahsuu:5522": "kecidanutpattikadharmakṣāntiṃ pratilabhante /",
  "SA20asmahsuu:5523": "kecidvirajo vigatamalaṃ dharmeṣu dharmacakṣurutpādayanti hīnayānasaṃgṛhītaṃ /",
  "SA20asmahsuu:5524": "keccidāśravakṣayaṃ prāpnuvanti /",
  "SA20asmahsuu:5525": "saddharmaśca cirasthitiko bhavati paraṃparādhāraṇatayā /",
  "SA20asmahsuu:5526": "avyutpannānāmarthavyutpattirbhavati /",
  "SA20asmahsuu:5527": "saṃśayitānāṃ saṃśayacchedo bhavati /",
  "SA20asmahsuu:5528": "viniścitānāṃ saddharmasaṃbhogo bhavati anavadyo prītirasaḥ /",
  "SA20asmahsuu:5529": "mahāyānamahattvavibhāge dvau ślokau /",
  "SA20asmahsuu:5530": "ālambanamahatvaṃ ca pratipatterdvayostathā /",
  "SA20asmahsuu:5531": "jñānasya vīryārambhasya upāye kauśalasya ca // Msa_19.59 //",
  "SA20asmahsuu:5532": "udāgamamahattvaṃ ca mahattvaṃ buddhakarmaṇaḥ /",
  "SA20asmahsuu:5533": "etanmahattvayogāddhi mahāyānaṃ nirucyate // Msa_19.60 //",
  "SA20asmahsuu:5534": "saptavidhamahattvayogānmahāyānamityucyate /",
  "SA20asmahsuu:5535": "ālambanamahattvenāpramāṇavistīrṇasūtrādidharmayogāt /",
  "SA20asmahsuu:5536": "pratipattimahattvena dvayoḥ pratipatteḥ svārthe parārthe ca /",
  "SA20asmahsuu:5537": "jñānamahattvato dvayorjñānātpudgalanairātmyasya dharmanairātmyasya ca prativedhakāle /",
  "SA20asmahsuu:5538": "vīryārambhamahattvena trīṇi kalpāsaṃkhyeyāni sātatyasatkṛtyaprayogāt /",
  "SA20asmahsuu:5539": "upāyakauśalyamahattvena saṃsārāparityāgāsaṃkleśataḥ /",
  "SA20asmahsuu:5540": "samudāgamamahattvena balavaiśāradyāveṇikabuddhadharmasamudāgamāt /",
  "SA20asmahsuu:5541": "buddhakarmamahattvena ca punaḥ punarabhisaṃbodhimahāparinirvāṇasaṃdarśanataḥ /",
  "SA20asmahsuu:5542": "mahāyānasaṃgrahavibhāge dvau ślokau /",
  "SA20asmahsuu:5543": "gotraṃ dharmādhimuktiśca cittasyotpādanā tathā /",
  "SA20asmahsuu:5544": "dānādipratipattiśca nyāyā[mā]vakrāntireva ca // Msa_19.61 //",
  "SA20asmahsuu:5545": "sattvānāṃ paripākaśca kṣetrasya ca viśodhanā /",
  "SA20asmahsuu:5546": "apratiṣṭhitanirvāṇaṃ bodhiḥ śreṣṭhā ca darśanāt[darśanā] // Msa_19.62 //",
  "SA20asmahsuu:5547": "etena daśavidhena vastuna kṛtsnaṃ mahāyānaṃ saṃgṛhītaṃ /",
  "SA20asmahsuu:5548": "tatra satvānāṃ paripācanaṃ bhūmipratiṣṭha[praviṣṭa]sya yāvatsaptamyāṃ bhūmau veditavyaṃ /",
  "SA20asmahsuu:5549": "kṣetrapariśodhanamapratiṣṭhitanirvāṇaṃ cāvinivartanīyāyāṃ bhūmau trividhāyāṃ /",
  "SA20asmahsuu:5550": "śreṣṭhā bodhirbuddhabhūmau /",
  "SA20asmahsuu:5551": "tatraiva cābhisaṃbodhimahāparinirvāṇasaṃdarśanā veditavyā /",
  "SA20asmahsuu:5552": "śeṣaṃ gatārtham /",
  "SA20asmahsuu:5553": "(MSA_Bagchi 165)",
  "SA20asmahsuu:5554": "bodhisattvavibhāge daśa ślokāḥ /",
  "SA20asmahsuu:5555": "ādhimokṣika ekaśca śuddhādhyāśayiko 'paraḥ /",
  "SA20asmahsuu:5556": "nimitte cānimitte ca cāryapyanabhisaṃskṛte /",
  "SA20asmahsuu:5557": "bodhisattvā hi vijñeyāḥ pañcaite sarvabhūmiṣu // Msa_19.63 //",
  "SA20asmahsuu:5558": "tatra nimittacārī dvitīyāṃ bhūmimupādāya yāvat ṣaṣṭhayāṃ /",
  "SA20asmahsuu:5559": "animittacārī saptamyām /",
  "SA20asmahsuu:5560": "anabhisaṃskāracārī pareṇa /",
  "SA20asmahsuu:5561": "śeṣaṃ gatārtham /",
  "SA20asmahsuu:5562": "kāmeṣvasaktastriviśuddhakarmā krodhābhibhūmyaṃ guṇatatparaśca /",
  "SA20asmahsuu:5563": "dharme 'calastattvagabhīradṛṣṭirbodhau spṛhāvān khalu bodhisattvaḥ // Msa_19.64 //",
  "SA20asmahsuu:5564": "etena ṣaṭpāramitāpratipattito mahābodhipraṇidhānataśca bodhisattvalakṣaṇaṃ paridīpitam /",
  "SA20asmahsuu:5565": "anugraheccho 'nupaghātadṛṣṭiḥ paropaghāteṣvadhivāsakaśca /",
  "SA20asmahsuu:5566": "dhīro 'pramattaśca bahuśrutaśca parārthayuktaḥ khalu bodhisattvaḥ // Msa_19.65 //",
  "SA20asmahsuu:5567": "tatra dhīra ārabdhavīryo duḥkhairaviṣādāt /",
  "SA20asmahsuu:5568": "apramatto dhyānasukheṣvasaktaḥ /",
  "SA20asmahsuu:5569": "śeṣaṃ gatārtham /",
  "SA20asmahsuu:5570": "ādīnavajñaḥ svaparigraheṣu bhogeṣvasakto hyanigūḍhavairaḥ /",
  "SA20asmahsuu:5571": "yogī nimitte kuśalo 'kudṛṣṭiradhyātmasaṃsthaḥ khalu bodhisattvaḥ // Msa_19.66 //",
  "SA20asmahsuu:5572": "tatra bhogeṣvasakto yastānvihāya pravrajati /",
  "SA20asmahsuu:5573": "nimittakuśalaḥ śamathādinimittatrayakauśalyāt /",
  "SA20asmahsuu:5574": "adhyātmasaṃstho mahāyānāvikampanāt /",
  "SA20asmahsuu:5575": "mahāyānaṃ hi bodhisattvānāmadhyātmaṃ /",
  "SA20asmahsuu:5576": "śeṣaṃ gatārtham /",
  "SA20asmahsuu:5577": "dayānvito hrīguṇasaṃniviṣṭo duḥkhādhivāsātsvasukheṣvasaktaḥ /",
  "SA20asmahsuu:5578": "smṛtipradhānaḥ susamāhitātmā yānāvikāryaḥ khalu bodhisattvaḥ // Msa_19.67 //",
  "SA20asmahsuu:5579": "tatra smṛtipradhāno dhyānavān smṛtibalena cittasamādhānāt /",
  "SA20asmahsuu:5580": "susamāhitātmā nirvikalpajñānaḥ /",
  "SA20asmahsuu:5581": "śeṣaṃ gatārtham /",
  "SA20asmahsuu:5582": "duḥkhāpaho duḥkhakaro na caiva duḥkhādhivāso na ca duḥkhabhītaḥ /",
  "SA20asmahsuu:5583": "duḥkhādvimukto na ca duḥkhakalpo duḥkhābhyupetaḥ khalu bodhisattvaḥ // Msa_19.68 //",
  "SA20asmahsuu:5584": "tatra duḥkhādvimukto dhyānavān kāmadhātuvairāgyād duḥkhaduḥkhatāmokṣataḥ /",
  "SA20asmahsuu:5585": "duḥkhābhyupetaḥ saṃsārābhyupagamāt /",
  "SA20asmahsuu:5586": "śeṣaṃ gatārtham /",
  "SA20asmahsuu:5587": "dharmerato 'dharmarataḥ [dharme 'rato 'dharmarataḥ] prakṛtyā dharme jugupsī dharamābhiyuktaḥ /",
  "SA20asmahsuu:5588": "dharme vaśī dharmanirandhakāro dharmapradhānaḥ khalu bodhisattvaḥ // Msa_19.69 //",
  "SA20asmahsuu:5589": "(MSA_Bagchi 166)",
  "SA20asmahsuu:5590": "atra dharme jugupsī akṣāntijugupsanāt /",
  "SA20asmahsuu:5591": "dharme vaśī samāpattau /",
  "SA20asmahsuu:5592": "dharmapradhāno mahābodhiparamaḥ /",
  "SA20asmahsuu:5593": "dharma evātra dharama ukto vṛttānuvṛttyā /",
  "SA20asmahsuu:5594": "śeṣaṃ gatārtham /",
  "SA20asmahsuu:5595": "bhogāpramatto niyamāpramatto rakṣāpramattaḥ kuśalāpramattaḥ /",
  "SA20asmahsuu:5596": "sukhāpramatto dharamāpramatto yānāpramatto khalu bodhisattvaḥ // Msa_19.70 //",
  "SA20asmahsuu:5597": "ratra rakṣāpramattaḥ kṣāntimān svaparacittānurakṣaṇāt /",
  "SA20asmahsuu:5598": "dharmāpramatto yathābhūtadharmaprajñānāt /",
  "SA20asmahsuu:5599": "śeṣaṃ gatārtham /",
  "SA20asmahsuu:5600": "vimānalajjāstanudoṣalajja amarṣalajjaḥ parihāṇilajjaḥ /",
  "SA20asmahsuu:5601": "viśāla[visāra]lajjastunadṛṣṭilajjaḥ yānānyalajjaḥ khalu bodhisattvaḥ // Msa_19.71 //",
  "SA20asmahsuu:5602": "tatra vimānalajjo yo 'rthino na vimānayati /",
  "SA20asmahsuu:5603": "tanudoṣalajjo 'ṇumātreṣvavadyeṣu bhayadarśī tanudṛṣṭilajjo dharma nairātmyaprativedhī /",
  "SA20asmahsuu:5604": "śeṣaṃ gatārthaṃ /",
  "SA20asmahsuu:5605": "sarvairebhiḥ ślokaiḥ paryāyāntareṇa ṣaṭpāramitāpratipattito mahābodhipraṇidhānataśca bodhisattvalakṣaṇaṃ paridīpitam /",
  "SA20asmahsuu:5606": "ihāpi cāmutra upekṣaṇena saṃskārayogena vibhutvalābhaiḥ /",
  "SA20asmahsuu:5607": "śamopa[samaupa]deśena mahāphalena anugrahe vartati bodhisattvaḥ // Msa_19.72 //",
  "SA20asmahsuu:5608": "ihaiva sattvānāmanugrahe vartate dānena /",
  "SA20asmahsuu:5609": "amutra śīlenopapattiviśeṣaṃ prāpya /",
  "SA20asmahsuu:5610": "saṃskārayogeneti vīryayogena /",
  "SA20asmahsuu:5611": "mahāphaleneti buddhatvena /",
  "SA20asmahsuu:5612": "śeṣaṃ gatārtham /",
  "SA20asmahsuu:5613": "etena ṣaḍbhiḥ pāramitābhirmahābodhipraṇidhānena ca yathā sattvānugrahe bodhisattvo vartate tatparidīpitam /",
  "SA20asmahsuu:5614": "bodhisattvasāmānyanāmavibhāge aṣṭau ślokāḥ /",
  "SA20asmahsuu:5615": "bodhisattvo mahāsattvo dhīmāṃścaivottamadhyutiḥ /",
  "SA20asmahsuu:5616": "jinaputro jinādhāro vijetātha jināṅkuraḥ // Msa_19.73 //",
  "SA20asmahsuu:5617": "vikrāntaḥ paramāścaryaḥ sārthavāho mahāyaśāḥ /",
  "SA20asmahsuu:5618": "kṛpāluśca mahāpuṇya īśvaro dhārmikastathā // Msa_19.74 //",
  "SA20asmahsuu:5619": "etāni ṣoḍaśa sarvabodhisattvānāmanvarthanāmāni sāmānyena /",
  "SA20asmahsuu:5620": "sutattvabodhaiḥ sumahārthabodhaiḥ sarvāva[rtha]bodhairapi nityabodhaiḥ /",
  "SA20asmahsuu:5621": "upāyabodhaiśca viśeṣaṇena tenocyate hetuna bodhisattvaḥ // Msa_19.75 //",
  "SA20asmahsuu:5622": "pañcavidhena bodhaviśeṣeṇa bodhisattva ityucyate /",
  "SA20asmahsuu:5623": "pudgaladharma nairātmyabodhena /",
  "SA20asmahsuu:5624": "sarvākārasarvārthabodhena akṣayāvabodhena parinirvāṇasaṃdarśane 'pi /",
  "SA20asmahsuu:5625": "yathā vineyaṃ ca vinayopāyabodhena /",
  "SA20asmahsuu:5626": "(MSA_Bagchi 167)",
  "SA20asmahsuu:5627": "ātmānubodhāttanudṛṣṭibodhādvicitravijñaptivibodhataśca /",
  "SA20asmahsuu:5628": "sarvasya cābhūtavikalpabodhāttenocyate hetuna bodhisattvaḥ // Msa_19.76 //",
  "SA20asmahsuu:5629": "atra punaścaturvidhabodhaviśeṣaṃ darśayati cittamanovijñānabodhataḥ /",
  "SA20asmahsuu:5630": "teṣāṃ cābhūtaparikalpatvāvabodhataḥ /",
  "SA20asmahsuu:5631": "tatra cittamālayavijñānaṃ /",
  "SA20asmahsuu:5632": "manastadālambanamātmadṛṣṭyādisaṃprayuktaṃ /",
  "SA20asmahsuu:5633": "vijñānaṃ ṣaḍvijñānakāyāḥ /",
  "SA20asmahsuu:5634": "abodhabodhādanubodhabodhādabhāvabodhātprabhavānubodhāt /",
  "SA20asmahsuu:5635": "abodhabodhapratibodhataśca tenocyate hetuna bodhisattvaḥ // Msa_19.77 //",
  "SA20asmahsuu:5636": "atra punaḥ pañcavidhaṃ bodhaviśeṣaṃ darśayati /",
  "SA20asmahsuu:5637": "avidyābodhāt /",
  "SA20asmahsuu:5638": "vidyābodhāt /",
  "SA20asmahsuu:5639": "parikalpitādisvabhāvatrayabodhācca /",
  "SA20asmahsuu:5640": "tatrābodhatvena bodhapratibodhāt pariniṣpannasvabhāvabodho veditavyaḥ /",
  "SA20asmahsuu:5641": "anarthabodhātparamārthabodhātsarvāva[rtha]bodhātsakalārthabodhāt /",
  "SA20asmahsuu:5642": "boddhavyabodhāśrayabodhabodhāttenocyate hetuna bodhisattvaḥ // Msa_19.78 //",
  "SA20asmahsuu:5643": "atra pañcavidhaṃ bodhaviśeṣaṃ darśayati /",
  "SA20asmahsuu:5644": "paratantralakṣaṇabodhāt /",
  "SA20asmahsuu:5645": "pariniṣpannalakṣaṇabodhāt /",
  "SA20asmahsuu:5646": "[parikalpitalakṣaṇabodhāt?",
  "SA20asmahsuu:5647": "] sarvajñeyasarvākārabodhāt /",
  "SA20asmahsuu:5648": "bodhyabodhakabodhi[dha]trimaṇḍalapariśuddhibodhācca /",
  "SA20asmahsuu:5649": "niṣpannabodhātpadabodhataśca garbhānubodhāt kramadarśanasya /",
  "SA20asmahsuu:5650": "bodhādbhṛśaṃ saṃśayahānibodhāt tenocyate hetuna bodhisattvaḥ // Msa_19.79 //",
  "SA20asmahsuu:5651": "tatra niṣpannabodho buddhatvaṃ /",
  "SA20asmahsuu:5652": "padabodho yena tuṣitabhavane vasati /",
  "SA20asmahsuu:5653": "garbhānubodho yena mātuḥ kukṣimavakrāmati /",
  "SA20asmahsuu:5654": "kramadarśane bodho yena garbhānniṣkramaṇaṃ kāmaparibhogaṃ pravrajyāṃ duṣkaracaryāmabhisaṃbodhiṃ ca darśayati /",
  "SA20asmahsuu:5655": "bhṛśaṃ saṃśayahānibodho yena sarvasaṃśayacchedāya sattvānāṃ dharmacakraṃ pravartayati /",
  "SA20asmahsuu:5656": "lābhī hyalābhī dhīsaṃsthitaśca boddhānuboddhā pratideśakaśca /",
  "SA20asmahsuu:5657": "nirjalpabuddhirhatamānamānī hyapakvasaṃpakvamatiśca dhīmān // Msa_19.80 //",
  "SA20asmahsuu:5658": "atraikādaśavidhenātītādinā bodhena bodhisattvaḥ paridīpitaḥ /",
  "SA20asmahsuu:5659": "tatra lābhī alābhī dhīsaṃsthitaścātītānāgatapratyutpannairbodhairyathākramaṃ /",
  "SA20asmahsuu:5660": "boddhā svayaṃbodhāt /",
  "SA20asmahsuu:5661": "anuboddhā parato bodhādetenādhyātmikabāhyaṃ bodhaṃ darśayati /",
  "SA20asmahsuu:5662": "pratideśako nirjalpabuddhirityaudārikasūkṣmaṃ /",
  "SA20asmahsuu:5663": "mānī hatamānīti hīnapraṇītam /",
  "SA20asmahsuu:5664": "apakvasaṃpakvamatiśceti dūrāntikaṃ bodhaṃ darśayati /",
  "SA20asmahsuu:5665": "// mahāyānasūtrālaṃkāre guṇādhikāraḥ [ekonaviṃśatitamaḥ?] samāptaḥ //",
  "SA20asmahsuu:5666": "(MSA_Bagchi 168)",
  "SA20asmahsuu:5667": "viṃśatitamaekaviṃśatitamaścādhikāraḥ",
  "SA20asmahsuu:5668": "liṅgavibhāge dvau ślokau /",
  "SA20asmahsuu:5669": "anukampā priyākhyānaṃ dhīratā muktahastatā /",
  "SA20asmahsuu:5670": "gambhīrasaṃdhinirmokṣo liṅgānyetāni dhīmatāṃ // Msa_20.1 //",
  "SA20asmahsuu:5671": "parigrahe 'dhimuktyāptāvakhede dvayasaṃgrahe /",
  "SA20asmahsuu:5672": "āśayācca prayogācca vijñeyaṃ liṅgapañcakaṃ // Msa_20.2 //",
  "SA20asmahsuu:5673": "tatraprathamena ślokena pañca bodhisattvaliṅgāni darśayati /",
  "SA20asmahsuu:5674": "dvitīyena teṣāṃ karma samāsa saṃgrahaṃ ca /",
  "SA20asmahsuu:5675_0": "tatrānukampā bodhicittena sattvaparigrahārthaṃ priyākhyānaṃ sattvānāṃ buddhaśāsanādhimuktilābhārthaṃ",
  "SA20asmahsuu:5675_1": "dhīratā duṣkaracaryādibhirakhedārthaṃ muktahastatā gambhīrasaṃdhinirmokṣaṇaṃ ca dvayena",
  "SA20asmahsuu:5675_2": "saṃgrahārthamāmiṣeṇa dharmeṇa ca yathākramam /",
  "SA20asmahsuu:5676": "eṣāṃ pañcānāṃ liṅgānām anukampā āśayato veditavyā /",
  "SA20asmahsuu:5677": "śeṣāṇi prayogataḥ /",
  "SA20asmahsuu:5678": "gṛhipravrajitapakṣavibhāge trayaḥ ślokāḥ /",
  "SA20asmahsuu:5679": "bodhisattvā hi satataṃ bhavantaścakravartinaḥ /",
  "SA20asmahsuu:5680": "prakurvanti hi sattvārthaṃ gṛhiṇaḥ sarvajanmasu // Msa_20.3 //",
  "SA20asmahsuu:5681": "ādānalabdhā pravrajyā dharmatopagatā parā /",
  "SA20asmahsuu:5682": "nidarśikā ca pravrajyā dhīmatāṃ sarvabhūmiṣu // Msa_20.4 //",
  "SA20asmahsuu:5683": "aprameyairguṇairyuktaḥ pakṣaḥ pravrajitasya tu /",
  "SA20asmahsuu:5684": "gṛhiṇo bodhisattvāddhi yatistasmādviśiṣyate // Msa_20.5 //",
  "SA20asmahsuu:5685": "ekena ślokena yādṛśe gṛhipakṣe sthito bodhisattvaḥ sattvārthaṃ karoti tatparidīpitaṃ /",
  "SA20asmahsuu:5686": "dvitīyena yādṛśe pravrajitapakṣe /",
  "SA20asmahsuu:5687": "tatra trividhā pravrajyā veditavyā /",
  "SA20asmahsuu:5688": "samādānalabdhā /",
  "SA20asmahsuu:5689": "dharmatālabdhā /",
  "SA20asmahsuu:5690": "nidarśikā ca nirmāṇaiḥ /",
  "SA20asmahsuu:5691": "tṛtīyena gṛhipakṣāt pravrajitapakṣasya viśeṣaḥ paridīpitaḥ /",
  "SA20asmahsuu:5692": "adhyāśayavibhāge ślokaḥ ṣaṭpādaḥ /",
  "SA20asmahsuu:5693": "paratreṣṭaphalecchā ca śubhavṛttāvihaiva ca /",
  "SA20asmahsuu:5694": "nirvāṇecchā ca dhīrāṇāṃ sattveṣvāśaya iṣyate /",
  "SA20asmahsuu:5695": "aśuddhaśca viśuddhaśca suviśuddhaḥ sarvabhūmiṣu // Msa_20.6 //",
  "SA20asmahsuu:5696": "(MSA_Bagchi 169)",
  "SA20asmahsuu:5697": "etena samāsataḥ pañcavidho 'dhyāśayaḥ paridīpitaḥ /",
  "SA20asmahsuu:5698": "sukhādhyāśayaḥ /",
  "SA20asmahsuu:5699": "paratreṣṭaphalecchāhitādhyāśayaḥ ihaiva kuśalapravṛttīcchā nirvāṇecchā tadubhayādhyāśaya eveti nānyo veditavyaḥ /",
  "SA20asmahsuu:5700": "aśuddhādikāstrayo 'dhyāśayā apraviṣṭānāṃ /",
  "SA20asmahsuu:5701": "bhūmipraviṣṭānāṃ /",
  "SA20asmahsuu:5702": "avinivartanīyabhūmiprāptānāṃ ca yathākramaṃ veditavyāḥ /",
  "SA20asmahsuu:5703": "parigrahavibhāge ślokaḥ /",
  "SA20asmahsuu:5704": "praṇidhānātsamāccittādādhipatyātparigrahaḥ /",
  "SA20asmahsuu:5705": "gaṇasya karṣaṇatvācca dhīmatāṃ sarvabhūmiṣu // Msa_20.7 //",
  "SA20asmahsuu:5706": "caturvidhaḥ sattvaparigraho bodhisattvānāṃ praṇidhānaparigraho veditavyo bodhicittena sarvasattvaparigrahaṇāt /",
  "SA20asmahsuu:5707": "samacittatāparigraha ātmaparasamatālābhādabhisamayakāle /",
  "SA20asmahsuu:5708": "ādhipatyaparigrahaḥ svāmibhūtasya yeṣāmasau svāmī /",
  "SA20asmahsuu:5709": "gaṇaparikarṣaṇaparigrahaśca śiṣyagaṇopādanāt /",
  "SA20asmahsuu:5710": "upapattivibhāge ślokaḥ /",
  "SA20asmahsuu:5711": "karmaṇaścādhipatyena praṇidhānasya cāparā /",
  "SA20asmahsuu:5712": "samādheśca vibhutvasya cotpattirdhīmatāṃ matā // Msa_20.8 //",
  "SA20asmahsuu:5713_0": "caturvidhā bodhisattvānāmupapattiḥ karmādhipatyena yādhimukticaryābhūmisthitānāṃ",
  "SA20asmahsuu:5713_1": "karmavaśenābhipretasthānopapattiḥ praṇidhānavaśena yā bhūmipraviṣṭānāṃ sarvasattvaparipācanārthaṃ",
  "SA20asmahsuu:5713_2": "tiryagādihīnasthānopapattiḥ /",
  "SA20asmahsuu:5714": "samādhyādhipatyena yā dhyānāni vyāvartya kāmadhātāvupapattiḥ /",
  "SA20asmahsuu:5715": "vibhutvādhipatyena yā nirmāṇaistuṣitabhavanādyupapattisaṃdarśanāt /",
  "SA20asmahsuu:5716": "vihārabhūmivibhāge triṃśat [udāna] ślokāḥ /",
  "SA20asmahsuu:5717": "lakṣaṇātpudlācchikṣāskandhaniṣpattiliṅgataḥ /",
  "SA20asmahsuu:5718": "nirukteḥ prāptitaścaiva vihāro bhūmireva ca // Msa_20.9 //",
  "SA20asmahsuu:5719": "lakṣaṇavibhāgamārabhya pañca ślokāḥ /",
  "SA20asmahsuu:5720": "śūnyatā paramātmasya karma[ā?",
  "SA20asmahsuu:5721": "]nāśe vyavasthitiḥ /",
  "SA20asmahsuu:5722": "vihṛtya sasukhairdhyānairjanma kāme tataḥ param // Msa_20.10 //",
  "SA20asmahsuu:5723": "tataśca bodhipakṣāṇāṃ saṃsāre pariṇāmanā /",
  "SA20asmahsuu:5724": "vinā ca cittasaṃkleśaṃ sattvānāṃ paripācanā // Msa_20.11 //",
  "SA20asmahsuu:5725": "upapattau ca saṃcitya saṃkleśasyānurakṣaṇā /",
  "SA20asmahsuu:5726": "ekāyanapathaśliṣṭānimittaikāntikaḥ pathaḥ // Msa_20.12 //",
  "SA20asmahsuu:5727": "(MSA_Bagchi 170)",
  "SA20asmahsuu:5728": "animitte 'pyanābhogaḥ kṣetrasya ca viśodhanā /",
  "SA20asmahsuu:5729": "sattvapākasya niṣpattirjāyate ca tataḥ param // Msa_20.13 //",
  "SA20asmahsuu:5730": "samādhidhāraṇīnāṃ ca bodheścaiva viśuddhatā /",
  "SA20asmahsuu:5731": "etasmācca vyavasthānādvijñeyaṃ bhūmilakṣaṇam // Msa_20.14 //",
  "SA20asmahsuu:5732": "ekādaśa vihārā ekādaśa bhūmayaḥ /",
  "SA20asmahsuu:5733": "tepāṃ lakṣaṇaṃ /",
  "SA20asmahsuu:5734": "prathamāyāṃ bhūmau paramaśūnyatābhisamayo lakṣaṇaṃ pudgaladharma nairātmyābhisamayāt /",
  "SA20asmahsuu:5735": "dvitīyāyāṃ karmaṇāmavipraṇāśavyavasthānaṃ kuśalākuśalakarmapathatatphalavaicitryajñānāt /",
  "SA20asmahsuu:5736": "tṛtīyāyāṃ sātiśayasukhairbodhisattvadhyānairvihṛtyāparihīnasyaiva tebhyaḥ kāmadhātāvupapattiḥ /",
  "SA20asmahsuu:5737": "caturthyā bodhipakṣabahulavihāriṇo 'pi bodhipakṣāṇāṃ saṃsāre pariṇāmanā /",
  "SA20asmahsuu:5738": "pañcabhyāṃ caturāryasatyabahulavihāritayāvinātmanaścittasaṃkleśena sattvānāṃ paripācanāyāṃ nānāśāstraśilpapraṇayanāt /",
  "SA20asmahsuu:5739": "ṣaṣṭhyāṃ pratītyasamutpādabahulavihāritayā saṃcityabhavopapattau tatra saṃkleśasyānurakṣaṇā /",
  "SA20asmahsuu:5740": "saptamyāṃ miśropamiśratvenaikāyanapathasyāṣṭamasya vihārasya śliṣṭa ānimittikaikāntiko mārgaḥ /",
  "SA20asmahsuu:5741": "aṣṭabhyāmanimitte 'pyanābhogo nirabhisaṃskārānimittavihāritvād buddhakṣetrapariśodhanā ca /",
  "SA20asmahsuu:5742": "navamyāṃ pratisaṃvidvaśitayā sattvaparipākaniṣpattiḥ sarvākāraparipācanasāmarthyāt /",
  "SA20asmahsuu:5743": "daśamyāṃ samādhimukhānāṃ dhāraṇīmukhānāṃ ca viśuddhatā /",
  "SA20asmahsuu:5744": "ekādaśyāṃ buddhabhūmau bodhiviśuddhatā lakṣaṇāṃ [ṇaṃ]sarvajñeyāvaraṇaprahāṇāt /",
  "SA20asmahsuu:5745": "bhūmiṣṭhe ca [ṣvevaṃ] pudgalavibhāgamārabhya dvau ślokau /",
  "SA20asmahsuu:5746": "viśuddhadṛṣṭiḥ suviśuddhaśīlaḥ samāhito dharmavibhūtamānaḥ /",
  "SA20asmahsuu:5747": "saṃtānasaṃkleśaviśuddhibhede nirmāṇa ekakṣaṇalabdhabuddhiḥ // Msa_20.15 //",
  "SA20asmahsuu:5748": "upekṣakaḥ kṣetraviśodhakaśca syātsattvapāke kuśalo maharddhiḥ /",
  "SA20asmahsuu:5749": "saṃpūrṇakāyaśca nidarśane ca śakto 'bhiṣiktaḥ khalu bodhisattvaḥ // Msa_20.16 //",
  "SA20asmahsuu:5750": "daśasu bhūmiṣu daśa bodhisattvā vyavasthāpyante /",
  "SA20asmahsuu:5751": "prathamāyāṃ viśuddhadṛṣṭiḥ pudgaladharmadṛṣṭipratipakṣajñānalābhāt /",
  "SA20asmahsuu:5752": "dvitīyāyāṃ suviśuddhaśīlaḥ sūkṣmāpattiskhalitasamudācārasyāpyabhāvāt /",
  "SA20asmahsuu:5753": "tṛtīyāyāṃ samāhito bhavatyacyutadhyānasamādhilābhāt /",
  "SA20asmahsuu:5754": "caturthyāṃ dharmavibhūtamānaḥ sūtrādidharmanānātvamānasya vibhūtatvāt /",
  "SA20asmahsuu:5755": "pañcamyāṃ saṃtānabhede nirmāṇo daśabhiścittāśayaviśuddhisamatābhiḥ sarvasaṃtānasamatāpraveśāt /",
  "SA20asmahsuu:5756": "ṣaṣṭhyāṃ saṃkleśavyavadānabhede nirmāṇaḥ pratītyasamutpādatathatābahulavihāritayā kṛṣṇaśuklapakṣābhyāṃ tathatāyāḥ saṃkleśavyavadānādarśanāt /",
  "SA20asmahsuu:5757": "prakṛtiviśuddhitāmupādāya /",
  "SA20asmahsuu:5758": "saptamyāmekacittakṣalabdhabuddhirnirnimittavihārasāmarthyāt pratikṣaṇaṃ saptatriṃśadbodhipakṣabhāvanātaḥ /",
  "SA20asmahsuu:5759": "aṣṭamyāmupekṣakaḥ kṣetraviśodhakaścānābhoganirnimittavihāritvād miśropamiśraprayogataścāvinivartanīyabhūmipraviṣṭairbodhisattvaiḥ /",
  "SA20asmahsuu:5760": "navamyāṃ sattvaparipākakuśalaḥ (MSA_Bagchi 171) pūrvavat /",
  "SA20asmahsuu:5761": "daśamyāṃ bodhisattvabhūmau bodhisattvo maharddhikaśca vyavasthāpyate mahābhijñālābhāt /",
  "SA20asmahsuu:5762": "saṃpūrṇadharmakāyaścāpramāṇasamādhidhāraṇīmukhasphuraṇādāśrayasya nidarśane ca śakto vyavasthāpyate tuṣitabhavanavāsādinirmāṇanidarśanāt /",
  "SA20asmahsuu:5763": "abhiṣiktaśca buddhatve sarvabuddhebhyastatrābhiṣekalābhāt /",
  "SA20asmahsuu:5764": "śikṣāvyavasthānamārabhya pañca ślokāḥ /",
  "SA20asmahsuu:5765": "dharmatāṃ pratividhyeha adhiśīle 'nuśīkṣaṇe /",
  "SA20asmahsuu:5766": "adhicitte 'pyadhiprajñe prajñā tu dvayagocarā // Msa_20.17 //",
  "SA20asmahsuu:5767": "dharmatattvaṃ tadajñānajñānādyā vṛttireva ca /",
  "SA20asmahsuu:5768": "prajñāyā gocarastasmād dvibhūmau tadvyavasthitiḥ // Msa_20.18 //",
  "SA20asmahsuu:5769": "śikṣāṇāṃ bhāvanāyāśca phalamanyaccaturvidham /",
  "SA20asmahsuu:5770": "animittasaṃskāro vihāraḥ prathamaṃ phalam // Msa_20.19 //",
  "SA20asmahsuu:5771": "sa evānabhisaṃskāro dvitīyaṃ phalamiṣyate /",
  "SA20asmahsuu:5772": "kṣetraśuddhiśca sattvānāṃ pākaniṣpattireva ca // Msa_20.20 //",
  "SA20asmahsuu:5773": "samādhidhāraṇīnāṃ ca niṣpattiḥ paramaṃ phalaṃ /",
  "SA20asmahsuu:5774": "caturvidhaṃ phalaṃ hyetat caturbhūmisamāśritam // Msa_20.21 //",
  "SA20asmahsuu:5775": "prathamāyāṃ bhūmau dharmatāṃ pratividhya dvitiyāyāmadhiśīlaṃ śikṣate /",
  "SA20asmahsuu:5776": "tṛtīyāyāmadhicittaṃ /",
  "SA20asmahsuu:5777": "caturthīpañcamīṣaṣṭhīṣvadhiprajñaṃ /",
  "SA20asmahsuu:5778": "bodhipakṣasaṃgṛhītā hi prajñā caturthyāṃ bhūmau /",
  "SA20asmahsuu:5779": "sā punardvayagocarā bhūmidvaye /",
  "SA20asmahsuu:5780": "dvayaṃ punardharmatattvaṃ ca duḥkhādisatyaṃ /",
  "SA20asmahsuu:5781": "tadajñānajñānādikā ca vṛttiranulomaḥ [pratilomaḥ?",
  "SA20asmahsuu:5782": "] pratītyasamutpādaḥ /",
  "SA20asmahsuu:5783": "tadajñānādikā hi vṛttiravidyādikā /",
  "SA20asmahsuu:5784": "tajjñānādikā ca vṛttirvidyādikā /",
  "SA20asmahsuu:5785": "tasmādbhūmidvaye 'pyadhiprajñavyavasthānaṃ /",
  "SA20asmahsuu:5786": "ataḥ paraṃ caturvidhaṃ śikṣāphalaṃ caturbhūmisamāśritaṃ veditavyaṃ yathākramaṃ /",
  "SA20asmahsuu:5787": "tatra[prathamaṃ phalam animittovihāraḥ sasaṃskāraḥ?",
  "SA20asmahsuu:5788": "] dvitīyaṃ phalaṃ sa evānimitto vihāro 'nabhisaṃskāraḥ kṣetrapariśuddhiśca veditavyaṃ /",
  "SA20asmahsuu:5789": "śeṣaṃ gatārtham /",
  "SA20asmahsuu:5790": "skandhavyavasthānamārabhya dvau ślokau /",
  "SA20asmahsuu:5791": "dharmatāṃ pratividhyeha śīlaskandhasya śodhanā /",
  "SA20asmahsuu:5792": "samādhiprajñāskandhasya tata ūrdhvaṃ viśodhanā // Msa_20.22 //",
  "SA20asmahsuu:5793": "vimuktimuktijñānasya tadanyāsu viśodhanā /",
  "SA20asmahsuu:5794": "caturvidhādāvaraṇāt pratighātāvṛterapi // Msa_20.23 //",
  "SA20asmahsuu:5795": "(MSA_Bagchi 172)",
  "SA20asmahsuu:5796": "tadanyāsviti saptamyāṃ yāvad buddhabhūmāvubhayorvimuktivimuktijñānayorviśodhanā /",
  "SA20asmahsuu:5797": "sā punarvimuktiścaturvidhaphalāvaraṇācca veditavyā /",
  "SA20asmahsuu:5798": "pratighātāvaraṇācca buddhabhūmau /",
  "SA20asmahsuu:5799": "yenānyeṣāṃ jñeye jñānaṃ pratihanyate /",
  "SA20asmahsuu:5800": "buddhānāṃ tu tadvimokṣāt sarvatrāpratihataṃ jñānaṃ /",
  "SA20asmahsuu:5801": "śeṣaṃ gatārtham /",
  "SA20asmahsuu:5802": "niṣpattivyavasthānamārabhya trayaḥ ślokāḥ /",
  "SA20asmahsuu:5803": "aniṣpannāśca niṣpannā vijñeyāḥ sarvabhūmayaḥ /",
  "SA20asmahsuu:5804": "niṣpannā apyaniṣpannā niṣpannāśca punarmatāḥ // Msa_20.24 //",
  "SA20asmahsuu:5805": "niṣpattirvijñeyā yathāvyavasthānamanasikāreṇa /",
  "SA20asmahsuu:5806": "tatkalpanatājñānādavikalpanayā ca tasyaiva // Msa_20.25 //",
  "SA20asmahsuu:5807": "bhāvanā api niṣpattiracintyaṃ sarvabhūmiṣu /",
  "SA20asmahsuu:5808": "pratyātmavedanīyatvāt buddhānāṃ viṣayādapi // Msa_20.26 //",
  "SA20asmahsuu:5809": "tatrādhimukticaryābhūmiraniṣpannā /",
  "SA20asmahsuu:5810": "śeṣā niṣpannā ityetāḥ sarvabhūmayaḥ /",
  "SA20asmahsuu:5811": "niṣpannā api punaḥ saptāniṣpannāḥ /",
  "SA20asmahsuu:5812": "śeṣā niṣpannā nirabhisaṃskāravāhitvāt /",
  "SA20asmahsuu:5813": "yatpunaḥ pramuditādibhūmirniṣpannā pūrvamuktā tatra niṣpattiryathāvyavasthāpitabhūmimanasikāreṇa /",
  "SA20asmahsuu:5814": "tasya bhūmivyavasthānasya kalpanāmātrajñānāt tadavikalpanā[nayā] ca veditavyā /",
  "SA20asmahsuu:5815": "yadā tadbhūmivyavasthānaṃ kalpanāmātraṃ jānīte /",
  "SA20asmahsuu:5816": "tadapi ca kalpanāmātraṃ na vikalpayatyevaṃ grāhyagrāhakāvikalpajñānalābhādbhūmipariniṣpattiruktā bhavati /",
  "SA20asmahsuu:5817": "api khalu bhūmīnāṃ bhāvanā ca niṣpattiścobhayamacintyaṃ sarvabhūmiṣu /",
  "SA20asmahsuu:5818": "tathā hi tadbodhisattvānāṃ pratyātmavedanīyaṃ buddhānāṃ ca viṣayo nānyeṣām /",
  "SA20asmahsuu:5819": "bhūmipratiṣṭha[viṣṭa]sya liṅgavibhāgamārabhya dvau ślokau /",
  "SA20asmahsuu:5820": "adhimuktirhi sarvatra sālokā liṅgamiṣyate /",
  "SA20asmahsuu:5821": "alīnatvamadīnatvamaparapratyayātmatā // Msa_20.27 //",
  "SA20asmahsuu:5822": "prativedhaśca sarvatra sarvatra samacittatā /",
  "SA20asmahsuu:5823": "aneyānunayopāyajñānaṃ maṇḍalajanma ca // Msa_20.28 //",
  "SA20asmahsuu:5824": "etadbhūmipraviṣṭasya bodhisattvasya daśavidhaṃ liṅgaṃ sarvāsu bhūmiṣu veditavyaṃ /",
  "SA20asmahsuu:5825": "yāṃ bhūmiṃ praviṣṭastatra sāloko yāṃ na praviṣṭastatrādhimuktirityetadekaṃ liṅgam /",
  "SA20asmahsuu:5826": "alīnatvaṃ paramodāragambhīreṣu dharmeṣu /",
  "SA20asmahsuu:5827": "adīnatvaṃ duṣkaracaryāsu /",
  "SA20asmahsuu:5828": "aparapratyayatvaṃ svasyāṃ bhūmau /",
  "SA20asmahsuu:5829": "sarvabhūmiprativedhaśca tadabhinirhārakauśalyataḥ sarvasattveṣvātmasamacittatā /",
  "SA20asmahsuu:5830": "aneyā varṇāvarṇaśabdābhyāṃ /",
  "SA20asmahsuu:5831": "ananunayaścakravartītyādisaṃpattiṣu /",
  "SA20asmahsuu:5832": "upāyakauśalyamanupalambhastasya[lambhasya] buddhatvopāyajñānāt /",
  "SA20asmahsuu:5833": "buddhaparṣanmaṇḍaleṣu cotpattiḥ sarvakālamityetāni aparāṇi liṅgāni bodhisattvasya /",
  "SA20asmahsuu:5834": "(MSA_Bagchi 173)",
  "SA20asmahsuu:5835": "bhūmiṣu pāramitālābhaliṅgavibhāge dvau ślokau /",
  "SA20asmahsuu:5836": "nācchando na ca lubdhahrasvahṛdayo na krodhano nālaso",
  "SA20asmahsuu:5837": "nāmaitrīkarūṇāśayo na kumatiḥ kalparvikalparhataḥ /",
  "SA20asmahsuu:5838": "no vikṣiptamatiḥ sukhairna ca hato duḥkharna vā [vyā]vartate",
  "SA20asmahsuu:5839": "satyaṃ mitramupāśritaḥ śrutaparaḥ pūjāparaḥ śāstari // Msa_20.29 //",
  "SA20asmahsuu:5840": "sarvaṃ puṇyasamuccayaṃ suvipulaṃ kṛtvānyasādhāraṇaṃ",
  "SA20asmahsuu:5841": "saṃbodhau pariṇāmayatyaharaharyo hyuttamopāyavit /",
  "SA20asmahsuu:5842": "jātaḥ svāyatane sadā śubhakaraḥ krīḍatyabhijñāguṇaiḥ",
  "SA20asmahsuu:5843": "sarveṣāmuparisthito guṇanidhirjñeyaḥ sa buddhātmajaḥ // Msa_20.30 //",
  "SA20asmahsuu:5844": "daśapāramitālābhino bodhisattvasya ṣoḍaśavidhaṃ liṅgaṃ darśayati /",
  "SA20asmahsuu:5845": "ṣoḍaśavidhaṃ liṅgaṃ /",
  "SA20asmahsuu:5846": "sadā pāramitāpratipatticchandenāvirahitatvaṃ /",
  "SA20asmahsuu:5847": "ṣaṭpāramitāvipakṣaiśca rahitatvaṃ pratyekam /",
  "SA20asmahsuu:5848": "anyayānamanasikāreṇāvikṣiptatā /",
  "SA20asmahsuu:5849": "saṃpattisukheṣvasaktatā /",
  "SA20asmahsuu:5850": "vipattiduṣkaracaryāduḥkhaiḥ prayogānirvartitā /",
  "SA20asmahsuu:5851": "kalyāṇamitrāśrayaḥ /",
  "SA20asmahsuu:5852": "śrutaparatvaṃ /",
  "SA20asmahsuu:5853": "śāstṛpūjāparatvaṃ /",
  "SA20asmahsuu:5854": "samyakpariṇāmanā upāyakauśalyapāramitayā /",
  "SA20asmahsuu:5855": "svāyatanopapattiḥ praṇidhānapāramitayā buddhabodhisattvāvirahitasthānopapatteḥ /",
  "SA20asmahsuu:5856": "sadāśubhakaratve[tvaṃ]balapāramitayā tadvipakṣadharmāvyavakiraṇāt /",
  "SA20asmahsuu:5857": "abhijñāguṇavikrīḍanaṃ ca jñānapāramitayā /",
  "SA20asmahsuu:5858": "tatra maitrī vyāpādapratipakṣaḥ sukhopasaṃhārāśayaḥ /",
  "SA20asmahsuu:5859": "karuṇā vihiṃsāpratipakṣo duḥkhāpagamāśayaḥ /",
  "SA20asmahsuu:5860": "svabhāvakalpanaṃ kalpaḥ /",
  "SA20asmahsuu:5861": "viśeṣakalpanaṃ vikalpo veditavyaḥ /",
  "SA20asmahsuu:5862": "tatraivānuśaṃsavibhāge ślokaḥ /",
  "SA20asmahsuu:5863": "śamathe vipaśyanāyāṃ ca dvayapañcātmako mataḥ /",
  "SA20asmahsuu:5864": "dhīmatāmanuśaṃso hi sarvathā sarvabhūmiṣu // Msa_20.31 //",
  "SA20asmahsuu:5865": "tatraiva pāramitālābhe sarvabhūmiṣu bodhisattvānāṃ sarvaprakāro 'nuśaṃsaḥ pañcavidho veditavyaḥ /",
  "SA20asmahsuu:5866": "pratikṣaṇaṃ sarvadauṣṭhulyāśrayaṃ drāvayati /",
  "SA20asmahsuu:5867": "nānātvasaṃjñāvigatiṃ ca dharmārāmaratiḥ pratilabhate /",
  "SA20asmahsuu:5868": "aparicchinnākāraṃ ca sarvato 'pramāṇaṃ dharmāvabhāsaṃ saṃjānīte /",
  "SA20asmahsuu:5869": "avikalpitāni cāsya viśuddhibhāgīyāni nimittāni samudācaranti /",
  "SA20asmahsuu:5870": "dharmakāyaparipūripariniṣpattaye ca uttarāduttarataraṃ hetusaṃparigrahaṃ karoti /",
  "SA20asmahsuu:5871": "tatra prathamadvitīyau śamathapakṣe veditavyau /",
  "SA20asmahsuu:5872": "tṛtīyacaturthau vipaśyanāpakṣe /",
  "SA20asmahsuu:5873": "śeṣamubhayapakṣe /",
  "SA20asmahsuu:5874": "bhūminiruktivibhāge nava ślokāḥ /",
  "SA20asmahsuu:5875": "(MSA_Bagchi 174)",
  "SA20asmahsuu:5876": "paśyatāṃ bodhimāsannāṃ sattvārthasya ca sādhanaṃ /",
  "SA20asmahsuu:5877": "tīvra utpadyate modo muditā tena kathyate // Msa_20.32 //",
  "SA20asmahsuu:5878": "atra na kiṃcidvyākhyeyaṃ /",
  "SA20asmahsuu:5879": "dauḥ śīlyābhogavaimalyādvimalā bhūmirucyate /",
  "SA20asmahsuu:5880": "dauḥ śīlyamalasyānyayānamanasikāramalasya cātikramādvimaletyucyate /",
  "SA20asmahsuu:5881": "tasmāttarhyasmābhistulyābhinirhāre sarvākārapariśodhanābhinirhāra eva yogaḥ karaṇīya iti vacanāt /",
  "SA20asmahsuu:5882": "mahādharmāvabhāsasya karaṇācca prabhākarī // Msa_20.33 //",
  "SA20asmahsuu:5883": "tathā hi tasyāṃ samādhibalenāpramāṇadharmaparyeṣaṇadhāraṇāt mahāntaṃ dharmāvabhāsaṃ pareṣāṃ karoti /",
  "SA20asmahsuu:5884": "arcirbhūtā yato dharmā bodhipakṣāḥ pradāhakāḥ /",
  "SA20asmahsuu:5885": "arciṣmatīti tadyogātsā bhūmirdvayadāhataḥ // Msa_20.34 //",
  "SA20asmahsuu:5886": "sā hi bodhipakṣātmikā prajñā dvayadahanapratyupasthānā tasyāṃ bāhulyena /",
  "SA20asmahsuu:5887": "dvyaṃ punaḥ kleśāvaraṇaṃ jñeyāvaraṇaṃ cātra veditavyam /",
  "SA20asmahsuu:5888": "sattvānāṃ paripākaśca svacittasya ca rakṣaṇā /",
  "SA20asmahsuu:5889": "dhīmadbhirjīyate duḥkhaṃ durjayā tena kathyate // Msa_20.35 //",
  "SA20asmahsuu:5890": "tatra sattvaparipākābhiyukto 'pi na saṃkliśyate /",
  "SA20asmahsuu:5891": "sattvavipratipattyā taccobhayaṃ duṣkaratvād durjayam /",
  "SA20asmahsuu:5892": "ābhimukhyād dvyasyeha saṃsārasyāpi nirvṛteḥ /",
  "SA20asmahsuu:5893": "uktā hyabhimukhī bhūmiḥ prajñāpāramitāśrayāt // Msa_20.36 //",
  "SA20asmahsuu:5894": "sā hi prajñāpāramitāśrayeṇa nirvāṇasaṃsārayorapratiṣṭhānāt saṃsāranirvāṇayorabhimukhī /",
  "SA20asmahsuu:5895": "ekāyanapathaśleṣādbhūmirdūraṃgamā matā /",
  "SA20asmahsuu:5896": "ekāyanapathaḥ pūrvaṃ nirdiṣṭastadupaśliṣṭatvāt dūraṃ gatā bhavati prayogaparyantagamanāt /",
  "SA20asmahsuu:5897": "dvayasaṃjñāvicalanādacalā ca nirucyate // Msa_20.37 //",
  "SA20asmahsuu:5898": "dvābhyāṃ saṃjñābhyāṃ avicalanāt /",
  "SA20asmahsuu:5899": "nimittasaṃjñayā[nimittābhogasaṃjñayā]animittābhogasaṃjñayā ca /",
  "SA20asmahsuu:5900": "pratisaṃvinmatisādhutvādbhūmiḥ sādhumatī matā /",
  "SA20asmahsuu:5901": "pratisaṃvinmateḥ sādhutvāditi pradhānatvāt /",
  "SA20asmahsuu:5902": "dharmameghā dvayavyāpterdharmākāśasya meghavat // Msa_20.38 //",
  "SA20asmahsuu:5903": "(MSA_Bagchi 175)",
  "SA20asmahsuu:5904": "dvayavyāpteriti samādhimukhadhāraṇīmukhavyāpanānmeghenevākāśasthalīyasyāśrayasaṃniviṣṭasya śrutadharmasya dharmameghetyucyate /",
  "SA20asmahsuu:5905": "vividhe śubhanirhāre ratyā viharaṇātsadā /",
  "SA20asmahsuu:5906": "sarvatra bodhisattvānāṃ vihārabhūmayo matāḥ // Msa_20.39 //",
  "SA20asmahsuu:5907": "vividhakuśalābhinirhāranimittaṃ sadā sarvatra ratyā viharaṇādvodhisattvānāṃ bhūmayo vihārā ityucyante /",
  "SA20asmahsuu:5908": "bhūyo bhūyo 'mitāsvāsu ūrdhvaṃgamanayogataḥ /",
  "SA20asmahsuu:5909": "bhūtāmitābhayārthāya ta eveṣṭā hi bhūmayaḥ // Msa_20.40 //",
  "SA20asmahsuu:5910": "bhūyo bhūyo 'mitāsvāsūrdhvaṃgamanayogādbhūtāmitābhayārthāya ta eva vihārāḥ punarbhūmaya ucyante /",
  "SA20asmahsuu:5911": "amitāsviti daśasu bhūmiṣu ekaikasyāpramāṇatvāt /",
  "SA20asmahsuu:5912": "ūrdhvaṃgamanayogāditi uparibhūmigamanayogāt /",
  "SA20asmahsuu:5913": "bhūtāmitābhayārthamityamitānāṃ bhūtānāṃ bhayaprahāṇārtham /",
  "SA20asmahsuu:5914": "prāptivihāre[vibhāge]ślokaḥ /",
  "SA20asmahsuu:5915": "bhūmilābhe[bho]'dhimukteśca cariteṣu ca vartanāt /",
  "SA20asmahsuu:5916": "prativedhācca bhūmīnāṃ niṣpatteśca caturvidhaḥ // Msa_20.41 //",
  "SA20asmahsuu:5917": "caturvidho bhūmīnāṃ lābhaḥ /",
  "SA20asmahsuu:5918": "adhimuktilābho yathoktādhimuktito 'dhimukticaryābhūmau /",
  "SA20asmahsuu:5919": "caritalābho daśasu dharmacariteṣu vartanāttasyāmeva /",
  "SA20asmahsuu:5920": "paramārtha [prativedha] lābhaḥ paramārthaprativedhato bhūmipraveśe /",
  "SA20asmahsuu:5921": "niṣpatilābhaścāvinivartanīyabhūmipraveśe /",
  "SA20asmahsuu:5922": "caryāvibhāge ślokaḥ ṣaṭpādaḥ /",
  "SA20asmahsuu:5923": "mahāyāne 'dhimuktānāṃ hīnayāne ca dehināṃ /",
  "SA20asmahsuu:5924": "dvayorāvarjanārthāya vinayāya ca deśitāḥ /",
  "SA20asmahsuu:5925": "caryāścatasro dhīrāṇāṃ yathāsūtrānusārataḥ // Msa_20.42 //",
  "SA20asmahsuu:5926": "tatra pāramitācaryā mahāyānādhimuktānāmarthe deśitā /",
  "SA20asmahsuu:5927": "bodhipakṣacaryā śrāvakapratyekabuddhayānādhimuktānām /",
  "SA20asmahsuu:5928": "abhijñācaryā dvayorapi mahāyānahīnayānādhimuktayoḥ prabhāveṇāvarjanārthaṃ /",
  "SA20asmahsuu:5929": "sattvaparipākacaryā dvayoreva paripācanārthaṃ /",
  "SA20asmahsuu:5930": "paripācanaṃ hyatra vinayanam /",
  "SA20asmahsuu:5931": "buddhaguṇavibhāge bahavaḥ ślokāḥ /",
  "SA20asmahsuu:5932": "apramāṇavibhāge tad buddhastotramārabhyaikaḥ /",
  "SA20asmahsuu:5933": "anukampakasattveṣu saṃyogavigamāśaya /",
  "SA20asmahsuu:5934": "aviyogāśaya saukhyahitāśaya namo 'stute // Msa_20.43 //",
  "SA20asmahsuu:5935": "(MSA_Bagchi 176)",
  "SA20asmahsuu:5936": "[atra] anukampakatvaṃ sattveṣu hitasukhāśayatvena saṃdarśitaṃ /",
  "SA20asmahsuu:5937": "sukhāśayatvaṃ punaḥ sukhasaṃyogāśayatvena maitryā /",
  "SA20asmahsuu:5938": "duḥkhaviyogāśayatvena ca karuṇayā /",
  "SA20asmahsuu:5939": "sukhāviyogāśayatvena ca muditayā /",
  "SA20asmahsuu:5940": "hitāśayatvamupekṣayā /",
  "SA20asmahsuu:5941": "sā punarniḥ saṃkleśatāśayalakṣaṇā veditavyā /",
  "SA20asmahsuu:5942": "vimokṣābhibhvāyatanakṛtsnāyatanavibhāge ślokāḥ /",
  "SA20asmahsuu:5943": "sarvāvaraṇanirmukta sarvalokābhibhū mune /",
  "SA20asmahsuu:5944": "jñānena jñeyaṃ vyāptaṃ te muktacitta namo 'stute // Msa_20.44 //",
  "SA20asmahsuu:5945": "atra vimokṣaviśeṣaṃ bhagavataḥ sarvakleśajñeyāvaraṇanirmuktatayā darśayati /",
  "SA20asmahsuu:5946": "abhibhvāyatanaviśeṣaṃ sarvalokābhibhutvena svacittavaśavartanādyatheṣṭālambananirmāṇapariṇāmanatādhiṣṭhānataḥ /",
  "SA20asmahsuu:5947": "kṛtsnāyatanaviśeṣaṃ sarvajñeyajñānāvyāghātataḥ [jñānavyāptaḥ] /",
  "SA20asmahsuu:5948": "ata eva vimokṣādiguṇavipakṣamuktatvāt muktacittaḥ /",
  "SA20asmahsuu:5949": "araṇāvibhāge ślokaḥ /",
  "SA20asmahsuu:5950": "aśeṣaṃ sarvasattvānāṃ sarvakleśavināśaka /",
  "SA20asmahsuu:5951": "kleśaprahāraka kliṣṭasānukrośa namo 'stute // Msa_20.45 //",
  "SA20asmahsuu:5952": "atrāraṇāviśeṣaṃ bhagavataḥ sarvasattvakleśavinayanādutpāditakleśeṣvapi ca tatkleśapratipakṣavidhānāt kliṣṭajanānukampayā saṃdarśayati /",
  "SA20asmahsuu:5953": "anye hyaraṇāvihāriṇaḥ sattvānāṃ kasyacideva tadālambanasya kleśasyotpattipratyayamātraṃ pratiharanti /",
  "SA20asmahsuu:5954": "na tu kleśasaṃtānādapanayanti /",
  "SA20asmahsuu:5955": "praṇidhijñānaviśeṣe[vibhāge]ślokaḥ /",
  "SA20asmahsuu:5956": "anābhoga nirāsaṅga avyāghāta samāhita /",
  "SA20asmahsuu:5957": "sadaiva sarvapraśnānāṃ visarjaka namo 'stu te // Msa_20.46 //",
  "SA20asmahsuu:5958": "atra pañcabhirākāraiḥ praṇidhijñānaviśeṣaṃ bhagavataḥ saṃdarśayati /",
  "SA20asmahsuu:5959": "anābhogasaṃmukhībhāvataḥ /",
  "SA20asmahsuu:5960": "asaktisaṃmukhībhāvataḥ /",
  "SA20asmahsuu:5961": "sarvajñeyāvyāghātataḥ /",
  "SA20asmahsuu:5962": "sadā samāhitatvataḥ /",
  "SA20asmahsuu:5963": "sarvasaṃśayacchedanataśca sattvānāṃ /",
  "SA20asmahsuu:5964": "anye hi praṇidhijñānalābhino nānābhogān [bhogenā] praṇidhāya praṇidhījñānaṃ saṃmukhīkurvanti /",
  "SA20asmahsuu:5965": "na cāsaktaṃ samāpattipraveśāpekṣatvāt /",
  "SA20asmahsuu:5966": "na cāvyāhataṃ pradeśajñānāt /",
  "SA20asmahsuu:5967": "na ca sadā samāhitā bhavanti na ca sarvasaṃśayāṃśchindanti /",
  "SA20asmahsuu:5968": "pratisaṃvidvibhāge ślokaḥ /",
  "SA20asmahsuu:5969": "āśraye 'thāśrite deśye vākye jñāne ca deśike /",
  "SA20asmahsuu:5970": "avyāhatamate nityaṃ sudeśika namo 'stute // Msa_20.47 //",
  "SA20asmahsuu:5971": "(MSA_Bagchi 177)",
  "SA20asmahsuu:5972": "atra samāsato yacca deśyate yena ca deśyate tatra nityamavyāhatamatitvena bhagavataścatasraḥ pratisaṃvido deśitāḥ /",
  "SA20asmahsuu:5973": "tatra dvayaṃ deśyate āśrayaśca dharmaḥ /",
  "SA20asmahsuu:5974": "tadāśritaścārthaḥ /",
  "SA20asmahsuu:5975": "dvayena deśyate vācā jñānena ca /",
  "SA20asmahsuu:5976": "sudeśikatvena tāsāṃ karma saṃdarśitam /",
  "SA20asmahsuu:5977": "abhijñāvibhāge ślokaḥ /",
  "SA20asmahsuu:5978": "upetya vacanaisteṣāṃ carijña āgatau gatau /",
  "SA20asmahsuu:5979": "niḥ sāre caiva sattvānāṃ svavavāda namo 'stu te // Msa_20.48 //",
  "SA20asmahsuu:5980": "atra ṣaḍbhirabhijñābhiḥ samyagavavādatvaṃ bhagavato darśitam /",
  "SA20asmahsuu:5981": "upetya vineyasakāśamṛdhdyabhijñayā /",
  "SA20asmahsuu:5982": "teṣāṃ bhāṣayā divyaśrotrābhijñayā cittacaritraṃ jñātvā cetaḥparyāyābhijñayā yathā pūrvāntādihagatiryathā cāparānte gatiryathā ca saṃsārānniḥ saraṇaṃ /",
  "SA20asmahsuu:5983": "tatrāvavādaṃ dadātyavaśiṣṭābhistisṛbhirabhijñābhiryathākramam /",
  "SA20asmahsuu:5984": "lakṣaṇānuvyañjanavibhāge ślokaḥ /",
  "SA20asmahsuu:5985": "satpauruṣyaṃ prapadyante tvāṃ dṛṣṭvā sarvadehinaḥ /",
  "SA20asmahsuu:5986": "dṛṣṭamātrātprasādasya vidhāyaka namo 'stu te // Msa_20.49 //",
  "SA20asmahsuu:5987": "atra lakṣaṇānuvyañjanānāṃ bhagavati mahāpuruṣatvasaṃpratyayena darśanamātrātpareṣāṃ prasādajanakatvaṃ karma saṃdarśitam /",
  "SA20asmahsuu:5988": "pariśuddhivibhāge ślokaḥ /",
  "SA20asmahsuu:5989": "ādanasthānasaṃtyāganirmāṇapariṇāmane /",
  "SA20asmahsuu:5990": "samādhijñānavaśitāmanuprāpta namo 'stu te // Msa_20.50 //",
  "SA20asmahsuu:5991": "atra bhagavataścaturvidhayā vaśitayā sarvākāraścatasraḥ pariśuddhayaḥ paridīpitāḥ /",
  "SA20asmahsuu:5992": "āśrayapariśuddhirātmabhāvasyādānasthānatyāgavaśitayā /",
  "SA20asmahsuu:5993": "ālambanapariśuddhirnirmāṇapariṇāmanavaśitayā /",
  "SA20asmahsuu:5994": "cittapariśuddhiḥ sarvākārasamādhivaśitayā /",
  "SA20asmahsuu:5995": "prajñāpariśuddhiḥ sarvākārajñānavaśitayā /",
  "SA20asmahsuu:5996": "balavibhāge ślokaḥ /",
  "SA20asmahsuu:5997": "upāye śaraṇe śuddhau sattvānāṃ vipravādane /",
  "SA20asmahsuu:5998": "mahāyāne ca niryāṇe mārabhañja namo 'stu te // Msa_20.51 //",
  "SA20asmahsuu:5999": "atra caturṣvartheṣu sattvānāṃ vipravādanāya māro yastadbhañjakatvena bhagavato daśānāṃ balānāṃ karma saṃdarśitaṃ /",
  "SA20asmahsuu:6000": "yaduta sugatidurgatigamanādyupāyavipravādane /",
  "SA20asmahsuu:6001": "aśaraṇe devādiṣu śaraṇavipravādane /",
  "SA20asmahsuu:6002": "sāśravaśuddhimātreṇa śuddhivipravādane /",
  "SA20asmahsuu:6003": "mahāyānaniryāṇavipravādane ca /",
  "SA20asmahsuu:6004": "(MSA_Bagchi 178) sthānāsthānajñānabalena hi bhagavānprathame 'rthe mārabhañjako veditavyaḥ /",
  "SA20asmahsuu:6005": "karmavipākajñānabalena dvitīye /",
  "SA20asmahsuu:6006": "dhyānavimokṣasamādhisamāpattijñānabalena tṛtīye /",
  "SA20asmahsuu:6007": "indriyaparāparatvādijñānabalena caturthe /",
  "SA20asmahsuu:6008": "hīnānīndriyādīni varjayitvā śreṣṭhasaṃniyojanāt /",
  "SA20asmahsuu:6009": "vaiśāradyavibhāge ślokaḥ /",
  "SA20asmahsuu:6010": "jñānaprahāṇaniryāṇavighnakārakadeśika /",
  "SA20asmahsuu:6011": "svaparārthe 'nyatīrthyānāṃ nirādhṛṣya namo 'stu te // Msa_20.52 //",
  "SA20asmahsuu:6012": "atra jñānaprahāṇakārakatvena svārthe /",
  "SA20asmahsuu:6013": "niryāṇavighnadeśikatvena ca parārthe /",
  "SA20asmahsuu:6014": "nirādhṛṣyatvādanyatīrthyairbhagavato yathākramaṃ caturvidhaṃ vaiśāradyamudbhāvitam /",
  "SA20asmahsuu:6015": "ārakṣasmṛtyupasthānavibhāge ślokaḥ /",
  "SA20asmahsuu:6016": "vi[ni]gṛhyavaktā parṣatsu dvayasaṃkleśavarjita /",
  "SA20asmahsuu:6017": "nirārakṣa asaṃmoṣa gaṇakarṣa namo 'stu te // Msa_20.53 //",
  "SA20asmahsuu:6018": "anena trīṇyarakṣāṇi trīṇi ca smṛtyupasthānāni bhagavataḥ paridīpitāni teṣāṃ ca karma gaṇaparipakarṣakatvaṃ /",
  "SA20asmahsuu:6019": "tairhi yathākramaṃ vi[ni]gṛhyavaktā ca bhavati parṣatsu nirārakṣatvāt /",
  "SA20asmahsuu:6020": "dvyasaṃkleśavarjitaścānunayapratighābhāvādasaṃmoṣatayā sadābhūya sthitasmṛtitvāt /",
  "SA20asmahsuu:6021": "vāsanāsamuddhātavibhāge ślokaḥ /",
  "SA20asmahsuu:6022": "cāre vihāre sarvatra nāstyasarvajñaceṣṭitaṃ /",
  "SA20asmahsuu:6023": "sarvadā tava sarvajña bhūtārthika namo 'stu te // Msa_20.54 //",
  "SA20asmahsuu:6024": "anena cāre vihāre vā sarvatra sarvadā vāsarvajñaceṣṭitasyābhāvāt bhagavataḥ sarvakleśavāsanāsasuddhātaḥ paridīpitaḥ /",
  "SA20asmahsuu:6025": "asarvajño hi kṣīṇakleśo 'pyasamuddhātitatvād vāsanāyā ekadā bhrāntena hastinā sārdhaṃ samāgacchati bhrāntena rathenetyevamādikamasarvajñaceṣṭitaṃ karoti /",
  "SA20asmahsuu:6026": "yathoktaṃ māṇḍavyasūtre /",
  "SA20asmahsuu:6027": "tacca bhagavato bhūtārthasarvajñatvaṃ[jñatvena]nāsti /",
  "SA20asmahsuu:6028": "asaṃmoṣatāvibhāge ślokaḥ /",
  "SA20asmahsuu:6029": "sarvasattvārthakṛtyeṣu kālaṃ tvaṃ nātivartase /",
  "SA20asmahsuu:6030": "abandhyakṛtya satatamasaṃmoṣa namo 'stu te // Msa_20.55 //",
  "SA20asmahsuu:6031": "anena yasya sattvasya yo 'rthaḥ karaṇīyo yasminkāle tatkālānativartanāt abandhyaṃ kṛtyaṃ sadā bhagavata ityasaṃmoṣadharmatvaṃ svabhāvataḥ karmataśca saṃdarśitam /",
  "SA20asmahsuu:6032": "mahākaruṇāvibhāge ślokaḥ /",
  "SA20asmahsuu:6033": "(MSA_Bagchi 179)",
  "SA20asmahsuu:6034": "sarvalokamahorātraṃ ṣaṭkṛtvaḥ pratyavekṣase /",
  "SA20asmahsuu:6035": "mahākaruṇayā yukta hitāśaya namo 'stu te // Msa_20.56 //",
  "SA20asmahsuu:6036": "atra mahākaruṇā bhagavataḥ karmataḥ svabhāvataśca paridīpitā /",
  "SA20asmahsuu:6037": "mahākaruṇayā hi bhagavān ṣaṭkṛtvo rātrindivena lokaṃ pratyavekṣate ko hīyate ko vardhate ityevamādi /",
  "SA20asmahsuu:6038": "tadyogācca bhagavān sarvasattveṣu nityaṃ hitāśayaḥ /",
  "SA20asmahsuu:6039": "āveṇikaguṇavibhāge ślokaḥ /",
  "SA20asmahsuu:6040": "cāreṇādhigamenāpi jñānenāpi ca karmaṇā /",
  "SA20asmahsuu:6041": "sarvaśrāvakapratyekabuddhottama namo 'stu te // Msa_20.57 //",
  "SA20asmahsuu:6042": "atra cārasaṃgṛhītaiḥ ṣaḍbhirāveṇikairbuddhadharmaiḥ /",
  "SA20asmahsuu:6043": "adhigamasaṃgṛhītaiḥ ṣaḍbhiḥ /",
  "SA20asmahsuu:6044": "jñānasaṃgṛhītaistribhiḥ /",
  "SA20asmahsuu:6045": "karmasaṃgṛhītaiśca tribhiḥ /",
  "SA20asmahsuu:6046": "tadanyasattvottamānāmapi śrāvakapratyekabuddhānāmantikāduttamatvena sarvasattvottamatvaṃ bhagavataḥ paridīpitaṃ /",
  "SA20asmahsuu:6047": "tatra nāsti tathāgatasya skhalitaṃ /",
  "SA20asmahsuu:6048": "nāsti ravitaṃ /",
  "SA20asmahsuu:6049": "nāsti muṣitā smṛtiḥ /",
  "SA20asmahsuu:6050": "nāstyasamāhitaṃ cittaṃ /",
  "SA20asmahsuu:6051": "nāsti nānātvasaṃjñā /",
  "SA20asmahsuu:6052": "nāstyapratisaṃkhyāyopekṣeti cārasaṃgṛhītāḥ ṣaḍāveṇikā buddhadharmā ye buddhasyaiva saṃvidyante nānyeṣāṃ /",
  "SA20asmahsuu:6053": "nāsti chandaparihāṇirnāsti vīryasmṛtisamādhiprajñāvimuktiparihāṇirityadhigamasaṃgṛhītāḥ ṣaṭ /",
  "SA20asmahsuu:6054": "atīte 'dhvani tathāgatasyāsaṅgamapratihataṃ jñānam /",
  "SA20asmahsuu:6055": "anāgate pratyutpanne 'dhvani tathāgatasyāsaṅgamapratihataṃ jñānamiti jñānasaṃgṛhītāstrayaḥ /",
  "SA20asmahsuu:6056": "sarvaṃ tathāgatasya kāyakarma jñānapūrvaṃgamaṃ jñānānuparivarti /",
  "SA20asmahsuu:6057": "sarvaṃ vākkarma sarvaṃ manaskarmeti karmasaṃgahītāstrayaḥ /",
  "SA20asmahsuu:6058": "sarvākārajñatāvibhāge ślokaḥ /",
  "SA20asmahsuu:6059": "tribhiḥ kāyairmahābodhiṃ sarvākārāmupāgata /",
  "SA20asmahsuu:6060": "sarvatra sarvasattvānāṃ kāṅkṣāchida namo 'stu te // Msa_20.58 //",
  "SA20asmahsuu:6061": "anena tribhiśca kāyaiḥ sarvākārabodhyupagamatvāt sarvajñeyasarvākārajñānācca sarvākārajñatā bhagavataḥ paridīpitā /",
  "SA20asmahsuu:6062": "trayaḥ kāyāḥ svābhāvikaḥ sāṃbhogiko nairmāṇikaśca /",
  "SA20asmahsuu:6063": "sarvajñeyasarvākārajñānaṃ punaratra sarvasattvānāṃ devamanuṣyādīnāṃ sarvasaṃśayacchedena karmaṇā nirdiṣṭam /",
  "SA20asmahsuu:6064": "pāramitāparipurivibhāge ślokaḥ /",
  "SA20asmahsuu:6065": "niravagraha nirdoṣa niṣkāluṣyānavasthita /",
  "SA20asmahsuu:6066": "āniṅkṣya sarvadharmeṣu niṣprapañca namo 'stu te // Msa_20.59 //",
  "SA20asmahsuu:6067": "(MSA_Bagchi 180)",
  "SA20asmahsuu:6068": "anena sakalaṣaṭpāramitāvipakṣanirmuktatayā ṣaṭpāramitāparipūrirbhagavata udbhāvitā /",
  "SA20asmahsuu:6069": "tatrānavagrahatvaṃ bhoganirāgrahatvādveditavyaṃ /",
  "SA20asmahsuu:6070": "nirdoṣatvaṃ nirmalakāyādikarmatvāt /",
  "SA20asmahsuu:6071": "niṣkāluṣyatvaṃ lokadharmaduḥkhābhyāṃ cittākaluṣīkaraṇāt /",
  "SA20asmahsuu:6072": "anavasthitatvamalpāvaraṇa[vara]mātrādhigamānavasthānāt /",
  "SA20asmahsuu:6073": "āniṅkṣyatvamavikṣepāt /",
  "SA20asmahsuu:6074": "niṣprapañcatvaṃ sarvavikalpaprapañcāsamudācārāt /",
  "SA20asmahsuu:6075": "buddhalakṣaṇavibhāge dvau ślokau /",
  "SA20asmahsuu:6076": "niṣpannaparamārtho 'si sarvabhūmiviniḥsṛtaḥ /",
  "SA20asmahsuu:6077": "sarvasattvāgratāṃ prāptaḥ sarvasattvavimocakaḥ // Msa_20.60 //",
  "SA20asmahsuu:6078": "akṣayairasamairyukto guṇairlokeṣu dṛśyase /",
  "SA20asmahsuu:6079": "maṇḍaleṣvapyadṛśyaśca sarvathā devamānuṣaiḥ // Msa_20.61 //",
  "SA20asmahsuu:6080": "atra ṣaḍbhiḥ svabhāvahetuphalakarmayogavṛttyarthairbuddhalakṣaṇaṃ paridīpitaṃ /",
  "SA20asmahsuu:6081": "tatra viśuddhā tathatā niṣpannaḥ paramārthaḥ /",
  "SA20asmahsuu:6082": "sa ca buddhānāṃ svabhāvaḥ /",
  "SA20asmahsuu:6083": "sarvabodhisattvabhūminiryātatvaṃ hetuḥ /",
  "SA20asmahsuu:6084": "sarvasattvāgratāṃ prāptatvaṃ phalaṃ /",
  "SA20asmahsuu:6085": "sarvasattvavimocakatvaṃ karma /",
  "SA20asmahsuu:6086": "akṣayāsamaguṇayuktatvaṃ yogaḥ /",
  "SA20asmahsuu:6087": "nānālokadhātuṣu dṛśyamānatā nirmāṇakāyena parṣanmaṇḍaleṣvapi dṛśyamānatā sāṃbhogikena kāyena /",
  "SA20asmahsuu:6088": "sarvathā /",
  "SA20asmahsuu:6089": "cādṛśyamānatā dharmakāyeneti trividhā prabhedavṛttiriti /",
  "SA20asmahsuu:6090": "// mahāyānasūtrālaṃkāreṣu vyavadātasamayamahābodhisattvabhāṣite caryāpratiṣṭhādhikāro",
  "SA20asmahsuu:6091": "nāmaikaviṃśatitamo 'dhikāraḥ //",
  "SA20asmahsuu:6092": "// samāptaśca mahāyānasūtrālaṃkāra iti //"
}