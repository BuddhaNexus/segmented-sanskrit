{
  "GV05sirup_u:0": "oṃ devā ha vai svargalokam āyaṃs te rudram apṛcchan ko bhavān iti /",
  "GV05sirup_u:1": "so 'bravīd aham ekaḥ prathamam āsodvartāmi ca bhaviṣyāmi ca nānyaḥ kaścin matto vyatirikta iti /",
  "GV05sirup_u:2_0": "so 'ntarād antaraṃ prāviśat diśaś cāntaraṃ prāviśat so 'haṃ nityānityo vyaktāvyakto",
  "GV05sirup_u:2_1": "brahmā brahmāhaṃ prāñcaḥ pratyañco 'haṃ dakṣiṇāṃ ca udañco 'ham adhaś cordhvaś cāhaṃ",
  "GV05sirup_u:2_2": "diśaś ca pratidiśaś cāhaṃ pumān apumān striyaś cāhaṃ sāvitry ahaṃ gāyatry ahaṃ triṣṭubjagatyanuṣṭup",
  "GV05sirup_u:2_3": "cāhaṃ chando 'haṃ satyo 'haṃ gārhapatyo dakṣiṇāgnir āhavanīyo 'haṃ gaur ahaṃ gaury",
  "GV05sirup_u:2_4": "aham ṛg ahaṃ yajur ahaṃ sāmāham atharvāṅgiraso 'haṃ jyeṣṭho 'haṃ śreṣṭho'haṃ variṣṭho",
  "GV05sirup_u:2_5": "'ham āpo 'haṃ tejo 'haṃ guhyo 'ham araṇyo 'ham akṣaram ahaṃ kṣaram ahaṃ puṣkaram",
  "GV05sirup_u:2_6": "ahaṃ pavitram aham ugraṃ ca baliś ca purastāj jyotir ity aham eva sarvebhyo mām eva",
  "GV05sirup_u:2_7": "sa sarvaḥ samāyo māṃ veda sa devān veda sarvāṃś ca vedān sāṅgān api brahma brāhmaṇaiś",
  "GV05sirup_u:2_8": "ca gāṃ gobhir brāhmaṇān brāhmaṇyena havir haviṣā āyur āyuṣā satyena satyaṃ dharmeṇa",
  "GV05sirup_u:2_9": "dharmaṃ tarpayāmi svena tejasā /",
  "GV05sirup_u:3": "tato ha vai te devā rudram apṛcchan te devā rudram apaśyan te devā rudram adhyāyan te devā ūrdhvabāhavo rudraṃ stuvanti // SirUp_1",
  "GV05sirup_u:4": "oṃ yo vai rudraḥ sa bhagavān yaś ca brahmā tasmai vai namonamaḥ // SirUp_2",
  "GV05sirup_u:5": "yo vai rudraḥ sa bhagavān yaś ca viṣṇus tasmai vai namonamaḥ // SirUp_3",
  "GV05sirup_u:6": "yo vai rudraḥ sa bhagavān yaś ca skandas tasmai vai namonamaḥ // SirUp_4",
  "GV05sirup_u:7": "yo vai rudraḥ sa bhagavān yaś cendras tasmai vai namonamaḥ // SirUp_5",
  "GV05sirup_u:8": "yo vai rudraḥ sa bhagavān yaś cāgnis tasmai vai namonamaḥ // SirUp_6",
  "GV05sirup_u:9": "yo vai rudraḥ sa bhagavān yaś ca vāyus tasmai vai namonamaḥ // SirUp_7",
  "GV05sirup_u:10": "yo vai rudraḥ sa bhagavan yaś ca sūryas tasmai vai namonamaḥ // SirUp_8",
  "GV05sirup_u:11": "yo vai rudraḥ sa bhagavān yaś ca somas tasmai vai namonamaḥ // SirUp_9",
  "GV05sirup_u:12": "yo vai rudraḥ sa bhagavān ye cāṣṭau grahās tasmai vai namonamaḥ // SirUp_10",
  "GV05sirup_u:13": "yo vai rudraḥ sa bhagavān ye cāṣṭau pratigrahās tasmai vai namonamaḥ // SirUp_11",
  "GV05sirup_u:14": "yo vai rudraḥ sa bhagavān yac ca bhūs tasmai vai namonamaḥ // SirUp_12",
  "GV05sirup_u:15": "yo vai rudraḥ sa bhagavān yac ca bhuvas tasmai vai namonamaḥ // SirUp_13",
  "GV05sirup_u:16": "yo vai rudraḥ sa bhagavān yac ca svas tasmai vai namonamaḥ // SirUp_14",
  "GV05sirup_u:17": "yo vai rudraḥ sa bhagavān yac ca mahas tasmai vai namonamaḥ // SirUp_15",
  "GV05sirup_u:18": "yo vai rudraḥ sa bhagavān yā ca pṛthivī tasmai vai namonamaḥ /",
  "GV05sirup_u:19": "yo vai rudraḥ sa bhagavān yac cāntarikṣaṃ tasmai vai namonamaḥ // SirUp_16",
  "GV05sirup_u:20": "yo vai rudraḥ sa bhagavān yā ca dyaus tasmai vai namonamaḥ // SirUp_17",
  "GV05sirup_u:21": "yo vai rudraḥ sa bhagavān yāś cāpas tasmai vai namonamaḥ // SirUp_18",
  "GV05sirup_u:22": "yo vai rudraḥ sa bhagavān yac ca tejas tasmai vai namonamaḥ // SirUp_19",
  "GV05sirup_u:23": "yo vai rudraḥ sa bhagavān yaś ca kālas tasmai vai namonamaḥ // SirUp_20",
  "GV05sirup_u:24": "yo vai rudraḥ sa bhagavān yaś ca yamas tasmai vai namonamaḥ // SirUp_21",
  "GV05sirup_u:25": "yo vai rudraḥ sa bhagavān yaś ca mṛtyus tasmai vai namonamaḥ // SirUp_22",
  "GV05sirup_u:26": "yo vai rudraḥ sa bhagavān yac cāmṛtaṃ tasmai vai namonamaḥ // SirUp_23",
  "GV05sirup_u:27": "yo vai rudraḥ sa bhagavān yac cākāśaṃ tasmai vai namonamaḥ // SirUp_24",
  "GV05sirup_u:28": "yo vai rudraḥ sa bhagavān yac ca viśvaṃ tasmai vai namonamaḥ // SirUp_25",
  "GV05sirup_u:29": "yo vai rudraḥ sa bhagavān yac ca sthūlaṃ tasmai vai namonamaḥ // SirUp_26",
  "GV05sirup_u:30": "yo vai rudraḥ sa bhagavān yac ca sūkṣmaṃ tasmai vai namonamaḥ // SirUp_27",
  "GV05sirup_u:31": "yo vai rudraḥ sa bhagavān yac ca śuklaṃ tasmai vai namonamaḥ // SirUp_28",
  "GV05sirup_u:32": "yo vai rudraḥ sa bhagavān yac ca kṛṣṇaṃ tasmai vai namonamaḥ // SirUp_29",
  "GV05sirup_u:33": "yo vai rudraḥ sa bhagavān yac ca kṛtsnaṃ tasmai vai namonamaḥ // SirUp_30",
  "GV05sirup_u:34": "yo vai rudraḥ sa bhagavān yac ca satyaṃ tasmai vai namonamaḥ // SirUp_31",
  "GV05sirup_u:35": "yo vai rudraḥ sa bhagavān yac ca sarvaṃ tasmai vai namonamaḥ // SirUp_32",
  "GV05sirup_u:36_0": "bhas te ādir madhyaṃ bhuvas te svas te śīrṣaṃ viśvarūpo 'si brahmaikas tvaṃ dvidhā",
  "GV05sirup_u:36_1": "tridhā vṛddhis tvaṃ śāntis tvaṃ puṣṭis tvaṃ hutam ahutaṃ dattam adattaṃ sarvam asarvaṃ",
  "GV05sirup_u:36_2": "viśvam aviśvaṃ kṛtam akṛtaṃ param aparaṃ parāyaṇaṃ ca tvam /",
  "GV05sirup_u:37": "apām asomam amṛtā abhūm āgan me jyotir avidāma devān /",
  "GV05sirup_u:38": "kiṃ nūnam asmān kṛṇavad arātiḥ /",
  "GV05sirup_u:39": "kim u dhūrtir amṛtaṃ martyasya somasūryapurastāt sūkṣmaḥ puruṣaḥ /",
  "GV05sirup_u:40_0": "sarvaṃ jagaddhitaṃ vā etad akṣaraṃ prājāpatyaṃ saumyaṃ sūkṣmaṃ puruṣaṃ grāhyam aguhyena",
  "GV05sirup_u:40_1": "bhāvaṃ bhāvena saumyaṃ saumyena sūkṣmaṃ sūkṣmena vāyavyaṃ vāyavyena grasati tasmai",
  "GV05sirup_u:40_2": "mahāgrāsāya vai namonamaḥ /",
  "GV05sirup_u:41": "hṛdisthā devatāḥ sarvā hṛdi prāṇāḥ pratiṣṭhitāḥ /",
  "GV05sirup_u:42": "hṛdi tvam asi yo nityaṃ tisro mātrāḥ paras tu saḥ // SirUp_33",
  "GV05sirup_u:43_0": "tasyottarataḥ śirodakṣiṇataḥ pādau ya uttarataḥ sa oṃkāraḥ ya oṃkāraḥ sa praṇavaḥ",
  "GV05sirup_u:43_1": "yaḥ praṇavaḥ sa sarvavyāpī yaḥ sarvavyāpī so 'nantaḥ yo 'nantas tat tāraṃ yat tāraṃ",
  "GV05sirup_u:43_2": "tac chuklaṃ yac chuklaṃ tat sūkṣmaṃ yat sūkṣmaṃ tad vaidyutaṃ yad vaidyutaṃ tat paraṃ",
  "GV05sirup_u:43_3": "brahma yat paraṃ brahma sa ekaḥ yaḥ ekaḥ sa rudraḥ yo rudraḥ sa īśānaḥ ya īśānaḥ",
  "GV05sirup_u:43_4": "sa bhagavān maheśvaraḥ // SirUp_34",
  "GV05sirup_u:44": "atha kasmād ucyate oṃkāraḥ yasmād uccāryamāṇa eva prāṇān ūrdhvam utkrāmayati tasmād ucyate oṃkāraḥ /",
  "GV05sirup_u:45": "atha kasmād ucyate praṇavaḥ yasmād uccāryamāṇa eva ṛgyajuḥsāmātharvāṅgirasaṃ brahma brāhmaṇebhyaḥ praṇāmayati nāmayati ca tasmād ucyate praṇavaḥ /",
  "GV05sirup_u:46": "atha kasmād ucyate sarvavyāpī yasmād uccāryamāṇa eva yathā snehena palalapiṇḍam iva śāntarūpam otaprotam anuprāpto vyatiṣaktaś ca tasmād ucyate sarvavyāpī /",
  "GV05sirup_u:47": "atha kasmād ucyate 'nantaḥ yasmād uccāryamāṇa eva tiryag ūrdhvam adhastāc cāsyānto nopalabhyate tasmād ucyate 'nantaḥ /",
  "GV05sirup_u:48": "atha kasmād ucyate tāraṃ yasmād uccāryamāṇa eva garbhajanmavyādhijarāmaraṇasaṃsāramahābhayāt tārayati trāyate ca tasmād ucyate tāram /",
  "GV05sirup_u:49": "atha kasmād ucyate śuklaṃ yasmād uccāryamāṇa eva klandate klāmayati ca tasmād ucyate śuklam /",
  "GV05sirup_u:50": "atha kasmād ucyate sūkṣmaṃ yasmād uccāryamāṇa eva sūkṣmo bhūtvā śarīrāṇy adhitiṣṭhati sarvāṇi cāṅgāny abhimṛśati tasmād ucyate sūkṣmam /",
  "GV05sirup_u:51": "atha kasmād ucyate vaidyutaṃ yasmād uccāryamāṇa eva vyakte mahati tamasi dyotayati tasmād ucyate vaidyutam /",
  "GV05sirup_u:52": "atha kasmād ucyate paraṃ brahma yasmāt param aparaṃ parāyaṇaṃ ca bṛhad bṛhatyā bṛṃhayati tasmād ucyate paraṃ brahma /",
  "GV05sirup_u:53_0": "atha kasmād ucyate ekaḥ yaḥ sarvān prāṇān saṃbhakṣya saṃbhakṣaṇenājaḥ saṃsṛjati visṛjati",
  "GV05sirup_u:53_1": "tīrtham eke vrajanti tīrtham eke dakṣiṇāḥ pratyañca udañcaḥ prāñco 'bhivrajanty eke",
  "GV05sirup_u:53_2": "teṣāṃ sarveṣām iha saṃgatiḥ /",
  "GV05sirup_u:54": "sākaṃ sa eko bhūtaś carati prajānāṃ tasmād ucyate ekaḥ /",
  "GV05sirup_u:55": "atha kasmād ucyate rudraḥ yasmād ṛṣibhir nānyair bhaktair drutam asya rūpam upalabhyate tasmād ucyate rudraḥ /",
  "GV05sirup_u:56": "atha kasmād ucyate īśānaḥ yaḥ sarvān devān īśate īśānībhir jananībhiś ca śaktibhiḥ /",
  "GV05sirup_u:57": "abhittvā śūraṇo numo dugdhā iva dhenavaḥ /",
  "GV05sirup_u:58": "īśānam asya jagataḥ svadarśam īśānam indratasthuṣa iti tasmād ucyate īśānaḥ /",
  "GV05sirup_u:59_0": "atha kasmād ucyate bhagavān maheśvaraḥ yasmād bhaktājñānena bhajaty anugṛhṇāti ca",
  "GV05sirup_u:59_1": "vācaṃ saṃsṛjati visṛjati ca sarvān bhāvān parityajyātmajñānena yogaiśvaryeṇa mahati",
  "GV05sirup_u:59_2": "mahīyate tasmād ucyate bhagavān maheśvaraḥ tad etad rudracaritam // SirUp_35",
  "GV05sirup_u:60": "eko ha devaḥ pradiśo 'nu sarvāḥ pūrvo ha jātaḥ sa u garbha antaḥ /",
  "GV05sirup_u:61": "sa eva jātaḥ sa janiṣyamāṇaḥ pratyaṅjanās tiṣṭhati sarvatomukhaḥ /",
  "GV05sirup_u:62": "eko rudro na dvitīyāya tasmai ya imāṃl lokān īśata īśānībhiḥ /",
  "GV05sirup_u:63": "pratyaṅjanās tiṣṭhati saṃcukocāntakāle saṃsṛjya viśvā bhuvanāni goptā /",
  "GV05sirup_u:64": "yo yoniṃ yonim adhitiṣṭhaty eko yenedaṃ sarvaṃ vicarati sarvam /",
  "GV05sirup_u:65": "tam īśānaṃ varadaṃ devam īḍyaṃ nicāyyemāṃ śāntim atyantam eti /",
  "GV05sirup_u:66": "kṣamāṃ hitvā hetujālasya mūlaṃ buddhyā saṃcitaṃ sthāpayitvā tu rudro rudram ekatvam āhuḥ /",
  "GV05sirup_u:67": "śāśvataṃ vai purāṇam iṣam ūrjeṇa paśavo 'nunāmayantaṃ mṛtyupāśān /",
  "GV05sirup_u:68": "tad etenātmann etenārdhacaturthena mātreṇa śāntiṃ saṃsṛjati paśupāśavimokṣaṇam yā sā prathamā mātrā brahmadevatyā raktā varṇena yas tāṃ dhyāyate nityaṃ sa gacched brahmapadam /",
  "GV05sirup_u:69": "yā sā dvitīyā mātrā viṣṇudevatyā kṛṣṇā varṇena yas tāṃ dhyāyate nityaṃ sa gacched vaiṣṇavaṃ padam /",
  "GV05sirup_u:70": "yā sā tṛtīyā mātrā īśānadevatyā kapilā varṇena yas tāṃ dhyāyate nityaṃ sa gacched aiśānaṃ padam /",
  "GV05sirup_u:71": "yā sārdhacaturthī mātrā sarvadevatyāvyaktībhūtā khaṃ vicarati śuddhā sphaṭikasaṃnibhā varṇena yas tāṃ dhyāyate nityaṃ sa gacchet padam anāmayam /",
  "GV05sirup_u:72": "tad etad upāsīta munayo vāgvadanti na tasya grahaṇam ayaṃ panthā vihita uttareṇa yena devā yānti yena pitaro yena ṛṣayaḥ param aparaṃ parāyaṇaṃ ceti // SirUp_36",
  "GV05sirup_u:73": "bālāgramātraṃ hṛdayasya madhye viśvaṃ devaṃ jātarūpaṃ vareṇyam /",
  "GV05sirup_u:74": "tam ātmasthaṃ ye tu paśyanti dhīrās teṣāṃ śāntir bhavati netareṣām // SirUp_37",
  "GV05sirup_u:75": "yasmin krodhaṃ yāṃ ca tṛṣṇāṃ kṣamāṃ cākṣamāṃ hitvā hetujālasya mūlam /",
  "GV05sirup_u:76": "buddhyā saṃcitaṃ sthāpayitvā tu rudre rudram ekatvam āhuḥ // SirUp_38",
  "GV05sirup_u:77_0": "rudro hi śāśvatena vai purāṇeneṣam ūrjeṇa tapasā niyantāgnir iti bhasma vāyar iti",
  "GV05sirup_u:77_1": "bhasma jalam iti bhasma sthalam iti bhasma vyomam iti bhasma sarvaṃ ha vā idaṃ bhasma",
  "GV05sirup_u:77_2": "mana etāni cakṣūṃṣi yasmād vratam idaṃ pāśupataṃ yad bhasmanāṅgāni saṃspṛśet tasmād",
  "GV05sirup_u:77_3": "brahma tad etat pāśupataṃ paśupāśavimokṣaṇāya // SirUp_39",
  "GV05sirup_u:78": "yo 'gnau rudro yo 'psv antar ya oṣadhīr vīrudha āviveśa /",
  "GV05sirup_u:79": "ya imā viśvā bhuvanāni caklape tasmai rudrāya namo 'stv agnaye /",
  "GV05sirup_u:80": "yo rudro 'gnau yo rudro 'psv antar yo rudra oṣadhīr vīrudha āviveśa /",
  "GV05sirup_u:81": "yo rudra imā viśvā bhuvanāni caklape tasmai rudrāya namonamaḥ /",
  "GV05sirup_u:82": "yo rudro 'psu yo rudra oṣadhiṣu yo rudro vanaspatiṣu /",
  "GV05sirup_u:83": "yena rudreṇa jagad ūrdhvaṃ dhāritaṃ pṛthivī dvidhā tridhā dhartā dhāritā nāgā ye 'ntarikṣe tasmai rudrāya vai namonamaḥ /",
  "GV05sirup_u:84": "mūrdhānam asya saṃsevyāpy atharvā hṛdayaṃ ca yat /",
  "GV05sirup_u:85": "mastiṣkād ūrdhvaṃ prerayaty avamāno 'dhiśīrṣataḥ // SirUp_40",
  "GV05sirup_u:86": "tad vā atharvaṇaḥ śiro devakośaḥ samujjhitaḥ /",
  "GV05sirup_u:87": "tat prāṇo 'bhirakṣati śiro 'ntam atho manaḥ /",
  "GV05sirup_u:88": "na ca divo devajanena guptā na cāntarikṣāṇi na ca bhūma imāḥ yasminn idaṃ sarvam otaprotaṃ tasmād anyaṃ na paraṃ kiṃca nāsti // SirUp_41",
  "GV05sirup_u:89": "na tasmāt pūrvaṃ na paraṃ tad asti na bhūtaṃ nota bhavyaṃ yad āsīt /",
  "GV05sirup_u:90": "sahasrapād ekamūrdhnā vyāptaṃ sa evedam āvarīvartti bhūtam // SirUp_42",
  "GV05sirup_u:91": "akṣarāt saṃjāyate kālaḥ kālād vyāpaka ucyate // SirUp_43",
  "GV05sirup_u:92": "vyāpako hi bhagavān rudro bhogāyamāno yadā śete rudras tadā saṃhāryyate prajāḥ /",
  "GV05sirup_u:93_0": "ucchvasite tamo bhavati tamasa āpo 'psv aṅgulyā mathite mathitaṃ śiśire śiśiraṃ mathyamānaṃ",
  "GV05sirup_u:93_1": "phenaṃ bhavati phenād aṇḍaṃ bhavaty aṇḍād brahmā bhavati brahmaṇo vāyuḥ vāyor oṃkāraḥ",
  "GV05sirup_u:93_2": "oṃkārāt sāvitrī sāvitryā gāyatrī gāyatryā lokā bhavanti /",
  "GV05sirup_u:94": "arcayanti tapaḥ satyaṃ madhu kṣaranti yad dhruvam /",
  "GV05sirup_u:95": "etaddhi paramaṃ tapaḥ /",
  "GV05sirup_u:96": "āpo jyotī raso 'mṛtaṃ brahma bhūr bhuvaḥ svar oṃ nama iti // SirUp_44",
  "GV05sirup_u:97_0": "ya idam atharvaśiro brāhmaṇo 'dhīte aśrotriyaḥ śrotriyo bhavati anupanīta upanīto",
  "GV05sirup_u:97_1": "bhavati so 'gnipūto bhavati sa vāyupūto bhavati sa sūryapūto bhavati sa somapūto",
  "GV05sirup_u:97_2": "bhavati sa satyapūto bhavati sa sarvair devair jñāto bhavati sa sarvair vedair anudhyāto",
  "GV05sirup_u:97_3": "bhavati sa sarveṣu tīrtheṣu snāto bhavati tena sarvaiḥ kratubhir iṣṭaṃ bhavati gāyatryāḥ",
  "GV05sirup_u:97_4": "ṣaṣṭisahasrāṇi japtāni bhavanti itihāsapurāṇānāṃ rudrāṇāṃ śatasahasrāṇi japtāni bhavanti /",
  "GV05sirup_u:98": "praṇavānām ayutaṃ japtaṃ bhavati /",
  "GV05sirup_u:99": "sa cakṣuṣaḥ paṅktiṃ punāti /",
  "GV05sirup_u:100": "ā saptamāt puruṣayugān punātīty āha bhagavān atharvaśiraḥ sakṛj japtvaiva śuciḥ sa pūtaḥ karmaṇyo bhavati /",
  "GV05sirup_u:101": "dvitīyaṃ japtvā gaṇādhipatyam āpnoti /",
  "GV05sirup_u:102": "tṛtīyaṃ japtvaivam evānupraviśaty oṃ satyam oṃ satyam oṃ satyam /",
  "GV05sirup_u:103": "ity atharvavede śiraupaniṣat samāptā // SirUp_45"
}