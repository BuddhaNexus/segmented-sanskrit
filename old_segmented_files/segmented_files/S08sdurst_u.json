{
  "S08sdurst_u:0": "(Sdp 120) I",
  "S08sdurst_u:2": "oṃ namaḥ śrīvajrasattvāya /",
  "S08sdurst_u:3": "evaṃ mayā śrutam ekasmin samaye bhagavān sarvadevottamanandavane viharati sma /",
  "S08sdurst_u:4": "maṇisuvarṇaśākhālatābaddhavanaspatigulmauṣadhikamalotpalakarṇikārabakulatilakāśokamāndāravamahāmāndāravādibhir nānāvidhaiḥ puṣpair upaśobhite /",
  "S08sdurst_u:5": "kalpavṛkṣasamalaṃkṛte /",
  "S08sdurst_u:6": "nānālaṃkāravibhūṣite /",
  "S08sdurst_u:7": "nānāpakṣigaṇakūjite /",
  "S08sdurst_u:8": "tūryamukundaveṇubherīprabhṛtipraṇadite /",
  "S08sdurst_u:9": "śakrabrahmādidevāpsarobhir nānāvidhābhir vikrīḍite /",
  "S08sdurst_u:10": "sarvabuddhabodhisattvādhiṣṭhite /",
  "S08sdurst_u:11_0": "sarvaśakrabrahmādidevavidyādharadevāpsaraḥparṣatkoṭīniyutaśatasahasrair anekayakṣarākṣasāsuragaruḍagandharvakinnaramahoraganāgādiparṣadbhir",
  "S08sdurst_u:11_1": "nānāvidhābhir mahābodhisattvakoṭīśatasahasrair aṣṭābhiḥ /",
  "S08sdurst_u:12": "tadyathā /",
  "S08sdurst_u:13": "pratibhānamatinā ca bodhisattvena mahāsattvena /",
  "S08sdurst_u:14": "acalamatinā ca /",
  "S08sdurst_u:15": "vipulamatinā ca /",
  "S08sdurst_u:16": "samantamatinā ca /",
  "S08sdurst_u:17": "anantamatinā ca /",
  "S08sdurst_u:18": "asamantamatinā ca /",
  "S08sdurst_u:19": "kamalamatinā ca /",
  "S08sdurst_u:20": "mahāmatinā ca /",
  "S08sdurst_u:21": "divāmatinā ca /",
  "S08sdurst_u:22": "vividhamatinā ca /",
  "S08sdurst_u:23": "aśeṣamatinā ca /",
  "S08sdurst_u:24": "samantabhadreṇa ca /",
  "S08sdurst_u:25": "evaṃ pramukhair avaivartikabodhisattvamahāsattvasaṃghair anantāparyantaiḥ satkṛtaḥ /",
  "S08sdurst_u:26_0": "gurukṛto 'rcitaḥ pūjitaḥ suprakṛṣṭo mahāparṣadgaṇamadhye mahābrahmā padmāsane niṣaṇṇaḥ",
  "S08sdurst_u:26_1": "sarvadurgatipariśodhananāmasamādhiṃ samāpannaḥ samanantaram evāpāyatrayasantativimokṣakanāmamahābodhisattvaraśmispharaṇasaṃharaṇānekamālā",
  "S08sdurst_u:26_2": "svorṇākośānniścacāra /",
  "S08sdurst_u:27": "tena trisahasramahāsahasralokadhātur avabhāsitaḥ /",
  "S08sdurst_u:28": "tenāvabhāsena sarvasattvāś cittakleśabandhanān mocayitvā pṛthak pṛthak saṃprāpito nandavanaṃ ca samantādavabhāsayitvā /",
  "S08sdurst_u:29": "(Sdp 122) nānāpūjāmeghaiḥ pūjayitvā śatasahasraṃ pradakṣiṇīkṛtya śirasā vanditvā bhagavataḥ purastād vimalāsaner upari niṣadyaivam āhuḥ aho buddha aho buddhasya dharmaśobhanam //",
  "S08sdurst_u:30": "tat kasya hetoḥ //",
  "S08sdurst_u:31": "asmākaṃ durgatipariśodhanam //",
  "S08sdurst_u:32": "bodhisattvacaryāpratiṣṭhāpanañ ca //",
  "S08sdurst_u:33": "atha devendro bhagavantaṃ śatasahasraṃ pradakṣiṇīkṛtya vanditvā bhagavantam etad avocat /",
  "S08sdurst_u:34": "bhagavan kena kāraṇena buddharaśmisamantāvabhāsena durgatisamantān mocayitvā vimuktimārge pratiṣṭhāpitā āścaryaṃ sugata /",
  "S08sdurst_u:35": "bhagavān āha /",
  "S08sdurst_u:36": "nedaṃ devendrāścaryaṃ buddhānāṃ bhagavatāṃ sūpacitāpramāṇapuṇyasaṃbhārāṇām /",
  "S08sdurst_u:37": "devendra samyaksaṃbuddhā aparimitaguṇaratnākarabhūtāḥ /",
  "S08sdurst_u:38": "devendra samyaksaṃbuddhānām apramāṇopāyāḥ parmiṣpannāḥ /",
  "S08sdurst_u:39": "devendra buddhānāṃ bhagavatām aparimitā prajñopacitā /",
  "S08sdurst_u:40": "devendra buddhānām apramāṇā vīryā /",
  "S08sdurst_u:41": "buddhena bhagavatāpramānā vineyajanā bhājanībhūtāḥ kṛtāḥ /",
  "S08sdurst_u:42": "asamasamajñānābhi buddhā bhagavanto 'samasamarddhisamanvāgatāḥ /",
  "S08sdurst_u:43": "bhagavanto 'samasamapraṇidhānasamanvāgatāḥ /",
  "S08sdurst_u:44": "tasmād devendra buddhānāṃ bhagavatāṃ yathā bhājanaṃ tathā sattvārthakaraṇañ ca /",
  "S08sdurst_u:45": "yathā vineyaṃ tathā sattvānām arthakaraṇañ ca /",
  "S08sdurst_u:46": "yathābhiprāyaṃ tathā sattvārthakaraṇaṃ bhavatīti /",
  "S08sdurst_u:47": "jñātavyam ity atra saṃśayaśaṅkāvimatir na kartavyā /",
  "S08sdurst_u:48": "tathāgatavaineyaṃ na bhavatīti nedaṃ sthānaṃ vidyate /",
  "S08sdurst_u:49": "atha devendraḥ svakīyād āsanād utthāya punar api bhagavato vipulāṃ mahatīṃ pūjāṃ kṛtvā bhagavantam etad avocat /",
  "S08sdurst_u:50": "sarvasattvānāṃ hitakaraṇāyānukampākaraṇāya śaraṇakaraṇāya samahākṛpākaraṇāya sarvāśāparipūraṇakaraṇāya bhagavan mama pratibhānam utpādaya sugata mama pratibhānam utpādaya /",
  "S08sdurst_u:51": "bhagavan (Sdp 124)",
  "S08sdurst_u:52": "itas trayastriṃśaddevanikāyād vimalamaṇiprabhanāmno devaputrasya cyutasya kālagatasya saptadivasā abhūvan /",
  "S08sdurst_u:53": "bhagavan sa kutropapannaḥ sukhaṃ duḥkhaṃ vānubhavati /",
  "S08sdurst_u:54": "idaṃ bhagavan vyākuru sugata vyākuru /",
  "S08sdurst_u:55": "bhagavān āha /",
  "S08sdurst_u:56": "devendra prāptakālasamayaṃ jñātvā śroṣyasi /",
  "S08sdurst_u:57": "devendra āha /",
  "S08sdurst_u:58": "bhagavan ayaṃ kālaḥ /",
  "S08sdurst_u:59": "ayaṃ samayaḥ sugata /",
  "S08sdurst_u:60": "bhagavān āha /",
  "S08sdurst_u:61": "devendra vimalamaṇiprabhanāmadevaputra itaś cyutvāvīcau mahānaraka utpannas tatra dvādaśavarṣasahasrāṇi tīvraṃ kaṭukaṃ duḥkham anubhavati /",
  "S08sdurst_u:62": "punar alpanarake daśavarṣasahasrāṇi duḥkham anubhavati /",
  "S08sdurst_u:63": "punar api tiryakpreteṣūtpanno daśavarṣasahasrāṇi duḥkham anubhavati /",
  "S08sdurst_u:64": "punar api pratyantajanapadeṣūtpanno badhiramūkāvyaktasvabhāvatām anubhavati ṣaṣṭivarṣasahasrāṇi /",
  "S08sdurst_u:65": "punar api caturaśītivarṣasahasrāṇi vyādhiraktātisārakuṣṭhavighātapīḍitaś ca bahujananindito 'śeṣaparityakto hīnakulo bhavati /",
  "S08sdurst_u:66": "duḥkhaduḥkhaparaṃparāṃ na vicchedayati /",
  "S08sdurst_u:67": "anyeṣām apy ahitaṃ karoti /",
  "S08sdurst_u:68": "nānākarmāvaraṇāni cāvicchedena karoti /",
  "S08sdurst_u:69": "punar apy anyonyaduḥkhaparaṃparām anubhavati /",
  "S08sdurst_u:70": "atha khalu śakrādayaḥ sarvadevaputrāḥ śrutvā bhrāntās trastāḥ khinnā adhomukhaṃ patitāḥ /",
  "S08sdurst_u:71": "punar utthāyaivam āhuḥ /",
  "S08sdurst_u:72": "kathaṃ bhagavan tasmād duḥkhaparaṃparāto mucyate /",
  "S08sdurst_u:73": "kathaṃ sugata mucyate /",
  "S08sdurst_u:74": "kenopāyena bhagavan duḥkharāśeḥ tasmān mucyata iti /",
  "S08sdurst_u:75": "paritrānaṃ kuru bhagavan /",
  "S08sdurst_u:76": "paritrāṇaṃ kuru sugata /",
  "S08sdurst_u:77": "bhagavān āha /",
  "S08sdurst_u:78": "devendra caturaśītibuddhakoṭibhir bhāṣitam idam aham api bhāṣe śṛṇu /",
  "S08sdurst_u:79_0": "atha khalu devendraḥ punar api bhagavantaṃ māndāravamahāmāndāravapuṣpair nānāvidhair",
  "S08sdurst_u:79_1": "ratnamukuṭakeyūrakarṇālaṃkārahārārdhahārādyanekālaṃkāraviśeṣair abhyarcyānekaśatasahasravāraṃ",
  "S08sdurst_u:79_2": "pradakṣiṇīkṛtya praṇamya sādhu bhagavan sādhu sugateti /",
  "S08sdurst_u:80": "sādhukāreṇa harṣayitvā sadevakasya lokasya hitasukhakaraṇāyānāgatānāṃ sattvānām apāyasantativimokṣaṇāya subhāṣitārthaṃ vijñāpayāmi /",
  "S08sdurst_u:81": "atha punar api brahmādayo devagaṇā",
  "S08sdurst_u:82": "(Sdp 126) evam āhuḥ /",
  "S08sdurst_u:83": "sādhu bhagavan sādhu sugata yenānāgatānāṃ sattvānāṃ nāmamātram api śrutavatām apāyatrayamārgavimokṣo bhavati /",
  "S08sdurst_u:84": "svargadevaloke vā manuṣyaloke cotpannānām anuttarasamyaksaṃbodhiprāptyarthaṃ bhāṣatu /",
  "S08sdurst_u:85": "atha khalu bhagavān śakrabrahmādidevaputrāṇāṃ sarvatathāgatahṛdayenādhiṣṭhānārtham amoghavajrādhiṣṭhānanāmasamādhiṃ samāpannaḥ /",
  "S08sdurst_u:86": "oṃ vajrādhiṣṭhānasamaye huṃ /",
  "S08sdurst_u:87": "evañ ca samādhiṃ samāpanno 'nabhibhavanīyavajrādhiṣṭhānenādhiṣṭhāyedaṃ sarvadurgatipariśodhanarājanāmatathāgatahṛdayaṃ niścārayām āsa /",
  "S08sdurst_u:88": "oṃ śodhane śodhane sarvapāpaviśodhani śuddhe viśuddhe sarvakarmāvaraṇaviśuddhe svāhā /",
  "S08sdurst_u:89": "asyā vidyāyā bhāṣaṇānantaram eva sarvasattvānāṃ durgatir vinipātitā sarvanarakatiryakpretagatiḥ śodhitā /",
  "S08sdurst_u:90": "tīvraduḥkhāni praśāntāni bahavaś ca jātāḥ sukhīmukhībhūtāḥ /",
  "S08sdurst_u:91": "punar aparaṃ guhyahṛdayam abhāṣata /",
  "S08sdurst_u:92": "oṃ śodhane śodhane śodhaya sarvāpāyān sarvasattvebhyo huṃ punar aparaṃ devendredaṃ sarvatathāgatahṛdayaṃ /",
  "S08sdurst_u:93": "oṃ sarvāpāyaviśodhani huṃ phaṭ /",
  "S08sdurst_u:94": "punar aparaṃ devendredaṃ sarvatathāgatahṛdayopahṛdayam /",
  "S08sdurst_u:95": "oṃ trāṭ /",
  "S08sdurst_u:96": "punar aparaṃ devendra sarvadurgatipariśodhanahṛdayam /",
  "S08sdurst_u:97": "huṃ /",
  "S08sdurst_u:98": "punar aparaṃ devendra saṃkṣepataḥ smaraṇamātreṇāpy alpapuṇyasattvānāṃ sarvadurgatiśāntikaraṇāyānāyāsato vimokṣaṇakaram idaṃ bhavati /",
  "S08sdurst_u:99": "oṃ namo bhagavate sarvadurgatipariśodhanarājāya tathāgatāyārhate samyaksaṃbuddhāya / tadyathā /",
  "S08sdurst_u:100": "oṃ śodhane śodhane sarvapāpaviśodhani śuddhe viśuddhe sarvakarmāvaraṇaviśodhani svāhā / mūlavidyā /",
  "S08sdurst_u:101": "(Sdp 128) oṃ sarvavit sarvāvaraṇāni viśodhaya hana huṃ phaṭ /",
  "S08sdurst_u:102": "oṃ sarvavid huṃ /",
  "S08sdurst_u:103": "oṃ sarvavid hrīḥ phaṭ /",
  "S08sdurst_u:104": "oṃ sarvavid aḥ /",
  "S08sdurst_u:105": "oṃ sarvavit trāṃ trāṭ /",
  "S08sdurst_u:106": "oṃ sarvavid oṃ /",
  "S08sdurst_u:107": "oṃ sarvavid dhīm /",
  "S08sdurst_u:108": "oṃ sarvavid huṃ /",
  "S08sdurst_u:109": "oṃ sarvavit krīṃ traṭ /",
  "S08sdurst_u:110": "oṃ sarvavid mahāvajrodbhavadānapāramitāpūje huṃ /",
  "S08sdurst_u:111": "lāsyāyā mantraḥ /",
  "S08sdurst_u:112": "oṃ sarvavid mahāvajrodbhavaśīlapāramitāpūje trāṃ /",
  "S08sdurst_u:113": "mālāyā mantraḥ /",
  "S08sdurst_u:114": "oṃ sarvavid mahāvajrodbhavakṣāntipāramitāpūje hrīḥ /",
  "S08sdurst_u:115": "gītāyā mantraḥ /",
  "S08sdurst_u:116": "oṃ sarvavid mahāvajrodbhavavīryapāramitāpūje aḥ /",
  "S08sdurst_u:117": "nṛtyāyā mantraḥ /",
  "S08sdurst_u:118": "oṃ sarvavit sarvāpāyaviśodhani dhama dhama dhyānapāramitāpūje huṃ huṃ phaṭ /",
  "S08sdurst_u:119": "dhūpāyā mantraḥ /",
  "S08sdurst_u:120": "oṃ sarvavit sarva durgatipariśodhane kleśopakleśacchedani puṣpālokini prajñāpāramitāpūje trāṃ huṃ phaṭ /",
  "S08sdurst_u:121": "puṣpāyā mantraḥ /",
  "S08sdurst_u:122": "oṃ sarvavit sarvāpāyaviśodhani jñānālokakari praṇidhipāramitāpūje hrīḥ huṃ phaṭ /",
  "S08sdurst_u:123": "dīpāyā mantraḥ /",
  "S08sdurst_u:124": "oṃ sarvavit sarvāpāyagandhanāśani vajragandhopāyapāramitāpūje aḥ huṃ phaṭ /",
  "S08sdurst_u:125": "gandhāyā mantraḥ /",
  "S08sdurst_u:126": "oṃ sarvavid narakagatyākarṣaṇi huṃ jaḥ phaṭ /",
  "S08sdurst_u:127": "vajrāṅkuśasya mantraḥ /",
  "S08sdurst_u:128": "oṃ sarvavid narakoddharaṇi huṃ huṃ phaṭ /",
  "S08sdurst_u:129": "vajrapāśasya mantraḥ /",
  "S08sdurst_u:130": "oṃ sarvavit sarvāpāyabandhanamocani huṃ vaṃ phaṭ /",
  "S08sdurst_u:131": "vajrasphoṭasya mantraḥ /",
  "S08sdurst_u:132": "oṃ sarvavit sarvāpāyagatigahanaviśodhani huṃ hoḥ phat /",
  "S08sdurst_u:133": "vajrāveśasya mantraḥ /",
  "S08sdurst_u:134": "oṃ maitrīyaharaṇāya svāhā /",
  "S08sdurst_u:135": "maitreyasya mantraḥ /",
  "S08sdurst_u:136": "oṃ amoghe amoghadarśini huṃ /",
  "S08sdurst_u:137": "amoghadarśinaḥ /",
  "S08sdurst_u:138": "(Sdp 120)",
  "S08sdurst_u:139": "oṃ sarvāpāyajahe sarvāpāyaviśodhani huṃ /",
  "S08sdurst_u:140": "sarvāpāyajahasya/",
  "S08sdurst_u:141": "oṃ sarvaśokatamonirghātanamati huṃ /",
  "S08sdurst_u:142": "sarvaśokatamonirghātanamateḥ /",
  "S08sdurst_u:143": "oṃ gandhahastini huṃ /",
  "S08sdurst_u:144": "gandhahastinaḥ /",
  "S08sdurst_u:145": "oṃ śūraṃgame huṃ /",
  "S08sdurst_u:146": "śūraṃgamasya /",
  "S08sdurst_u:147": "oṃ gagane gaganalocane huṃ /",
  "S08sdurst_u:148": "gaganagañjasya /",
  "S08sdurst_u:149": "oṃ jñānaketo jñānavati huṃ /",
  "S08sdurst_u:150": "jñānaketoḥ /",
  "S08sdurst_u:151": "om amṛtaprabhe amṛtavati huṃ /",
  "S08sdurst_u:152": "amṛtaprabhasya /",
  "S08sdurst_u:153": "oṃ candrasthe candravyavalokini svāhā /",
  "S08sdurst_u:154": "candraprabhasya /",
  "S08sdurst_u:155": "oṃ bhadravati bhadrapāle /",
  "S08sdurst_u:156": "bhadrapālasya /",
  "S08sdurst_u:157": "oṃ jālini mahājālini huṃ /",
  "S08sdurst_u:158": "jālinīprabhasya /",
  "S08sdurst_u:159": "oṃ vajragarbhe huṃ /",
  "S08sdurst_u:160": "vajragarbhasya /",
  "S08sdurst_u:161": "om akṣaye huṃ huṃ akṣayakarmāvaraṇaviśodhani svāhā /",
  "S08sdurst_u:162": "akṣayamateḥ /",
  "S08sdurst_u:163": "oṃ pratibhāne pratibhānakūṭe svāhā /",
  "S08sdurst_u:164": "pratibhānakūṭasya /",
  "S08sdurst_u:165": "oṃ samantabhadre huṃ /",
  "S08sdurst_u:166": "samantabhadrasya /",
  "S08sdurst_u:167": "ete bhadrakalpikasya bodhisattvasya mantrān yathākramam uccārayet /",
  "S08sdurst_u:168": "anena yathoktatantrānusārānukrameṇa vidhānena pratyahaṃ prabhātakāla utpattikrameṇa bhāvayamāno bhāvayet /",
  "S08sdurst_u:169": "devatāyogaṃ samādhitrayam uttamaṃ yatnato durgatipariśodhanasiddhir bhavati /",
  "S08sdurst_u:170": "punar aparaṃ devendra sarvadurgatipariśodhanatejorājasya tathāgatasya guhyahṛdayam idam /",
  "S08sdurst_u:171_0": "kulaputro vā kuladuhitā vā yaḥ kaścid nāmamātraṃ śṛṇoti dhārayati vācayati likhitvā",
  "S08sdurst_u:171_1": "ca śirasi śikhāyāṃ vā bāhau grīvāyāṃ vā baddhvā dhārayati tasyehaiva janmany aṣṭāv",
  "S08sdurst_u:171_2": "akālamaraṇāni nmaraṇasaṃbandhasvapnaprakārā (Sdp 132)",
  "S08sdurst_u:172": "vā durgatinimittāni vā tāni sarvāṇi svapnamātrato nopasarpanti /",
  "S08sdurst_u:173": "maṇḍalañ ca yathāvat praveśyābhiṣikto hṛdayañ ca japtvā mantrārthaṃ ye kecid bhāvayanti kaḥ punar vādas tesāṃ yāni kānicit pāpāni na nikaṭībhavantīti na durgatiṃ gacchantīti /",
  "S08sdurst_u:174": "puruṣastrīdevanāgayakṣarākṣasapretatiryagnarakādīnāṃ yeṣāṃ keṣāñcit mṛtakāyeṣu maṇḍalaṃ praveśyābhiśikteṣu te narakeṣūtpannāḥ samanantaram evaṃ vimucyante devanikāyeṣūtpadyante /",
  "S08sdurst_u:175": "tatrotpannāḥ santaḥ sarvatathāgatānāṃ dharmatām abhimukhīkurvanty avaivartikāś ca bhavanti /",
  "S08sdurst_u:176": "santatiś ca niyatā bhavati /",
  "S08sdurst_u:177": "sarvatathāgatakule prajātāś ca bhavanti /",
  "S08sdurst_u:178": "prahīṇāvaraṇāś ca /",
  "S08sdurst_u:179": "sarvatathāgatakuleṣu devakuleṣu vānyasmin vā sukham anubhavanti /",
  "S08sdurst_u:180": "devendra saṃkṣepato laukikalokottarasarvahitasukham anubhavanti /",
  "S08sdurst_u:181": "atha devendro bhagavantaṃ pūrvavat pradakṣiṇīkṛtya vanditvaivam āha /",
  "S08sdurst_u:182": "bhagavan sarvadurgativaśībhūtānāṃ hitasukhakaraṇāya yathāsattvaiḥ sarvadurgatipṛṣṭhīkaraṇāyānāyāsato 'nuttarasamyaksaṃbodhyadhigamārthaṃ dharmaṃ deśayatu /",
  "S08sdurst_u:183": "atha khalu bhagavān śākyamuniḥ sarvadurgatipariśodhanajñānavajranāmasamādhiṃ samāpadya sarvatathāgatasarvadurgatipariśodhanatejorājanāmamaṇḍalam abhāṣata /",
  "S08sdurst_u:184": "tatsādhanaṃ śākyanāthena bhāṣitam /",
  "S08sdurst_u:185": "prathamaṃ tāvad yogī vijane mano 'nukūlapradeśe mṛdusukumārāsane niṣaṇṇaḥ sugandhena maṇḍalaṃ kṛtvā pañcopahārapūjā karaṇīyā /",
  "S08sdurst_u:186": "tataḥ sarvadharmanairātmyaṃ bhāvayitvā /",
  "S08sdurst_u:187": "ātmānaṃ huṃkāreṇa vajrajvālānalārkaṃ bhāvayet /",
  "S08sdurst_u:188": "tasya kaṇṭhe hrīḥkāreṇa padmaṃ tasyopari dalāgra ākāreṇa candramaṇḍalaṃ tasyopari huṃkāreṇa pañcasūcikavajram /",
  "S08sdurst_u:189": "tad vajraṃ jihvāyāṃ rīṇaṃ bhavati /",
  "S08sdurst_u:190": "vajrajihveti /",
  "S08sdurst_u:191": "tena vajrajihvā bhavati /",
  "S08sdurst_u:192": "mantrajāpakṣamo bhavet /",
  "S08sdurst_u:193": "hastadvayasya madhye sitākāreṇa candramaṇḍalaṃ tasyopari huṃkāreṇa pañcasūcikavajram /",
  "S08sdurst_u:194": "tad vajraṃ karamadhye nilīyate vajrahasto bhavati /",
  "S08sdurst_u:195": "sarvamudrābandhakṣamo bhavet /",
  "S08sdurst_u:196": "(Sdp 134)",
  "S08sdurst_u:197": "tato rakṣācakrabhāvanā kartavyā /",
  "S08sdurst_u:198": "oṃ gṛhṇa vajrasamaye huṃ vam /",
  "S08sdurst_u:199": "iti bruvan krodhaterintirīṃ badhnīyāt /",
  "S08sdurst_u:200": "vajrabandhaṃ tale kṛtvā cchādayet kruddhamānasaḥ //",
  "S08sdurst_u:201": "gāḍham aṅguṣṭhavajreṇa krodhaterintir smṛtā //",
  "S08sdurst_u:202": "tato vajrārdhāsananiṣaṇṇo vajraterintirīṃ baddhvā vajramālābhiṣekaṃ gṛhṇīyāt /",
  "S08sdurst_u:203": "oṃ vajrajvālānalārka huṃ abhiṣiñca mām iti /",
  "S08sdurst_u:204": "vajrabandhe 'ṅguṣṭhadvayaṃ sahitotthitaṃ vajrabandhasyopari śliṣṭhaṃ dhārayet /",
  "S08sdurst_u:205": "vajraterintirī /",
  "S08sdurst_u:206": "oṃ ṭuṃ iti / anena dvyakṣarakavacena kavacayitvā /",
  "S08sdurst_u:207": "oṃ vajrajvālānalārka huṃ ity udīrayet /",
  "S08sdurst_u:208": "vāmavajramuṣṭiṃ hṛdaye kṛtvā dakṣiṇavajramuṣṭim ullālayan sarvavighnān hanyāt /",
  "S08sdurst_u:209": "tato vajrānalena mudrāsahitena vighnadahanādikaṃ kuryāt /",
  "S08sdurst_u:210": "oṃ vajrānala hana daha paca matha bhañja rana huṃ phaṭ",
  "S08sdurst_u:211": "ity udīrayet /",
  "S08sdurst_u:212": "abhyantaravajrabandhe 'ṅgulijvālāgarbhe 'ṅguṣṭhavajram utthitam iyaṃ vajrānalamudrā /",
  "S08sdurst_u:213": "tad anu / vajranetri bandha sarvavighnān iti /",
  "S08sdurst_u:214": "mudrāyuktyā sarvavighnabandhaṃ kuryāt /",
  "S08sdurst_u:215": "vajrabandhaṃ baddhvāṅguṣṭhadvayaṃ prasārya samaṃ dhārayet /",
  "S08sdurst_u:216": "vajranetrimudrā /",
  "S08sdurst_u:217": "prasāritavajrabandhaṃ bhūmyāṃ pratiṣṭhāpyādhobandhaṃ kuryāt /",
  "S08sdurst_u:218": "oṃ vajra dṛḍho me bhava rakṣa sarvān svāhā /",
  "S08sdurst_u:219": "vajrabhairavanetreṇa mudrāsahitenordhvabandhaṃ kuryāt /",
  "S08sdurst_u:220": "oṃ hulu hulu huṃ phat / iti /",
  "S08sdurst_u:221": "vajramuṣṭidvayaṃ baddhvālātacakraṃ bhrāmayitvā śirasopari tarjanyaṅkuśākāreṇa dhārayet /",
  "S08sdurst_u:222": "vajrabhairavanetramudrā /",
  "S08sdurst_u:223": "tasyādhastād vajrayakṣeṇa mudrāsahitena punar bandhaṃ kuryāt /",
  "S08sdurst_u:224": "(Sdp 136)",
  "S08sdurst_u:225": "oṃ vajrayakṣa huṃ iti /",
  "S08sdurst_u:226": "vajrāñjaler aṅguṣṭhadvayaṃ prasāritaṃ tarjanīdvayaṃ damṣṭrā /",
  "S08sdurst_u:227": "vajrayakṣamudrā /",
  "S08sdurst_u:228": "vajroṣṇīṣeṇa mudrāyuktena pūrvāṃ diśaṃ bandhayet /",
  "S08sdurst_u:229": "oṃ druṃ bandha haṃ iti / druṃ 'iti vā /",
  "S08sdurst_u:230": "vajramuṣṭidvayaṃ kanyasāśrṅkhalābandhena tarjanīdvayasūcīmukhaṃ parivartoṣṇīṣe sthāpayet /",
  "S08sdurst_u:231": "vajroṣṇīṣamudrā /",
  "S08sdurst_u:232": "punar vajrapāśena tām eva bandhayet /",
  "S08sdurst_u:233": "huṃ vajrapāśe hrīḥ iti /",
  "S08sdurst_u:234": "vajramuṣṭidvayena bāhugranthiṃ kuryāt /",
  "S08sdurst_u:235": "vajrapāśamudrā /",
  "S08sdurst_u:236": "vajrapatākayā paścimāṃ diśaṃ bandhet /",
  "S08sdurst_u:237": "oṃ vajrapatāke pataṃgini raṭeti /",
  "S08sdurst_u:238": "vajrabandhe 'ṅguṣṭhasattvaparyaṅkasūcīṃ kṛtvāgrāsamānāmāvidāritāntyapaṭāgrī /",
  "S08sdurst_u:239": "vajrapatākāyāḥ /",
  "S08sdurst_u:240": "digvidikṣv adha ūrdhvañ ca vighnanikṛntanaṃ kuryāt /",
  "S08sdurst_u:241": "vajrakālyottarāṃ diśaṃ bandhet /",
  "S08sdurst_u:242": "hrīḥ vajrakāli ruṭ maṭ /",
  "S08sdurst_u:243": "iti /",
  "S08sdurst_u:244": "vajrayakṣamudrām eva mukhe dṛḍhīkṛtya vajrakālyāḥ /",
  "S08sdurst_u:245": "vajraśikharayā dakṣiṇāṃ diśaṃ bandhet /",
  "S08sdurst_u:246": "oṃ vajraśikhare ruṭ maṭ /",
  "S08sdurst_u:247": "iti /",
  "S08sdurst_u:248": "vajramuṣṭidvayena parvatotkarṣaṇābhinayākāraṃ vajraśikharāyāḥ /",
  "S08sdurst_u:249": "vajrakarmanā maṇḍalabandhaṃ kṛtvā prākāraṃ dadyāt /",
  "S08sdurst_u:250": "huṃ vajrakarmeti /",
  "S08sdurst_u:251": "punar abhyantaraprākāraṃ vajrahuṃkāreṇa huṃ iti /",
  "S08sdurst_u:252": "vajramuṣṭidvayaṃ baddhvā bāhuvajraṃ samādhāya kaniṣṭhāṅkuśabandhitā trilokavijayanāmatarjanīdvayaṃ tarjanī /",
  "S08sdurst_u:253": "vajrahuṃkārasya /",
  "S08sdurst_u:254": "iyam eva madhyāgradvayaṃ vajraṃ vajrakarmaṇaḥ /",
  "S08sdurst_u:255": "(Sdp 138)",
  "S08sdurst_u:256": "tato vajracakramudrayā sarvadurgatipariśodhanamanṇḍalaṃ purato niṣpādayet /",
  "S08sdurst_u:257": "oṃ vajracakra huṃ / iti /",
  "S08sdurst_u:258": "vajramuṣṭidvayaṃ baddhvā dvyagrāntyāvajrabandhanāt //",
  "S08sdurst_u:259": "vajracakreti vikhyātā sarvamaṇḍalasādhikā //",
  "S08sdurst_u:260": "anayā sarvadikṣu pradakṣiṇatayā bhrāmayitvā sarvamaṇḍalanirmāṇaṃ bhavati /",
  "S08sdurst_u:261": "imām eva mukhe nyasya nirīkṣamāṇo 'ṣṭau vārān vajracakraṃ japet /",
  "S08sdurst_u:262": "tataḥ pratyakṣam iva maṇḍalaṃ buddhyālagyapuṣpādibhiḥ saṃpūjya sarvadikṣu pañcamaṇḍalakena praṇamed anena /",
  "S08sdurst_u:263": "oṃ sarvavit kāyavākcittapraṇāmena vajrabandhanaṃ karomīti /",
  "S08sdurst_u:264": "tataś catuḥpraṇāmaṃ kuryāt / tadyathā /",
  "S08sdurst_u:265": "sarvaśarīreṇa vajrāñjaliprasāritena pūrvasyāṃ diśi praṇamed anena /",
  "S08sdurst_u:266": "oṃ sarvavit pūjopasthānāyātmānaṃ niryātayāmi /",
  "S08sdurst_u:267": "sarvatathāgatavajrasattvādhitiṣṭhasva mām / iti /",
  "S08sdurst_u:268": "tatas tathaivotthāya vajrāñjaliṃ hṛdi kṛtvā dakṣiṇasyāṃ diśi lalāṭeṇa bhūmiṃ spṛśan praṇamed anena /",
  "S08sdurst_u:269": "oṃ sarvavit pūjābhiṣekāyātmānaṃ niryātayāmi /",
  "S08sdurst_u:270": "sarvatathāgatavajraratnābhiṣiñca mām / iti /",
  "S08sdurst_u:271": "tatas tathaivotthāya vajrāñjalibandhena śirasā paścimāyāṃ diśi mukhena bhūmiṃ spṛśan praṇamed anena /",
  "S08sdurst_u:272": "oṃ sarvavit pūjāpravartanāyātmānaṃ niryātayāmi /",
  "S08sdurst_u:273": "sarvatathāgatavajradharma pravartaya mām / iti /",
  "S08sdurst_u:274": "tatas tathaivotthito vajrāñjaliṃ śiraso 'vatārya hṛdi kṛtvottarasyāṃ diśi mūrdhnā bhūmiṃ spṛśan praṇamed anena /",
  "S08sdurst_u:275": "oṃ sarvavit pūjākarmaṇā ātmānaṃ niryātayāmi /",
  "S08sdurst_u:276": "sarvatathāgatavajrakarma kuruṣva mām / iti /",
  "S08sdurst_u:277": "jānumaṇḍaladvayaṃ pṛthivyāṃ pratiṣṭhāpya vajrāñjaliṃ hṛdi kṛtvā sarvapāpaṃ pratideśayet /",
  "S08sdurst_u:278": "(Sdp 138)",
  "S08sdurst_u:279_0": "samanvāharantu māṃ daśasu dikṣu sarvabuddhabodhisattvāḥ sarvatathāgatavajramaṇipadmakarmakulāvasthitāś",
  "S08sdurst_u:279_1": "ca sarvamudrāmantravidyādevatā aham amukavajro daśasu dikṣu sarvabuddhabodhisattvānāṃ",
  "S08sdurst_u:279_2": "purataḥ sarvatathāgatavajramaṇipadmakarmakulāvasthitānāṃ sarvamudrāmantravidyādevatānāṃ",
  "S08sdurst_u:279_3": "ca purataḥ sarvapāpaṃ pratideśayāmi /",
  "S08sdurst_u:280": "vistareṇa daśasu dikṣv atītānāgatapratyutpannānāṃ sarvabuddhabodhisattvapratyekabuddhāryaśrāvakasamyaggatasamyakpratipannānāṃ sarvasattvanikāyānāṃ ca sarvapuṇyam anumodayāmi /",
  "S08sdurst_u:281": "daśasu dikṣu sarvabuddhān bhagavataḥ /",
  "S08sdurst_u:282": "apravartitadharmacakrān adhyeṣe dharmacakrapravartanāya /",
  "S08sdurst_u:283": "daśasu dikṣu sarvabuddhān bhagavataḥ parinirvātukāmān yāce 'parinirvāṇāya /",
  "S08sdurst_u:284": "tataḥ puṣpamudrāṃ baddhvaivaṃ vadet /",
  "S08sdurst_u:285": "oṃ sarvavit puṣpapūjāmeghasamudraspharaṇasamaye huṃ / iti /",
  "S08sdurst_u:286": "dhūpamudrāṃ baddhvaivaṃ vadet /",
  "S08sdurst_u:287": "oṃ sarvavid dhūpapūjāmeghasamudraspharaṇasamaye huṃ /",
  "S08sdurst_u:288": "dīpamudrāṃ baddhvaivaṃ vadet /",
  "S08sdurst_u:289": "oṃ sarvavid ālokapūjāmeghasamudraspharaṇasamaye huṃ /",
  "S08sdurst_u:290": "gandhamudrāṃ baddhvaivaṃ vadet /",
  "S08sdurst_u:291": "oṃ sarvavid gandhapūjāmeghasamudraspharaṇasamaye huṃ /",
  "S08sdurst_u:292": "saṃpuṭānjaliṃ baddhvaivaṃ vadet /",
  "S08sdurst_u:293": "oṃ sarvavid bodhyaṅgaratnālaṃkārapūjāmeghasamudraspharaṇasamaye huṃ / iti /",
  "S08sdurst_u:294": "oṃ sarvavid hāsyalāsyaratikrīḍāsaukhyānuttarapūjāmeghasamudraspharaṇasamaye huṃ / iti /",
  "S08sdurst_u:295": "oṃ sarvavid anuttaravastrapūjāmeghasamudraspharaṇasamaye huṃ / iti /",
  "S08sdurst_u:296": "(Sdp 142)",
  "S08sdurst_u:297": "tataḥ sarvasattvasaṃsāraduḥkham anusmṛtya bhagavato vajrasattvasya karmamudrāṃ baddhvā karuṇāvaśena sarvasattvottāraṇāya bodhicittam utpādayet /",
  "S08sdurst_u:298": "atīrṇatāraṇāyāmuktamocanāyānāśvastāśvāsanāyāparinirvṛtaparinirvātanāya sakalasattvadhātoḥ saṃsārasamudrād uttāraṇāya ca /",
  "S08sdurst_u:299": "oṃ sarvavid vajrapūjāmeghasamudraspharaṇasamaye huṃ / iti /",
  "S08sdurst_u:300": "tato lāsyāmudrāṃ baddhvaivaṃ vadet /",
  "S08sdurst_u:301": "sarvasattvāḥ sarvopakaraṇasamanvāgatā bhavantu /",
  "S08sdurst_u:302": "icchāmātrapratibaddhasarvasaṃpattayaḥ /",
  "S08sdurst_u:303": "oṃ sarvavid mahāvajrodbhavadānapāramitāpūjāmeghasamudraspharaṇasamaye huṃ / iti /",
  "S08sdurst_u:304": "vajramālāmudrāṃ baddhvaivaṃ vadet /",
  "S08sdurst_u:305": "sarvasattvāḥ sarvākuśalakāyavāgmanaskarmāntavigatā bhavantu /",
  "S08sdurst_u:306": "sarvakuśalakāyavāgmanaskarmāntasamanvāgatā bhavantu /",
  "S08sdurst_u:307": "oṃ sarvavid anuttaramahābodhyāhāraśīlapāramitāpūjāmeghasamudraspharaṇasamaye huṃ / iti /",
  "S08sdurst_u:308": "gītāmudrāṃ baddhvaivaṃ vadet /",
  "S08sdurst_u:309": "sarvasattvāḥ sarvalakṣaṇānuvyañjanena samalaṃkṛtagātrā bhavantu /",
  "S08sdurst_u:310": "parasparato nityam abhayāvairapratipannā hṛdayanayanābhirāmā gambhīradharmakṣāntikāś ca /",
  "S08sdurst_u:311": "oṃ sarvavid anuttaramahādharmāvabodhakṣāntipāramitāpūjāmeghasamudraspharaṇasamaye huṃ / iti /",
  "S08sdurst_u:312": "nṛtyāmudrāṃ baddhvaivaṃ vadet /",
  "S08sdurst_u:313": "sarvasattvā bodhisattvacaryābhiyuktā bhavantu /",
  "S08sdurst_u:314": "buddhatattvaparāyaṇāḥ saṃsārāparityāgavīryayuktāḥ /",
  "S08sdurst_u:315": "oṃ sarvavit saṃsārāparityāgavīryapāramitāpūjāmeghasamudraspharaṇasamaye huṃ / iti /",
  "S08sdurst_u:316": "puṣpāmudrāṃ baddhvaivaṃ vadet /",
  "S08sdurst_u:317": "sarvasattvāḥ sarvakleśopakleśavigatā bhavantu /",
  "S08sdurst_u:318": "sarvadhyānavimokṣasamādhisamāpattyabhijñāvidyāvaśitāsaṃpannāḥ /",
  "S08sdurst_u:319": "oṃ sarvavid anuttarasaukhyavihāradhyānapāramitāpūjāmeghasamudraspharaṇasamaye huṃ / iti /",
  "S08sdurst_u:320": "(Sdp 144)",
  "S08sdurst_u:321": "dhūpāmudrāṃ baddhvaivaṃ vadet /",
  "S08sdurst_u:322": "sarvasattvāḥ sarvalaukikalokottaraprajñājñānasamanvitā bhavantu /",
  "S08sdurst_u:323": "catuḥpratisaṃvitprāptāḥ sarvaśāstraśilpajñānakalāyogaguṇaguhyavidhijñās tattvadarśinaḥ sarvakleśajñeyāvaraṇasamuchedajñānaprāptāḥ /",
  "S08sdurst_u:324": "oṃ sarvavid anuttarakleśachedamahāprajñāpāramitāpūjāmeghasamudraspharaṇasamaye huṃ / iti /",
  "S08sdurst_u:325": "dīpāmudrāṃ baddhvaivaṃ vadet /",
  "S08sdurst_u:326": "sarvasattvāḥ sarvāpāyavigatā bhavantu /",
  "S08sdurst_u:327": "oṃ sarvavit sarvāpāyaviśodhani jñānālokapraṇidhānapāramitāpūjāmeghasamudraspharaṇasamaye huṃ / iti /",
  "S08sdurst_u:328": "gandhāmudrāṃ baddhvaivaṃ vadet /",
  "S08sdurst_u:329": "sarvasattvāḥ sarvājñānavigatā bhavantu /",
  "S08sdurst_u:330": "oṃ sarvavit sarvāpāyagandhanāśani vajragandhopāyapāramitāpūjāmeghasamudraspharaṇasamaye huṃ / iti /",
  "S08sdurst_u:331": "daśasu dikṣv aśeṣasarvatathāgatapādamūlagatam ātmānam adhimucya kāyaparicaryārthaṃ /",
  "S08sdurst_u:332": "oṃ sarvavit kāyaniryātanapūjāmeghasamudraspharaṇasamaye huṃ / iti /",
  "S08sdurst_u:333": "asamācaletyādi /",
  "S08sdurst_u:334": "sarvatra jihvāśatamukhena stotropahāram adhimucya /",
  "S08sdurst_u:335": "oṃ sarvavid vāgniryātanapūjāmeghasamudraspharaṇasamaye huṃ / iti /",
  "S08sdurst_u:336": "sarvabodhisattvaikāśayaprayogatayā dharmasamatām adhimucya /",
  "S08sdurst_u:337": "oṃ sarvavit cittaniryātanapūjāmeghasamudraspharaṇasamaye huṃ / iti /",
  "S08sdurst_u:338": "abhāvasvabhāvāḥ sarvadharmāḥ śūnyatānimittāpraṇihitākārā ity adhimucya /",
  "S08sdurst_u:339": "oṃ sarvavid guhyaniryātanapūjāmeghasamudraspharaṇasamaye huṃ / iti /",
  "S08sdurst_u:340": "evaṃ viṃśatiprakārapūjayā sarvatathāgatān saṃpūjyātmānaṃ niryātayet /",
  "S08sdurst_u:341": "ātmānaṃ sarvabuddhabodhisattvebhyo niryātayāmi /",
  "S08sdurst_u:342": "sarvadā sarvakālaṃ pratigṛhṇantu māṃ mahākāruṇikā nāthā mahāsamayasiddhiñ ca prayacchantu /",
  "S08sdurst_u:343": "tac ca kuśalamūlaṃ sarvasattvasādhāraṇaṃ kartavyaṃ /",
  "S08sdurst_u:344": "anena kuśalamūlena sarvasattvāḥ sarvalaukikalokottaravipattivigatā bhavantu /",
  "S08sdurst_u:345": "(Sdp 146)",
  "S08sdurst_u:346": "sarvalaukikalokottarasaṃpattisamanvāgatāś ca bhavantu /",
  "S08sdurst_u:347": "sahaiva sukhena sahaiva saumanasyena buddhā bhavantu narottamā iti /",
  "S08sdurst_u:348": "anena cāhaṃ kuśalakarmaṇā bhaveya buddho //",
  "S08sdurst_u:349": "na cireṇa loke deśaye dharmaṃ jagato hitāya //",
  "S08sdurst_u:350": "mocaye sattvān bahuduḥkhapīḍitān iti //",
  "S08sdurst_u:351": "anuttarāyāṃ samyaksaṃbodhau pariṇāmāya saṃvaraṃ gṛhṇīyāt /",
  "S08sdurst_u:352": "utpādayāmi paramaṃ bodhicittam anuttaram //",
  "S08sdurst_u:353": "yathā traiyadhvikanāthāḥ saṃbodhau kṛtaniścayāḥ //",
  "S08sdurst_u:354": "trividhāṃ śīlaśikṣāṃ ca kuśaladharmasaṃgraham //",
  "S08sdurst_u:355": "sattvārthakriyāśīlaṃ ca pratigṛhṇāmy ahaṃ dṛḍham //",
  "S08sdurst_u:356": "buddhaṃ dharmaṃ ca saṅghaṃ ca triratnāgram anuttaram //",
  "S08sdurst_u:357": "adyāgreṇa grahīṣyāmi saṃvaraṃ buddhayogajam //",
  "S08sdurst_u:358": "vajraghaṇṭāṃ ca mudrāṃ ca pratigṛhṇāmi tattvataḥ //",
  "S08sdurst_u:359": "ācāryaṃ ca grahīṣyāmi mahāvajrakuloccaye //",
  "S08sdurst_u:360": "caturdānaṃ pradāsyāmi ṣaṭkṛtvā tu dine dine //",
  "S08sdurst_u:361": "mahāratnakule yoge samaye ca manorame //",
  "S08sdurst_u:362": "saddharmaṃ pratigṛhṇāmi bāhyaṃ guhyaṃ triyānikam //",
  "S08sdurst_u:363": "mahāpadmakule śuddhe mahābodhisamudbhave //",
  "S08sdurst_u:364": "saṃvaraṃ sarvasaṃyuktaṃ pratigṛhṇāmi tattvataḥ //",
  "S08sdurst_u:365": "pūjākarma yathāśaktyā mahākarmakuloccaye //",
  "S08sdurst_u:366": "utpādayitvā paramaṃ bodhicittam anuttaram //",
  "S08sdurst_u:367": "gṛhītaṃ saṃvaraṃ kṛtsnaṃ sarvasattvārthakāraṇāt //",
  "S08sdurst_u:368": "atīrṇān tārayiṣyāmy amuktān mocayiṣyāmy aham //",
  "S08sdurst_u:369": "anāśvastān āśvāsayiṣyāmi sattvān sthāpayāmi nirvṛttāv iti //",
  "S08sdurst_u:370": "tata ākāśasthaṃ maṇḍalaṃ devādibhiḥ pūjyanānaṃ vicintayet /",
  "S08sdurst_u:371": "pañcopahārādinā pūjayet /",
  "S08sdurst_u:372": "samyak prapūjya buddhānāṃ guṇavarṇānāṃ stutiṃ kuryāt /",
  "S08sdurst_u:373": "aho buddha aho buddha sādhu buddha kṛtottama //",
  "S08sdurst_u:374": "sarvadurgatiṃ saṃśodhya sattvānāṃ bodhiḥ prāpyate //",
  "S08sdurst_u:375": "(Sdp 148)",
  "S08sdurst_u:376": "tata oṃ vajrāñjalīti /",
  "S08sdurst_u:377": "vajrabandhanaṃ hṛdaye sphoṭayet /",
  "S08sdurst_u:378": "oṃ sarvavid vajrabandha trāṭ bruvan /",
  "S08sdurst_u:379": "vajrāveśamudrāṃ baddhvā /",
  "S08sdurst_u:380": "oṃ tiṣṭha vajra dṛḍho me bhava śāśvato me bhava hṛdayaṃ me 'dhitiṣṭha sarvasiddhiṃ ca me prayaccha huṃ ha ha ha ha hoḥ / iti /",
  "S08sdurst_u:381": "oṃ vajramuṣṭi vaṃ /",
  "S08sdurst_u:382": "sattvavajrīṃ baddhvā /",
  "S08sdurst_u:383": "oṃ sarvavit śodhane śodhane sarvapāpān apanaya huṃ /",
  "S08sdurst_u:384": "pāpākarṣaṇamantraḥ /",
  "S08sdurst_u:385": "vajrabandhaṃ dṛḍhaṃ baddhvā vajramudrādhiṣṭhāntarāt //",
  "S08sdurst_u:386": "samutkṣipet kṣaṇād ūrdhvaṃ patitotkṣepaṇaṃ param // iti /",
  "S08sdurst_u:387": "oṃ sarvavit sarvāpāyaviśodhani huṃ phaṭ /",
  "S08sdurst_u:388": "pāpaviśodhanamantraḥ /",
  "S08sdurst_u:389": "vajrabandhaṃ dṛḍhīkṛtya madhyamā mukhasahitā //",
  "S08sdurst_u:390": "caturantyamukhāsaktā pāpaṃ sphoṭayati kṣaṇāt //",
  "S08sdurst_u:391": "oṃ sarvavit trāṭ huṃ /",
  "S08sdurst_u:392": "sattvavajrīṃ baddhvā /",
  "S08sdurst_u:393": "oṃ sarvavit sarvāvaraṇaviśodhane muḥ huṃ phaṭ /",
  "S08sdurst_u:394": "uddharaṇalakṣaṇam /",
  "S08sdurst_u:395": "tataḥ paścād yogino hṛdayamadhye 'kāreṇa candramaṇḍalaṃ tasyopari /",
  "S08sdurst_u:396": "oṃ mune mune mahāmunaye svāhā /",
  "S08sdurst_u:397": "oṃ namaḥ sarvadurgatipariśodhanarājāya tathāgatāyārhate samyaksaṃbuddhāya / tadyathā /",
  "S08sdurst_u:398": "oṃ śodhane śodhane sarvapāpaviśodhaṃ śuddhe viśuddhe sarvakarmāvaraṇaviśuddhe svāhā /",
  "S08sdurst_u:399": "etena mantreṇa durgatipariśodhanamaṇḍalaṃ pariniṣpannaṃ bhavati /",
  "S08sdurst_u:400": "tato vajrāṅkuśādyair ākṛṣya praveśya baddhvā vaśīkṛtyākāśamaṇḍalapūjāṃ kṛtvā hṛdayamaṇḍale niveśayet /",
  "S08sdurst_u:401": "dvayamaṇḍalenaikamaṇḍalaṃ bhavatīti /",
  "S08sdurst_u:402": "niṣpannayogo bhūtvā samayamaṇḍalaṃ devatāparipūrṇaṃ bhavati /",
  "S08sdurst_u:403": "tatra maṇḍalamadhye cakravartirūpam ātmabhāvaṃ śākyasiṃhaṃ vibhāvayet /",
  "S08sdurst_u:404": "tataḥ śākyamuner hṛdyakāreṇa candramaṇḍalaṃ bhāvayet /",
  "S08sdurst_u:405": "candramaṇḍalamadhye /",
  "S08sdurst_u:406": "(Sdp 150)",
  "S08sdurst_u:407": "oṃ mune mune mahāmunaye svāhā /",
  "S08sdurst_u:408": "tato vajrahetukarmamudrayā maṇḍalaṃ nirmāya /",
  "S08sdurst_u:409": "oṃ sarvavid vajracakra huṃ / iti /",
  "S08sdurst_u:410": "sattvavajrīṃ baddhvaiva madhyāṅgulidvayena mālām ādāya manasā praviśet /",
  "S08sdurst_u:411": "samaye huṃ ity anena tāṃ ca mālāṃ svaśirasi kṣipet /",
  "S08sdurst_u:412": "anena praticcha vajra hoḥ /",
  "S08sdurst_u:413": "iti /",
  "S08sdurst_u:414": "tataḥ svaśirasi bandhed anena /",
  "S08sdurst_u:415": "oṃ pratigṛhṇa tvam imāṃ sattva mahābaleti //",
  "S08sdurst_u:416": "mukhabandhaṃ cānena muñcet /",
  "S08sdurst_u:417": "oṃ vajrasattvaḥ svayaṃ te 'dya cakṣūdghāṭanatatparaḥ //",
  "S08sdurst_u:418": "udghāṭayati sarvākṣo vajracakṣur anuttaram // iti /",
  "S08sdurst_u:419": "he vajra paśya / iti /",
  "S08sdurst_u:420": "tato mahāmaṇḍale tāvat paśyed yāvad bhagavantaṃ śākyamuniṃ /",
  "S08sdurst_u:421": "punaḥ sattvavajrīṃ baddhvā hṛdaye muñcet /",
  "S08sdurst_u:422": "vajrādhiṣṭitakalaśād udakābhiṣekaṃ vajramuṣṭyā dadyāt /",
  "S08sdurst_u:423": "oṃ sarvavid vajrābhiṣiñca mām / iti /",
  "S08sdurst_u:424": "punar vajradhātvīśvaryādimudrayābhimu drayet /",
  "S08sdurst_u:425": "oṃ sarvavid vajradhātvīśvari huṃ abhiṣiñca mām /",
  "S08sdurst_u:426": "oṃ sarvavid vajravajriṇi huṃ abhiṣiñca mām /",
  "S08sdurst_u:427": "oṃ sarvavid ratnavajriṇi huṃ abhiṣiñca mām /",
  "S08sdurst_u:428": "oṃ sarvavid dharmavajriṇi huṃ abhiṣiñca mām /",
  "S08sdurst_u:429": "oṃ sarvavit karmavajriṇi huṃ abhiṣiñca mām /",
  "S08sdurst_u:430": "oṃ ṭūṃ ṭūṃ ṭūṃ vajra tuṣya hoḥ /",
  "S08sdurst_u:431": "dvyakṣarakavacena kavacayitvā /",
  "S08sdurst_u:432": "tataḥ svavajrābhiṣekaṃ gṛhṇīyāt /",
  "S08sdurst_u:433": "adyābhiṣiktas tvam asi buddhair vajrābhiṣekataḥ //",
  "S08sdurst_u:434": "idaṃ tat sarvabuddhatvaṃ gṛhṇa vajrasusiddhaye //",
  "S08sdurst_u:435": "oṃ vajrādhipati tvām abhiṣiñcāmi tiṣṭha vajrasamayas tvaṃ vajranāmābhiṣekataḥ /",
  "S08sdurst_u:436": "oṃ vajrasattva tvām abhiṣiñcāmi /",
  "S08sdurst_u:437": "idaṃ tat sarvabuddhatvaṃ vajrasattvakare sthitam //",
  "S08sdurst_u:438": "tvayāpi hi sadā dhāryaṃ vajrapāṇidṛḍhavratam //",
  "S08sdurst_u:439": "oṃ sarvatathāgatasiddhivajrasamaya tiṣṭhaiṣa tvāṃ dhārayāmi vajrasattva hi hi hi hi huṃ / iti /",
  "S08sdurst_u:440": "oṃ sarvavid vajrādhiṣṭhānasamaye huṃ /",
  "S08sdurst_u:441": "ātmādhiṣṭhānamantraḥ /",
  "S08sdurst_u:442": "(Sdp 152)",
  "S08sdurst_u:443": "vajramuṣṭidvayaṃ baddhvāṅguṣṭhamadhyamākaniṣṭhordhvaṃ sthitvā mukhe śliṣyet tarjanyanāmikāsattvaparyaṅkaṃ kṛtvā /",
  "S08sdurst_u:444": "vajramudrā /",
  "S08sdurst_u:445": "hṛtkaṇṭhalalāṭa ūrṇābhrūmadhye nāsikākarṇakaṭijānupādadvaye jaṃghāyāṃ cakṣurdvaye guhye 'dhiṣṭhāṇaṃ tu kārayet /",
  "S08sdurst_u:446": "tataḥ svakāyasamaya akāreṇa candramaṇḍalam /",
  "S08sdurst_u:447": "sarvabījasamutpannacihnāhaṃkāraṃ mantram udvahan /",
  "S08sdurst_u:448": "oṃ sarvavid jaḥ huṃ vaṃ hoḥ samayas tvaṃ samaya hoḥ /",
  "S08sdurst_u:449": "oṃ mune mune mahāmunaye svāhā /",
  "S08sdurst_u:450": "trir uccārayet sāmānyam api /",
  "S08sdurst_u:451": "tataḥ svakāye vajrasamājamudrāṃ baddhvā /",
  "S08sdurst_u:452": "jaḥ huṃ vaṃ hoḥ pravartayet /",
  "S08sdurst_u:453": "yathāsthāneṣv ākṛṣya praveśya baddhvā vaśīkuryāt /",
  "S08sdurst_u:454": "svahṛdi huṃkārayogena pañcasūcikavajram //",
  "S08sdurst_u:455": "samayaṃ tu pravakṣyāmi śākyasiṃhasya mudrayā //",
  "S08sdurst_u:456": "samādhyagrasthito madhye mudrāsamaya ucyate //",
  "S08sdurst_u:457": "vajrabandhaṃ dṛḍhīkṛtya madhyamā mukhasaṃhitā //",
  "S08sdurst_u:458": "vajroṣṇīṣamudrā /",
  "S08sdurst_u:459": "saiva madhyamā ratnaṃ tu padmākāraṃ tu madhyamā //",
  "S08sdurst_u:460": "saiva madhyamā vajraṃ tu śeṣā jvālāṃgulīkṛtā //",
  "S08sdurst_u:461": "saivāṃgulī jvālākṛtā teja uṣṇīṣamudrayā //",
  "S08sdurst_u:462": "saiva tu samānāmikā kaniṣṭhādvayam utsṛjet //",
  "S08sdurst_u:463": "tarjanī padmapattraṃ tu madhyamā vajraṃ utthitā //",
  "S08sdurst_u:464": "saiva purataḥ sthitvā vajrapañjarakārakā //",
  "S08sdurst_u:465": "hṛdaye tu samāṃguṣṭhā suprasāritamālinī //",
  "S08sdurst_u:466": "añjalyagramukhoddhāntā nṛtyato mūrdhni saṃpuṭā //",
  "S08sdurst_u:467": "vajrabandhaṃ tv adhodānāt svāñjalisthordhvadāyikā //",
  "S08sdurst_u:468": "samāṃguṣṭhanipīḍā ca suprasāritalepanā //",
  "S08sdurst_u:469": "vajramuṣṭidvayaṃ baddhvā tarjanyaṃguṣṭhamadhyamāḥ //",
  "S08sdurst_u:470": "pratyekam apy anyonyam abhimukhaṃ dhārayet //",
  "S08sdurst_u:471": "ekatarjanīṃ saṃkucya dvyaṃguṣṭhau granthiṃ bandhitau //",
  "S08sdurst_u:472": "aṃguṣṭhāgrakaṭibandhā vajramuṣṭyagrasaṃhitā // iti /",
  "S08sdurst_u:473": "dharmamudrāṃ bhāvayet kaṇṭhe padmendumaṇḍale //",
  "S08sdurst_u:474": "pūrvam utsargamantreṇa dharmamudrā vidhīyate //",
  "S08sdurst_u:475": "karmamudrā hṛdaye viśvavajram //",
  "S08sdurst_u:476": "(Sdp 154)",
  "S08sdurst_u:477": "dharmacakraṃ yathoktasya śākyarājasya mudrayā //",
  "S08sdurst_u:478": "bhūsparśavaradadhyānam abhayādyā yathākramam //",
  "S08sdurst_u:479": "tejoṣṇīṣasya mudrayā samādhyagrāvasthitā //",
  "S08sdurst_u:480": "dakṣiṇabāhudaṇḍā ca hṛdvāmakhaḍgadhāriṇī //",
  "S08sdurst_u:481": "vāmatarjanīm utsṛjya dakṣiṇena prasārayet //",
  "S08sdurst_u:482": "dvayahastena saṃmīlya chatrākāreṇa dhārayet //",
  "S08sdurst_u:483": "karmamudrāvidhir yena navasaṃbuddhatāyinām //",
  "S08sdurst_u:484": "vajragarvaprayogeṇa named āśayakampitaiḥ //",
  "S08sdurst_u:485": "mālābandhā mukhoddhāntā nṛtyataḥ parivartitā //",
  "S08sdurst_u:486": "vajramuṣṭiprayogeṇa dadyād dhūpādayas tathā //",
  "S08sdurst_u:487": "tarjanyaṃkuśabandhena kaniṣṭhāyāṃ mahāṃkuśī //",
  "S08sdurst_u:488": "bāhugranthikaṭāgrābhyāṃ pṛṣṭhayoś ca nipīḍayet //",
  "S08sdurst_u:489": "athātaḥ saṃpravakṣāmi bodhisattvamahātmanām //",
  "S08sdurst_u:490": "karmamudrāprabandhena yathānukramalakṣaṇam //",
  "S08sdurst_u:491": "vajramuṣṭidvayaṃ baddhvānyonyaṃ sahani mīlayet //",
  "S08sdurst_u:492": "tarjanīmadhyamākuñcya puṣpākāreṇa dhārayet //",
  "S08sdurst_u:493": "maitreyasya mudrā /",
  "S08sdurst_u:494": "vāmamuṣṭiṃ kaṭau nyasya dakṣiṇaṃ bāhupārśvataḥ //",
  "S08sdurst_u:495": "tarjanīmadhyamotsṛjya netrākāreṇa dhārayet //",
  "S08sdurst_u:496": "amoghadarśinaḥ /",
  "S08sdurst_u:497": "vajramuṣṭidvayaṃ baddhvā tarjanīs saṃprasārayet //",
  "S08sdurst_u:498": "savyenāṃkuśaṃ saṃdhārya sarvāpāyajahasya ca //",
  "S08sdurst_u:499": "vāmamuṣṭiṃ kaṭiṃ nyasya dakṣiṇadaṇḍam ākṛtiḥ //",
  "S08sdurst_u:500": "dhārayed ūrdhvataś caiva sarvaśokatamasya ca //",
  "S08sdurst_u:501": "vāme nābhasthitā muṣṭir gajapuṣkaram ākṛtiḥ //",
  "S08sdurst_u:502": "dhārayed dakṣiṇe haste gandhahastino mudrayā //",
  "S08sdurst_u:503": "vāmamuṣṭiṃ kaṭiṃ nyasya dakṣiṇe khaḍgakārataḥ //",
  "S08sdurst_u:504": "śūraṃgamasya /",
  "S08sdurst_u:505": "vāmamuṣṭiṃ hṛdi dhārya dakṣiṇaṃ ūrdhvaṃ bhrāmayet //",
  "S08sdurst_u:506": "gaganagañjasya /",
  "S08sdurst_u:507": "vajramuṣṭidvayaṃ baddhvā dakṣiṇena tu dhārayet //",
  "S08sdurst_u:508": "dhvajagṛhitākāreṇa jñānaketoś ca mudrayā //",
  "S08sdurst_u:509": "dvayahastena saṃdhārya kalaśākāreṇa dhārayet //",
  "S08sdurst_u:510": "amṛtaprabhasya /",
  "S08sdurst_u:511": "(Sdp 156)",
  "S08sdurst_u:512": "vāmamuṣṭim urau sthitvā dakṣiṇamuṣṭiṃ pārśvataḥ //",
  "S08sdurst_u:513": "prasārya kaniṣṭhāṃguṣṭhau candrarekhā tu ākṛtiḥ //",
  "S08sdurst_u:514": "candraprabhasya /",
  "S08sdurst_u:515": "dvayahastaṃ hṛdi deśe padmākāraṃ vikāsayet //",
  "S08sdurst_u:516": "anyonyaṃ mukham āsajya bhadrapālasya mudrayā //",
  "S08sdurst_u:517": "vajramuṣṭidvayaṃ baddhvā kavacākāreṇa dhārayet //",
  "S08sdurst_u:518": "stanadvaye ca saṃdhārya jālinīprabhamudrayā //",
  "S08sdurst_u:519": "vāmamuṣṭiḥ kaṭiṃ nyasto dakṣiṇahṛdayasthitaḥ //",
  "S08sdurst_u:520": "madhyamāṃgulim utsṛjya vajragarbhasya mudrayā //",
  "S08sdurst_u:521": "vāmamuṣṭir hṛdi nyasto varadākāraṃ dakṣiṇe //",
  "S08sdurst_u:522": "akṣayamater mudrā /",
  "S08sdurst_u:523": "vāme nābhasthitā muṣṭir dakṣiṇe choṭikāṃ dadan //",
  "S08sdurst_u:524": "pratibhānakūṭasya /",
  "S08sdurst_u:525": "vāmamuṣṭiṃ kaṭiṃ dhārya dakṣiṇaratnamuṣṭikā //",
  "S08sdurst_u:526": "samantabhadrasya /",
  "S08sdurst_u:527": "cihnarahitena vidhinā karmamudrā coktitā //",
  "S08sdurst_u:528": "hṛdaye vajraṃ saṃdhārya pañcasūcikarūpiṇam //",
  "S08sdurst_u:529": "utsargeṣu yathādhārya mudrāsāyudhadhāriṇāṃ //",
  "S08sdurst_u:530": "vajraghaṇṭādharo bhūtvā hṛdaye vajraṃ dhārayet //",
  "S08sdurst_u:531": "mahāmudreti boddhavyā bodhisattvamahātmanām //",
  "S08sdurst_u:532": "utsargeṣu yathāgṛhya mudrāpraharaṇadhāriṇām //",
  "S08sdurst_u:533": "yāṃ yāṃ mudrāṃ tu badhnīyād yasya yasya mahātmanaḥ //",
  "S08sdurst_u:534": "japan tu hṛdayārthena bhāvayet tu svam ātmānam //",
  "S08sdurst_u:535": "caturmudrā vidhātavyā devatāsarvamudritum //",
  "S08sdurst_u:536": "sarvajñaguṇasaṃpannāḥ sarvasattvārthakāraṇāt //",
  "S08sdurst_u:537": "sarvadurgatiṃ saṃśodhya sattvānāṃ bodhiḥ prāpyate //",
  "S08sdurst_u:538": "atha mantraṃ pravakṣāmi sarvadurgatimaṇḍale //",
  "S08sdurst_u:539": "mudrāmantraprayogeṇa sarvakāryakṣamo bhavet //",
  "S08sdurst_u:540": "pratiprativajranṛtyaṃ kṛtvā mantraiś codāhṛtam //",
  "S08sdurst_u:541": "oṃ namaḥ sarvadurgatipariśodhanarājāya //",
  "S08sdurst_u:542": "tathāgatāyārhate samyaksaṃbuddhāya tadyathā //",
  "S08sdurst_u:543": "oṃ śodhane śodhane sarvapāpaviśodhane śuddhe //",
  "S08sdurst_u:544": "viśuddhe sarvakarmāvaraṇaviśuddhe svāhā //",
  "S08sdurst_u:545": "(Sdp 158)",
  "S08sdurst_u:546": "vāmavajramuṣṭyā vajraghaṇṭām ādāya dakṣiṇahastena vajraṃsagarvam ullalayan evaṃ vadet /",
  "S08sdurst_u:547": "vajravācāṭakki huṃ jaḥ jaḥ jaḥ /",
  "S08sdurst_u:548": "svahṛdy utkarṣaṇayogena dhārayet /",
  "S08sdurst_u:549": "ṭakki jaḥ hoḥ iti vadet /",
  "S08sdurst_u:550": "tadanuśatākṣareṇadṛḍhīkṛtya /",
  "S08sdurst_u:551": "etena daśabhūmīśvarabodhisattvasadṛśo bhavati /",
  "S08sdurst_u:552": "tān dṛṣṭvā sarvapūjāṃ prapūjayet /",
  "S08sdurst_u:553": "tataḥ tābhiḥ sarvābhiḥ stutibhiḥ saṃpūjayet /",
  "S08sdurst_u:554": "namas te śākyasiṃhāya dharmacakrapravartakaḥ //",
  "S08sdurst_u:555": "traidhātukaṃ jagatsarvaṃ śodhayet sarvadurgatim //",
  "S08sdurst_u:556": "namas te vajroṣṇīṣāya dharmadhātusvabhāvataḥ //",
  "S08sdurst_u:557": "sarvasattvahitārthāya ātmatattvapradarśakaḥ //",
  "S08sdurst_u:558": "namas te ratnoṣṇīṣāya samatātattvabhāvanaiḥ //",
  "S08sdurst_u:559": "traidhātukaṃ sthitaṃ sarvam abhiṣekapradāyakaḥ //",
  "S08sdurst_u:560": "namas te padmoṣṇīṣāya svabhāvapratyavekṣakaḥ //",
  "S08sdurst_u:561": "āśvāsayati sattveṣu dharmāmṛtapravarṣaṇaiḥ //",
  "S08sdurst_u:562": "namas te viśvoṣṇīṣāya svabhāvakṛtyānuṣṭhitaḥ //",
  "S08sdurst_u:563": "viśvakarmakaro hy eṣāṃ sattvānāṃ duḥkhaśāntaye //",
  "S08sdurst_u:564": "namas te tejoṣṇīṣāya traidhātukam avabhāsayet //",
  "S08sdurst_u:565": "sarvasattveṣv apāyeṣu satyadṛṣṭvā kariṣyati //",
  "S08sdurst_u:566": "namas te dhvajoṣṇīṣāya cintāmaṇidhvajadharaḥ //",
  "S08sdurst_u:567": "dānena sarvasattvānāṃ sarvāśā paripūrayet //",
  "S08sdurst_u:568": "namas te tīkṣṇoṣṇīṣāya kleśopakleśachedakaḥ //",
  "S08sdurst_u:569": "caturmārabalabhagnaṃ sattvānāṃ bodhiḥ prāpyate //",
  "S08sdurst_u:570": "namas te chatroṣṇīṣāya sitātapatraśobhanam //",
  "S08sdurst_u:571": "traidhātukaṃ jagatsarvaṃ dharmarājatvaṃ prāpyate //",
  "S08sdurst_u:572": "(Sdp 160)",
  "S08sdurst_u:573": "lāsyā mālā tathā gītā nṛtyā devyaś catuṣṭayāḥ //",
  "S08sdurst_u:574": "puṣpā dhūpā ca dīpā ca gandhā devī namo 'stu te //",
  "S08sdurst_u:575": "dvāramadhye sthitā āveśo 'ṃkuśaḥ pāśas sphoṭakaḥ //",
  "S08sdurst_u:576": "śraddhādyabhāvanirjātā dvārapālā namo'stu te //",
  "S08sdurst_u:577": "vedikādau sthitā ye ca catvaradvārapārśvataḥ //",
  "S08sdurst_u:578": "muditādau daśe sthitvā bodhisattvā namo 'stu te //",
  "S08sdurst_u:579": "brahmendrau rudracandrādyair lokapālacaturdiśam //",
  "S08sdurst_u:580": "agnirākṣasavāyuś ca bhūtādhipa namo 'stu te //",
  "S08sdurst_u:581": "anena stotrarājena saṃstutya maṇḍalāgrataḥ //",
  "S08sdurst_u:582": "vajraghaṇṭādharo mantrī idaṃ stotram udāharet //",
  "S08sdurst_u:583": "paścād ātmadeheṣu ātmamaṇḍalaṃ kalpayet //",
  "S08sdurst_u:584": "evaṃ bhāvayamānāṃ vai maṇḍalam ādiyogataḥ //",
  "S08sdurst_u:585": "ādiyoganāmasamādhiḥ /",
  "S08sdurst_u:586": "tato maṇḍalarājāgrīnāma pravakṣyāmi /",
  "S08sdurst_u:587": "oṃ akāro mukhaṃ sarvadharmāṇām ādyanutpannatvāt /",
  "S08sdurst_u:588": "tadarthādhimokṣato daśadikṣarvalokadhātuṣoḍaśaśūnyatām adhimucya śūnyatāhaṃkāram ātmānaṃ paśyet /",
  "S08sdurst_u:589": "tato huṃkāreṇa niṣpannavajreṇa vāyumaṇḍalaṃ tasyopari raṃkāreṇāgnimaṇḍalaṃ tasyopari vaṃkāreṇa mahodadhiṃ tasyopari kaṃkāreṇa kāñcanamaṇḍalaṃ tadmadhye huṃ suṃ huṃ iti /",
  "S08sdurst_u:590": "tena sumeruṃ caturasraṃ ratnamayaṃ sarvaratnavibhūṣitaṃ niṣpādya /",
  "S08sdurst_u:591": "oṃ vajra dṛḍhetyādinā vajrabandhenādhitiṣṭhet /",
  "S08sdurst_u:592": "tasyopari vajrahetukarmamudrayā bhūṃkārasitaniṣpannavajramaṇiratnaśikharakūṭāgāram /",
  "S08sdurst_u:593": "caturasraṃ caturdvāraṃ catustoraṇabhūsitam //",
  "S08sdurst_u:594": "catuṣkoṇeṣu sarveṣu dvāraniryūhasaṃdhiṣu //",
  "S08sdurst_u:595": "candrārkavajracihnitaṃ hārārdhahāraracitam //",
  "S08sdurst_u:596": "catussūtrasamāyuktaṃ paṭasragdāmabhūṣitam //",
  "S08sdurst_u:597": "abhyantaramaṇḍalam aṣṭāracakraṃ vajrāvalīparivṛtam /",
  "S08sdurst_u:598": "tasya nābhopari siṃhāsanaṃ tasyopari candramaṇḍalaṃ /",
  "S08sdurst_u:599": "cakrāṣṭāramadhyeṣu candramaṇḍalaṃ devatāsthānam / (Sdp 162)",
  "S08sdurst_u:600": "bāhyamaṇḍalasya devatāsthānaṃ paṭikāyām aṣṭāviṃśaticandramaṇḍalaṃ paśyet /",
  "S08sdurst_u:601": "siṃhāsanopari candramaṇḍale /",
  "S08sdurst_u:602": "akārādikakārādyakṣaraprajñopāyasvarūpaṃ dravībhūtam ākāśaspharaṇaka samādhisamāpannaṃ bodhicittasvarūpeṇa sattvārthahetusaṃpannamantrarūpaṃ bhavati /",
  "S08sdurst_u:603": "oṃ mune mune mahāmunaye svāhā /",
  "S08sdurst_u:604": "anena mantreṇa śrīśākyasiṃharājaniṣpanno bhavati /",
  "S08sdurst_u:605": "sarvanīvāraṇaṃ nāma samādhisamāpannaḥ /",
  "S08sdurst_u:606": "tatas samādhisamāpanno buddho bhagavān tasya mudrāmantraṃ udāharet /",
  "S08sdurst_u:607": "vajramuṣṭidvayaṃ baddhvā paripāṭyā vikāsayet //",
  "S08sdurst_u:608": "mudreyaṃ dharmacakrasya sarvasaṃsārachedanī //",
  "S08sdurst_u:609": "tadyatheti dṛṣṭāntaḥ /",
  "S08sdurst_u:610": "yathā padmeṣu āsaktā bhramarādyā vibandhitāḥ //",
  "S08sdurst_u:611": "tathā padmavikāsena vibandhā duḥkhamocitāḥ //",
  "S08sdurst_u:612": "tathaiva duḥkhasaṃsāre vibandhās tnbhave gatau //",
  "S08sdurst_u:613": "evaṃ vibandhā mucyante śākyasiṃhakṛpātmanaḥ //",
  "S08sdurst_u:614": "tataś śākyamuner hṛdaye 'kāreṇa candramaṇḍalam /",
  "S08sdurst_u:615": "tataś candramaṇḍale sarvāsāṃ mantrāṇi niṣpādyante /",
  "S08sdurst_u:616": "vajroṣṇīṣam ārabhya yāvad vajrāveśaparyantaṃ bhāvayet /",
  "S08sdurst_u:617": "tato mantrāṇi bhavanti /",
  "S08sdurst_u:618": "oṃ namas sarvadurgatipariśodhanarājāya tathāgatāyārhate samyaksaṃbuddhāya / tadyathā /",
  "S08sdurst_u:619": "oṃ śodhane śodhane sarvapāpaviśodhane śuddhe viśuddhe sarvakarmāvaraṇaviśuddhe svāhā /",
  "S08sdurst_u:620": "idaṃ mantram udāharet /",
  "S08sdurst_u:621": "(Sdp 164)",
  "S08sdurst_u:622": "athātaḥ saṃpravakṣāmi paripāṭyā yathākramam /",
  "S08sdurst_u:623": "oṃ vajra huṃ phaṭ /",
  "S08sdurst_u:624": "niścārya mukhadvāreṇa nirgatya pañcaraśmikaṃ //",
  "S08sdurst_u:625": "samantato daśasu dikṣv avabhāsya sarvasattvānām //",
  "S08sdurst_u:626": "duḥkhasyāntaṃ kariṣyati punar āgatya raśmīnām //",
  "S08sdurst_u:627": "praviśya hṛdaye tataḥ //",
  "S08sdurst_u:628": "mantraraśmidvayaṃ mīlya niṣpannarūpasaṃbhavam //",
  "S08sdurst_u:629": "abhyantaramaṇḍalasya cakrāre pūrvadiśi padmacandrasthaḥ //",
  "S08sdurst_u:630": "vajroṣṇīṣas tathāgato hṛdayād avatīrya niṣīdeta //",
  "S08sdurst_u:631": "hitārthataḥ /",
  "S08sdurst_u:632": "śuklavarṇaprabhādivyo mudrābhūsparśasaṃsthitaḥ //",
  "S08sdurst_u:633": "evaṃ raśmispharaṇasaṃhārapūrvoktena sarvaśaḥ //",
  "S08sdurst_u:634": "spharaṇasaṃhārayogena mantraraśminimilanam //",
  "S08sdurst_u:635": "bimbaniṣpattisaṃpūrṇahṛdayād avatīrya ca //",
  "S08sdurst_u:636": "niṣīdeta yathāsthāne dakṣiṇāreṣu susthitaḥ //",
  "S08sdurst_u:637": "oṃ ratnottama traṃ utsṛjet /",
  "S08sdurst_u:638": "padmasthacandramadhyeṣu ratnoṣṇīṣas tathāgataḥ //",
  "S08sdurst_u:639": "avatīrya hṛdayād buddhalakṣaṇaiḥ samalaṃkṛtaḥ //",
  "S08sdurst_u:640": "nīlavarṇasvabhāvaṃ tu mudreyaṃ varadasya tu //",
  "S08sdurst_u:641": "traidhātukam aśeṣaṃ tu sarvasattvābhiṣekadaḥ //",
  "S08sdurst_u:642": "pūrvavat spharaṇasaṃhāraṃ bimbotpattikrameṇa ca //",
  "S08sdurst_u:643": "oṃ padmottama hrīḥ utsṛjet /",
  "S08sdurst_u:644": "tataḥ paścimārasthapadmopari candramaṇḍale //",
  "S08sdurst_u:645": "raśmibījena niṣpannaḥ padmoṣṇīṣas tathāgataḥ //",
  "S08sdurst_u:646": "hṛdayād nirgato bhūtvā niṣīded anuśāsakaḥ //",
  "S08sdurst_u:647": "padmarāgaprabhādivyo dhyānamudrāvyavasthitaḥ //",
  "S08sdurst_u:648": "oṃ viśvottama aḥ utsṛjet /",
  "S08sdurst_u:649": "uttare cakra ārasthapadmoparīndumaṇḍale //",
  "S08sdurst_u:650": "avatīrya hṛdayād buddho viśvoṣṇīṣas tathāgataḥ //",
  "S08sdurst_u:651": "haritavarṇaprabhājvālyo mudrā cāsyābhayapradaḥ //",
  "S08sdurst_u:652": "viśvakarmakaro buddhaḥ sattvān saṃsārād uttaret //",
  "S08sdurst_u:653": "(Sdp 166)",
  "S08sdurst_u:654": "oṃkārenotsṛjed buddhas tejoṣṇīṣas tathāgataḥ //",
  "S08sdurst_u:655": "āgneyāre sthitaḥ samyak padmasthacandramaṇḍale //",
  "S08sdurst_u:656": "savyena sūryaṃ saṃgṛhya vāmahaste kaṭisthitaḥ //",
  "S08sdurst_u:657": "śitaraktakavarṇābhas traidhātukam ābhāsayet //",
  "S08sdurst_u:658": "huṃkārabījasaṃjāto dhvajoṣṇīṣas tathāgataḥ //",
  "S08sdurst_u:659": "utsṛjed hṛdayātīrṇo nairṛtyāre niṣaṇṇakaḥ //",
  "S08sdurst_u:660": "padmasthacandrabimbe ca raktakṛṣṇakavarṇikaḥ //",
  "S08sdurst_u:661": "cintāmaṇidhvajaṃ dhārya sattvamātsaryaśodhakaḥ //",
  "S08sdurst_u:662": "dhīḥkārabījaniṣpannas tīkṣṇoṣṇīṣas tathāgataḥ //",
  "S08sdurst_u:663": "kleśopakleśān saṃchedya vāyavyāre ca utsṛjet //",
  "S08sdurst_u:664": "padmacandre niṣīdeś ca mudrāsya khaḍgadakṣiṇaḥ //",
  "S08sdurst_u:665": "gaganavarṇanibhakāyo vāme pustakadhāriṇaḥ //",
  "S08sdurst_u:666": "krīṃkārabījanirjātaś chatroṣṇīṣas tathāgataḥ //",
  "S08sdurst_u:667": "dharmasvāmī ca sattvānām īśānāre ca utsṛjet //",
  "S08sdurst_u:668": "kundenduvarṇasannibho mudreyaṃ chatradhāriṇaḥ //",
  "S08sdurst_u:669": "sarve te viśvapadmasthā niṣanṇāś candramaṇḍale //",
  "S08sdurst_u:670": "huṃ trāṃ hrīḥ aḥ /",
  "S08sdurst_u:671": "tena mantreṇa uccārya hṛdayād utsṛjanti ca //",
  "S08sdurst_u:672": "caturṣu koṇasthāneṣu padmasthacandramaṇḍale //",
  "S08sdurst_u:673": "lāsyādidevyaś catasraḥ kulavarṇakadhāriṇyaḥ //",
  "S08sdurst_u:674": "sitaṃ pītaṃ raktaṃ viśvavarṇakam //",
  "S08sdurst_u:675": "teṣāṃ mudrā vidhīyate yathoktitam //",
  "S08sdurst_u:676": "tenaiva mantram uccārya utsṛjed hṛdayād api //",
  "S08sdurst_u:677": "dhūpādidevyaś catasraḥ padmasthacandramaṇḍale //",
  "S08sdurst_u:678": "caturṣu koṇasarveṣu varṇakulakrameṇa tu //",
  "S08sdurst_u:679": "oṃ sarvasaṃskārapariśuddhe dharmate gaganasamudgate svabhāvaviśuddhe mahānayaparivāre svāhā /",
  "S08sdurst_u:680": "mantreṇa utsṛjet pūrvadvārapārśvadvaye sthitāḥ //",
  "S08sdurst_u:681": "maitreyādicatuṣkasya padmasthacandramaṇḍale //",
  "S08sdurst_u:682": "sattvaparyaṃkinaḥ sarve mudrāvarṇakramena tu //",
  "S08sdurst_u:683": "pītavarṇaprabhādivyo nāgapuṣpakadakṣiṇe //",
  "S08sdurst_u:684": "vāmena kuṇḍikāṃ gṛhya maitrīcittaviśuddhitaḥ //",
  "S08sdurst_u:685": "dvitīyo 'moghadarśī tu pītavarṇaprabhojvalaḥ //",
  "S08sdurst_u:686": "vāmahastakaṭinyasto dakṣiṇapadmanetrakaḥ //",
  "S08sdurst_u:687": "(Sdp 168)",
  "S08sdurst_u:688": "tṛtīyo bodhisattvaś ca nāmnāpāyajahasya ca //",
  "S08sdurst_u:689": "śvetavarṇaprabhājvālo mudrā aṃkuśadhāriṇaḥ //",
  "S08sdurst_u:690": "caturthaḥ sarvaśokatamanirghātanamatis tathā //",
  "S08sdurst_u:691": "sitapītamiśravarṇābho mudrā daṇḍadhāriṇaḥ //",
  "S08sdurst_u:692": "vāmamuṣṭikaṭinyastaḥ sattvaparyaṃkinā sthitaḥ //",
  "S08sdurst_u:693": "catvāro bodhisattvāś ca dakṣiṇadvāre pratiṣṭhitāḥ //",
  "S08sdurst_u:694": "prathamo gandhahastī ca sitaśyāmaś ca varṇakaḥ //",
  "S08sdurst_u:695": "mudreyaṃ dakṣiṇahaste gandhaśaṃkhaṃ prapūritam //",
  "S08sdurst_u:696": "vāmahastakaṭinyastaḥ sarvāvaraṇaśodhanaḥ //",
  "S08sdurst_u:697": "dvitīyo śūraṃgamo nāma sarvakleśapramocakaḥ //",
  "S08sdurst_u:698": "sphaṭikavarṇaprabhādivyo mudreyaṃ khaḍgadhāriṇaḥ //",
  "S08sdurst_u:699": "vāmahastakaṭinyastaḥ sattvānāṃ duḥkhaśantakaḥ //",
  "S08sdurst_u:700": "tṛtīyaḥ gaganagañjaḥ sarvābharaṇabhūṣitaḥ //",
  "S08sdurst_u:701": "sitapītamiśravarṇābhaḥ sarvāvaraṇavarjitaḥ //",
  "S08sdurst_u:702": "mudreyaṃ dakṣiṇahaste padmasthadharmagañjataḥ //",
  "S08sdurst_u:703": "vāmahastakaṭinyastaḥ sarvākāśadhanadharaḥ //",
  "S08sdurst_u:704": "caturtho jñānaketuś ca sarvāśāparipūrakaḥ //",
  "S08sdurst_u:705": "nīlavarṇakasaṃkāśaś cintāmaṇidhvajadharaḥ //",
  "S08sdurst_u:706": "vāmamuṣṭikaṭinyastaḥ dāridraduḥkhamocakaḥ //",
  "S08sdurst_u:707": "paścimadvāra āsīnaḥ padmasthacandramaṇḍale //",
  "S08sdurst_u:708": "prathamam amṛtaprabhaś candravarṇavirājitaḥ //",
  "S08sdurst_u:709": "amṛtakalaśaṃ saṃdhārya mukuṭaṃ ratnapāṇinā //",
  "S08sdurst_u:710": "vāmamuṣṭikaṭinyasto vistīrṇam āyurdāyakaḥ //",
  "S08sdurst_u:711": "dvitīyaś candraprabho nāmājñānatamadhvaṃsakaḥ //",
  "S08sdurst_u:712": "śuklavarṇatanudivyo mudrā dakṣiṇapāṇinā //",
  "S08sdurst_u:713": "padmasthacandrabimbaṃ tu vāmamuṣṭikaṭisthitaḥ //",
  "S08sdurst_u:714": "(Sdp 170)",
  "S08sdurst_u:715": "tṛtīyo bhadrapāleti sitaraktaṃ tu varṇikaḥ //",
  "S08sdurst_u:716": "sarvadharmaprakāśako mudrā dakṣiṇapāṇinā //",
  "S08sdurst_u:717": "jvalitaratnaṃ saṃdhārya vāmamuṣṭikaṭisthitaḥ //",
  "S08sdurst_u:718": "caturtho bodhisattvaś ca jālinīprabhasaṃjñitaḥ //",
  "S08sdurst_u:719": "raktavarṇaprabhādivyo vajrapañjaradhāriṇaḥ //",
  "S08sdurst_u:720": "prathamabuddhaputras tu vajragarbhetināmataḥ //",
  "S08sdurst_u:721": "sitanīlavarṇasaṃyukto mudrā dakṣiṇapāṇinā //",
  "S08sdurst_u:722": "utpalaṃ vajrasaṃyuktaṃ vāmamuṣṭikaṭisthitaḥ //",
  "S08sdurst_u:723": "dvitīyo akṣayo nāma matir anteṣu saṃsthitaḥ //",
  "S08sdurst_u:724": "kundenduvarṇasaṃkāśo mudrāhastadvayena tu //",
  "S08sdurst_u:725": "jñānakalaśaṃ saṃdhārya sarvasattvān prapīnayet //",
  "S08sdurst_u:726": "tṛtīyo buddhaputraś ca pratibhākūṭasaṃjñitaḥ //",
  "S08sdurst_u:727": "raktavarṇaprabhājvālo mudrā dakṣiṇapāṇinā //",
  "S08sdurst_u:728": "padmastharatnakūṭaṃ tu vāmamuṣṭikaṭisthitaḥ //",
  "S08sdurst_u:729": "caturtho bodhisattvaś ca samantabhadranāmataḥ //",
  "S08sdurst_u:730": "suvarṇavarṇasaṃkāśo mudrā dakṣiṇapāṇinā //",
  "S08sdurst_u:731": "ratnamañjarikādivyaṃ vāmamuṣṭikaṭisthitaḥ //",
  "S08sdurst_u:732": "evaṃ rūpeṇa saṃyuktā bodhisattvakṛpātmanaḥ //",
  "S08sdurst_u:733": "maṇḍalarājāgrī nāmasamādhiḥ /",
  "S08sdurst_u:734": "(Sdp 172)",
  "S08sdurst_u:735": "oṃ mune mune mahāmunaye svāhā /",
  "S08sdurst_u:736": "oṃ namas sarvadurgatipariśodhanarājāya tathāgatāyārhate samyaksaṃbuddhāya l tadyathā /",
  "S08sdurst_u:737": "oṃ śodhane śodhane sarvapāpaviśodhane śuddhe viśuddhe sarvakarmāvaraṇaviśuddhe svāhā /",
  "S08sdurst_u:738": "anena mantreṇa śrīśākyasiṃharājapramukhasaptatriṃśaddevatāparipūrṇaṃ bhāvayet /",
  "S08sdurst_u:739": "tataḥ paścād jñānamaṇḍalam ākarṣayet /",
  "S08sdurst_u:740": "dvārodghāṭanaṃ kṛtvā mantramudrāsamāyutaḥ //",
  "S08sdurst_u:741": "vajramuṣṭidvayaṃ baddhvā tarjanī dve prasārayet //",
  "S08sdurst_u:742": "kaniṣṭhāṃ śṛṃkhalīkṛtya dvārodghāṭanamudrayā //",
  "S08sdurst_u:743": "oṃ sarvavid dvāram udghāṭaya huṃ /",
  "S08sdurst_u:744": "dvārodghāṭanamantramudrayā dvāram udghāṭayet /",
  "S08sdurst_u:745": "vajracakramudrayā maṇḍalaṃ parikalpayet /",
  "S08sdurst_u:746": "oṃ sarvavid vajracakre huṃ /",
  "S08sdurst_u:747": "bāhubhyāṃ vajrabandhena vajrachaṭakavimokṣaṇe //",
  "S08sdurst_u:748": "śrīśākyarājayogātmā sarvabuddhān samājayet //",
  "S08sdurst_u:749": "vāme chaṭakatālena samatālena siddhyati //",
  "S08sdurst_u:750": "dakṣiṇena tu tāloktaṃ saṃnipātāv ubhāv api //",
  "S08sdurst_u:751": "oṃ vajrasamāja jaḥ huṃ vaṃ hoḥ /",
  "S08sdurst_u:752": "asyā ājñāyā mātreṇa saparṣaccakrasaṃcayaḥ //",
  "S08sdurst_u:753": "sarvabuddhāḥ samāyānti kā kathānyeṣu varttate //",
  "S08sdurst_u:754": "tato 'grata ākāśadeśe maṇḍalacakraṃ dṛṣṭvā vajrayakṣamantreṇa /",
  "S08sdurst_u:755": "japtārghabhājane sthitagandhavāriṇā saṃprokṣyācamanaṃ dadyāt /",
  "S08sdurst_u:756": "tato 'rghamudrayārghaṃ dadyāt /",
  "S08sdurst_u:757": "tataḥ pādyamudrayā pādyaṃ dadyāt / tataḥ /",
  "S08sdurst_u:758": "vajrapuṣpe huṃ /",
  "S08sdurst_u:759": "vajradhūpe huṃ /",
  "S08sdurst_u:760": "vajradīpe huṃ /",
  "S08sdurst_u:761": "vajragandhe huṃ /",
  "S08sdurst_u:762": "vajrayakṣamantreṇa vighnān utsārya maṇḍaleṣu praveśayet /",
  "S08sdurst_u:763": "(Sdp 174)",
  "S08sdurst_u:764": "tataś caturmudrāḥ /",
  "S08sdurst_u:765": "prathamaṃ pūrvoktavidhimudrayā samayamudrā nibandhayet /",
  "S08sdurst_u:766": "tataḥ pūrvoktamantreṇa dharmamudrā vidhīyate /",
  "S08sdurst_u:767": "tataḥ karmamudrāmantreṇa karmamudrāṃ badhmyāt /",
  "S08sdurst_u:768": "tato mahāmudrāmantreṇa mahāmudrāṃ badhnīyāt /",
  "S08sdurst_u:769": "tato vajroṣṇīṣāditathāgataiḥ sattvavajrīratnavajrīdharmavajrīkarmavajrīṃ sphārayitvā samāṇḍaleyadevatāśrīśākyarājapramukhavajrāveśaparyantam abhiṣekaṃ dadyāt /",
  "S08sdurst_u:770": "pañcābhiṣekādhipatMaśaparyantaṃ dadyāt /",
  "S08sdurst_u:771": "abhiṣekānantaram /",
  "S08sdurst_u:772": "oṃ sarvatathāgatadhūpapūjāmeghasamudraspharaṇasamaye huṃ /",
  "S08sdurst_u:773": "oṃ sarvatathāgatapuṣpapūjāmeghasamudraspharaṇasamaye huṃ /",
  "S08sdurst_u:774": "oṃ sarvatathāgatadīpapūjāmeghasamudraspharaṇasamaye huṃ /",
  "S08sdurst_u:775": "oṃ sarvatathāgatagandhapūjāmeghasamudraspharaṇasamaye huṃ /",
  "S08sdurst_u:776": "tato lāsyādicatuṣṭayena pūjayet /",
  "S08sdurst_u:777": "vajram ullālayan vajravācāśatākṣarapūrvavat stutiṃ kuryāt / tataḥ /",
  "S08sdurst_u:778": "asamācalāsamitasāradharmiṇaḥ /",
  "S08sdurst_u:779": "karuṇātmakā jagati duḥkhahāriṇaḥ /",
  "S08sdurst_u:780": "asamantasarvaguṇasiddhidāyinaḥ //",
  "S08sdurst_u:781": "asamācalāsamavarāgradharmiṇaḥ //",
  "S08sdurst_u:782": "gagane samopamagatā na vidhyate //",
  "S08sdurst_u:783": "guṇareṇureṇukaṇikāpy asīmike //",
  "S08sdurst_u:784": "sphuṭasattvadhātuvarasiddhidāyiṣu //",
  "S08sdurst_u:785": "vigatopameṣu asamantasiddhiṣu //",
  "S08sdurst_u:786": "satatāmalā karuṇavegatotthitā //",
  "S08sdurst_u:787": "praṇidhānasiddhir anirodhadharmatā //",
  "S08sdurst_u:788": "jagato 'rthasādhanaparāsamantinī //",
  "S08sdurst_u:789": "satataṃ virocati mahākṛpātmanām //",
  "S08sdurst_u:790": "na nirodhatāṃ karuṇacārikācarā //",
  "S08sdurst_u:791": "vrajate trilokavarasiddhidāyikā //",
  "S08sdurst_u:792": "amitāmiteṣu susamāptitāṃ gatā //",
  "S08sdurst_u:793": "sugatiṃ gateṣv api aho sudharmatā //",
  "S08sdurst_u:794": "(Sdp 176)",
  "S08sdurst_u:795": "samayāgrasiddhivaradā dadantu me //",
  "S08sdurst_u:796": "varadānatā sugatitāṃ gatā sadā //",
  "S08sdurst_u:797": "sakalatrilokavarasiddhidāyikā //",
  "S08sdurst_u:798": "sugatatriyādhvagatitā anāvṛtā //",
  "S08sdurst_u:799": "sarvatra jihvāśatamukhena stotropahāram adhimucya vajraghaṇṭādharaḥ stutiṃ karyāt /",
  "S08sdurst_u:800": "tato daśasu dikṣu sarvatathāgatabodhisattvebhyo laukikalokottarabāhyadevatābhyaś ca sarvapūjābhir balividhim upakaraṇena sahitaṃ baliṃ dadyāt /",
  "S08sdurst_u:801": "subahupāṭhāṃ paṭhet /",
  "S08sdurst_u:802": "ādau chaṭādiśabdenākarṣayet pāparāśayaḥ //",
  "S08sdurst_u:803": "trilokavijayamudreṇa tryakṣarādisamanvitaṃ //",
  "S08sdurst_u:804": "sarvāpāyasamāpattilokadhātum aśeṣataḥ //",
  "S08sdurst_u:805": "ākarṣaṇam uddharaṇabandhavināśanāni //",
  "S08sdurst_u:806": "catvāri mantrāṇī suyojanāni /",
  "S08sdurst_u:807": "tāḍyādimantraiḥ sitasarṣapatāḍamānaiḥ /",
  "S08sdurst_u:808": "prakṣālyam asthi sitavastrasahitam //",
  "S08sdurst_u:809": "oṃ śodhana ityādimantreṇa udakena kṣālayet trayabhavanamalaṃ /",
  "S08sdurst_u:810": "oṃ kaṃkaṇītyādimantreṇa kṣalayet pañcagavyena /",
  "S08sdurst_u:811": "oṃ ratne ratna ityādimantreṇa kṣālayet sarvagandhataḥ /",
  "S08sdurst_u:812": "oṃ amoghāvaraṇetyādimantreṇa kṣālayet kṣīragāvitaḥ /",
  "S08sdurst_u:813": "oṃ amṛte amṛta ityādimantreṇa kṣālayet madyam uttamam /",
  "S08sdurst_u:814": "oṃ puṇye puṇya ityādimantreṇodakena kṣālayet antarāntataḥ /",
  "S08sdurst_u:815": "punar maṃgalagāthāṃ pāṭhayed abhiṣiñcet /",
  "S08sdurst_u:816": "mārgaśodhanaṃ kartavyaṃ /",
  "S08sdurst_u:817": "dhūpādideyāś caturvidhamantrāḥ /",
  "S08sdurst_u:818": "(Sdp 178)",
  "S08sdurst_u:819": "hastamātram idaṃ kuṇḍaṃ kartavyaṃ homayet tataḥ //",
  "S08sdurst_u:820": "anusmṛtya ca taṃ sattvam apāyagatisaṃsthitam //",
  "S08sdurst_u:821": "homayet śubhasaṃtānaḥ pāpāvaraṇaśāntaye //",
  "S08sdurst_u:822": "ghṛtakṣīrasamākṣikair lājāsarṣapamiśritaiḥ //",
  "S08sdurst_u:823": "tilataṇḍulavrīhyādi samidhāsu karadvayam //",
  "S08sdurst_u:824": "anyāny api tu karmāṇi yathā pūrvaṃ tathā kuryāt //",
  "S08sdurst_u:825": "tena saṃpadyate kṣipraṃ sattvānāṃ ca sukhāvaham // iti /",
  "S08sdurst_u:826": "karmarājāgrīnāmasamādhiḥ /",
  "S08sdurst_u:827": "tasmiṃś ca sattve kṛte sati /",
  "S08sdurst_u:828": "tatas te nārakaduḥkhād vimuktāḥ santas tuṣiteṣu sarvasattvahitakāriṇaḥ /",
  "S08sdurst_u:829": "sugatavad utpannāḥ /",
  "S08sdurst_u:830_0": "tata indreṇa sahitamahāyaśaso devā nṛtyanto 'nantaiḥ pūjāmeghair iha janmani tathāgatapūjārthaṃ",
  "S08sdurst_u:830_1": "puraskṛtya devagaṇā utpātitabodhicittā divyanānāvidhapuṣpadhūpadīpagandhachatradhvajapatākādibhir",
  "S08sdurst_u:830_2": "anekākārābhiś ca śobhitam /",
  "S08sdurst_u:831": "vastraratnavarṣādibhiś ca paripūritaṃ kurvanti sma nandanavanam /",
  "S08sdurst_u:832": "tato mahāścaryaṃ bhūtam / II",
  "S08sdurst_u:834": "atha bhagavān vajrapāṇir bodhisattvo bhagavato 'dhiṣṭhānena mantrakalparājottarakalpam abhāṣata /",
  "S08sdurst_u:835_0": "vīrāsanād utthāya praharṣan vajram ullalayan śākyādhipaṃ nandan munīśvaraṃ praṇamya",
  "S08sdurst_u:835_1": "sarvāvaraṇaviśodhanavajraṃ nāma samādhiṃ samāpadyedaṃ durgatipariśodhanaṃ nāma hṛdayaṃ",
  "S08sdurst_u:835_2": "svahṛdayād niścacāra /",
  "S08sdurst_u:836": "oṃ sarvapāpadahanavajra huṃ phaṭ /",
  "S08sdurst_u:837": "oṃ sarvāpāyaviśodhanavajra huṃ phaṭ /",
  "S08sdurst_u:838": "oṃ sarvakarmāvaraṇāni bhasmīkuru huṃ phaṭ /",
  "S08sdurst_u:839": "oṃ bhruṃ vināśayāvaraṇāni huṃ phaṭ /",
  "S08sdurst_u:840": "oṃ druṃ viśodhayāvaraṇāni huṃ phaṭ /",
  "S08sdurst_u:841": "oṃ jvala jvala dhaka dhaka hana hanāvaraṇāni huṃ phaṭ /",
  "S08sdurst_u:842": "oṃ sruṃ sara sara prasara prasarāvaraṇāni huṃ phaṭ /",
  "S08sdurst_u:843": "oṃ huṃ hara hara sarvāvaraṇāni huṃ phaṭ /",
  "S08sdurst_u:844": "oṃ huṃ phaṭ sarvāvaraṇāni sphoṭaya huṃ phaṭ /",
  "S08sdurst_u:845": "oṃ bhṛta bhṛta sarvāvaraṇāni huṃ phaṭ /",
  "S08sdurst_u:846": "oṃ traṭa traṭa sarvāvaraṇāni huṃ phaṭ /",
  "S08sdurst_u:847": "oṃ chinda chinda vidrava vidrava sarvāvaraṇāni huṃ phaṭ /",
  "S08sdurst_u:848": "oṃ daha daha sarvanarakagatihetuṃ huṃ phaṭ /",
  "S08sdurst_u:849": "oṃ paca paca sarvapretagatihetuṃ huṃ phaṭ /",
  "S08sdurst_u:850": "oṃ matha matha sarvatiryaggatihetuṃ huṃ phaṭ /",
  "S08sdurst_u:851": "tatas teṣām upakaraṇāny abhāṣata /",
  "S08sdurst_u:852": "oṃ sarvapāpaviśodhani dhama dhama dhūpaya huṃ phaṭ /",
  "S08sdurst_u:853": "oṃ sarvadurgativiśodhani puṣpavilokini huṃ phaṭ /",
  "S08sdurst_u:854": "oṃ sarvāpāyaviśodhani jñānālokakari huṃ phaṭ /",
  "S08sdurst_u:855": "oṃ sarvāpāyagatināśani gandha huṃ phaṭ /",
  "S08sdurst_u:856": "oṃ narakagatyākarṣaṇi huṃ phaṭ /",
  "S08sdurst_u:857": "oṃ sarvanarakagatyuddharaṇi huṃ phaṭ /",
  "S08sdurst_u:858": "oṃ sarvāpāyabandhanavimocani huṃ phaṭ /",
  "S08sdurst_u:859": "oṃ sarvāpāyagatigahanavināśani huṃ phaṭ /",
  "S08sdurst_u:860": "(Sdp 182)",
  "S08sdurst_u:861": "tato maṇḍalam abhāṣata /",
  "S08sdurst_u:862": "cakrāntaraṃ tu maṇḍalam aṣṭāraiś ca subhūṣitam //",
  "S08sdurst_u:863": "nābhinemikasaṃyuktam abhyantarāvaraṇikam //",
  "S08sdurst_u:864": "saṃlikhya nābhau śākyādhipendramuniṃ saṃlikhet //",
  "S08sdurst_u:865": "tato vīrāgrato likhed vajrapāṇiṃ mahābalam //",
  "S08sdurst_u:866": "pṛṣṭhato 'bhisaṃlikhec cakravartinaṃ ca //",
  "S08sdurst_u:867": "dakṣiṇe jayoṣṇīṣaṃ ca vāmato vijayaṃ likhet //",
  "S08sdurst_u:868": "tejorāśim apy āgneyāṃ sitātapatram aiśānyām //",
  "S08sdurst_u:869": "vikiriṇaṃś caiva vāyavyāṃ nairṛtyāṃ vidhvaṃsakaṃ likhet//",
  "S08sdurst_u:870": "tato bāhyaṃ saṃlikhet /",
  "S08sdurst_u:871": "caturaśraṃ caturdvāraṃ catustoraṇaśobhitam //",
  "S08sdurst_u:872": "vīreṇāṃkuśapāśasphoṭaghaṇṭāḥ sthāpanīyāḥ //",
  "S08sdurst_u:873": "sarvakoneṣu puṣpādayo lekhyāḥ //",
  "S08sdurst_u:874": "tataḥ sraggandhagandhādinā svakāyam anulepayet //",
  "S08sdurst_u:875": "tathaiva vajrācāryaḥ praviśet /",
  "S08sdurst_u:876": "jaḥ huṃ vaṃ hoḥ /",
  "S08sdurst_u:877": "bhagavan ehi mahākaruṇika dṛśya hoḥ /",
  "S08sdurst_u:878": "iti /",
  "S08sdurst_u:879": "sarvadevān ākarṣayet /",
  "S08sdurst_u:880": "tathaiva praveśyābhiṣiktāḥ sarvadurgatibhyo vimuktāḥ svargalokottarabhūmiṣūdpadyante /",
  "S08sdurst_u:881": "sarvasiddhayo 'pi siddhyanti /",
  "S08sdurst_u:882": "samyaksaṃbodhiś cāvaśyaṃ prāpyate /",
  "S08sdurst_u:883": "pūrvavat sarvakarmāṃ kurvanti /",
  "S08sdurst_u:884": "sarvatrāpratihatā bhavanti /",
  "S08sdurst_u:885": "unmārjanena sarvajvaragrahādīn mokṣayanti /",
  "S08sdurst_u:886": "vajrapāṇir huṃkāreṇa sarvakarmāṇi karoti /",
  "S08sdurst_u:887": "anyakalpavidhināpi sarvasādhako bhavati /",
  "S08sdurst_u:888": "devanāgayakṣagandharvāsurarākṣasādīnāṃ durgativaśībhūtānāṃ sarvapratibimbādikam abhilikhya japahomābhiṣekaiḥ sarvadurgatibhyo muktir bhavati /",
  "S08sdurst_u:889": "atha bhagavān vajradharaḥ siṃhāvalokitena bhagavato mukham avalokya praṇamyaitad avocat /",
  "S08sdurst_u:890": "bhagavan paramamudrālakṣaṇam uttamam ābhāṣe karuṇāvedanāvaśagacittena sarvajinā adhiṣṭhānaṃ kurvanti /",
  "S08sdurst_u:891": "(Sdp 184)",
  "S08sdurst_u:892": "samādhistho lalā@ṭe 'ñjaliṃ kṛtvā praṇamet /",
  "S08sdurst_u:893": "buddhānāṃ praṇāmamudrā /",
  "S08sdurst_u:894": "yogavit kaṇṭhapradeśe 'ñjaliṃ mukulitapadmākṛtiṃ kuryāt /",
  "S08sdurst_u:895": "padmakule padmamudrā /",
  "S08sdurst_u:896": "hṛdi vajrāñjaliṃ kṛtvā madhyamāṃgulīsūcīyojayati /",
  "S08sdurst_u:897": "vajrakule samayamudrā /",
  "S08sdurst_u:898": "vāmahastam uttānam utsaṃge sthāpayitvā tasyopari dakṣiṇaṃ vyavasthāpyāṃguṣṭhadvayaṃ yojayitvā śāntaṃ dṛṣṭvā nirīkṣayet /",
  "S08sdurst_u:899": "iyaṃ tathāgatakule samādhimudrā samayaḥ /",
  "S08sdurst_u:900": "tām eva parivartyānyonyaṃ yojayitvā kaniṣṭhāṃguṣṭhakāni śṛṃkhalākārāṇi baddhvā hṛdi sthāpayet /",
  "S08sdurst_u:901": "iyaṃ vajrakule samayamudrā /",
  "S08sdurst_u:902": "pūrṇāñjaliṃ kṛtvā kanyasāṃguṣṭhau sūciṃ dhārayec cheṣān prasārayet /",
  "S08sdurst_u:903": "iyaṃ padmakule padmamudrā /",
  "S08sdurst_u:904": "vajrabandhaṃ dṛḍhīkṛtya madhyamāṃguliṃ vajrasūcīkṛtya kanyasāṃguṣṭhau prasārayet /",
  "S08sdurst_u:905": "iyaṃ vajrapāṇer vajramudrā /",
  "S08sdurst_u:906": "tasyā eva kaniṣṭhāṃguṣṭhadvayaṃ tathaiva kṛtvā tarjanyanāmike padmapatrākāraiḥ kuryāt /",
  "S08sdurst_u:907": "iyaṃ sarvadurgatipariśodhanarājasya sarvaśodhanamudrā /",
  "S08sdurst_u:908": "tasyā eva tarjanyanāmike ratnākāraṃ kuryāt /",
  "S08sdurst_u:909": "iyam abhiṣekamudrā /",
  "S08sdurst_u:910": "kanyasāṃguṣṭhau pṛthak pṛthag yojayitvā śeṣāḥ prasāritāḥ /",
  "S08sdurst_u:911": "sarvaprasahanamudrā /",
  "S08sdurst_u:912": "vāmahastas tathaiva parivartitaḥ sarvakarmikamudrā /",
  "S08sdurst_u:913": "añjaler ūrdhvakṣepād dhūpamudrā /",
  "S08sdurst_u:914": "tasyā evādhaḥkṣepāt puṣpamudrā /",
  "S08sdurst_u:915": "saiva śaṃkhākāro gandhamudrā /",
  "S08sdurst_u:916": "etām eva prasāritāṃ dhārayed balimudrā /",
  "S08sdurst_u:917": "tasyā eva madhyamādvayād antaram arpaṇamudrā /",
  "S08sdurst_u:918": "vajrabandhamadhyamādvayaṃ madhye parvabhaṃgaṃ kṛtvā sarvāṃgulīḥ prasārayed vikīriṇamudrā /",
  "S08sdurst_u:919": "tasyā eva kanyasādvayāṃguṣṭhadvayam ākṛṣṭaṃ vidhvaṃsanamudrā /",
  "S08sdurst_u:920": "saivāñjaliḥ prabhākāras tejorāśimudrā /",
  "S08sdurst_u:921": "tām evoṣṇīṣasthāne bhrāmayet sitātapatramudrā /",
  "S08sdurst_u:922": "vajrabandhe kanyasāṃguṣṭhadvayaṃ śṛṃkhalākāreṇa baddhvordhvaṃ bhrāmayet /",
  "S08sdurst_u:923": "cakramudrā /",
  "S08sdurst_u:924": "(Sdp 186)",
  "S08sdurst_u:925": "vajrabandhe madhyame vajrākāreṇa tarjanyo ratnākārau kṛtvā śeṣāḥ prabhākārā jayoṣṇīṣamudrā /",
  "S08sdurst_u:926": "tathaiva tarjanīdvayaṃ vajrīkṛtya śeṣāṃgulyo baddhvā vajrākārāh kuryād vijayāsya /",
  "S08sdurst_u:927": "dakṣiṇena varadā vāmenābhayadā tathāgatī /",
  "S08sdurst_u:928": "vajrabandhe tarjanīdvayaṃ vajrākāraṃ kuryād vajramudrā /",
  "S08sdurst_u:929": "etasyā evāṃguladakṣiṇatarjanyākṛṣṭāṃkuśī /",
  "S08sdurst_u:930": "saiva ropākārā śaraḥ /",
  "S08sdurst_u:931": "saivāgrāṃguṣṭhā sthāpitā sādhumateḥ /",
  "S08sdurst_u:932": "saiva madhye bhagnā ratnam /",
  "S08sdurst_u:933": "tasyā evāṃgulayaḥ prabhākārās tejaḥ /",
  "S08sdurst_u:934": "tām evoṣṇīṣe sthāpayet ketumudrā /",
  "S08sdurst_u:935": "tām evāgrataḥ sthāpayed vāśamudrā /",
  "S08sdurst_u:936": "saiva padmākārā padmā /",
  "S08sdurst_u:937": "saivāgrākṛṣṭā khaḍgaḥ /",
  "S08sdurst_u:938": "tām eva valayākārāṃ kuryāc cakram /",
  "S08sdurst_u:939": "tām eva padmapatrākārāṃ jihvā /",
  "S08sdurst_u:940": "saivāgraprasāritā viśvā /",
  "S08sdurst_u:941": "saiva suprasāritā rakṣā /",
  "S08sdurst_u:942": "saivāgrataḥ kuṃcitā yakṣā /",
  "S08sdurst_u:943": "saivākuṃcitā bandham /",
  "S08sdurst_u:944": "tasyā eva tarjanīdvayaṃ kuṃcitam aṃkuśam /",
  "S08sdurst_u:945": "saivāgragrastā pāśaḥ /",
  "S08sdurst_u:946": "saivānyonyaṃ granthitā sphoṭaḥ /",
  "S08sdurst_u:947": "tām eva cālayed toṣā /",
  "S08sdurst_u:948_0": "atha khalu bhagavān vajrapāṇis taṃ śakrabrahmāpramukhaṃ mahāparṣadmaṇḍalam avalokya",
  "S08sdurst_u:948_1": "sādhukāraiḥ saṃtoṣya sādhu sādhu śakrapramukhā devaputrā yad yuṣmākam īdṛśaṃ pratibhānaṃ",
  "S08sdurst_u:948_2": "sajātaṃ tat sādhu pratipadyadhvaṃ deśayāmi /",
  "S08sdurst_u:949": "(Sdp 188)",
  "S08sdurst_u:950": "atha khalu bhagavān vajrapāṇiḥ sarvāmitāyusspharaṇasaṃbhavavajraṃ nāma samādhiṃ samāpadyāparimitāyuḥpuṇyajñānasaṃbhāravardhanaṃ nāma sarvatathāgatahṛdayaṃ svahṛdayād niścacāra /",
  "S08sdurst_u:951": "oṃ puṇye puṇye mahāpuṇye 'parimitapuṇye 'parimitāyuḥpuṇyajñānasaṃbhāropacayakāriṇi svāhā /",
  "S08sdurst_u:952": "asyāṃ sarvatathāgatahṛdayadhāraṇyāṃ bhāṣitamātrāyāṃ sarvāpāyāḥ praśāntā mocitaś cātmā sarve narakapretatiryaggatipannāḥ sattvāḥ prajānanti /",
  "S08sdurst_u:953": "sarve ca lokadhātavo 'vabhāsitā avabhāsya ca dvādaśakāraṃ buddhakṛtyaṃ kṛtvā tasmin eva sarvatathāgatahṛdayadharmākṣare praviṣṭāny abhūvan /",
  "S08sdurst_u:954": "atha khalu bhagavān punar apy amitāyurvajraprabhākarīṃ nāma samādhiṃ samāpadyemaṃ sarvatathāgatāyurvajraṃ nāma hṛdayadhāraṇīm abhāṣata /",
  "S08sdurst_u:955": "oṃ amṛte 'mṛte 'mṛtodbhave 'mṛtasaṃbhave 'mṛtavikrāntagāmini sarvakleśakṣayaṃkari svāhā /",
  "S08sdurst_u:956": "athāsyāṃ bhāṣitamātrāyāṃ tathaiva sarvasattvānāṃ sarvaduḥkhāni praśāntāni /",
  "S08sdurst_u:957": "atha bhagavān punar apy amoghāvaraṇavināśanīṃ nāma samādhiṃ samāpadyemaṃ sarvatathāgatāvaraṇatroṭanaṃ nāma hṛdayadhāraṇīṃ svahṛdayād niścacāra /",
  "S08sdurst_u:958": "oṃ kaṃkaṇi kaṃkaṇi rocani rocani troṭani troṭani pratihana pratihana sarvakarmaparaṃparāṇi sarvasattvānāṃ svāhā /",
  "S08sdurst_u:959": "asyāṃ bhāṣitamātrāyāṃ tathaiva sarvam abhūt /",
  "S08sdurst_u:960": "atha khalu bhagavān punar api sarvāvaraṇavimalaviśuddhivajraṃ nāma samādhiṃ samāpadyemāṃ sarvatathāgatāśeṣāvaraṇavināśanīṃ nāma hṛdayadhāraṇīṃ svahṛdayād niścacāra /",
  "S08sdurst_u:961": "oṃ ratne ratne mahāratne ratnasaṃbhave ratnakiraṇe ratnamālāviśuddhe śodhaya sarvapāpaṃ huṃ phaṭ /",
  "S08sdurst_u:962": "asyāṃ bhāṣitamātrāyāṃ sarvamārabhavanāni dhvastāni vidhvaṃsitāny abhūvan /",
  "S08sdurst_u:963": "(Sdp 190)",
  "S08sdurst_u:964": "atha khalu bhagavān punar apy amoghāpratihatasarvāvaraṇavidhvaṃsanināmasamādhiṃ samāpadyemāṃ sarvatathāgatahṛdayadhāraṇīṃ svahṛdayād niścacāra /",
  "S08sdurst_u:965": "om amoghāpratihatasarvāvaraṇavināśani hara hara huṃ phaṭ /",
  "S08sdurst_u:966": "asyāṃ bhāṣitamātrāyāṃ sarvopamalokadhātuḥ kampitaḥ prakampitaḥ saṃprakampitaś calitaḥ pracalitaḥ saṃpracalitaḥ kṣubhitaḥ prakṣubhitaḥ saṃprakṣubhitaḥ /",
  "S08sdurst_u:967": "anekāny āścaryādbhutāni loke saṃdṛśyante sma /",
  "S08sdurst_u:968": "tathaiṣāṃ maṇḍalaṃ bhavati /",
  "S08sdurst_u:969": "caturasraṃ caturdvāraṃ catuḥpārśve samanvitam //",
  "S08sdurst_u:970": "catustoraṇasaṃyuktaṃ neminiryūhasaṃyutam //",
  "S08sdurst_u:971": "tasyābhyantarato lekhyaṃ cakramaṇḍalam uttamam //",
  "S08sdurst_u:972": "caturārasamāyuktaṃ nābhimaṇḍalam uttamam //",
  "S08sdurst_u:973": "tasya madhye likhed nāthaṃ vajrapāṇiṃ mahābalam //",
  "S08sdurst_u:974": "vajraghaṇṭākaraṃ saumyaṃ pūrṇenduhasitānanam //",
  "S08sdurst_u:975": "pūrvāramadhyabhāgeṣu likhed akṣobhyanāyakam //",
  "S08sdurst_u:976": "dakṣiṇena likhed ratnaṃ paścimenāmbujottamam //",
  "S08sdurst_u:977": "uttareṇāmoghākhyātaṃ likhed vīraṃ mahābalam //",
  "S08sdurst_u:978": "cakravartikṛtāṭopān likhet sarvatathāgatān //",
  "S08sdurst_u:979": "candramaṇḍalasaṃkāśān sarvābharaṇabhūṣitān //",
  "S08sdurst_u:980": "varadābhayahastān tu vajraparyaṃkasusthitān //",
  "S08sdurst_u:981": "koṇabhāgeṣu sarveṣu lekhyā dhūpādayas tathā //",
  "S08sdurst_u:982": "dvārapālāś ca te lekhyāḥ kruddhāḥ krodhaparāyaṇāḥ //",
  "S08sdurst_u:983": "tataḥ praviśya svayaṃ yogī ākarṣayed mantradevatāḥ //",
  "S08sdurst_u:984": "jaḥ huṃ vaṃ hoḥ bhagavan vajra ehy ehi samayas tvam //",
  "S08sdurst_u:985": "tataś cāgataṃ nāthaṃ pūjayitvā samāsataḥ //",
  "S08sdurst_u:986": "praveśayed mṛtyuhānāya mṛtyūragabhayāni ca //",
  "S08sdurst_u:987": "oṃ vajrasamaye huṃ /",
  "S08sdurst_u:988": "vajraterintirīṃ baddhvā praveśayed ratnakarānvitam //",
  "S08sdurst_u:989": "puṣpamālānvito vāpi kṣepayed maṇḍale tu tam //",
  "S08sdurst_u:990": "oṃ pratīccha vajra huṃ /",
  "S08sdurst_u:991": "(Sdp 192)",
  "S08sdurst_u:992": "tataḥ samayaṃ deyaṃ /",
  "S08sdurst_u:993": "oṃ vajrasamaye huṃ /",
  "S08sdurst_u:994": "tato 'nenodghāṭayed vajram /",
  "S08sdurst_u:995": "oṃ vajrahāsodghāṭaya huṃ /",
  "S08sdurst_u:996": "tato 'nena darśayet /",
  "S08sdurst_u:997": "oṃ vajra dṛśya hoḥ /",
  "S08sdurst_u:998": "tato 'bhiṣekam anena dadyāt /",
  "S08sdurst_u:999": "oṃ vajrābhiṣiñca huṃ /",
  "S08sdurst_u:1000": "oṃ buddhābhiṣiñca oṃ /",
  "S08sdurst_u:1001": "oṃ ratnābhiṣiñca trāṃ /",
  "S08sdurst_u:1002": "oṃ padmābhiṣiñca hrīḥ /",
  "S08sdurst_u:1003": "oṃ karmābhiṣiñca aḥ /",
  "S08sdurst_u:1004": "tataḥ kalaśābhiṣekaṃ dadyāt /",
  "S08sdurst_u:1005": "oṃ vajrakalaśābhiṣiñca huṃ /",
  "S08sdurst_u:1006": "oṃ buddhakalaśābhiṣiñca oṃ /",
  "S08sdurst_u:1007": "oṃ ratnakalaśābhiṣḥiñca trāṃ /",
  "S08sdurst_u:1008": "oṃ padmakalaśābhiṣiñca hrīḥ /",
  "S08sdurst_u:1009": "oṃ karmakalaśābhiṣiñca aḥ /",
  "S08sdurst_u:1010": "oṃ mālābhiṣiñca trāṃ /",
  "S08sdurst_u:1011": "oṃ vajrapaṭāvalambanābhiṣiñca trīṃ /",
  "S08sdurst_u:1012": "oṃ buddhamudrābhiṣiñca om /",
  "S08sdurst_u:1013": "oṃ vajramudrābhiṣiñca huṃ /",
  "S08sdurst_u:1014": "oṃ ratnamudrābhiṣiñca trāṃ /",
  "S08sdurst_u:1015": "oṃ padmamudrābhiṣiñca hrīḥ /",
  "S08sdurst_u:1016": "oṃ karmamudrābhiṣiñca aḥ /",
  "S08sdurst_u:1017": "oṃ vajranāmābhiṣiñca oṃ huṃ trāṃ hrīḥ aḥ /",
  "S08sdurst_u:1018": "oṃ karmābhiṣiñca huṃ aḥ /",
  "S08sdurst_u:1019": "oṃ vajracakrābhiṣiñca huṃ bhrūm /",
  "S08sdurst_u:1020": "oṃ vajracakrādhipatis tvām abhiṣiñca (yet) oṃ oṃ oṃ /",
  "S08sdurst_u:1021": "huṃ huṃ huṃ /",
  "S08sdurst_u:1022": "trāṃ trāṃ trāṃ /",
  "S08sdurst_u:1023": "hrīḥ hrīḥ hrīḥ / aḥ aḥ aḥ /",
  "S08sdurst_u:1024": "oṃ vajradhāriṇy abhiṣiñca huṃ /",
  "S08sdurst_u:1025": "oṃ tathāgatadhāriṇy abhiṣiñca oṃ /",
  "S08sdurst_u:1026": "oṃ ratnadhāriṇy abhiṣiñca trāṃ /",
  "S08sdurst_u:1027": "oṃ padmadhāriṇy abhiṣiñca hrīḥ /",
  "S08sdurst_u:1028": "oṃ karmadhāriṇy abhiṣiñca aḥ /",
  "S08sdurst_u:1029": "oṃ sarvatathāgataguhyābhiṣiñca om /",
  "S08sdurst_u:1030": "oṃ vajraguhyābhiṣiñca huṃ /",
  "S08sdurst_u:1031": "oṃ ratnaguhyābhiṣiñca trāṃ /",
  "S08sdurst_u:1032": "oṃ padmaguhyabhiṣiñca hrīḥ /",
  "S08sdurst_u:1033": "oṃ karmaguhyābhiṣiñca aḥ /",
  "S08sdurst_u:1034": "oṃ prajñopāyasamāyogābhiṣiñca huṃ aḥ /",
  "S08sdurst_u:1035": "(Sdp 194)",
  "S08sdurst_u:1036": "evam abhiṣiñcyāyurvardhanīṃ vidyāṃ dadyāt /",
  "S08sdurst_u:1037": "oṃ vajrāyuṣi huṃ aḥ /",
  "S08sdurst_u:1038": "asyaḥ sādhanaṃ bhavati /",
  "S08sdurst_u:1039": "vajrāyur bhagavāñ candramaṇḍalārūḍhaś candrābhaḥ sarvābharaṇamaṇḍitaḥ /",
  "S08sdurst_u:1040": "abhayahasto varadaś ca /",
  "S08sdurst_u:1041": "amṛtaṃ kṣarantaṃ /",
  "S08sdurst_u:1042": "tasyādhastāt sādhakaṃ prasāritāṃjalihastaṃ ūrdhvamukhaṃ bhagavantaṃ nirīkṣayantaṃ likhet /",
  "S08sdurst_u:1043": "pañcopacāreṇa pūjāṃ kṛtvā tasyāgrataḥ śatasahasraṃ japet /",
  "S08sdurst_u:1044": "tataḥ pūrṇamāsyāṃ mahatīṃ pūjāṃ kṛtvā kapilāgoghṛtaṃ nave bhāṇḍe sthāpya vāmavajreṇākramya bhagavantaṃ pradhyāyan sakalāṃ rātrīṃ japet /",
  "S08sdurst_u:1045": "tato gandhaṃ vinasyati /",
  "S08sdurst_u:1046": "apūrvaṃ vā gandham udvahati /",
  "S08sdurst_u:1047": "ūṣmā dhūmaḥ śikhā vā niścarati /",
  "S08sdurst_u:1048": "raśmyulkā pramuñcati /",
  "S08sdurst_u:1049": "evam ādibhir nimittais tad ghṛtaṃ navanītaṃ tailaṃ vā /",
  "S08sdurst_u:1050": "udakaṃ dadhi kṣīraṃ madyaṃ rudhiraṃ vasām asthikāṃ vā /",
  "S08sdurst_u:1051": "māṃsaṃ vānyatamaṃ vā saṃprasādhya pratyūṣe rakṣādikaṃ ca kṛtvā /",
  "S08sdurst_u:1052": "ātmānaṃś ca saṃśodhya pibed bhakṣayet /",
  "S08sdurst_u:1053": "yathā nimittena yāvadā candrārkāyur bhavati /",
  "S08sdurst_u:1054": "vajrasattvaś ceti /",
  "S08sdurst_u:1055": "adhamenādhamā siddhir bhavet /",
  "S08sdurst_u:1056": "nātra saṃśayaḥ /",
  "S08sdurst_u:1057": "nirmittena bhavel loke nirvyādhir medhānvitaḥ /",
  "S08sdurst_u:1058": "valipalitasukhātmā dṛḍhakāyaḥ śatāyuḥ /",
  "S08sdurst_u:1059": "anyāny api karmāṇi śāntipuṣṭivaśādikaṃ karoty avicāreṇa jāpamātrāt /",
  "S08sdurst_u:1060": "na saṃśayaḥ /",
  "S08sdurst_u:1061": "atha catvāro mahārājāno bhagavantaṃ vajrapāṇiṃ praṇipatyaivam āhuḥ /",
  "S08sdurst_u:1062": "vayam api bhagavan sarvasattvānām arthāya hitāya sukhāya svakasvakāni hṛdayāni bhāṣayāmaḥ /",
  "S08sdurst_u:1063": "ājñāpayatu bhagavān ājñāpayatu vajradhṛk /",
  "S08sdurst_u:1064": "sādhu sādhu mahārājāno deśayadhvam aham anumode /",
  "S08sdurst_u:1065": "adhitiṣṭhāmi svasamayam /",
  "S08sdurst_u:1066": "atha vaiśravaṇo mahāyakṣarājā bhagavadanujñāto 'numodito 'dhiṣṭhitas svahṛdayaṃ svahṛdayād niścacāra /",
  "S08sdurst_u:1067": "oṃ vaiḥ /",
  "S08sdurst_u:1068": "atha dhṛtarāṣṭras tathaiva svahṛdayam abhāṣata /",
  "S08sdurst_u:1069": "oṃ dhṛḥ /",
  "S08sdurst_u:1070": "atha virūḍhakaḥ kumbhāṇḍamahārājā svahṛdayam abhāṣata /",
  "S08sdurst_u:1071": "oṃ viḥ /",
  "S08sdurst_u:1072": "atha virūpākṣo nāgamahārājā tathaiva svahṛdayam abhāṣata / oṃ kṣaḥ /",
  "S08sdurst_u:1073": "(Sdp 196)",
  "S08sdurst_u:1074": "atha teṣāṃ maṇḍalaṃ bhavati /",
  "S08sdurst_u:1075": "caturasraṃ caturdvāraṃ pañcamaṇḍalamaṇḍitam //",
  "S08sdurst_u:1076": "tasya madhye likhed nāthaṃ vajrapāṇiṃ sagarvitam //",
  "S08sdurst_u:1077": "tasya vāme pārśve tu likhed vaiśravaṇaṃ śubham //",
  "S08sdurst_u:1078": "gadānakulikāhastaṃ ratnābharaṇamaṇḍitam //",
  "S08sdurst_u:1079": "sthūlaṃ siṃhāsanārūḍhaṃ hemavarṇaṃ mahādyutim //",
  "S08sdurst_u:1080": "bhadrakumbhādiratnaughavarṣayantaṃ likhed budhaḥ //",
  "S08sdurst_u:1081": "purato dhṛtarāṣṭraṃ tu vīṇāvādanatatparam //",
  "S08sdurst_u:1082": "lalitaṃ śyāmavarṇaṃ tu sarvābharaṇabhūṣitam //",
  "S08sdurst_u:1083": "dakṣiṇena likhed vīraṃ khaḍgahastaṃ virūḍhakam //",
  "S08sdurst_u:1084": "paścimena virūpākṣaṃ vajrapāśadharaṃ paraṃ //",
  "S08sdurst_u:1085": "phaṇaiḥ saptabhiḥ saṃpūrṇaṃ lohitākṣibhir nirgatam //",
  "S08sdurst_u:1086": "dvāradeśeṣu sarveṣu dvārapālās tathaiva ca //",
  "S08sdurst_u:1087": "tataḥ praviśet svayaṃ mantrī mudrayā cakrasaṃjñayā //",
  "S08sdurst_u:1088": "ākarṣayed bhagavantaṃ tato rājñaḥ samāharet //",
  "S08sdurst_u:1089": "ākṛṣya pūjayed vidvān arghapātrair yathāvidhi //",
  "S08sdurst_u:1090": "tataḥ praveśayec chiṣyān puṣpamālāvibhūṣitān //",
  "S08sdurst_u:1091": "rājānaṃ kṣatriyaṃ vāpi brāhmaṇādikam eva vā //",
  "S08sdurst_u:1092": "mantreṇānena mantrajño mudrayā vajradhārayā //",
  "S08sdurst_u:1093": "oṃ vajrasamaye huṃ /",
  "S08sdurst_u:1094": "tataḥ puṣpaṃ ratnaṃ vā kṣepayed anena ca /",
  "S08sdurst_u:1095": "oṃ vaḥ pratīcchadhvaṃ mahottamāḥ /",
  "S08sdurst_u:1096": "patati yasya rājasya so 'sya sidhyati nānyathā //",
  "S08sdurst_u:1097": "tato 'bhiṣiñcet kalaśaiś caturbhiḥ koṇasaṃsthitaiḥ //",
  "S08sdurst_u:1098": "pañcamaṃ vajrapāṇes tu mudrayaivābhiṣiñcayet //",
  "S08sdurst_u:1099": "evam ādikrameṇaiva maṇḍalākhyābhiṣiñcanāt //",
  "S08sdurst_u:1100": "atha rājābhavate rājā rājā bhavate mahān //",
  "S08sdurst_u:1101": "jambudvīpapatiś śrīmāñ caturdvīpapatir varaḥ //",
  "S08sdurst_u:1102": "caturabhiṣekāc ca caturdvārapraveśanāt //",
  "S08sdurst_u:1103": "tasyāhaṃ vajradharo rājā pālayāmi svaputravat //",
  "S08sdurst_u:1104": "vayaṃ caturmahārājāḥ pālayāmaḥ satataṃ nṛpam //",
  "S08sdurst_u:1105": "sabhṛtyaparijanan tu sarāṣṭrapuramaṇḍalam //",
  "S08sdurst_u:1106": "duṣṭān tasya haniṣyāmaḥ pararāṣṭraṃ ca tasya ca //",
  "S08sdurst_u:1107": "vyādhimṛtyubhayaṃ cāpi durbhikṣam ītyupadravam //",
  "S08sdurst_u:1108": "vaiśravaṇaḥ kurute puṣṭiṃ dhṛtarāṣṭras tu śāntikaṃ //",
  "S08sdurst_u:1109": "(Sdp 198)",
  "S08sdurst_u:1110": "virūḍhako 'kālamṛtyuṃ hanyāt sapaśubāndhavān //",
  "S08sdurst_u:1111": "virūpākṣaḥ kurute kṣemaṃ durbhikṣādivināśanam //",
  "S08sdurst_u:1112": "saṃkṣepato vayaṃ tasya sarvāśāṃ sarvacintitaṃ //",
  "S08sdurst_u:1113": "karoma vajrapāṇis tu drohaṃ yadi na niścayāt //",
  "S08sdurst_u:1114": "atha daśadiglokapālā bhagavantaṃ praṇipatyaivam āhuḥ //",
  "S08sdurst_u:1115": "vayam api bhagavan sarvasattvahitasukhāya //",
  "S08sdurst_u:1116": "svakasvakāni hṛdayāni pradadāmaḥ //",
  "S08sdurst_u:1117": "sādhu sādhu lokapālāḥ sādhu sādhu vadateti //",
  "S08sdurst_u:1118": "atheśāno bhūtādhipatir hṛdayaṃ dadāti /",
  "S08sdurst_u:1119": "oṃ i / om ī / oṃ aḥ /",
  "S08sdurst_u:1120": "oṃ yaḥ /",
  "S08sdurst_u:1121": "oṃ ṛḥ /",
  "S08sdurst_u:1122": "oṃ vaḥ /",
  "S08sdurst_u:1123": "oṃ yaḥ /",
  "S08sdurst_u:1124": "oṃ kuḥ /",
  "S08sdurst_u:1125": "oṃ āḥ / oṃ vraḥ /",
  "S08sdurst_u:1126": "athaiṣāṃ maṇḍalaṃ bhavati /",
  "S08sdurst_u:1127": "maṇḍalaṃ pūrvavad likhed madhye nāthaṃ tathaiva ca //",
  "S08sdurst_u:1128": "dikpālās tu svadigbhāge sthāpayet purato dvayam //",
  "S08sdurst_u:1129": "ādityaṃ varāharūpan tu dvārapālās tathaiva ca //",
  "S08sdurst_u:1130": "tataś cākṛṣya tān sarvān pūjayet sarvapūjayā //",
  "S08sdurst_u:1131": "tataḥ praveśayet śiṣyān praviśya svayam eva tu //",
  "S08sdurst_u:1132": "abhiṣiñcayet kalaśaiś ca dikpālādimantritaiḥ //",
  "S08sdurst_u:1133": "tato dadyād dhṛdayaṃ sādhanāya hitaiṣaṇataḥ //",
  "S08sdurst_u:1134": "sidhyante 'vicārāś ca dikpālās svadiksthitāḥ //",
  "S08sdurst_u:1135": "atha te tuṣṭā evam āhuḥ /",
  "S08sdurst_u:1136": "yaḥ kaścid bhagavan rājā kṣatriyo vā mūrdhny abhiṣiktaḥ /",
  "S08sdurst_u:1137": "etad maṇḍalaṃ praviśyābhiṣekaṃ gṛhṇet /",
  "S08sdurst_u:1138": "anyo vā śrāddhaḥ kulaputro vā kuladuhitā vā /",
  "S08sdurst_u:1139": "tasya vayaṃ bhagavan sarvadā sarvatra rakṣāvaraṇaguptiṃ saṃvidhāsyāmaḥ /",
  "S08sdurst_u:1140": "pararāṣṭrāṇi ca vardhayiṣyāmaḥ /",
  "S08sdurst_u:1141": "kālena kālaṃ varṣiṣyāmaḥ /",
  "S08sdurst_u:1142": "sasyapuṣpaphalāni ca niṣpādayiṣyāmaḥ /",
  "S08sdurst_u:1143": "atha yamo mahādharmarājā bhagavantaṃ praṇamyaivam āha /",
  "S08sdurst_u:1144": "ahaṃ bhagavan tasya mahārājña āyur dadāmi /",
  "S08sdurst_u:1145": "aṣṭakālamaraṇāni pratibādhayāmi /",
  "S08sdurst_u:1146": "(Sdp 200)",
  "S08sdurst_u:1147": "nairṛto mahārākṣasādhipatir evam āha /",
  "S08sdurst_u:1148": "ahaṃ bhagavan tasya rājño rājaputrasya brāhmaṇasya kṣatriyasya vānyatareṣu vā manuṣyeṣu na vyādhipretapiśācabhayaṃ na rākṣasabhayādikaṃ nākālamṛtyubhayaṃ kariṣyāmi /",
  "S08sdurst_u:1149": "sarvadā rakṣāvaraṇaguptiṃ kariṣyāmi /",
  "S08sdurst_u:1150": "atha varuṇo mahārājaivam āha /",
  "S08sdurst_u:1151": "ahaṃ bhagavan tasya mahārājñaḥ sarvadā sarvatra sarvaviṣayaṃ pratipālayiṣyāmi /",
  "S08sdurst_u:1152": "ārakṣāṃ ca kariṣyāmi /",
  "S08sdurst_u:1153": "sasyāni ca niṣpādayiṣyāmi /",
  "S08sdurst_u:1154": "nāgadoṣāni ca na prayacchāmi /",
  "S08sdurst_u:1155": "viṣāśanīñ ca notsṛjāmi /",
  "S08sdurst_u:1156": "sarvākālamaraṇāni ca pratibādhayāmi /",
  "S08sdurst_u:1157": "atha vāyavyādhipatir evam āha /",
  "S08sdurst_u:1158": "aham api bhagavan tasya mahāsattvasya sarvadā vāyubhayaṃ notsṛjāmi /",
  "S08sdurst_u:1159": "nākālavātaṃ cotsṛjāmi /",
  "S08sdurst_u:1160": "sarvasasyapuṣpaphalāni ca pariniṣpādayiṣyāmi /",
  "S08sdurst_u:1161": "sarvabhayañ ca pratibādhayāmi /",
  "S08sdurst_u:1162": "atha kuvero mahāyakṣarājā bhagavantaṃ namasyaivam āha /",
  "S08sdurst_u:1163": "ahaṃ bhagavan tasya mahāsattvasyāṣṭāśītibhir mahāyakṣasenāpatibhiḥ sahāgatya sarvakālodyogena sarvadā sarvabhayaṃ pratibādhayāmi /",
  "S08sdurst_u:1164": "sarvadhanadhānyasamṛddhiñ ca karomi /",
  "S08sdurst_u:1165": "svajanaparijanadeśaviṣayabhṛtyabandhubāndhavamitraputraduhitṛbhāryādirakṣāṃ ca karomi /",
  "S08sdurst_u:1166": "gogavyakharoṣṭrameṣagajavājicchāgalādirakṣaṃ karomi /",
  "S08sdurst_u:1167": "atheśānaḥ sarvabhūtādhipatir bhagavantaṃ praṇipatyaivam āha /",
  "S08sdurst_u:1168": "ahaṃ bhagavan tasya rājño rājaputrasya kṣatriyasya brāhmaṇasya vā /",
  "S08sdurst_u:1169_0": "ihāmutra paritrāṇaṃ parigrahaṃ paripālanaṃ śāntiṃ svastyayanaṃ daṇḍaparihāraṃ śastraparihāraṃ",
  "S08sdurst_u:1169_1": "viṣadūṣaṇaṃ viṣanāśanaṃ sīmābandhaṃ dharaṇībandhaṃ digbandhaṃ vajraprākāraṃ vajrakīlanaṃ",
  "S08sdurst_u:1169_2": "vajrapañjaraṃ ca karomi /",
  "S08sdurst_u:1170": "sarvakāryeṣu pratyupasthāpayāmi /",
  "S08sdurst_u:1171": "kāryeṣv akāryesu nimittaṃ ca darśayāmi /",
  "S08sdurst_u:1172": "svapne ca sarvaṃ śubhaṃ kathayāmi /",
  "S08sdurst_u:1173": "sādhayato 'vighnena sarvasiddhiṃ ca dāsyāmi /",
  "S08sdurst_u:1174": "(Sdp 202)",
  "S08sdurst_u:1175": "athākāśacārī khagapatir bhagavantaṃ praṇipatyaivam āha /",
  "S08sdurst_u:1176": "ahaṃ bhagavan sarvadā sarvaṃ ca pathigatasya rājño rājaputrasya rājāmātyasya brāhmaṇasya kṣatriyasya vā svayam āgatya sarvaparivāreṇa rakṣāvaraṇaguptiṃ saṃvidhāsyāmi /",
  "S08sdurst_u:1177": "sarvāvaraṇaṃ prativārayāmi /",
  "S08sdurst_u:1178": "sarvavyādhim apanayāmi /",
  "S08sdurst_u:1179": "sarvadā cānubaddho bhavati /",
  "S08sdurst_u:1180": "atha pātālādhipatir mahāvarāho bhagavantaṃ namasyaivam āha /",
  "S08sdurst_u:1181_0": "ahaṃ bhagavantasya narādhipateś ca nṛpasutasya vā dvijāter dvijasutasya vā kṣatriyavaiśyaśūdrasya",
  "S08sdurst_u:1181_1": "vānyatarasya śrāddhasya kulaputrasya kuladuhitur vā sarvadā sarvārthaṃ niṣpādayiṣyāmi /",
  "S08sdurst_u:1182": "sarvabhayeṣu ca rakṣāṃ kariṣyāmi /",
  "S08sdurst_u:1183": "anenāpi paritrāyiṣyāmi /",
  "S08sdurst_u:1184": "athāṣṭau mahāgrahāḥ sanakṣatraparivārā evam āhuh /",
  "S08sdurst_u:1185": "vayaṃ bhagavan saparivārāḥ svakasvakāni hṛdayāni dadāmaḥ /",
  "S08sdurst_u:1186": "tad bhagavān adhitiṣṭhatu /",
  "S08sdurst_u:1187": "sādhu sādhv adhitiṣṭhaṃtu mayā bhāṣadhvaṃ mahāgrahāḥ /",
  "S08sdurst_u:1188": "athādityādayo mahāgrahā bhagavantaṃ namasyābhāṣanta /",
  "S08sdurst_u:1189": "om āḥ / oṃ soḥ / oṃ aḥ / oṃ buḥ /",
  "S08sdurst_u:1190": "oṃ brḥ / oṃ śuḥ /",
  "S08sdurst_u:1191": "oṃ sāḥ / oṃ rāḥ /",
  "S08sdurst_u:1192": "athaiṣāṃ maṇḍalaṃ bhavati /",
  "S08sdurst_u:1193": "madhye bhagavantaṃ vajrapāṇiṃ trailokavijayarūpaṃ saṃlikhya /",
  "S08sdurst_u:1194": "samantāc catvāro mahāsamudrān likhet //",
  "S08sdurst_u:1195": "śukrantu tasya purataḥ somaṃ pṛṣṭhato likhet //",
  "S08sdurst_u:1196": "dakṣiṇe bṛhaspatiṃ likhed vāmataś ca budhaṃ likhet //",
  "S08sdurst_u:1197": "agnisthāne tu cāṃgāram ādityaṃ vāyavyāṃ diśi //",
  "S08sdurst_u:1198": "śaniścaraṃ tu aiśānyāṃ rāhuṃ rākṣasasannidhau //",
  "S08sdurst_u:1199": "nakṣatraṃ sarvatra lekhyaṃ samantād bāhyamaṇḍale //",
  "S08sdurst_u:1200": "dvāre dvāre tathā dvārīṃ likhec ca krodhamānasam //",
  "S08sdurst_u:1201": "vajradhāryā praviśya sarvān āvāhayet //",
  "S08sdurst_u:1202": "vajrāṃkuśādibhir iti tataś śiṣyān praveśayet //",
  "S08sdurst_u:1203": "oṃ vajra hana huṃ phaṭ /",
  "S08sdurst_u:1204": "oṃ vajragrahasamaye huṃ phaṭ /",
  "S08sdurst_u:1205": "oṃ vajragraha pratīccha samaye huṃ /",
  "S08sdurst_u:1206": "tato 'ṣṭabhiḥ kalaśair abhiṣiñcet //",
  "S08sdurst_u:1207": "(Sdp 204)",
  "S08sdurst_u:1208": "aṣṭagrahābhimantritaiḥ //",
  "S08sdurst_u:1209": "tato vajramudrayābhiṣiñcet //",
  "S08sdurst_u:1210": "tatas sarvagrahaṃ sādhayet //",
  "S08sdurst_u:1211": "atha te mahāgrahā bhagavantaṃ namasyaivam āhuḥ /",
  "S08sdurst_u:1212": "vayaṃ bhagavan aṣṭau mahāgrahās tasya mahārājño rājaputrasya vā sarvadā sarvatra tathaiva sarvaṃ kariṣyāmaḥ /",
  "S08sdurst_u:1213": "atha nakṣatrakṣaṇalavamuhūrtakaraṇatithiyogarāśilagnaviṣṭimaṇḍalādidevatās tathaiva namāsyaivam āhuḥ /",
  "S08sdurst_u:1214": "vayam api bhagavan sarvadā tasya mahāsattvasyājñāṃ notsṛjāmaḥ /",
  "S08sdurst_u:1215": "bhṛtyavat pratipālayāmaḥ /",
  "S08sdurst_u:1216": "sarvanagaranigamajanapadarāṣṭrarājadhānīṃ ca pratipālayāmaḥ /",
  "S08sdurst_u:1217": "utpanne tu mahābhaye yuṣmākaṃ pūjayiṣyati tasyāvaśyaṃ tad bhayaṃ na bhaviṣyati /",
  "S08sdurst_u:1218": "athāṣṭau mahānāgāḥ phuṃkāradhvaninā bhagavantaṃ saṃtoṣyaivam āhuḥ /",
  "S08sdurst_u:1219": "vayaṃ bhagavan sarveṣāṃ guhyahṛdayaṃ dāsyāmaḥ /",
  "S08sdurst_u:1220": "sādhu sādhu mahānāgā dadadhvaṃ hṛdayaṃ varam /",
  "S08sdurst_u:1221": "atha te tuṣṭā mahānāgā bhagavantaṃ namasyaivam āhuḥ /",
  "S08sdurst_u:1222": "oṃ phuḥ / oṃ phaḥ /",
  "S08sdurst_u:1223": "oṃ phuṃ / oṃ phāṃ /",
  "S08sdurst_u:1224": "oṃ phīḥ / oṃ pheḥ /",
  "S08sdurst_u:1225": "oṃ phaīḥ / oṃ phauḥ /",
  "S08sdurst_u:1226": "athaiṣāṃ maṇḍalaṃ bhavati /",
  "S08sdurst_u:1227": "aṣṭapatraṃ mahāpadmaṃ saṃlikhec chvetavarṇakam //",
  "S08sdurst_u:1228": "tasya madhye likhed nāthaṃ vajrapāṇiṃ sukṛṣṇakam //",
  "S08sdurst_u:1229": "samantāt saptaphaṇaṃ tarjayantaṃ mahoragam /",
  "S08sdurst_u:1230": "anantaṃ takṣakaṃ caiva karkoṭaṃ kulikaṃ tathā //",
  "S08sdurst_u:1231": "vāsukiṃ śaṃkhapālaṃ ca padmaṃ vai vāruṇaṃ tathā //",
  "S08sdurst_u:1232": "ete lekhyāḥ samāsena patre patre phanajvalāḥ //",
  "S08sdurst_u:1233": "saptasaptaphaṇā lekhyāḥ sabhāryāḥ kaṇṭhasamāgamāḥ //",
  "S08sdurst_u:1234": "kalaśāṣṭakaṃ saṃsthāpya balinaivedyaśobhitam //",
  "S08sdurst_u:1235": "ghṛtakṣīrasamākṣikaṃ kṛtrimāś cāpi bhedakāḥ //",
  "S08sdurst_u:1236": "tataḥ saṃpraviśya vajrātmākarṣayet pāṇinā phaṇaiḥ //",
  "S08sdurst_u:1237": "phuṃkārasahitais tu jaḥ huṃ vaṃ hoḥ pravartayet //",
  "S08sdurst_u:1238": "tataḥ praveśya tān sarvān rājaṃ kṣatriyam eva vā /",
  "S08sdurst_u:1239": "abhiṣiñcet phuṃkārair viṣadoṣamalāpahaiḥ /",
  "S08sdurst_u:1240": "tataḥ sidhyanti sarve te nāgā nāmagrahād api //",
  "S08sdurst_u:1241": "(Sdp 206)",
  "S08sdurst_u:1242": "atha te samantaṃ tuṣṭā bhagavantaṃ namasya ca //",
  "S08sdurst_u:1243": "praṇidhānaṃ prakurvanti sthitvā prāñjalayaḥ puraḥ //",
  "S08sdurst_u:1244": "vayaṃ bhagavataḥ śāsanābhiratasya yad idaṃ maṇḍalaṃ praviṣṭasya viṣaṃvādayāmaḥ /",
  "S08sdurst_u:1245": "tadā bhagavantam eva viṣaṃvādayāmaḥ /",
  "S08sdurst_u:1246": "tadāsmākaṃ taptavālukā bhaviṣyantu /",
  "S08sdurst_u:1247": "ādīptena vajrenāsmākaṃ mūrdhni sphuṭiṣyanti /",
  "S08sdurst_u:1248": "satataṃ samitaṃ ca tasya mahāsattvasya rakṣāvaraṇaguptiṃ kariṣyāmaḥ /",
  "S08sdurst_u:1249": "mahaujobalavīryaṃ kṣepsyāmaḥ /",
  "S08sdurst_u:1250": "nirviṣaṃ cāpi viṣaṃ kariṣyāmaḥ /",
  "S08sdurst_u:1251": "kālena kālaṃ varṣayiṣyāmaḥ /",
  "S08sdurst_u:1252": "sarvasasyāni niṣpādayiṣyāmaḥ /",
  "S08sdurst_u:1253": "sarvapararāṣṭrāṇi ca vikālavṛṣṭim utsṛjāmaḥ /",
  "S08sdurst_u:1254": "sarvabhayaṃ vināśayiṣyāmaḥ/",
  "S08sdurst_u:1255": "jinājñayā vajradharājñayā pratipālayiṣyāmaḥ /",
  "S08sdurst_u:1256": "atha sādhanaṃ bhavati /",
  "S08sdurst_u:1257": "phuṃkāraṃ japel lakṣaṃ dhyātvā vajradharaṃ prabhum //",
  "S08sdurst_u:1258": "sitāṃśumālinaṃ divyaṃ śikhāyāṃ phaṇāvasthitam //",
  "S08sdurst_u:1259": "tato viṣaṃ gṛhya dhyātvā phuṃkāramaṇḍalam //",
  "S08sdurst_u:1260": "raśmimālākulaṃ divyaṃ phuṃkāraṃ tatra cintayet //",
  "S08sdurst_u:1261": "ākarṣayed hṛtakṛtiphaṇipāśākṛtikareṇa //",
  "S08sdurst_u:1262": "phuṃkāravātena samīrayet taṃ viṣaṃ samastam //",
  "S08sdurst_u:1263": "tanurasthimāṃsagam //",
  "S08sdurst_u:1264": "tataḥ sarvakarmāṇi kuryād viṣajvaragarādikaṃ //",
  "S08sdurst_u:1265": "muṣṭyā vai haret sarvaṃ kiṃ punaḥ phaṇamudrayeti //",
  "S08sdurst_u:1266": "atha mahābhairavo mahādevādhipatir aṣṭabhir mahāmātṛkābhiḥ parivṛto bhagavantaṃ praṇipatyaivam āha /",
  "S08sdurst_u:1267": "madbhayān mātṛkābhayāc ca bhagavan sarvadevanāgādayaḥ saṃtrastā vitrastāḥ pratrastā adhomukhībhūtā nimagnā naṣṭacetasaḥ paribhramanti tu teṣāṃ hitārthāya hṛdayaṃ pradāsyāmi /",
  "S08sdurst_u:1268": "tat sādhu bhagavān adhitiṣṭhatu /",
  "S08sdurst_u:1269": "sādhu sādhu mahābhairava subhairava bhāṣasva svahṛdayaṃ divyamātṛkāṇāṃ ca sarvāsām /",
  "S08sdurst_u:1270": "(Sdp 208)",
  "S08sdurst_u:1271": "atha mahābhairavaḥ subhairavanādaṃ nadan evam āha /",
  "S08sdurst_u:1272": "oṃ bhairavaiḥ bhīḥ svāhā /",
  "S08sdurst_u:1273": "oṃ bhāḥ svāhā /",
  "S08sdurst_u:1274": "oṃ bhīḥ svāhā /",
  "S08sdurst_u:1275": "oṃ bhūḥ svāhā /",
  "S08sdurst_u:1276": "oṃ bheḥ svāhā /",
  "S08sdurst_u:1277": "oṃ bhaiḥ svāhā /",
  "S08sdurst_u:1278": "oṃ bhoḥ svāhā /",
  "S08sdurst_u:1279": "oṃ bhaṃ svāhā /",
  "S08sdurst_u:1280": "oṃ bhaḥ svāhā /",
  "S08sdurst_u:1281": "ity ete bhagavan aṣṭau bhairavāḥ samājñākarāḥ /",
  "S08sdurst_u:1282": "athaiṣāṃ maṇḍalaṃ bhavati /",
  "S08sdurst_u:1283": "aṣṭāraṃ mahācakraṃ likhya madhye niveśayet //",
  "S08sdurst_u:1284": "vajrapāṇiṃ mahākrodhaṃ trilokavijayāvahaṃ //",
  "S08sdurst_u:1285": "tasya pādatale kruddhaṃ bhairavāṇāṃ mahādhipam //",
  "S08sdurst_u:1286": "likhitvā bhairavīyuktaṃ likhed anyān yathāsukham //",
  "S08sdurst_u:1287": "āramadhyeṣu sarveṣu likhed bhairavam aṣṭakam //",
  "S08sdurst_u:1288": "mātṛkābhiś ca samāyuktaṃ tatkrodhāsyakruddhamānasam //",
  "S08sdurst_u:1289": "dvāre dvāre tathaiveha likhed dvāriṃ sukrodhanam //",
  "S08sdurst_u:1290": "tato vāhyāṃkuśādibhiḥ pujayitvā kapālayā rudhirapūrṇayā //",
  "S08sdurst_u:1291": "madyaṃ māṃsaṃ baliṃ divyaṃ rudhirapūrṇabhājanam //",
  "S08sdurst_u:1292": "kapālaṃ muṇḍanakhaṇḍaṃ cāṣṭau kalaśān pūritān //",
  "S08sdurst_u:1293": "rudhirair āsavair vāpi sthāpayet tasya maṇḍale //",
  "S08sdurst_u:1294": "tataḥ praveśayec chiṣyān trilokavijayāparaḥ //",
  "S08sdurst_u:1295": "abhiṣiñcet kapālena kalaśair api cāṣṭabhiḥ //",
  "S08sdurst_u:1296": "tataḥ karmāṇi dadyāt /",
  "S08sdurst_u:1297": "mātṛkāgṛha ekaliṃge vā trilokamathane varaṃ //",
  "S08sdurst_u:1298": "pūjāṃ kṛtvā yathānyāyaṃ japel lakṣacatuṣṭayaṃ //",
  "S08sdurst_u:1299": "tato nādaṃ praśruyate bhairavasya mahātmanaḥ //",
  "S08sdurst_u:1300": "nirbhīr arghaṃ prayacchet kapālena suraktinā //",
  "S08sdurst_u:1301": "tataḥ paśyati taṃ kruddhaṃ bhairavaṃ duṣṭamānasam //",
  "S08sdurst_u:1302": "mātṛkāgaṇasaṃpūrṇam aṣṭabhir bhairavair vṛtam //",
  "S08sdurst_u:1303": "taṃ dṛṣṭvā nirbhayo bhūtvā dadyād māṃsasupūritam //",
  "S08sdurst_u:1304": "kapālaṃ vāsavaiḥ pūrṇaṃ huṃkāram anusmareṇa //",
  "S08sdurst_u:1305": "tatas tuṣṭaḥ prasidhyeta bhairavo duṣṭaghātakaḥ //",
  "S08sdurst_u:1306": "brūyāt kim iccheti tad dadyāt tuṣṭamānasaḥ //",
  "S08sdurst_u:1307": "rasarasāyanaṃ dravyaṃ khaḍgaṃ cakraṃ triśūlakam //",
  "S08sdurst_u:1308": "svargamartyapātālaṃ rājyaṃ dvīpacatuṣṭayaṃ cāpi //",
  "S08sdurst_u:1309": "(Sdp 210)",
  "S08sdurst_u:1310": "śakratvaṃ yakṣeśvaryaṃ rākṣasatvaṃ vidyādharatvaṃ //",
  "S08sdurst_u:1311": "vidyādharacakravartitvaṃ trailokyādhipatitvam //",
  "S08sdurst_u:1312": "muktvā bhūmidānañ ceti /",
  "S08sdurst_u:1313": "kiṃkaratvaṃ cāpi svayagaṇaṃ mātṛkāṃ vā dadāti //",
  "S08sdurst_u:1314": "yatheṣṭānyatamāṃ siddhiṃ prārthayet //",
  "S08sdurst_u:1315": "huṃhṛtinā sukhinā dattvā vihasan yāti //",
  "S08sdurst_u:1316": "bhītaṃ mārayate kṣaṇāt //",
  "S08sdurst_u:1317": "atha brahmādayo mahādevā bhagavantaṃ namasyaivam āhuḥ /",
  "S08sdurst_u:1318": "vayam api bhagavata ājñayā svakalpaṃ bhāṣayāmaḥ /",
  "S08sdurst_u:1319": "tad bhagavān kampām upādāyādhitiṣṭhatu /",
  "S08sdurst_u:1320": "atha brahmādayo devāḥ svahṛdayam abhāṣanta /",
  "S08sdurst_u:1321": "oṃ oṃ / oṃ viḥ / oṃ ruḥ /",
  "S08sdurst_u:1322": "oṃ iḥ /",
  "S08sdurst_u:1323": "oṃ gaḥ /",
  "S08sdurst_u:1324": "oṃ bhṛḥ / oṃ kaḥ / oṃ kaḥ /",
  "S08sdurst_u:1325": "athaiṣāṃ maṇḍalaṃ bhavati /",
  "S08sdurst_u:1326": "maṇḍalaṃ pūrvaval likhed madhye trailokyasaṃgraham //",
  "S08sdurst_u:1327": "tasyāgrato likhed vīram īśvaraṃ śūlapāṇim //",
  "S08sdurst_u:1328": "pṛṣṭhato vilikhed brahmāṇaṃ vāmataś cakrapāṇim //",
  "S08sdurst_u:1329": "dakṣiṇena likhed indraṃ svamudrākaracihnitam //",
  "S08sdurst_u:1330": "dvārapālās tathaiveha bhāryā esāṃ svamaṇḍale //",
  "S08sdurst_u:1331": "kalaśān pūrṇakumbhāṃś ca sthāpayed bāhyamaṇḍale //",
  "S08sdurst_u:1332": "balabhadraṃ dīptamaharddhikam //",
  "S08sdurst_u:1333": "tataḥ praviśya tān devān āhvayati vicakṣaṇaḥ //",
  "S08sdurst_u:1334": "jaḥ huṃ vaṃ hoḥ surāḥ sarve praviśadhvaṃ purottame //",
  "S08sdurst_u:1335": "atha tān tato drṣṭvā pūjayed mahāsukhaiḥ //",
  "S08sdurst_u:1336": "tataḥ praveśayec chiṣyān mudrayā vajradhārayā //",
  "S08sdurst_u:1337": "oṃ pratīcchadhvaṃ mahāsattvā vajradharājñayā huṃ ha ha ha hoḥ /",
  "S08sdurst_u:1338": "puṣpān prakṣipya yathāvac cakṣur udghāṭya darśayet //",
  "S08sdurst_u:1339": "tato 'bhiṣiñcet toyena kalaśād abhimantritam //",
  "S08sdurst_u:1340": "tataḥ sarvaṃ pradadyāt tad devānāṃ tu yathepsitam //",
  "S08sdurst_u:1341": "lakṣam ekaṃ dvilakṣaṃ vā kṛtvā sevāprarocitam //",
  "S08sdurst_u:1342": "sādhayet sādhakas teṣām īśvarādisurottamān //",
  "S08sdurst_u:1343": "(Sdp 212)",
  "S08sdurst_u:1344": "ekaliṃgādiṣu sthāna atha vā vajrapāṇinaḥ //",
  "S08sdurst_u:1345": "gṛhe tathāgate cāpi sadhātuvaracaityake //",
  "S08sdurst_u:1346": "sādhayet sādhako nityaṃ sarvadevān yathāvad iti //",
  "S08sdurst_u:1347": "ardharātre tato devā gatvā vedaya te dhruvam //",
  "S08sdurst_u:1348": "īpsitaṃ tvayā kiṃ hitaṃ dāsyāmo yathāsukhaṃ //",
  "S08sdurst_u:1349": "vada bhadra drutaṃ cintya yena dāsyāmas te varam //",
  "S08sdurst_u:1350": "tato yācate mantrajño varasiddhiṃ tu devate //",
  "S08sdurst_u:1351": "rasarasāyanaṃ divyam antardhānaṃ tu khe gamam //",
  "S08sdurst_u:1352": "gulikārājadravyādi yācayed manaiṣiṇām // iti",
  "S08sdurst_u:1353": "atha maheśvarādayo bhagavantaṃ praṇipatyaivam āhuḥ /",
  "S08sdurst_u:1354": "ye bhagavan laukikalokottaramaṇḍale praviśanti teṣāṃ vayaṃ bhagavan sarvadevāḥ sarvāvaraṇāni viśodhayāmaḥ /",
  "S08sdurst_u:1355": "svargamārgaṃ ca darśayāmaḥ /",
  "S08sdurst_u:1356": "sugatimārgaṃ ca darśayāmaḥ /",
  "S08sdurst_u:1357": "apāpamārgaṃ ca darśayāmaḥ /",
  "S08sdurst_u:1358": "saddharmamārgaṃ ca darśayāmaḥ /",
  "S08sdurst_u:1359": "anāmārgaṃ ca darśayāmaḥ /",
  "S08sdurst_u:1360": "vivekamārgaṃ ca darśayāmaḥ /",
  "S08sdurst_u:1361": "sāramārgaṃ ca darśayāmaḥ /",
  "S08sdurst_u:1362": "nirvāṇamārgaṃ ca darśayāmaḥ /",
  "S08sdurst_u:1363": "prahāṇamārgaṃ ca darśayāmaḥ /",
  "S08sdurst_u:1364": "niḥkleśamārgaṃ ca darśayāmaḥ /",
  "S08sdurst_u:1365": "buddhatvaṃ ca darśayāmaḥ /",
  "S08sdurst_u:1366": "bodhisattvatvaṃ ca darśayāmaḥ /",
  "S08sdurst_u:1367": "vajradharatvaṃ ca darśayāmaḥ /",
  "S08sdurst_u:1368": "iti /",
  "S08sdurst_u:1369": "sarvadā sarvabhayeṣu ca rakṣāvaraṇaguptim kariṣyāmaḥ /",
  "S08sdurst_u:1370": "nagaranigamajanapadarājyarāṣṭrarājadhānīṃ ca rakṣayiṣyāmaḥ /",
  "S08sdurst_u:1371": "viṣayadeśagrāmagoṣṭhaṃ ca rakṣayiṣyāmaḥ /",
  "S08sdurst_u:1372": "rājyaṃ ca dāsyāmaḥ /",
  "S08sdurst_u:1373": "prāptarājyasya rājavṛddhiṃ kariṣyāmaḥ /",
  "S08sdurst_u:1374": "ekadvīpaṃ dvitīyaṃ tṛtīyaṃ caturthaṃ svargamartyapātālaṃ cakravartitvaṃ ca dāsyāmaḥ /",
  "S08sdurst_u:1375": "saṃkṣepataḥ /",
  "S08sdurst_u:1376": "śakratvaṃ brahmatvaṃ viṣṇutvaṃ maheśvaratvaṃ ca dāsyāma iti /",
  "S08sdurst_u:1377": "atha bhagavān vajrapāṇiḥ punar api svaparṣanmaṇḍalam avalokya smitam akārṣīt /",
  "S08sdurst_u:1378_0": "tataḥ pariṣanmaṇḍalaṃ pracalan saṃpracalan kṣubhan prakṣubhan saṃprakṣubhan jvalan",
  "S08sdurst_u:1378_1": "prajvalan saṃprajvalan harṣan praharṣan saṃpraharṣan krīḍan prakrīḍan saṃprakrīḍan",
  "S08sdurst_u:1378_2": "anekāny āścaryādbhutāni ca loke saṃpradṛśyante sma /",
  "S08sdurst_u:1379": "(Sdp 214)",
  "S08sdurst_u:1380": "atha brahmādayo devagaṇāḥ suvismayajātā bhagavantaṃ praṇipatyaivam āhuḥ /",
  "S08sdurst_u:1381": "kim etad bhagavan smitasya kāraṇaṃ nākāraṇena buddhā bhagavanto bodhisattvā vā smitam utsṛjanti /",
  "S08sdurst_u:1382": "tasmād bhagavān vyākarotu smitasya kāraṇam iti /",
  "S08sdurst_u:1383": "atha bhagavān vajrapāṇir devānām adhyeṣaṇāvācam upaśrutyaivam āha /",
  "S08sdurst_u:1384": "śrutaṃ brahmādayo devā yat puraḥ sarvabuddhaiś ca bhāṣitā mṛtyunāśanī vidyā vidyāmantramahātejā akālamṛtyunāśanī /",
  "S08sdurst_u:1385": "atha bhagavantaṃ vajrapāṇiṃ praṇipatya te brahmādayo mahādevāḥ saṃhṛṣṭaromakūpajātāḥ /",
  "S08sdurst_u:1386": "sādhukāraṃ prādaduḥ /",
  "S08sdurst_u:1387": "sādhu sādhu bhagavan sādhu sādhu vajradhara /",
  "S08sdurst_u:1388": "deśaya tu vidyāṃ mahātejāṃ mahābalaparākramāṃ yenālpāyuṣāḥ sattvā dīrgāyuṣā bhavanti /",
  "S08sdurst_u:1389": "akālamṛtyugrastāś ca yenākālamaraṇād vimucyeran /",
  "S08sdurst_u:1390": "apāyopapannāś ca sarvāpāyagatipathād vimucyeran /",
  "S08sdurst_u:1391": "saṃsārabhayabhītāś ca sattvāḥ sukhopāyena saṃsāraparāṃmukhā bhavanti /",
  "S08sdurst_u:1392": "āśur evānuttarasamyaksaṃbodhim abhisaṃbudhyanta iti /",
  "S08sdurst_u:1393": "atha bhagavān vajrapāṇir brahmādīnāṃ devānām adhyeṣaṇāvacanam upaśrutyemāṃ sarvatathāgatahṛdayavidyāṃ svakāyavākcittavajrebhyo niścacāra /",
  "S08sdurst_u:1394": "oṃ puṇye puṇye mahāpuṇye 'parimitāyuḥpuṇye jñānasaṃbhāropacite svāhā /",
  "S08sdurst_u:1395": "hṛdayavidyā /",
  "S08sdurst_u:1396": "oṃ hrīḥ svāhā /",
  "S08sdurst_u:1397": "upahṛdayavidyā /",
  "S08sdurst_u:1398": "oṃ bhrūṃ svāhā /",
  "S08sdurst_u:1399": "hṛdayopahṛdayavidyā /",
  "S08sdurst_u:1400": "oṃ kruṃ svāhā /",
  "S08sdurst_u:1401": "hṛdayasaṃcodanīvidyā /",
  "S08sdurst_u:1402": "oṃ trāṃ svāhā /",
  "S08sdurst_u:1403": "hṛdayottarā /",
  "S08sdurst_u:1404": "oṃ haṃ svāhā /",
  "S08sdurst_u:1405": "guhyahṛdayā /",
  "S08sdurst_u:1406": "athaiṣāṃ maṇḍalaṃ bhavati /",
  "S08sdurst_u:1407": "maṇḍalaṃ caturāraṃ kṛtvā madhye niveśayed aparimitāyuḥpuṇyajñānasaṃbhāratejorājaṃ nāma tathāgatam /",
  "S08sdurst_u:1408": "bhrūṃkārahṛdayam/",
  "S08sdurst_u:1409": "tasyāgrato vajrapāṇim /",
  "S08sdurst_u:1410": "hrīṃkārahṛdayaṃ /",
  "S08sdurst_u:1411": "vāmataḥ krodham /",
  "S08sdurst_u:1412": "kruṃkārahṛdayam /",
  "S08sdurst_u:1413": "dakṣiṇenākāśagarbham /",
  "S08sdurst_u:1414": "trāṃkārahṛdayam/",
  "S08sdurst_u:1415": "pṛṣṭhato 'bhayaṃdadaṃ nāmāryāvalokiteśvaram /",
  "S08sdurst_u:1416": "haṃkārahṛdayaṃ /",
  "S08sdurst_u:1417": "(Sdp 216) tathāgatasya prabhāmaṇḍale vidyā lekhyāḥ /",
  "S08sdurst_u:1418": "pañcāṣṭau kalaśāḥ sthāpyāś cakravartyabhimantritāḥ /",
  "S08sdurst_u:1419": "sarvakarmikakrodhenābhimantritās ca dhūpādikaṃ sthāpayet pūjādikaṃ sarvadvārapālān eva ca /",
  "S08sdurst_u:1420": "tataḥ saṃpraviśya svayaṃ mantrī /",
  "S08sdurst_u:1421": "ākarṣayet sugatottamaṃ saputrabhṛtyasaṃghaiś ca vṛtaṃ vidyayā saha /",
  "S08sdurst_u:1422": "vidyā ca sugatavāmapārśve lekhyā /",
  "S08sdurst_u:1423": "tataś cātmānam abhiṣiñcya paryaṃkena niṣadya śatasahasraṃ japet /",
  "S08sdurst_u:1424": "tathāgataṃ saṃmukhaṃ paśyati vajradharāryāvalokiteśvaraṃ vā /",
  "S08sdurst_u:1425": "yathepsitaṃ varaṃ pratilabhate /",
  "S08sdurst_u:1426": "yadā samāhitas tadā manasā sarvakarmasamartho bhavati /",
  "S08sdurst_u:1427": "tataḥ śiṣyān praveśayed vajradharamudrayā /",
  "S08sdurst_u:1428": "ityabhimānam utpādayet /",
  "S08sdurst_u:1429": "oṃ vajradhara ratnadhara padmadhara viśvadhara tathāgatasamayātikrama tathāgatasamayadhārako 'ham /",
  "S08sdurst_u:1430": "tato 'nena kṣepayet puṣpān /",
  "S08sdurst_u:1431": "oṃ sarvatathāgata pratīccha hoḥ samayas tvaṃ /",
  "S08sdurst_u:1432": "tatas tayā mālayāveṣṭayābhiṣiñcayet /",
  "S08sdurst_u:1433": "oṃ sarvatathāgatābhiṣiñca vajradharājñāpaya huṃ bhrūṃ /",
  "S08sdurst_u:1434": "oṃ vajravajrābhiṣiñca huṃ huṃ /",
  "S08sdurst_u:1435": "oṃ vajraratnābhiṣiñca huṃ trāṃ /",
  "S08sdurst_u:1436": "oṃ vajrapadmābhiṣiñca huṃ hrīḥ /",
  "S08sdurst_u:1437": "oṃ karmaviśvābhiṣiñca aḥ huṃ kaṃ /",
  "S08sdurst_u:1438": "tataḥ samayaṃ dadyād ājñābhiṣekaṃ ca /",
  "S08sdurst_u:1439": "tatra samayaṃ /",
  "S08sdurst_u:1440": "triratnaṃ na parityājaṃ bodhicittañ ca sadgurum //",
  "S08sdurst_u:1441": "prāṇinaś ca na saṃghātyā adattaṃ naiva cāharet //",
  "S08sdurst_u:1442": "mṛṣā naiva ca bhāṣeta nācaret tatparastriyaṃ //",
  "S08sdurst_u:1443": "gurunindā na saṃkāryā nāpi chāyāṃ tu laṃghayet //",
  "S08sdurst_u:1444": "anācāryān na gṛhṇīyād nāmamācāryavajriṇaḥ //",
  "S08sdurst_u:1445": "mantramudrā na nindeta devatāṃ cāpi kadācana //",
  "S08sdurst_u:1446": "ninded yadi mohātmā mriyate vyādhibhir dhruvam //",
  "S08sdurst_u:1447": "nirmālyadevatācchāyāṃ mudrāṃ cākṣaracihnakām //",
  "S08sdurst_u:1448": "laukikalokottarāṃ ca pādābhyāṃ cāpi nākramet //",
  "S08sdurst_u:1449": "(Sdp 218)",
  "S08sdurst_u:1450": "ratnatrayādidrugdhānāṃ mūḍhānāṃ buddhaśāsane //",
  "S08sdurst_u:1451": "gurunindāparāṇāṃ yatnāt ghātayed vicakṣaṇaḥ //",
  "S08sdurst_u:1452": "adharmikān pāparatān sattvadrohanatān sadā //",
  "S08sdurst_u:1453": "hanet kṛpāyā mantrī mantreṇa samayadviṣān //",
  "S08sdurst_u:1454": "kṛpaṇārthaṃ ca saṃgṛhya dadyāt sattve suduḥkhite //",
  "S08sdurst_u:1455": "gurupūjānimittaṃ ca tathā samayasādhane //",
  "S08sdurst_u:1456": "maṇḍalārthe hared arthaṃ kṛpaṇārthaṃ cāpi cintitam //",
  "S08sdurst_u:1457": "samayināṃ hitārthāya pūjārthāya jinaurasām //",
  "S08sdurst_u:1458": "rakṣaṇārthāya bhāṣeta mṛṣā sattvahite rataḥ //",
  "S08sdurst_u:1459": "samayagurudravyaṃ ca prāṇāṃ prāṇiṣu sarvadā //",
  "S08sdurst_u:1460": "rāganārthāya buddhānāṃ samayapālanāya ca //",
  "S08sdurst_u:1461": "sevayet paradārāṃ tu sādhanārthāya mantravit //",
  "S08sdurst_u:1462": "sarvakṛt sarvabhug vā kiṃ vajrasattvapade sthitaḥ //",
  "S08sdurst_u:1463": "sidhyate naiva duṣyeta kiṃ punaḥ kṛpayānvitaḥ // iti /",
  "S08sdurst_u:1464": "tato 'nena kiṃ me abhiṣekaṃ dadyāt /",
  "S08sdurst_u:1465": "oṃ sarvatathāgatājñāṃ te dāsyāmi gṛhṇa vajrasusiddhaye /",
  "S08sdurst_u:1466": "oṃ vajra tiṣṭha huṃ /",
  "S08sdurst_u:1467": "anena vajraṃ haste datvā karmābhiṣekaṃ dadyāt //",
  "S08sdurst_u:1468": "oṃ sarvakarmāṇi kuru buddhānāṃ huṃ /",
  "S08sdurst_u:1469": "tato gurugauravaṃ tena dātavyaṃ deham uttamam //",
  "S08sdurst_u:1470": "dravyaṃ dhanadhānyaṃ ca āsanaṃ yānam eva ca //",
  "S08sdurst_u:1471": "varabhṛtyapuraṃ caiva rājyam aiśvaryam eva ca //",
  "S08sdurst_u:1472": "putraduhitṛkalatraṃ ca mātābhaginībhaginīm //",
  "S08sdurst_u:1473": "anyān apīpsitāṃs sarvān guror deyān hitāśayaḥ //",
  "S08sdurst_u:1474": "tataḥ siddhiṃ tu prārthayed buddhānāṃ bodhisādhikām //",
  "S08sdurst_u:1475": "anyāni ca yatheṣṭāni laukikāni varddhikāni //",
  "S08sdurst_u:1476": "(Sdp 220)",
  "S08sdurst_u:1477": "tato dadyād dhitārthāya siddhiṃ putrasya mantravit //",
  "S08sdurst_u:1478": "amatsareṇa cittena śraddhayā śrāddhacetasā //",
  "S08sdurst_u:1479": "niḥsvabhāvaṃ tu dharmāṇāṃ bhāvayitvā tu cetasā //",
  "S08sdurst_u:1480": "akārendumaṇḍalaṃ cintya tasya madhye svabījakam //",
  "S08sdurst_u:1481": "dhyātvā samayamudrāṃ tu cintayet tam eva ca //",
  "S08sdurst_u:1482": "sā eva parivarteta devatākārayogataḥ //",
  "S08sdurst_u:1483": "tato 'dhitiṣṭhet tāṃ mudrāṃ svabijena tu mudrayā //",
  "S08sdurst_u:1484": "abhiṣiñced buddhais tu yathāvad anupūrvaśaḥ //",
  "S08sdurst_u:1485": "tato 'bhimānam utpādya sādhayed vicakṣaṇaḥ //",
  "S08sdurst_u:1486": "siddhiṃ tathāgatiṃ cāpi kiṃ punaś cānyasiddhayaḥ //",
  "S08sdurst_u:1487": "atha bhagavantaṃ praṇipatya brahmādayo mahādevā evam āhuḥ /",
  "S08sdurst_u:1488_0": "kiṃ bhagavan tasya rājaputrasya rājāmātyasya kṣatriyasya brāhmaṇasya vaiśyasya śūdrasyānyasya",
  "S08sdurst_u:1488_1": "vā hīnajaghanasya pratyantikajanapadakulajātyasyāsya maṇḍalarājapraviṣṭasya vipākaṃ bhavati /",
  "S08sdurst_u:1489": "bhagavān āha /",
  "S08sdurst_u:1490": "sādhu sādhu mahābrahmādayo devagaṇā yan mamedam anāgatānāṃ sattvānāṃ hitāya paripraṣṭavanta iti /",
  "S08sdurst_u:1491": "śṛṇuta devagaṇasya maṇḍalarājapraviṣṭasyābhiṣiktasya likhitasya likhāpayitasyānumoditasya vanditasya pūjitasya phalavipākaṃ ceti /",
  "S08sdurst_u:1492": "aham api devaputrāḥ saṃkṣepato notsāhāmi /",
  "S08sdurst_u:1493": "anuśaṃsā vaktuṃ yan mama puṇyasaṃbhāraṃ tam anekaśatasahasraguṇitaṃ kṛtvā saṃkhyām api gaṇanām apy upamām api na kṣamate /",
  "S08sdurst_u:1494": "yāvat sarvatathāgatānām api puṇyaskandhaṃ na kṣamate / iti /",
  "S08sdurst_u:1495": "āścaryaṃ bhagavan āścaryaṃ vajradhara yad evaṃ maṇḍalapraviṣṭānāṃ sattvānāṃ phalavipākam iti /",
  "S08sdurst_u:1496": "utsāhāmo vayaṃ bhagavan utsāhāmo bhagavan vajradhara maṇḍalādipraveśam /",
  "S08sdurst_u:1497": "atha te devās tathaiva namasyaivam āhuḥ /",
  "S08sdurst_u:1498": "santi bhagavan sattvā jambudvīpakā alpāyuṣo mandapuṇyā apāyagatikā narakapretatiryakpratyupapannā vā tesāṃ kathaṃ vayaṃ bhagavan pratipatsyāmaḥ /",
  "S08sdurst_u:1499": "(Sdp 222)",
  "S08sdurst_u:1500": "teṣāṃ bho devaputrā ihaiva maṇḍale praveśayadhvaṃ /",
  "S08sdurst_u:1501": "praveśya cābhiṣiñcayadhvam /",
  "S08sdurst_u:1502": "dharmatākṣaraṃ ca japayadhvam /",
  "S08sdurst_u:1503": "tena te sattvā dīrghāyuṣkā bhavanti /",
  "S08sdurst_u:1504": "puṇyahīnāḥ puṇyavanto bhavanti /",
  "S08sdurst_u:1505": "apāyād vinirmuktā bhavanti /",
  "S08sdurst_u:1506": "ye cāpāyotpannās teṣāṃ bho devaputrā nāmābhiṣekaṃ kuruta /",
  "S08sdurst_u:1507": "pratibimbābhiṣekaṃ kuruta /",
  "S08sdurst_u:1508": "stūpābhiṣekaṃ kuruta /",
  "S08sdurst_u:1509": "svadevatākāyābhiṣekaṃ kuruta /",
  "S08sdurst_u:1510": "antaśas tajjanyaṃ tatputraṃ tadgotraṃ tannāmadhārakaṃ vā bhṛtyaṃ vābhiṣiñcadhvaṃ saptarātradivasya saptabhir maṇḍale praveśyābhiṣekair vimucyata apāyāvaraṇāt /",
  "S08sdurst_u:1511": "tannāmakenāpi devaputrā japadhvaṃ dvilakṣaṃ trilakṣaṃ catullakṣaṃ yāval lakṣaśatasahasraṃ pañcānantaryakāriṇo 'pi vimucyante /",
  "S08sdurst_u:1512": "kiṃ puṇaḥ svalpapāpakāriṇa iti /",
  "S08sdurst_u:1513": "hastamātraṃ devaputrā vartulaṃ dvihastaṃ vā śāntikaṃ kuṇḍaṃ kṛtvā hīnotkṛṣṭamadhyamaṃ tannāmnā śvetasarṣapānāṃ śatasahasraṃ juhuyāt /",
  "S08sdurst_u:1514": "sarvāpāyād vimucyate /",
  "S08sdurst_u:1515": "tanmāṃsāsthikeśabhasmādikaṃ vā tenaiva vidhānena juhuyāt /",
  "S08sdurst_u:1516": "sarvapāpād vimucyate /",
  "S08sdurst_u:1517": "tanmadhye likhec cakram aṣṭāraśvetajvālinam //",
  "S08sdurst_u:1518": "samantāl likhed vajraṃ pañcaśūlaṃ sitāṃśulam //",
  "S08sdurst_u:1519": "viśvavajraṃ tato kuryād vajraratnāmbujottamaṃ //",
  "S08sdurst_u:1520": "tato nānāvidhāmudrāṃ kuryāt pāpahananāya //",
  "S08sdurst_u:1521": "bāhyavajrakulānāṃ tu mudrā bāhyato likhet //",
  "S08sdurst_u:1522": "grahanakṣatracihnāni tathā lokabhṛtyān api //",
  "S08sdurst_u:1523": "paṭapratimāṃ tu nāthasya sthāpayed vajriṇā saha //",
  "S08sdurst_u:1524": "kalaśān pūrṇakumbhāṃś ca balinaivedyaśuklakān //",
  "S08sdurst_u:1525": "sūtrayitvā samāsena saṃlikhya ca yathāvidhaiḥ //",
  "S08sdurst_u:1526": "śvetāmbaradharo bhūtvā buddharūpī viśāradaḥ //",
  "S08sdurst_u:1527": "anusmṛtya ca taṃ sattvam apāyagatisaṃsthitam //",
  "S08sdurst_u:1528": "homayec chuddhasaṃtānaḥ pāpāvaraṇaśāntaye //",
  "S08sdurst_u:1529": "ghṛtakṣīrasamākṣikair lājasarṣapamiśritaiḥ //",
  "S08sdurst_u:1530": "asthimāṃsādikaṃ tasyātha vā nāmamātrakair // iti //",
  "S08sdurst_u:1531": "utpādya sugatau tasya puṣṭiṃ kuryād vicakṣaṇaḥ //",
  "S08sdurst_u:1532": "dvihastaṃ caturhastaṃ vāṣṭahastaṃ tathottamam //",
  "S08sdurst_u:1533": "kṛtvā kuṇḍaṃ catuḥkoṇaṃ samantād vedikāyuktam //",
  "S08sdurst_u:1534": "(Sdp 224)",
  "S08sdurst_u:1535": "tasya madhye ratnapadmaṃ tu likhet pītaraśminam //",
  "S08sdurst_u:1536": "samantāl likhed ratnaṃ vedikāyāṃ tu aṃbujaṃ //",
  "S08sdurst_u:1537": "kulapañcakabhedena likhed mudrāṃ tu bāhyataḥ //",
  "S08sdurst_u:1538": "tathaiva bāhyadevānāṃ likhed aṃkuśādikam //",
  "S08sdurst_u:1539": "pītāmbaradharo bhūtvānusmṛtya sugatisaṃsthitam //",
  "S08sdurst_u:1540": "kuryāt pauṣṭikakarma puṣṭyarthāya taddhitam //",
  "S08sdurst_u:1541": "āyuḥśrīkāntisaubhāgyaṃ vardhayet tasya dehinaḥ //",
  "S08sdurst_u:1542": "tataḥ kuryād vaśyaṃ tu tasya karma hitāya //",
  "S08sdurst_u:1543": "dvihastaṃ caturhastaṃ tu kṛtvā kuṇḍaṃ dhanurākṛtim //",
  "S08sdurst_u:1544": "hastaṃ vā tasya madhye tu saṃlikhya raktam ambujam //",
  "S08sdurst_u:1545": "tasyopari ca saṃlikhet saśaraṃ dhanur eva ca //",
  "S08sdurst_u:1546": "samantāc ca likhec cāpaṃ saśaraṃ raktavarṇakam //",
  "S08sdurst_u:1547": "bāhyatas tadvad evāsya kuryād mantrabhūtaḥ sadā //",
  "S08sdurst_u:1548": "smṛtvā tasya sattvasya raktāmbarabhuṣitaḥ //",
  "S08sdurst_u:1549": "raktapuṣpāmbujaṃ vāpi phalaṃ raktaṃ sadhātukam //",
  "S08sdurst_u:1550": "bhavet tasya devādayo ghṛtamiśritakuṃkumaiḥ //",
  "S08sdurst_u:1551": "raktacandanacūrṇaiś ca sarve tiṣṭhanti tadvaśāḥ //",
  "S08sdurst_u:1552": "tasya duṣṭavināśāya abhicāraṃ samārabhet //",
  "S08sdurst_u:1553": "dvyardhahastaṃ trihastaṃ vā navahastaṃ tathottamam //",
  "S08sdurst_u:1554": "kṛtvā koṇatrayair yuktair madhye vajranavātmakam //",
  "S08sdurst_u:1555": "trisūcikair vṛtāṃ vedīṃ kṛtvā viśvaiś ca vajribhiḥ //",
  "S08sdurst_u:1556": "daṇḍamuṇḍatriśūlāṃkair vajraparaśusūcikaiḥ //",
  "S08sdurst_u:1557": "kārayed bāhyato cāpi tripuṭaṃ pūrvavac citram //",
  "S08sdurst_u:1558": "kalaśān balikumbhāṃś ca naivedyān sthāpayed bahu //",
  "S08sdurst_u:1559": "māṃsarudhirasaṃpūrṇāḥ kapālāś cāpi sarvataḥ //",
  "S08sdurst_u:1560": "kṛṣṇāmbaradharaḥ kruddhas trailokyavijayī svayam //",
  "S08sdurst_u:1561": "sarvapāpādivighnānāṃ nāśayet tasya dehinaḥ //",
  "S08sdurst_u:1562": "tataḥ sauhatapāpātmā nirvighnaś carate sukham //",
  "S08sdurst_u:1563": "svargalokeṣu mānuṣye yāvat trailokyadhātuṣu //",
  "S08sdurst_u:1564": "anenaiva krameṇāśu kuryāj janmanīha sthitān //",
  "S08sdurst_u:1565": "tatas tathaiva syāt teṣāṃ yeṣām uddiśya kāryate //",
  "S08sdurst_u:1566": "anyāny api karmāṇi yathā pūrvaṃ tathā kuryāt //",
  "S08sdurst_u:1567": "tena saṃpadyate kṣipraṃ sattvānāṃ ca sukhāvaham //",
  "S08sdurst_u:1568": "(Sdp 226)",
  "S08sdurst_u:1569": "atha brahmādayo devāḥ saṃhṛṣṭamanaso bhagavantaṃ namasyaivam āhuḥ /",
  "S08sdurst_u:1570": "yo bhagavan apāyopapannānāṃ sattvānām arthāya hitāya sukhāya /",
  "S08sdurst_u:1571": "etaṃ kalparājaṃ likhiṣyati likhāpayiṣyati /",
  "S08sdurst_u:1572": "kiṃ punar yathānirdiṣṭam avikalpayataḥ kariṣyati /",
  "S08sdurst_u:1573": "vayaṃ brahmāddayo devās tasya kulaputrasya kuladuhitur vā bhṛtyavat paripālayiṣyāmaḥ /",
  "S08sdurst_u:1574": "yaś ca rājaiva rājaputro vā rājāmātyo vā yathāpaṭhituṃ mantraṃ vartayiṣyati tasya rājavṛddhiṃ kariṣyāmaḥ /",
  "S08sdurst_u:1575": "viṣayadeśāṃś ca janaparivārajanasasyādirakṣāṃ ca kariṣyāmaḥ /",
  "S08sdurst_u:1576": "bahudhanadhānyasamṛddhiṃ kariṣyāmaḥ /",
  "S08sdurst_u:1577": "strīpuruṣadārakadārikāsaṃpadaṃ ca kariṣyāmaḥ /",
  "S08sdurst_u:1578": "ṛddhiṃ ca sphītaṃ ca subhikṣaṃ ca kṣemaṃ ca kariṣyāmaḥ /",
  "S08sdurst_u:1579": "yaś cedaṃ kalparājaṃ śrāddho dhvajāgrāvaropitaṃ kṛtvā nagaranigamādisu praveśayet svayaṃ vā pratyudgacched dhastiskandhāvaropitaṃ ca kṛtvā sarvagrāmanagarādikaṃ bhrāmayet /",
  "S08sdurst_u:1580": "sarvamṛtyūpadravaṃ ca naśyati /",
  "S08sdurst_u:1581": "tasya mahāsattvasya padaṃ jñāsyāmo bhṛtyatvena putratvena vā /",
  "S08sdurst_u:1582": "yatra pāpaṃ pracariṣyati tatra bhagavān vajrapāṇiḥ svayam eva saṃbhogikaiḥ kāyair vajrasattvarūpeṇa vyavasthita iti manyāmaḥ /",
  "S08sdurst_u:1583": "sa eva bhagavān vajrasattvaḥ samantabhadraḥ sarvāśāparipūrakaḥ kalparājarūpeṇa viharatīti manyāmaḥ /",
  "S08sdurst_u:1584": "sarvatathāgatāś ca saparivārā viharanta iti manyāmaḥ /",
  "S08sdurst_u:1585": "taṃ ca pṛthivīpradeśaṃ caityabhūtaṃ manyāmaḥ /",
  "S08sdurst_u:1586": "pūjayāmo vandayāmaḥ /",
  "S08sdurst_u:1587": "ārakṣiṣyāmaḥ /",
  "S08sdurst_u:1588": "yaś cainaṃ kalparājaṃ pracariṣyati vajrācāryamahātapā tasya vayaṃ brahmādayo devā bhṛtyā bhavāmaḥ /",
  "S08sdurst_u:1589": "ceṭatvenopatiṣṭhāmaḥ /",
  "S08sdurst_u:1590": "kiṃkaratvenopatiṣṭhāmaḥ /",
  "S08sdurst_u:1591": "sarvājñātve kariṣyāmaḥ /",
  "S08sdurst_u:1592": "sarvahitaṃ sukhaṃ ca kariṣyāmaḥ /",
  "S08sdurst_u:1593": "sarvasiddhiṃ ca prayacchāmaḥ /",
  "S08sdurst_u:1594": "saṃkṣepataś ca bhagavan tasya pādarajāṃsi śirasā dhārayāmaḥ /",
  "S08sdurst_u:1595": "(Sdp 228)",
  "S08sdurst_u:1596": "vandayāmo bhagavan pūjayāmo bhagavan tasya pṛṣṭhataś cānugacchāmaḥ /",
  "S08sdurst_u:1597": "ye bhagavan sattvā maṇḍale 'bhiṣiktās te 'smākaṃ prabhur iti manyāmaḥ /",
  "S08sdurst_u:1598": "vajrapāṇir iti manyāmaḥ /",
  "S08sdurst_u:1599": "vajrasattva iti manyāmaḥ /",
  "S08sdurst_u:1600": "mahāsukhasamantabhadra iti manyāmaḥ /",
  "S08sdurst_u:1601": "tathāgataś ceti manyāmaḥ /",
  "S08sdurst_u:1602": "atha bhagavān vajrapāṇis tān brahmādīn devān evāha /",
  "S08sdurst_u:1603": "sādhu sādhu brahmādayo devā yena dharmagauraveṇaiva bhūtāṃ pratijñāṃ kurvatas tat sādhu pratipadyadhvam iti /",
  "S08sdurst_u:1604": "(Sdp 230) III",
  "S08sdurst_u:1606": "atha bhagavān vajrapāṇiḥ sarvamantravidyāhṛdayadṛḍhīkaraṇārthaṃ svahṛdayam abhāṣata /",
  "S08sdurst_u:1607": "oṃ bhrūṃ trūṃ vajrapāṇi dṛdhaṃ tiṣṭha huṃ / oṃ huṃ /",
  "S08sdurst_u:1608": "oṃ vajra huṃ phat /",
  "S08sdurst_u:1609": "oṃ dṛḍhavajra huṃ /",
  "S08sdurst_u:1610": "oṃ vajra huṃ saḥ /",
  "S08sdurst_u:1611": "oṃ vajra huṃ sraḥ /",
  "S08sdurst_u:1612": "athāsya maṇḍalaṃ bhavati /",
  "S08sdurst_u:1613": "maṇḍalaṃ pūrvaval likhya madhye vajraṃ samālikhet //",
  "S08sdurst_u:1614": "atha vā vajrasattvaṃ tu samantabhadraṃ mahāsukham //",
  "S08sdurst_u:1615": "purato vajrapāṇiṃ tu dakṣiṇe ratnapāṇinam //",
  "S08sdurst_u:1616": "paścime padmapāṇiṃ tu viśvapāṇiṃ tu cottare //",
  "S08sdurst_u:1617": "bāhyato maṇḍalīkṛtya sarva buddhān niveśayet //",
  "S08sdurst_u:1618": "tasya bāhye tu sattvākhyaṃ saṃlikhed tu yathākramam //",
  "S08sdurst_u:1619": "tadbāhye 'pi likhet sattvān maitreyādīn mahottamān //",
  "S08sdurst_u:1620": "tadbāhye tu likhed bhikṣūn ānandādīn munīn tathā //",
  "S08sdurst_u:1621": "brahmādīṃś ca likhed bāhye sabhāryāyantramaṇḍitān //",
  "S08sdurst_u:1622": "grahanakṣatracandrasūryaṃ caturnāmavīrajinām //",
  "S08sdurst_u:1623": "diglokapālānāṃ saṃlikhed asmin maṇḍale //",
  "S08sdurst_u:1624": "bāhyatas tu nārakādīn tiryagupamām //",
  "S08sdurst_u:1625": "dvāre dvāre tathaivāpi //",
  "S08sdurst_u:1626": "dineṣv eteṣu daśasu prayatnato maṇḍalaṃ likhet //",
  "S08sdurst_u:1627": "kṛṣṇapakṣe 'pi yadbalyo maṇḍalaṃ na virudhyate //",
  "S08sdurst_u:1628": "pañcamyām atha saptamyāṃ pūrṇamāsyāṃ viśeṣataḥ //",
  "S08sdurst_u:1629": "śasyate padmahastasya maṇḍalānāṃ kriyāvidhiḥ //",
  "S08sdurst_u:1630": "yāni ca krūrakarmāsu tāny ālikhet kṛṣṇe 'pi //",
  "S08sdurst_u:1631": "krodhānāṃ maṇḍalāni ca pūrṇamāsyāṃ viśeṣena //",
  "S08sdurst_u:1632": "śasyante jinamaṇḍalāḥ //",
  "S08sdurst_u:1633": "(Sdp 232)",
  "S08sdurst_u:1634": "athādhivāsanāṃ kuryāt svobhūte maṇḍalodyame //",
  "S08sdurst_u:1635": "digbhāgaṃ lakṣayet pūrvam udayena vivasvataḥ //",
  "S08sdurst_u:1636": "tato maṇḍalavinyāsaṃ manasā parikalpayet //",
  "S08sdurst_u:1637": "mantratantroditaṃ snigdhaṃ mantrarūpaśubhaṃ śuci //",
  "S08sdurst_u:1638": "mano 'nukūlaṃ bhoktavyaṃ svaśiṣyaiḥ saha mātrayā //",
  "S08sdurst_u:1639": "tataḥ pradoṣe susnātaḥ śitāmbaradharaḥ śuciḥ //",
  "S08sdurst_u:1640": "saha śiṣyair gurur dhīmān āgacchen maṇḍalāntikaṃ //",
  "S08sdurst_u:1641": "sūpalipte susaṃmṛṣṭe pradeśe maṇḍalasya tu //",
  "S08sdurst_u:1642": "mahākrodhābhijaptena prokṣite gandhavāriṇā //",
  "S08sdurst_u:1643": "madhye 'dhivāsanāṃ kuryāt kulānāṃ hṛdayena tu //",
  "S08sdurst_u:1644": "maṇḍalādhipamantreṇa sarvakarmāṇi kārayet //",
  "S08sdurst_u:1645": "gandhamaṇḍalakaṃ kṛtvā medinyāṃ dvādaśāṃgulam //",
  "S08sdurst_u:1646": "saptaśaḥ pāṇinālabhya japen maṇḍalavidyayā //",
  "S08sdurst_u:1647": "devatānāṃ tu paścān mahatāṃ nāma bodhiyā //",
  "S08sdurst_u:1648": "hṛdayena yathābhāgaṃ gandhapuṣpādipūjanaṃ //",
  "S08sdurst_u:1649": "kṛtvā baliś ca dātavyo dhūpaś caivābhimantritaḥ //",
  "S08sdurst_u:1650": "tato 'bhimantrayet toyaṃ candanena vimiśritam //",
  "S08sdurst_u:1651": "tasmin deyāni puṣpāṇi dhūpayec ca vidhānataḥ //",
  "S08sdurst_u:1652": "audumbaraṃ dantakāṣṭam aśvatthaṃ vāpi nirvraṇam //",
  "S08sdurst_u:1653": "nātikṛśaṃ nātisthūlaṃ dvādaśāṃgulasaṃmitam //",
  "S08sdurst_u:1654": "kṣālitaṃ gandhatoyena sūtrakena viveṣṭitam //",
  "S08sdurst_u:1655": "dhūpitaṃ gandhadigdhaṃ ca japed ālabhya pāṇinā //",
  "S08sdurst_u:1656": "hṛdayaṃ ca bahuśaḥ saptaśo vā kulasya tu //",
  "S08sdurst_u:1657": "śiṣyāṇāṃ parimāṇena dantakāṣṭhādisaṃgrahaḥ //",
  "S08sdurst_u:1658": "ekādyāni ca karyāṇi agreṇaiva khādayet //",
  "S08sdurst_u:1659": "tato rakṣāṃ dṛḍhaṃ kṛtvā śiṣyāṇām ātmanā budhaḥ //",
  "S08sdurst_u:1660": "homakarma saghṛtāktābhiḥ samidbhiś ca //",
  "S08sdurst_u:1661": "tilaiś ca ghṛtamiśritair ghṛtair āhutihomaiś ca //",
  "S08sdurst_u:1662": "dadhyannena ca homayet //",
  "S08sdurst_u:1663": "(Sdp 234)",
  "S08sdurst_u:1664": "prathamaṃ vighnaśāntyarthaṃ tato 'nuhṛdayena ca //",
  "S08sdurst_u:1665": "tato 'nuśāntihomaṃ ca kuryāc chāntiṃ vā pāpasya //",
  "S08sdurst_u:1666": "tataḥ śiṣyān parīkṣayed vidhinā cādhivāsayet //",
  "S08sdurst_u:1667": "tadahaḥ śaktitaḥ kuryāt saṃvaraṃ grahaṇaṃ tathā //",
  "S08sdurst_u:1668": "teṣām evaṃ vidhānaṃ tu śucīnāṃ śuklavāsasām //",
  "S08sdurst_u:1669": "prāṅmukhānāṃ niṣaṇṇānām ārabhed adhivāsanām //",
  "S08sdurst_u:1670": "ādau triśaranaṃ dadyād bodhicittaṃ tato guruḥ //",
  "S08sdurst_u:1671": "udpādayed anutpannam utpannaṃ smārayet punaḥ //",
  "S08sdurst_u:1672": "tataḥ krodhābhijaptena vāriṇābhyukṣayec chiraḥ //",
  "S08sdurst_u:1673": "śirasi ālabhya japet saptavārān samāhitaḥ //",
  "S08sdurst_u:1674": "vidyārajasya hṛdayaṃ gandhadigdhena pāṇinā //",
  "S08sdurst_u:1675": "ālabhya bhayaṃ varteta saptavāraṃ vicakṣaṇaḥ //",
  "S08sdurst_u:1676": "cakravartijinakule vidyārājaikam akṣaram //",
  "S08sdurst_u:1677": "hayaśvetāmbujakule vidyārājo daśākṣaraḥ //",
  "S08sdurst_u:1678": "sumbhatathāvajrakule vidyārājo maharddhikaḥ //",
  "S08sdurst_u:1679": "yuktaś caturbhir huṃkāraiḥ pracaṇḍaḥ sarvakarmasu //",
  "S08sdurst_u:1680": "kulatrayeṣu sāmānyaḥ krodho hy amṛtakuṇḍaliḥ //",
  "S08sdurst_u:1681": "sarvavighnavināśāya guhyakādhipabhāṣitaḥ //",
  "S08sdurst_u:1682": "sarvakarmikamantreṇa mūrdhny ālabhya tato japet //",
  "S08sdurst_u:1683": "prokṣayec cāpi tenaiva dhūpanena ca dhūpayet //",
  "S08sdurst_u:1684": "abhiṣekāya kalaśaṃ sarvavrīhyādisaṃyutam //",
  "S08sdurst_u:1685": "stokaṃ toyasya nikṣipya vidyārājābhimantritam //",
  "S08sdurst_u:1686": "adhivāsayed vidhivad datvārghaṃ gandhavāriṇā //",
  "S08sdurst_u:1687": "kusumāni vinikṣipya dhūpanenādhivāsayet //",
  "S08sdurst_u:1688": "ahany ahani trisaṃdhyaṃ tatsamyak parijaped budhaḥ //",
  "S08sdurst_u:1689": "tenābhiṣekaṃ kurvīta punar japtena maṇḍale //",
  "S08sdurst_u:1690": "śiṣyāṇāṃ tu samagrāṇām añjalyā uttarāmukham //",
  "S08sdurst_u:1691": "dantakāṣṭhaṃ tato dadyād āsanānāṃ yathākramaṃ //",
  "S08sdurst_u:1692": "khādayan prāṅmukhān śiṣyān dantakāṣṭhādi bāhyatāt //",
  "S08sdurst_u:1693": "sphuṭayet pūrṇaṃ khāditvā kṣipeyuś ca na pārśvataḥ //",
  "S08sdurst_u:1694": "(Sdp 236)",
  "S08sdurst_u:1695": "samyak kṣiptaṃ dantakāṣṭhaṃ pated abhimukhaṃ yadā //",
  "S08sdurst_u:1696": "jñeyāt tasyottamāsiddhir yasya cāpi unmukhaṃ bhavet //",
  "S08sdurst_u:1697": "prāgagreṇa tathā siddhir madhyamā parikīrtitā //",
  "S08sdurst_u:1698": "udaṅmukhena tu cakṣu vidyāsiddhis tu laukikī //",
  "S08sdurst_u:1699": "dantakāṣṭhaṃ bhavet kṣiptaṃ kathañcid yadādhomukhaṃ //",
  "S08sdurst_u:1700": "tadā pātālasiddhiḥ syād bhavān nāsty atra saṃśayaḥ //",
  "S08sdurst_u:1701": "śiṣyāṇām upaspṛṣṭhānām āsīnānāṃ tu pūrvavat //",
  "S08sdurst_u:1702": "sarvakarmikamantreṇa dadyād gandhodakaṃ guruḥ //",
  "S08sdurst_u:1703": "ekaikasya tu pānāya dadyāc culukatrayam //",
  "S08sdurst_u:1704": "tatraiva pītvā vyutthāya ekānekabhir ācaret //",
  "S08sdurst_u:1705": "tataḥ pūjāṃ punaḥ kṛtvā dhūpam utkṣipya pāṇinā //",
  "S08sdurst_u:1706": "adhyeṣayed matimān bhaktim āsthāya devatām //",
  "S08sdurst_u:1707": "pūrvam āmantrayed mantraṃ yasya tad maṇḍalaṃ bhavet //",
  "S08sdurst_u:1708": "tenānukramayogena devatānāṃ nimantraṇaṃ //",
  "S08sdurst_u:1709": "bhagavan amukanāma vidyārāja namo 'stu te //",
  "S08sdurst_u:1710": "svo 'haṃ likhitum icchāmi maṇḍalaṃ karūṇātmakam //",
  "S08sdurst_u:1711": "śiṣyāṇām anukampāya yuṣmākaṃ pūjanāya ca //",
  "S08sdurst_u:1712": "tan me bhaktasya bhagavan prasādaṃ kartum arhasi //",
  "S08sdurst_u:1713": "samanvāharantu māṃ buddhā lokanāthāḥ kṛpālavaḥ //",
  "S08sdurst_u:1714": "arhanto bodhisattvāś ca yā cānyā mantradevatā //",
  "S08sdurst_u:1715": "devatālokapālāś ca ye ca bhutanmaharddhikāḥ //",
  "S08sdurst_u:1716": "śāsanābhiratāḥ sattvā ye kecid divyacakṣuṣaḥ //",
  "S08sdurst_u:1717": "aham amukanāmnā tu amukaṃ maṇḍalaṃ śubham //",
  "S08sdurst_u:1718": "svabhūte tu kariṣyāmi yathāśaktyupacārataḥ //",
  "S08sdurst_u:1719": "anukampām upādāya saśiṣyasya tu tan mama //",
  "S08sdurst_u:1720": "maṇḍale sahitāḥ sarve sānidhyaṃ kartum arhatha //",
  "S08sdurst_u:1721": "evam uktvā tu yā vācā namas kṛtvā bhagavataḥ //",
  "S08sdurst_u:1722": "stotropahāraṃ kṛtvā ca tataḥ kuryād visarjanam //",
  "S08sdurst_u:1723": "virāgapratisaṃyuktāṃ śiṣyāṇāṃ dharmadeśanām //",
  "S08sdurst_u:1724": "kṛtvā prācchiraso dhīmān sthāpayet kuśalaṃ stare //",
  "S08sdurst_u:1725": "prabhātāyāṃ tato rātryāṃ prcchate svapnadarśanaṃ //",
  "S08sdurst_u:1726": "śrutvā dine nirviśaṃkaḥ śubhaṃ vā yadi vāśubhaṃ //",
  "S08sdurst_u:1727": "buddhadharo rājānāṃ samayet saptakulāni tu //",
  "S08sdurst_u:1728": "(Sdp 238)",
  "S08sdurst_u:1729": "tatas tvaṃ samayaṃ putra saṃvaraṃ jinabhāṣitam //",
  "S08sdurst_u:1730": "śraddhayā guror ājñāṃ ca pālaya prāṇino na tvayā ghātyāḥ //",
  "S08sdurst_u:1731": "nādattaṃ grāhyaṃ kāmamithyā na kāryā siddhim icchatām //",
  "S08sdurst_u:1732": "na madyaṃ peyaṃ māṃsādi bhakṣaṃ naiva kadācana //",
  "S08sdurst_u:1733": "sattvānām ahitaṃ na kāryaṃ tyājyaṃ ratnatrayaṃ na ca //",
  "S08sdurst_u:1734": "bodhicittahṛnmudrā tu gurudevās tathaiva ca //",
  "S08sdurst_u:1735": "alaṃghyā guror ājñā yataḥ pāpaṃ tu laṃghayet //",
  "S08sdurst_u:1736": "na laṃghayec ca nirmālyaṃ tacchāyāṃ nākramet //",
  "S08sdurst_u:1737": "mudrākārān tathaiva ca //",
  "S08sdurst_u:1738": "na nindayed mantradevatāṃ grahakarmāṇi na kurvīta //",
  "S08sdurst_u:1739": "tīrthikāṃś ca na nindayet //",
  "S08sdurst_u:1740": "saṃkṣepato vimatikāṃkṣā vicikitsā na kāryā //",
  "S08sdurst_u:1741": "ātmatantradevādiṣu tathaiva ca //",
  "S08sdurst_u:1742": "dṛḍhaśraddhayā yathāvat sarvavidābhiṣekataḥ //",
  "S08sdurst_u:1743": "kumbhādibhiḥ samagrair daśānāṃ daśābhiṣeko yatheccham //",
  "S08sdurst_u:1744": "tato vajraghaṇṭāś ca haste dātavyāḥ //",
  "S08sdurst_u:1745": "tataś cakrādisaptaratnāni gṛhītvā //",
  "S08sdurst_u:1746": "rājyaiśvaryādicakravartitvaprāptaye //",
  "S08sdurst_u:1747": "pāpasphoṭanāya cābhiṣiñcet //",
  "S08sdurst_u:1748": "mantrasādhayitukāmasya śiṣyasyājñāṃ śrāvayet //",
  "S08sdurst_u:1749": "tataḥ śraddhayā śirasā praṇamya vidyamānadravyam //",
  "S08sdurst_u:1750": "gurave deyam //",
  "S08sdurst_u:1751": "ratnanidhānavrīhihiraṇyasuvarṇavāhanagṛhāḥ //",
  "S08sdurst_u:1752": "āsanadārakadārikāpuruṣastriyo deyāḥ //",
  "S08sdurst_u:1753": "grāmanagarāṇi ca yathepsitāni //",
  "S08sdurst_u:1754": "svacittaprasādena dakṣiṇāni veśayet //",
  "S08sdurst_u:1755": "āśusiddhaye gurave saṃkṣipta ātmānam api nivedayet //",
  "S08sdurst_u:1756": "ihaiva janmany anavaśeṣasukhāni paraloke cottamasukhaṃ //",
  "S08sdurst_u:1757": "buddhatvaṃ prāpyate kiṃ punar devasukham //",
  "S08sdurst_u:1758": "sarvabuddhasamaṃ guruṃ vajrācāryanindayā //",
  "S08sdurst_u:1759": "nityaduḥkhāvāptir iti ācāryaṃ na nindayet //",
  "S08sdurst_u:1760": "vajrabbhātṛbhaginīmātā yogī na nindayet //",
  "S08sdurst_u:1761": "upanāhaṃ ca na kuryāt //",
  "S08sdurst_u:1762": "ratnatrayopakāriṇo na kṣamet //",
  "S08sdurst_u:1763": "gurunindakān duṣṭān samayātikramiṇo 'pi tathaiva ca //",
  "S08sdurst_u:1764": "evamādyapakārakāinś ca //",
  "S08sdurst_u:1765": "evaṃ santi sarvavidbhāṣitāṃ siddhim āpnoti //",
  "S08sdurst_u:1766": "(Sdp 240)",
  "S08sdurst_u:1767": "sarvasattvānukampī siddhiṃ prāpnoti śigrajām //",
  "S08sdurst_u:1768": "atha khalu bhagavān devendrasadevalokahitasukhārthāya sādhanavidhim abhāṣata /",
  "S08sdurst_u:1769": "paṭe bhagavantaṃ sarvavidaṃ tathaiva likhet /",
  "S08sdurst_u:1770": "dakṣiṇe sarvadurgatipariśodhanarājaṃ tathāgatam /",
  "S08sdurst_u:1771": "vāme śākyamunim /",
  "S08sdurst_u:1772": "sarvadurgatipariśodhanasyādhastād āryāvalokiteśvaraṃ candrārkavarṇapadmapāṇim /",
  "S08sdurst_u:1773": "śākyamuner adhastād vajrapāṇim /",
  "S08sdurst_u:1774": "tayor madhye bhaiṣajyarājaṃ nīlavarṇam ekena hastena hāritakīphalaṃ dhārayantam apareṇa varadaṃ kārayantam /",
  "S08sdurst_u:1775": "hayagrīvatrailokyavijayau ca duṣṭadamanatatparau svadevatābhimukhau likhet /",
  "S08sdurst_u:1776": "tayor madhye locanāmāmakīpāṇḍuravāsinītārāḥ svacihnakarā likhet /",
  "S08sdurst_u:1777": "tāsām adhastāt puṣkariṇīṃ makaramatsyaśvetamaṇḍukādisahitām anekajalajapuṣpaparipūrṇāṃ likhet /",
  "S08sdurst_u:1778": "dhūpadīpagandhamālyanaivedyapuṣpaphalāni nānāprakārāṇi ca likhet /",
  "S08sdurst_u:1779": "adhastāc ca sādhakaṃ añjaliṃ kṛtvā praṇamantaṃ likhed niṣaṇṇam /",
  "S08sdurst_u:1780": "tataḥ paṭasatyādhiṣṭhānam avalambya cakṣurunmīlanaṃ kṛtvā pūjayet /",
  "S08sdurst_u:1781": "tato yadi nimittaṃ paśyet siddhyati śīgram /",
  "S08sdurst_u:1782": "yadi na paśyec ciraṃ siddhyati /",
  "S08sdurst_u:1783": "hasituṃkarmaśabdaṃ ca ghaṇṭādhvanigarjitam eva ca //",
  "S08sdurst_u:1784": "bhikṣubrāhmaṇakanyāś ca phalāni ca dṛṣṭvā śīghram //",
  "S08sdurst_u:1785": "sidhyaty uttamamadhyamādhamasiddhiṣu //",
  "S08sdurst_u:1786": "tataḥ paṭaṃ mantramudrābhir adhitiṣṭhet //",
  "S08sdurst_u:1787": "yathāprāptena ca pūjayet tasyāgrato niṣadya //",
  "S08sdurst_u:1788": "trailokyavijayenātmarakṣādikaṃ kṛtvā //",
  "S08sdurst_u:1789": "ātmatatvaṃ ca dhyātvā //",
  "S08sdurst_u:1790": "lakṣatrayaṃ ṣaṭlakṣāṇi vā japed yāvat siddhinimittaṃ bhūtam /",
  "S08sdurst_u:1791": "tato vivekasthāne 'ṣṭau 'śatāni pūrayet /",
  "S08sdurst_u:1792": "mantraṃ cānūnādhikaṃ japet /",
  "S08sdurst_u:1793": "tato japāvasāne maṇḍalaṃ pūrvavac cintayitvā /",
  "S08sdurst_u:1794": "vipulāṃ ca pūjāṃ kṛtvā rātrīm ekāṃ japet /",
  "S08sdurst_u:1795": "(Sdp 242)",
  "S08sdurst_u:1796": "tataḥ pradhānaṃ ca tatputraṃ ca devāṃś ca yadi paśyati /",
  "S08sdurst_u:1797": "tadā yathābhājanam īpsitottamasiddhiṃ vijñāpayet /",
  "S08sdurst_u:1798": "devatā nityaṃ tuṣṭāḥ siddhiphalaṃ tasya dadati /",
  "S08sdurst_u:1799": "namaskṛtya ca siddhim uttamādikāṃ gṛhṇīyāt /",
  "S08sdurst_u:1800": "gururatnatrayasvabhāgaṃ datvā /",
  "S08sdurst_u:1801": "tato nityaṃ vicaret tadabhāveṣu prājñaḥ /",
  "S08sdurst_u:1802": "gṛhītvā svayaṃ samācaret /",
  "S08sdurst_u:1803": "sarvasattvahitakārī cānekakalpaṃ tiṣṭhet /",
  "S08sdurst_u:1804": "asiddhau sarvakarmakaro bhavet /",
  "S08sdurst_u:1805": "yakṣanakṣatragrahādayo vacanamātreṇa bhṛtyavac chāntikādisarvakarmakarā bhavanti /",
  "S08sdurst_u:1806": "atha khalu devendro bhagavantam etad avocat /",
  "S08sdurst_u:1807": "bhagavan pāpakāriṇāṃ nārakādivaśībhūtānāṃ sattvānāṃ nārakādiduḥkhaprahāṇāya kathaṃ pratipattavyam /",
  "S08sdurst_u:1808": "bhagavān āha /",
  "S08sdurst_u:1809": "devendra śṛṇu nārakavaśagatasattvānāṃ mahāpāpakāriṇāṃ teṣāṃ yathā nārakaduḥkhebhyo 'nāyāsato muktir bhavati tathā śṛṇu /",
  "S08sdurst_u:1810": "tathaiva maṇḍalaṃ likhitvāṣṭottaraśatajaptaiḥ kalaśaiḥ pūrvavad abhiṣekaṃ kalpayet /",
  "S08sdurst_u:1811": "tataḥ sarvapāpagatāḥ sarvanārakādiduḥkhebhyaḥ śīghraṃ vimucyante /",
  "S08sdurst_u:1812": "te ca vimuktapāpamahātmānaḥ śuddhāvāsadeveṣūtpannāḥ /",
  "S08sdurst_u:1813": "satataṃ buddhadharmasaṃgītim prāpnuvanti /",
  "S08sdurst_u:1814": "avaivartikabhūmipratiṣṭhitāś ca krameṇa bodhiṃ sākṣāt kurvanti /",
  "S08sdurst_u:1815": "tatpratibimbaṃ vā nāma ca kuṃkumena likhitvā //",
  "S08sdurst_u:1816": "apāyatrayamahābhayāt sattvānāṃ mokṣaṇāya //",
  "S08sdurst_u:1817": "mantrī parahite rataḥ kṛpāyā abhiṣiñcet //",
  "S08sdurst_u:1818": "tataḥ sa yogī mantramudrābhir abhiṣiñcet //",
  "S08sdurst_u:1819": "devatārūpaṃ kalpayitvā caityamadhye sthāpayet //",
  "S08sdurst_u:1820": "svaparadevatāhṛdayaṃ tadhṛdaye pradeśe likhitvā //",
  "S08sdurst_u:1821": "devatātulyacittam utpādya gṛhe vā sthāpayet //",
  "S08sdurst_u:1822": "tannāma ca vidarbhya mantraṃ kuṃkumena likhitvā //",
  "S08sdurst_u:1823": "(Sdp 244)",
  "S08sdurst_u:1824": "caityakarma kuryād yāval lakṣaṃ paripūrṇam //",
  "S08sdurst_u:1825": "mahāpāpinaḥ pāpakṣayāya koṭim api pūrayet //",
  "S08sdurst_u:1826": "evaṃ kṛte te 'vaśyaṃ narakād muktā bhavanti //",
  "S08sdurst_u:1827": "tathā tiryagbhyaś ca muktā devanikāyeṣūtpadyante //",
  "S08sdurst_u:1828": "tannāma ca vidarbhya yathoktamantraṃ sahasraṃ japet //",
  "S08sdurst_u:1829": "kadācit śatasahasram api pūrayed yāvat koṭim api pūrayet //",
  "S08sdurst_u:1830": "devanikāyeṣūtpadyante //",
  "S08sdurst_u:1831": "tannāmavidarbhya kuśalo lakṣaśataṃ vā yāvac chatasahasram //",
  "S08sdurst_u:1832": "homaṃ kuryān mahānarakapāpamuktā bhavanti //",
  "S08sdurst_u:1833": "yāvan nimittaṃ jvalitāgnīsthāne samutpadyate //",
  "S08sdurst_u:1834": "tilaśvetasarṣapataṇḍulā ajākṣīrasaṃyuktāḥ //",
  "S08sdurst_u:1835": "samidhāś ca gandhāktās tāvad yathāvidhi hotavyāḥ //",
  "S08sdurst_u:1836": "tatas te niyataṃ devanikāyeṣūtpannā nimittam upadarśayanti /",
  "S08sdurst_u:1837": "kadācid devottamā utpannā atha vā kuṇḍamadhye śvetapradakṣiṇajvālā nirmalordhvajvalanam /",
  "S08sdurst_u:1838": "avakīrṇasaṃdattajvalanaṃ vidyudiva nirmalaṃ sthiram /",
  "S08sdurst_u:1839": "etāny aganimittāni paśyati /",
  "S08sdurst_u:1840": "atha vaiśvānalatātmānaṃ tathaiva darśayanti /",
  "S08sdurst_u:1841": "candravannirmalaṃ śuklamukhavarṇajvalitam /",
  "S08sdurst_u:1842": "etannimittadarśanāt teṣāṃ narakādi vimuktipāpasphoṭanasvargotpattayo jñātavyāḥ /",
  "S08sdurst_u:1843": "caturhastapramāṇaṃ ca yathāvidhi kuṇḍaṃ khanet //",
  "S08sdurst_u:1844": "paryante vajraparivṛtaṃ likhen madhye cakram //",
  "S08sdurst_u:1845": "yathāvat pañcakulamudrāḥ svadikṣu likhet //",
  "S08sdurst_u:1846": "tathāvat sattvānāṃ lokādhipaṃ ca likhet //",
  "S08sdurst_u:1847": "ataḥ pūrṇakalaśā balipūrṇabhājanāni //",
  "S08sdurst_u:1848": "cāṣṭau ṣoḍaśaṃ vā sthāpyāni bhakṣabhojananaivedyāni ca /",
  "S08sdurst_u:1849": "puṣpamālādayas tathaiva ca vitānadhvajapaṭādibhir uttamachatraiś ca /",
  "S08sdurst_u:1850": "samyagvibhūṣaṇīyam /",
  "S08sdurst_u:1851": "evam uttamahomakuṇḍe samyak hotavyam /",
  "S08sdurst_u:1852": "likhitvaivaṃ vidhijño devagaṇam ākarṣayet //",
  "S08sdurst_u:1853": "mantrajño mantramudrayārgha upadhaukanīyaḥ //",
  "S08sdurst_u:1854": "(Sdp 246)",
  "S08sdurst_u:1855": "saṃkṣepataḥ pūjāṃ kṛtvā devagaṇanāgayakṣagandharvāvasthitaḥ /",
  "S08sdurst_u:1856": "karpūracandanakuṃkumavastrālaṃkārabhūṣito 'bhimantritadhūpaṃ dhūpayet /",
  "S08sdurst_u:1857": "puṣpamālādibhiś ca pūjayet /",
  "S08sdurst_u:1858": "cūḍāyāṃ bāhau ca tathaiva mantraṃ likhitvā bandhayet /",
  "S08sdurst_u:1859": "hṛtkaṇṭhamukhapradeśe sarvavidyādhiṣṭhānaṃ kuryāt /",
  "S08sdurst_u:1860": "lalāṭorṇākarṇadvaye śiraḥśikhābāhudvaye /",
  "S08sdurst_u:1861": "nāsākaṭijānupādanāsikāgracakṣurdvaye /",
  "S08sdurst_u:1862": "guhyendriyapradeśeṣv evam anyeṣv api mantrākṣarāṇy ekāntaśubhāni vinyaset/",
  "S08sdurst_u:1863": "tato durgatipariśodhanāyāsanasahitaṃ tanmadhye sthāpayet /",
  "S08sdurst_u:1864": "tataś ca mantry abhimantritavastreṇa chādayet /",
  "S08sdurst_u:1865": "tato hutabhujaṃ samyakprajvālya /",
  "S08sdurst_u:1866": "sahasrajvālya /",
  "S08sdurst_u:1867": "sahasrajvālākulakāyaṃ kuṇḍendudusannibhaṃ śāntam anantam agnim ākṛṣyārghaṃ parikalpayet /",
  "S08sdurst_u:1868": "tathaiva ca buddhimān agrataḥ pratimādikaṃ sthāpayet /",
  "S08sdurst_u:1869": "tathāgatagaṇaṃ tathaivākṛṣyārghādikaṃ parikalpayet tathaiva yathoktapūjā kartavyā /",
  "S08sdurst_u:1870": "tata āhutiṃ havyaṃ pūrayitvā jvalanāya parikalpayitvā jinādinīm aṣṭottaraśataṃ parikalpayet /",
  "S08sdurst_u:1871": "tataḥ śodhanamantrarājasyaikaviṃśatim āhutiṃ parikalpayet /",
  "S08sdurst_u:1872": "tataś cākṛṣya śvetamukham upakaraṇair vā vāratrayam arghādinā ca pūjayet /",
  "S08sdurst_u:1873": "vajrapāṇiṃ padmapāśadharaṃ trailokyarūpaṃ pādapadmākrāntapāpaṃ sarvālaṃkārālaṃkṛtaṃ saṃbuddhakirīṭinaṃ cintayed atha vā likhet /",
  "S08sdurst_u:1874": "tasya ḥrdayena śatasahasraṃ yāvat koṭiṃ vā juhuyāt /",
  "S08sdurst_u:1875": "(Sdp 248)",
  "S08sdurst_u:1876": "nimitte ca samutpanne pāpasaṃtatiprahāṇaṃ tathaiva jñātavyam /",
  "S08sdurst_u:1877": "tato bhasmībhūtaṃ vajrasaṃhāramantreṇa yathāvidhi saṃharet /",
  "S08sdurst_u:1878": "bhasmāny asthirajāṃsi ca gandhodakapañcagavyasahitāni śodhanamantreṇa lakṣaṃ japtvā pindīkṛtya karpūragandhamṛdbhir miśrīkṛtya pratimāṃ caityadevatāṃ vā kuryāt /",
  "S08sdurst_u:1879": "ekadvitricatuḥpañcavāraṃ vāṣṭottaraśatavāraṃ vā /",
  "S08sdurst_u:1880": "mantramudrābhir adhiṣṭhāya lakṣadvayaṃ japet //",
  "S08sdurst_u:1881": "tataś caityaṃ jvalati pratimā vā hasati //",
  "S08sdurst_u:1882": "gandhadhūpaprabhā jighrati paśyati devādīṃ nānāprakārām yasya ṛddhiprātihāryāṇi ca patanti puṣpādīni /",
  "S08sdurst_u:1883": "śaṃkhabherīvaṃśavīṇādīnāṃ ca śabdāḥ śrūyante /",
  "S08sdurst_u:1884": "kadācid devatāni nimittāni pāpabahalatayā yadi na paśyet tadāṣṭau lakṣasahasrāṇi japet /",
  "S08sdurst_u:1885": "yāvan nimittaṃ bhavati tathāgataṃ pūjayitvā //",
  "S08sdurst_u:1886": "susamāhito japet /",
  "S08sdurst_u:1887": "tato 'nte rātrīm ekāṃ vidhijño japet /",
  "S08sdurst_u:1888": "tadāvaśyaṃ pāpaviśuddhātmā paśyati /",
  "S08sdurst_u:1889": "devatārūpakāyaṃ tatsantānaṃ parijānāti /",
  "S08sdurst_u:1890": "etāni nimittāni jñātvā avikalpacitto /",
  "S08sdurst_u:1891": "maitrīkṛpāparītaḥ sarvakarmāṇi kuryāt /",
  "S08sdurst_u:1892": "evam api yadi na saṃbhavati tadā tannāmamātraṃ likhitvā caityamālāṃ kuryāt pratimāṃ vā kṛtvā /",
  "S08sdurst_u:1893": "homābhiṣekakṛte sati /",
  "S08sdurst_u:1894": "niyataṃ svargeṣūtpadyante /",
  "S08sdurst_u:1895": "bhasmasarṣapavālukādīṃś ca nāma vidarbhyābhimantrya samudragāminyāṃ nadyāṃ kṣipet /",
  "S08sdurst_u:1896": "tataḥ pāpīyaso 'pi durgati vimokṣati /",
  "S08sdurst_u:1897": "uttamakuśalabījam utpāditavato buddhatvaphalasamanvāgatasya dānaśīlakṣāntivīryadhyānaprajñāhetuprabhāvitasya puṇyavato lokasya durgati bhagneti /",
  "S08sdurst_u:1898": "kaḥ punaḥ vādo nātra saṃśayaḥ /",
  "S08sdurst_u:1899_0": "yaś cānutpāditakuśalamūlo yaś ca nāstikadṛṣṭir bodhimārgād nivṛttas tasya śāsanavidveṣiṇo",
  "S08sdurst_u:1899_1": "'pakāriṇaḥ pāpānabhijñasyamātṛ pitṛvipriyacittasya bodhicittanisṛtavītarāgaghātakasya",
  "S08sdurst_u:1899_2": "devatābuddhadharmasaṃghamantramudrāganādīnāṃ (Sdp 250)",
  "S08sdurst_u:1900": "ca nāstitvādṛṣṭyādīnāṃ ca pāpīyasām eṣāṃ prajñopāyābhāve muktir nāstīti sugatajinair bhāṣitam /",
  "S08sdurst_u:1901": "atha śakrādaya utpalapadmalocanāḥ sādhv iti toṣayanti sma /",
  "S08sdurst_u:1902": "saṃtoṣayitvā pūjayanti sma /",
  "S08sdurst_u:1903": "śakreṇa ca parahitaratena yathāvijñaptaṃ /",
  "S08sdurst_u:1904": "dvitīyaṃ trisūcikavajrasahitena varado vāmenaikena triśūladhāri dvitīyena khaḍgadhārī sarpayajñopavītanīlakaṇṭho lekhyo 'nena /",
  "S08sdurst_u:1905": "oṃ paśupati nīlakaṇṭha umāpriya svāhā /",
  "S08sdurst_u:1906": "athāsya mudrā bhavati /",
  "S08sdurst_u:1907": "dakṣiṇahastena vāmamuṣṭina kṛtvā kanīyasīm aṃguṣṭhenākramya śeṣāṃgulavajralakṣaṇāḥ kṛtvānāmikāṃ tarjanīṃ ca vajrākāreṇa kañcin nāmayet /",
  "S08sdurst_u:1908": "iyaṃ paśupater mudrā /",
  "S08sdurst_u:1909": "viṣṇur garudārūḍhaḥkṛṣṇavarṇaś caturbhujaḥ /",
  "S08sdurst_u:1910": "dakṣiṇabhujābhyāṃ gadāvajradharaḥ /",
  "S08sdurst_u:1911": "vāmābhyāṃ śaṃkhacakradharaḥ /",
  "S08sdurst_u:1912": "vajrahemā kanakavarṇā āsanabhujāyudhaviṣṇuvat /",
  "S08sdurst_u:1913": "vajraghaṇṭāmayūrārūḍho raktavarṇaḥ ṣaḍmukho dakṣiṇabhujābhyāṃ śaktivajradharaḥ /",
  "S08sdurst_u:1914": "vāmābhyāṃ kukkuṭaghaṇṭāvajradharaś ca /",
  "S08sdurst_u:1915": "vajrakaumārī vajraghaṇṭāvad eva jñeyā /",
  "S08sdurst_u:1916": "maunavajro haṃsārūḍhaḥ kanakavarṇaś caturmukho dakṣiṇabhujābhyāṃ vajrākṣasūtradhārī /",
  "S08sdurst_u:1917": "vāmābhyāṃ daṇḍakamaṇḍaludhārī /",
  "S08sdurst_u:1918": "vajraśāntir brahmavad jñeyā /",
  "S08sdurst_u:1919": "vajrāyudhaḥ śvetagajārūḍho gauravarṇo vāmabhujena viśvavajradharo dakṣiṇena lokottaravajradharaḥ /",
  "S08sdurst_u:1920": "vajramuṣṭir vajrāyudhavaj jñeyā /",
  "S08sdurst_u:1921": "vajrakuṇḍalī krodhaś ca rathārūḍho dakṣiṇakareṇa sapadmena vajradharo vāmena sapadmenādityamaṇḍaladharo raktavarṇaḥ /",
  "S08sdurst_u:1922": "vajrāmṛtā vajrakuṇḍalikrodhavad eva /",
  "S08sdurst_u:1923": "vajraprabhakrodhaḥ sitavarṇo haṃsārūḍho dakṣiṇakareṇa vajradhārī vāmena padmacandradharaḥ /",
  "S08sdurst_u:1924": "vajrakāntir vajraprabhakrodhavat /",
  "S08sdurst_u:1925": "(Sdp 252)",
  "S08sdurst_u:1926": "vajradaṇḍakrodhaḥ kacchapārūḍho nīlavarṇo dakṣiṇakareṇa vajradhārī vāmena daṇḍadharaḥ /",
  "S08sdurst_u:1927": "daṇḍavajrāgrī vajradaṇḍakrodhavat /",
  "S08sdurst_u:1928": "vajrapiṃgalakrodho 'jārūḍho raktavarṇo dakṣiṇakareṇa vajradharo vāmena mānuṣam ādāya bhakṣayan avasthitaḥ /",
  "S08sdurst_u:1929": "vajramekhalā vajrapiṃgalakrodhavat /",
  "S08sdurst_u:1930": "vajraśauṇḍo gaṇapatir gajavāhano dakṣiṇakareṇa vajraṃ dhārayed vāmena lāṃgalaṃ dhārayed avasthitaḥ /",
  "S08sdurst_u:1931": "sitavarṇaḥ /",
  "S08sdurst_u:1932": "vajraviṇayā vajraśauṇḍavad ayan tu viśeṣo yad uta vāmakareṇa khaṭvāṃgadhāriṇīti /",
  "S08sdurst_u:1933": "vajramālo gaṇapatiḥ śyāmavarṇaḥ kaukilarathārūḍho dakṣiṇakareṇa vajradharo vāmena kusumamālādharaḥ /",
  "S08sdurst_u:1934": "vajrāsanā vajramālāvad ayan tu viśeṣo yad uta vāmakareṇa śaktidhāriṇīti /",
  "S08sdurst_u:1935": "vajravaśī śukarathārūḍho gauravarṇo dakṣiṇakareṇa vajradharo vāmena makaradhvajadhārī /",
  "S08sdurst_u:1936": "vajravaśā vajravaśīvad ayan tu tasyā viśeṣo yad uta raktavarṇeti /",
  "S08sdurst_u:1937": "vijayavajro gaṇapatir maṇḍūkārūḍhaḥ sitavarṇo dakṣiṇakareṇa vajradharo vāmena khaḍgadharaḥ /",
  "S08sdurst_u:1938": "vajrasenā vijayavajravat /",
  "S08sdurst_u:1939": "vajramusaladūtaḥ puṣpavimānārūḍho gauravarṇo dakṣiṇakareṇa vajradharo vāmena musaladharaḥ /",
  "S08sdurst_u:1940": "vajradūtī vajramusalavad ayan tu tasyā viśeṣo yad uta vāmena khaṭvāṃgadhāriṇīti /",
  "S08sdurst_u:1941": "vajrāniladūto nīlavarṇo mṛgārūḍho dakṣiṇakareṇa vajradhārī vāmena paṭadhārī /",
  "S08sdurst_u:1942": "vegavajriṇī vajrāniladūtavat /",
  "S08sdurst_u:1943": "vajrānaladūto 'jārūḍho raktavarṇa ūrdhvajvālāprabhas triśikhājvālo dakṣiṇabhujābhyāṃ vajrakavacadharo vāmābhyāṃ daṇḍakamaṇḍaludharaś ca /",
  "S08sdurst_u:1944": "vajrajvālā vajrānalavat /",
  "S08sdurst_u:1945": "vajrabhairavadūto nīlo vetālārūḍho dakṣiṇakareṇa vajradhārī vāmena gadādhārī /",
  "S08sdurst_u:1946": "(Sdp 254)",
  "S08sdurst_u:1947": "vajravikaṭā dūtī vajrabhairavavad ayan tu viśeṣo 'syā yad uta vāmena pāśadhāriṇīti /",
  "S08sdurst_u:1948": "vajrāṃkuśaceṭaḥ śeṣanāgārūḍho nīlo varāhamukhaḥ /",
  "S08sdurst_u:1949": "dakṣiṇena vajradharo vāmenāṃkuśadharaḥ /",
  "S08sdurst_u:1950": "vajramukhī ceṭī puruṣavāhanā nīlā varāhamukhī dakṣiṇena vajradharā vāmena khaḍgadharā /",
  "S08sdurst_u:1951": "vajrakālaceṭako mahiṣārūḍho nīlo dakṣiṇakareṇa vajradharo vāmena yamadaṇḍadharaḥ /",
  "S08sdurst_u:1952": "vajrakālī ceṭī vetālavāhanā vāmakareṇa khaṭvāṃgadhāriṇī dakṣiṇakareṇa vajradhāriṇī kṛṣṇavarṇā /",
  "S08sdurst_u:1953": "vajravināyakaceṭaka undurārūḍhaḥ sitavarṇo gajamukho dakṣiṇakarābhyāṃ vajraparaśudharo vāmābhyāṃ triśūladharo daṇḍadharaś ca /",
  "S08sdurst_u:1954": "sarpayajñopavītaḥ /",
  "S08sdurst_u:1955": "vajrapūtanā ceṭī nīlavarṇa dakṣiṇena vajradharā vāmena saṃmārjanikādharā /",
  "S08sdurst_u:1956": "undurārūḍhā /",
  "S08sdurst_u:1957": "nāgavajraceṭako makarārūḍho 'ṣṭaphaṇaḥ sitavarṇo dakṣiṇena vajradharo vāmena nāgapāśadharaḥ /",
  "S08sdurst_u:1958": "vajramakarā ceṭī makarārūḍhā sitavarṇā /",
  "S08sdurst_u:1959": "aṣṭaphaṇā /",
  "S08sdurst_u:1960": "dakṣiṇena vajradharā vāmena vajrāṃkitamakaradharā /",
  "S08sdurst_u:1961": "bhīmā śyāmavamā dakṣiṇena vajradhāriṇī vāmena khaḍgapheṭakadhāriṇī /",
  "S08sdurst_u:1962": "śrī gauravarṇā dakṣiṇena vajradharā vāmena padmadharā /",
  "S08sdurst_u:1963": "sarasvatī vīṇāhastā vāmena dakṣiṇena vajradharā /",
  "S08sdurst_u:1964": "(Sdp 256)",
  "S08sdurst_u:1965": "durgā śyāmavarṇā siṃhārūḍhā dakṣiṇabhujābhyāṃ vajracakradharā vāmābhyāṃ paṭṭiśāśaṃkhaḍharā /",
  "S08sdurst_u:1966": "sarvāsāṃ mātṛṇāṃ rudrādīnāṃ ca varuṇaparyantānāṃ yad dakṣiṇakareṣu vajram uktaṃ tat trisūcikaṃ jñeyam iti /",
  "S08sdurst_u:1967": "sarvalaukikalokottarāś ca devatā vairocanasaṃmukhalekhyā iti /",
  "S08sdurst_u:1968_0": "tataḥ sandhyākāle saṃprāpte vajraterintirīṃ baddhvā nīlapuṣpamālām ādāya maṇḍalaṃ",
  "S08sdurst_u:1968_1": "praviśec caturhuṃkāram udāharan vajravairocanasaptapradakṣiṇaṃ ca śaṃkhavajraghaṇṭāṃ vādayan kuryāt /",
  "S08sdurst_u:1969": "sarvamaṇḍalaṃ cānātiriktadośaśāntaye nirīkṣya mālāṃ bhagavato niryātya vajranṛtyaṃ kṛtvā /",
  "S08sdurst_u:1970": "ādāya svaśirasi bandhec caturhuṃkāreṇaiva /",
  "S08sdurst_u:1971": "tathā yathoktaṃ yad ūnaṃ paripūrayet //",
  "S08sdurst_u:1972": "vijahyād adhikaṃ buddha ābādhayed vajraghaṇṭām //",
  "S08sdurst_u:1973": "sidhyate na ca duṣyate // iti /",
  "S08sdurst_u:1974": "tato madhye sthito bhūtvā vajrācaryasamāhitaḥ //",
  "S08sdurst_u:1975": "manasodghāṭayec caiva vajradvāracatuṣṭayam //",
  "S08sdurst_u:1976": "oṃ vajrodghāṭaya samaye praveśaya huṃ / iti /",
  "S08sdurst_u:1977": "mudrā cāsya bhavati /",
  "S08sdurst_u:1978": "dvivajrāgrāṃgulī samyak saṃdhāryottānato dṛḍham //",
  "S08sdurst_u:1979": "vidhārayet susaṃkruddho dvārodghāṭanam uttamam //",
  "S08sdurst_u:1980": "iti /",
  "S08sdurst_u:1981": "tato 'ṃkuśādibhiḥ karmāṇi kṛtvā saptaratnamayaṃ kalaśaṃ mṛnmayaṃ vākālamūlam uccagrīvaṃ lambauṣṭhaṃ mahodaram divyagandhodakaṃ",
  "S08sdurst_u:1982": "(Sdp 258)",
  "S08sdurst_u:1983_0": "sarvaratnauṣadhisarvadhānyaparipūrṇaṃ saphalaṃ sapallavaṃ sadvastrāvabaddhakaṇṭhakaṃ",
  "S08sdurst_u:1983_1": "kṛtarakṣaṃ bahiḥ samantād divyagandhānuliptaṃ sragviṇaṃ vajrāṃkitam upari mahāvajrādhiṣṭhitaṃ",
  "S08sdurst_u:1983_2": "krodhaterintirīparigṛhītayā vajrakusumalatayā /",
  "S08sdurst_u:1984": "oṃ vajrodaka huṃ ity anenāṣṭottarasahasrābhimantritaṃ caturhuṃkāreṇa cāṣṭaśatābhimantritaṃ kṛtvā bhagavato vajrahuṃkārasyāgrataḥ saṃsthāpya /",
  "S08sdurst_u:1985": "praveśadvārābhimukhaṃ ca bahir dvitīyaṃ kalaśaṃ caturhuṃkāreṇāṣṭaśatajaptaṃ sthāpayet /",
  "S08sdurst_u:1986": "tenodakenātmaśiṣyābhiṣekaṃ kṛtvā /",
  "S08sdurst_u:1987": "praveśamudrāṃ baddhvā na bandhayed vā /",
  "S08sdurst_u:1988": "pravālaṃ jātarūpaṃ ca śaṃkhaṃ muktāmaṇis tathā /",
  "S08sdurst_u:1989": "sarvaratnāni siṃhīvyāghrīgirikarṇāsahadevāś ceti sarvauṣadhayaḥ /",
  "S08sdurst_u:1990": "tilān māṣān yavān dhānyān godhūmāṃś cāpi pañcamān /",
  "S08sdurst_u:1991": "śabdena sarvavrīhīṇāṃ pañca tān upalakṣayet /",
  "S08sdurst_u:1992_0": "tad anu catuḥpraṇāmādipūrvakaṃ saṃvaraṃ grāhayitvā vajrayakṣeṇa nīlavastrāṇi parijapya",
  "S08sdurst_u:1992_1": "sattvoṣṇīṣeṇa vastraṃ dvārapālair mukhaveṣṭanaṃ vajrakavacenottarīyam ābaddhoṣṇīṣādika",
  "S08sdurst_u:1992_2": "ācāryaḥ krodhaterintiryā nīlapuṣpam ādāya /",
  "S08sdurst_u:1993": "oṃ vajrasamayaṃ praviśyāmīty udīrayan praviśya sarvatathāgatān vijñāpayet /",
  "S08sdurst_u:1994": "ahaṃ bhagavan ityādinā /",
  "S08sdurst_u:1995": "tato vajrodakaṃ pītvātmāveśaṃ kṛtvā tāṃ mālāṃ mahāmaṇḍale prakṣipya svaśirasi baddhvā mukhabandhaṃ muktvā yathāvad maṇḍalaṃ dṛṣṭvā tiṣṭha vajretyādinā praveśamudrāmokṣaṃ ca kṛtvā /",
  "S08sdurst_u:1996": "udakābhiṣekaṃ pañcabuddhamukuṭaṃ paṭṭavajramālādhipativajranāmābhiṣekaṃ",
  "S08sdurst_u:1997": "(Sdp 260)",
  "S08sdurst_u:1998": "bhagavataḥ sakāśād bhagavantaṃ praṇamya gṛhītvā /",
  "S08sdurst_u:1999": "tattvaṃ dharmasamayaṃ siddhivajravrataṃ cādāya /",
  "S08sdurst_u:2000": "puṣpādibhir lāsyādibhiś cātmānaṃ saṃpūjya /",
  "S08sdurst_u:2001": "gāthāpañcakenānujñāṃ ca tu huṃkāram udgatāvyākaraṇaṃ cādāya punaḥ svādhiṣṭhānādikaṃ kṛtvā yathābhirucitajāpaṃ ca huṃkāravajro 'haṃ huṃkāravajro 'ham iti /",
  "S08sdurst_u:2002": "svanāmoccāraṇaṃ kṛtvā vairocanamahāmudrāṃ baddhvā /",
  "S08sdurst_u:2003": "tanmantreṇa aḥkārāntena vairocanasthāne tathāgatavajram ātmānam āveśayet /",
  "S08sdurst_u:2004": "vajro 'ham iti vajrāhaṃkāraṃ vibhāvya /",
  "S08sdurst_u:2005": "tad vajraṃ vairocanaṃ bhāvayet /",
  "S08sdurst_u:2006": "vajradhātur aham iti /",
  "S08sdurst_u:2007": "evaṃ yāvad vajrāveśamahāmudrāṃ baddhvottaradvāre tanmantreṇāḥkārāntena vajraghaṇṭām ātmānam āveśayet /",
  "S08sdurst_u:2008": "vajraghaṇṭāham ity ahaṃkāram utpādya tāṃ vajrāveśakrodho 'ham iti bhāvayed evaṃ vajreṇa sādhitaṃ bhavati /",
  "S08sdurst_u:2009": "sattvavajrāṃkuśīṃ baddhvā vajrācāryaḥ tataḥ punaḥ kurvan acchaṭāsaṃghātaṃ sarvabuddhān samājayet /",
  "S08sdurst_u:2010": "oṃ vajrasamāja jaḥ vaṃ hoḥ iti /",
  "S08sdurst_u:2011": "ekaviṃśativāraṃ pravartayet /",
  "S08sdurst_u:2012": "tataḥ śīghraṃ mahāmudrāṃ vajrakrodhasamayam uccārayet /",
  "S08sdurst_u:2013": "sakṛd vāraṃ nāmāṣṭakaṃ śataṃ uttamam /",
  "S08sdurst_u:2014": "tato vajrāṃkuśādibhiḥ svadvāreṇākṛṣya praveśya baddhvā vaśī kṛtya yathāvac caturhuṃkāreṇārghaṃ datvā /",
  "S08sdurst_u:2015": "śrīvairocanādīn samayamudrābhir bhadrakalpikaparyantān sādhayet /",
  "S08sdurst_u:2016": "svamantram uccārya vadet /",
  "S08sdurst_u:2017": "jaḥ huṃ vaṃ hoḥ samayas tvaṃ samayas tvam aham /",
  "S08sdurst_u:2018": "tataḥ svamantram uccārayed eva siddhā bhavanti //",
  "S08sdurst_u:2019": "atha samayamudrā bhavanti /",
  "S08sdurst_u:2020": "vajrād vikarṣasaṃbhūtāḥ samayāgrās tu kīrtitāḥ //",
  "S08sdurst_u:2021": "tāsāṃ bandhaṃ pravakṣāmi krodhabandham anuttaram //",
  "S08sdurst_u:2022": "bāhuvajraṃ samādhāya kaniṣṭhāṃkuśabandhitā //",
  "S08sdurst_u:2023": "trilokavijayā nāma tarjanī dvayatarjanī //",
  "S08sdurst_u:2024": "tathaivāgrā mukhasaṃgā maṇis tu pravikuñcitā //",
  "S08sdurst_u:2025": "samotthamadhyamā padmā tu madhyāgradvayatarjanī //",
  "S08sdurst_u:2026": "(Sdp 262)",
  "S08sdurst_u:2027": "tarjanīdvayaṃ vajraṃ tu dakṣiṇāṃkucitāṃkuśī //",
  "S08sdurst_u:2028": "tathaivāgrastahuṃkārāḥ sādhukārās tathaiva hi //",
  "S08sdurst_u:2029": "dvyagrasaṃsthā bhṛkuṭyāṃ tu hṛdi suryāgramaṇḍalā //",
  "S08sdurst_u:2030": "prasāritabhujā mūrdhni tarjanī mukhahāsinī //",
  "S08sdurst_u:2031": "tarjanī nakhasaṃsaktā kośamuṣṭis tu dakṣiṇā //",
  "S08sdurst_u:2032": "samamadhyaguṇṭhacakrā tu mukhataḥ pratiniḥśṛtā //",
  "S08sdurst_u:2033": "tarjanīmadhye vajrā tu grīvāveṣṭitatarjanī //",
  "S08sdurst_u:2034": "agrādikamahādamṣṭrā grastāgrāvajramuṣṭitā // iti /",
  "S08sdurst_u:2035": "lāsyādīnāṃ tu vajradhātu uktā eva huṃkṛtā / tadyathā /",
  "S08sdurst_u:2036": "vajrabandhaṃ baddhvā hṛdayaṃ tu samāṃguṣṭhā //",
  "S08sdurst_u:2037": "suprasāritamālinī //",
  "S08sdurst_u:2038": "añjalyagramukhoddhāntā nṛtyato mūrdhni saṃyutā //",
  "S08sdurst_u:2039": "vajrabandhaṃ tv adhodānāt svañjaliś cordhvadāyikā //",
  "S08sdurst_u:2040": "samāṃguṣṭhā nipīḍā ca suprasāritalepanā //",
  "S08sdurst_u:2041": "ekatarjanī saṃkocā dvyaṃguṣṭhagranthibandhitā //",
  "S08sdurst_u:2042": "aṃguṣṭhāgrakaṭābandhā vajramuṣṭyagrasaṃdhitā //",
  "S08sdurst_u:2043": "hṛdayamaṇḍale pañcasūcikavajraṃ vicintya /",
  "S08sdurst_u:2044": "huṃkāram evoccārayatā sarvamudrā bandhanīyā /",
  "S08sdurst_u:2045": "atha mudrāyā niyamo bhavati /",
  "S08sdurst_u:2046": "vairocanavajrahuṃkāraratnahuṃkāradharmahuṃkārakarmahuṃkārasthāne ca /",
  "S08sdurst_u:2047": "atha ratnahuṃkārādīnāṃ mantrāṇi bhavanti /",
  "S08sdurst_u:2048": "oṃ vajrabhṛkuṭīkrodhānaya sarvaratnāni hrīḥ phaṭ /",
  "S08sdurst_u:2049": "oṃ vajradṛṣṭikrodha duṣṭān māraya huṃ phaṭ /",
  "S08sdurst_u:2050": "oṃ vajraviśvakrodha kuru sarvaviśvarūpayā sādhaya huṃ phaṭ /",
  "S08sdurst_u:2051": "anyamudrāḥ sattvavajrīm ārabhya draṣṭavyāḥ /",
  "S08sdurst_u:2052": "tathā hi sarvavidyottamānāṃ vijayamantretyuktam /",
  "S08sdurst_u:2053": "savajrahuṃkāramudrāsaṃgrahaś ca bhagavān vajrahuṃkāro paṭhyate /",
  "S08sdurst_u:2054": "na cānyā vajrahuṃkārā bhavatum arhanti /",
  "S08sdurst_u:2055": "sarvatantreṣu vajrahuṃkārā nirdiṣṭeti //",
  "S08sdurst_u:2056": "tad anu tathaiva jihvāyāṃ vajraṃ nyasya yathākrameṇa buddhavajradharādīnāṃ dharmākṣarāṇi nyasyet /",
  "S08sdurst_u:2057": "etāni ca tāni /",
  "S08sdurst_u:2058": "(Sdp 264)",
  "S08sdurst_u:2059": "huṃkāro buddhavajribhyāṃ traḥkāro vajragarbhataḥ /",
  "S08sdurst_u:2060": "hrīḥkāro vajrasenasya aḥkāro vajraviśvataḥ /",
  "S08sdurst_u:2061": "huṃ sattvavajryāḥ /",
  "S08sdurst_u:2062": "traḥ ratnavajryāḥ /",
  "S08sdurst_u:2063": "hrīḥ dharmavajryāḥ /",
  "S08sdurst_u:2064": "aḥ karmavajryāḥ /",
  "S08sdurst_u:2065": "huṃ he trāṃ traṃ hi hrīḥ deḥ haḥ /",
  "S08sdurst_u:2066": "iti vajrasattvādīnām /",
  "S08sdurst_u:2067": "mahārate huṃ /",
  "S08sdurst_u:2068": "rūpaśobhe huṃ /",
  "S08sdurst_u:2069": "śrotrasaukhye huṃ /",
  "S08sdurst_u:2070": "sarvapūjye huṃ /",
  "S08sdurst_u:2071": "prahlādini huṃ /",
  "S08sdurst_u:2072": "phalāgame huṃ /",
  "S08sdurst_u:2073": "sutejāgri huṃ /",
  "S08sdurst_u:2074": "sugandhāgri huṃ /",
  "S08sdurst_u:2075": "āpāhī jaḥ huṃ /",
  "S08sdurst_u:2076": "āhi huṃ huṃ huṃ /",
  "S08sdurst_u:2077": "he sphoṭa vaṃ huṃ /",
  "S08sdurst_u:2078": "ghaṇṭa aḥ aḥ huṃ /",
  "S08sdurst_u:2079": "iti / vajralāsyādīnāṃ vajrāveśaparyantānām iti /",
  "S08sdurst_u:2080": "tadanantaram aḥkārāṇi hṛdi viśvavajrān niṣpādya karmamudrām badhnīyāt /",
  "S08sdurst_u:2081": "tatremāḥ krodhamuṣṭidvidhākṛtya /",
  "S08sdurst_u:2082": "vāmavajrāṃgulī grāhyā dakṣiṇena samutthitā //",
  "S08sdurst_u:2083": "bodhyagri nāma mudreyaṃ buddhabodhipradāyikā //",
  "S08sdurst_u:2084": "sagarvotkarṣanaṃ dvābhyāṃ vajrahuṃkāravajrasattvasattvavajrīṇām /",
  "S08sdurst_u:2085": "aṃkuśagrahanasaṃsthitā vāṇaghaṭanayogā ca //",
  "S08sdurst_u:2086": "sādhukāraṃ hṛdi sthitā abhiṣekaṃ dvivajraṃ tu //",
  "S08sdurst_u:2087": "ratnahuṃkāravajrabhṛkuṭikrodharatnavajrīṇām /",
  "S08sdurst_u:2088": "hṛdi sūryapradarśanaṃ vāmasthabāhudaṇḍā ca //",
  "S08sdurst_u:2089": "tathāsya parivartitā savyāpasavyavikoca //",
  "S08sdurst_u:2090": "dharmahuṃkāravajradharmadharmavajrīṇām /",
  "S08sdurst_u:2091": "hṛdvāmā khaḍgadhāriṇī alātacakrabhramitā //",
  "S08sdurst_u:2092": "vajradvayamukhotthitā vajranṛtyabhramonmuktā //",
  "S08sdurst_u:2093": "kapotoṣṇīṣasaṃsthitā //",
  "S08sdurst_u:2094": "karmahuṃkāravajrakarmakarmavajrīṇāṃ, /",
  "S08sdurst_u:2095": "kavacakaniṣṭhādamṣṭrāgrā muṣṭidvayanipīḍitā //",
  "S08sdurst_u:2096": "vajragarvaprayogeṇa named āśayakampitaiḥ //",
  "S08sdurst_u:2097": "mālabandhā mukhoddhāntā nṛtyato mūrdhani saṃsthitā //",
  "S08sdurst_u:2098": "adhaḥkṣeporddhvaprakṣepā samāṃguṣṭhanipīḍitā //",
  "S08sdurst_u:2099": "(Sdp 266)",
  "S08sdurst_u:2100": "gandhalepanayogāc ca pūjāmudrā prakīrtitā //",
  "S08sdurst_u:2101": "tarjanyaṃkuśabandhena kaniṣṭhāyā mahāṃkuśī //",
  "S08sdurst_u:2102": "bāhugranthikaṭāgrābhyāṃ pṛṣṭhayoś ca nipīḍitā // iti /",
  "S08sdurst_u:2103": "dvārapālamudrāḥ /",
  "S08sdurst_u:2104": "sarvāś ca karmamudrā nṛtyodbhavāḥ /",
  "S08sdurst_u:2105": "tato yathālekhānusārato vairocanādīnāṃ mahāmudrābandhaṃ kuryāt /",
  "S08sdurst_u:2106": "vajrasattvaratnadharmakarmakrodhānāṃ yā mahāmudrās tāḥ sattvaratnadharmakarmavajriṇām api vajrādyantargatāḥ strīrūpadhāriṇyaś ca tāḥ /",
  "S08sdurst_u:2107": "yāṃ yāṃ mudrāṃ tu badhnīyād yasya yasya mahātmanaḥ /",
  "S08sdurst_u:2108": "sarvamudrāsamayaḥ /",
  "S08sdurst_u:2109": "vāmatathāgatamuṣṭim uttānaṃ kṛtvā dakṣiṇahastatarjanyaṃguṣṭhābhyāṃ kanyasām ārabhya vikāsya saṃpuṭāñjaliṃ kuryāt /",
  "S08sdurst_u:2110": "iyaṃ maitreyādīnāṃ samayamudrā /",
  "S08sdurst_u:2111": "vidyā caiṣāṃ pūrvoktā /",
  "S08sdurst_u:2112": "tām eva vidyāṃ teṣāṃ jihvāsu nyased iyaṃ teṣāṃ dharmamudrāḥ /",
  "S08sdurst_u:2113": "akāreṇa svahṛdi viśvavajraṃ niṣpādya teṣāṃ lekhyānusārato mahāmudrā baddhvā karmamudrā bhavanti /",
  "S08sdurst_u:2114": "svahṛdi pañcasūcikaṃ vajraṃ vicintya lekhyānusārata eva teṣāṃ mahāmudrā badhnīyāḥ /",
  "S08sdurst_u:2115": "saiva vidyā sāmānyaiveti /",
  "S08sdurst_u:2116": "kaniṣṭhāṃguṣṭhabandhe tu vāmamadhyāṃgulitrike triśūke madhyaśūlaṃ tu vajramudrāparigrahaṃ vajravidyottameyaṃ vajraśūleti kīrtitā /",
  "S08sdurst_u:2117": "ataḥ paraṃ pravakṣāmi māyāvajrādisaṃjñinām //",
  "S08sdurst_u:2118": "vajrabandhaṃ dṛḍhīkṛtya vāmavajraṃ tu bandhayet //",
  "S08sdurst_u:2119": "vajramuṣṭir iti khyātā sarvavajrakuleṣv iyam //",
  "S08sdurst_u:2120": "dvidhīkṛtya tu tad vajraṃ sarvacihnaniveśitam //",
  "S08sdurst_u:2121": "(Sdp 268)",
  "S08sdurst_u:2122": "sarvavajrakulānāṃ tu mudrāsu ca niveśayet //",
  "S08sdurst_u:2123": "prasāritāgrapṛṣṭhasthā jyeṣṭhāṃguṣṭhagrahādhakā //",
  "S08sdurst_u:2124": "oṃkāramūrdhni saṃsthā tu vajratvarāpratiṣṭhitā //",
  "S08sdurst_u:2125": "vidyārājamahāmudrāgaṇaḥ /",
  "S08sdurst_u:2126": "prasāritāgrītāpāṇir hastapṛṣṭhe tathaiva ca //",
  "S08sdurst_u:2127": "muṣṭisaṃsthā bhujadvā ca mukhataḥ parivartitā //",
  "S08sdurst_u:2128": "vajrakrodhamahāmudrāgaṇaḥ /",
  "S08sdurst_u:2129": "vāmāṃguṣṭhasusaṃsthā tu mālābandhaniyojitā //",
  "S08sdurst_u:2130": "dakṣiṇenārthadāyī ca khaḍgamudrāgramuṣṭigā //",
  "S08sdurst_u:2131": "mahāganapatimudrāgaṇaḥ /",
  "S08sdurst_u:2132": "dakṣiṇagrastamusalā prasāritabhujas tathā //",
  "S08sdurst_u:2133": "dakṣiṇajvāle saṃdarśya vajramuṣṭiprakampitā //",
  "S08sdurst_u:2134": "dūtamahāmudrāgaṇaḥ /",
  "S08sdurst_u:2135": "sagarvamukhaḍamṣṭrāgrā daṇḍaghātaprayojitā //",
  "S08sdurst_u:2136": "bāhusaṃkocalagnā ca vajradakṣiṇahāriṇī //",
  "S08sdurst_u:2137": "ceṭamahāmudrā /",
  "S08sdurst_u:2138": "athomādimātṛgaṇamudrā bhavati /",
  "S08sdurst_u:2139": "vāmavajrabandhena triśūlāṃjaṃ tu pīḍayet //",
  "S08sdurst_u:2140": "anayā baddhayā samyak siddhyed vidyottamaḥ svayam //",
  "S08sdurst_u:2141": "sarvavajrakulānāṃ tu vāmavajrāgrasaṃgraham //",
  "S08sdurst_u:2142": "mudrābandhaṃ pravakṣāmi samayānāṃ yathāvidhi //",
  "S08sdurst_u:2143": "cakrasarvāgrasaṃpīḍā ghaṇṭāmudrā tathaiva ca //",
  "S08sdurst_u:2144": "tathaivauṃkāramudrā tu siṃhakarṇiparigrahā //",
  "S08sdurst_u:2145": "mudrā rājanikā jvālāparigrahā caiva //",
  "S08sdurst_u:2146": "prabhāsaṃgraham eva ca //",
  "S08sdurst_u:2147": "daṇḍamuṣṭigrahā caiva mukhataḥ parivartitā //",
  "S08sdurst_u:2148": "krodhasamayaḥ /",
  "S08sdurst_u:2149": "phaṇāmudrā ca mālā ca vajrāvastabhyanāmikā //",
  "S08sdurst_u:2150": "mūrdhni sthā caiva gaṇikā maṇḍalavadvāraphaṇikā //",
  "S08sdurst_u:2151": "gaṇikāsamayāḥ /",
  "S08sdurst_u:2152": "bāhusaṃkocavaktrā ca pṛṣṭhataḥ parivartitā //",
  "S08sdurst_u:2153": "jvālāsphuliṃgamokṣā ca vidāritamukhasthitā //",
  "S08sdurst_u:2154": "dūtasamayāḥ /",
  "S08sdurst_u:2155": "(Sdp 270)",
  "S08sdurst_u:2156": "dvyantapraveśitamukhī pīḍya caiva prapātinī //",
  "S08sdurst_u:2157": "bāhuveṣṭanaveṣṭā ca sahasāhāriṇī tatheti //",
  "S08sdurst_u:2158": "ceṭāsamayā iti //",
  "S08sdurst_u:2159": "tato mahādevādijihvāsu tadmantraṃ nyasya /",
  "S08sdurst_u:2160": "akāreṇa svahṛdi tathaiva vajraṃ niṣpādya /",
  "S08sdurst_u:2161": "teṣāṃ mudrā baddhāḥ karmamudrā bhavanti /",
  "S08sdurst_u:2162": "svahṛdi pañcasūcikavajraṃ vibhāvya /",
  "S08sdurst_u:2163": "mahāmudrā lekhyānusārato bandhanīya iti /",
  "S08sdurst_u:2164": "tato bhagavantaṃ vairocanaṃ bhadrakalpikaṃ bāhyavajrakulāni ca vajraratnābhiṣekenābhiṣiñcya /",
  "S08sdurst_u:2165": "śrīvajrahuṃkārādīn pañcabuddhamukuṭavajramālāpaṭābhiḥṣekair abhiṣiñcet /",
  "S08sdurst_u:2166": "tato 'rghaṃ datvā pūjāṃ kuryāt /",
  "S08sdurst_u:2167": "tatra tāvad ratnādimayān kalaśān pūrvoktalakṣaṇān vajrādisvacihnakān vairocanādimantrair aṣṭottaraśatajaptān bāhyamaṇḍalaṃ bāhyato niveśayet /",
  "S08sdurst_u:2168": "pūrṇakumbhāś ca vastrayugalakṣaṃ daśasahasrakaṃ śataṃ pratyekam ekaṃ vā sarvasāmānyam /",
  "S08sdurst_u:2169": "nānāprakārāṇi vitānāni catuḥkoṇe vicitrapatākāvasaktāni chatradhvajapatākāś ca /",
  "S08sdurst_u:2170": "oṃkāreṇa śrīvajrahuṃkāreṇa ca parijapya /",
  "S08sdurst_u:2171": "vajraspharaṇam ity anena sarvadevatān niryātayet /",
  "S08sdurst_u:2172": "puṣpavṛkṣaśataṃ caturo vā vṛkṣān sarvapuṣpāṇi ca /",
  "S08sdurst_u:2173": "vajrānalena mudrāyuktena /",
  "S08sdurst_u:2174": "oṃ vajrapuṣpe huṃ iti ca puṣpamudrayābhimantrya /",
  "S08sdurst_u:2175": "sarvagandhān suvāsāṃś ca vilepanasugandhakān tathaiva vajrānalena /",
  "S08sdurst_u:2176": "oṃ vajragandhe huṃ ity anayā ca gandhamudrāyuktayā karpūrāguruturuskāni candanādisaṃmiśrāṇi /",
  "S08sdurst_u:2177_0": "tathaiva vajrānalena oṃ vajradhūpe huṃ ity anayā dhūpamudrāsahitayā dhūpaghaṭikālakṣaṃ",
  "S08sdurst_u:2177_1": "daśasahasraṃ śataṃ yathālābhaṃ vā pradīpalakṣaṃ daśasahasraṃ śataṃ sarvapradīpān",
  "S08sdurst_u:2177_2": "pradīpavartijvalitayuktaṃ kuṇḍaṃ sahasraṃ ca daśaikaṃ vā /",
  "S08sdurst_u:2178": "tathaiva vajrānalena oṃ vajrāloke ity anayā pradīpamudrāyuktayā parijapya /",
  "S08sdurst_u:2179": "oṃ vajraspharaṇam ity udīrayan niryātayet /",
  "S08sdurst_u:2180": "balyupahāraṃ ca lakṣaṃ daśasahasraṃ śataṃ daśasaṃkhyāṃ vā svastikam āditaḥ kṛtvā nānāprakārāṇi ca bhakṣāṇi /",
  "S08sdurst_u:2181": "tathaiva vajrānalena parijapya /",
  "S08sdurst_u:2182": "(Sdp 272)",
  "S08sdurst_u:2183": "akāro mukhaṃ sarvadharmāṇām ādyanutpannatvād ity udīrayan niryātayet /",
  "S08sdurst_u:2184": "daśavādyasahasrāṇi sahasraśataṃ vādyāni daśavādyāni vā huṃkāreṇa vādyamudrābhir vajramuṣṭibhyāṃ karāṃgulibhir vādyābhinayadaśaprakārāḥ /",
  "S08sdurst_u:2185": "tadyathā vīṇāvaṃśāmurajāmukundākāṃsābherīmṛdaṃgapaṭahaguṃjātimilābhinayaś ceti /",
  "S08sdurst_u:2186": "vādyanaṭanartakakuṇḍalamukuṭādipājāś ca /",
  "S08sdurst_u:2187": "oṃkāreṇābhimantrya /",
  "S08sdurst_u:2188": "tathā paṭāvalambanā kāryā srak cāmaravibhūṣitā /",
  "S08sdurst_u:2189": "hārārdhahāraracitāracitārdhacandropaśobhitā /",
  "S08sdurst_u:2190": "turaṃgahastigoyūthā dātavyāś ca sukalpitāḥ /",
  "S08sdurst_u:2191": "toraṇāni ca ramyāṇi ghaṇṭādisahitāni ca /",
  "S08sdurst_u:2192": "vajraspharaṇam ity anena /",
  "S08sdurst_u:2193": "oṃ vajrasattvasaṃgrahād vajraratnam anuttaraṃ vajradharma gāyanair vajrakarmakaro bhaved ity udīrayan /",
  "S08sdurst_u:2194": "nṛtyaṃ kṛtvā vajralāsyādyaṣṭavidhapūjābhiḥ krodhamuṣṭidvayayuktakarmamudrābhiḥ sarvamaṇḍalaṃ pūjayet /",
  "S08sdurst_u:2195": "vajramuṣṭidvayaṃ baddhvā tarjanīdvayaṃ prasārya krodhamuṣṭidvayaṃ bhavati /",
  "S08sdurst_u:2196": "punar vajrakulamaṇḍaloktaṣoḍaśakarmamudrābhir api saṃpūjya sarvakrodhakulavijñaptiṃ kuryāt /",
  "S08sdurst_u:2197": "sarvasattvārthaṃ kurudhvaṃ sarvasiddhaya iti /",
  "S08sdurst_u:2198": "tato bāhyabaliṃ dadyād uttarasādhakaṃ maṇḍale pratiṣṭhāpya /",
  "S08sdurst_u:2199": "salājaṃ satilaṃ sāmbhaḥ sabhaktaṃ kusumaih saha satilakādibhaktaiś cākārādinā parijapya /",
  "S08sdurst_u:2200": "pūrvadigbhāgam ārabhya trikṣepāṃ gandhapuṣpadhūpadīpārghaṃ cādāv ante dadyāt /",
  "S08sdurst_u:2201": "tatra pūrvaṃ tāvan maṇḍalāni kārayet /",
  "S08sdurst_u:2202": "tata āvāhayet /",
  "S08sdurst_u:2203": "tataḥ samayaṃ darśayet /",
  "S08sdurst_u:2204": "arghaṃ ca datvā gandhādibhiḥ saṃpūjya baliṃ dadyāt /",
  "S08sdurst_u:2205": "tato visarjayed iti /",
  "S08sdurst_u:2206": "(Sdp 274)",
  "S08sdurst_u:2207": "tatreme mudrāmantrā bhavanti /",
  "S08sdurst_u:2208": "ālīḍhapadena sthitaḥ /",
  "S08sdurst_u:2209": "prāṅmukho vāmavajraṃ darśayet /",
  "S08sdurst_u:2210": "dakṣiṇaṃ kaṭideśe saṃdhārya tarjanyaṃkuśyāvāhayet /",
  "S08sdurst_u:2211": "tarjany aṃkuśarahitā /",
  "S08sdurst_u:2212": "śakrasya samayamudrā /",
  "S08sdurst_u:2213": "pratyālīḍhapadena sthitvāvāhanamudrāyas tarjanīṃ prasārya visarjanamudrā /",
  "S08sdurst_u:2214": "athāsya mantraḥ /",
  "S08sdurst_u:2215": "namo vajrasya diśi vajrapāṇe rakṣa svāhā /",
  "S08sdurst_u:2216": "dakṣiṇakaratarjanī kuṇḍalākāreṇa kuṃcayitvā madhyamāsūcyās tṛtīyaparve dhārayed aṃguṣṭhakaṃ ca karamadhye /",
  "S08sdurst_u:2217": "agner āvāhanamudrā /",
  "S08sdurst_u:2218": "āvāhanamudrāyā aṃguṣṭhaṃ tarjanīpārśvaśritam /",
  "S08sdurst_u:2219": "agneḥ samayamudrā /",
  "S08sdurst_u:2220": "asyā eva mudrāyāḥ karamadhye 'bhimukhāv aṃguṣṭhatarjanīnakhāv ekato yojyau visarjanamudrā /",
  "S08sdurst_u:2221": "mantraḥ /",
  "S08sdurst_u:2222": "agne ehi ehi kapila jvala jvala daha śikhito lola virūpākṣa svāhā /",
  "S08sdurst_u:2223": "yāmyām abhimukho yogī /",
  "S08sdurst_u:2224": "abhimukhakarau kṛtvābhyantaravajrabandhe madhye 'ṃguṣṭhayugalaṃ bahir anāmikādvayāsaktasūcī punar abhyantare dhārayet /",
  "S08sdurst_u:2225": "yamasyāvāhanamudrā /",
  "S08sdurst_u:2226": "anāmikām punar bāhyataḥ sūcīṃ tathaiva kṛtvā /",
  "S08sdurst_u:2227": "hṛdaye dhārayet /",
  "S08sdurst_u:2228": "samayamudrā /",
  "S08sdurst_u:2229": "anayaivānāmikāsūcyā visarjanaṃ bhavati /",
  "S08sdurst_u:2230": "asya / mantraḥ /",
  "S08sdurst_u:2231": "yamāya svāhā /",
  "S08sdurst_u:2232": "nairṛtyām abhimukhaḥ samapadasthito dakṣiṇakaramuṣṭim kṛtvā /",
  "S08sdurst_u:2233": "madhyamātarjanyāv evam ākuṃcya dhārayet khaḍgākāreṇa saṃsthāpya vāmakaraṃ kaṭideśe dhārayet /",
  "S08sdurst_u:2234": "vāmatarjanīṃ kuṃcayitvā /",
  "S08sdurst_u:2235": "nairṛtyer āvāhanamudrā /",
  "S08sdurst_u:2236": "asyā eva mudrāyā vāmakaraṃ kaṭideśe 'vasthitaṃ khaḍgamudrā /",
  "S08sdurst_u:2237": "nairṛteḥ samayamudrā /",
  "S08sdurst_u:2238": "āvāhanamudrāyās tarjanīm prasārya visarjanamudrā /",
  "S08sdurst_u:2239": "mantro 'sya /",
  "S08sdurst_u:2240": "sarvabhūtabhayaṃkaram kuru kuru svāhā /",
  "S08sdurst_u:2241": "(Sdp 276)",
  "S08sdurst_u:2242": "vāruṇyāṃ diśi samapadasthito dakṣiṇakaratarjanyaṃguṣṭhāv ekato yojayed vāmamuṣṭiṃ hṛdi saṃdhārya vāmatarjanyaṃkuśenāvāhayet /",
  "S08sdurst_u:2243": "varuṇasyāvāhanamudrā /",
  "S08sdurst_u:2244": "asyā eva vāmatarjanīmuṣṭiyogato dhārayet pāśamudrā /",
  "S08sdurst_u:2245": "āvāhanamudrāyās tarjanīṃ prasārya visarjanamudrā /",
  "S08sdurst_u:2246": "mantro 'sya /",
  "S08sdurst_u:2247": "tṛtṛpuṭa tṛtṛśikhitoli virūpākṣa svāhā /",
  "S08sdurst_u:2248": "vāyavyāṃ diśy abhimukhaṃ sthitvā vāmakaramadhyamā sūcīmuktā tarjanī kuṇḍalākāreṇa tṛtīyaparve saṃdadhyābhimukhaṃ prasārayed dakṣiṇakaraṃ kaṭideśe saṃsthāpya /",
  "S08sdurst_u:2249": "kuṃcitāṃguṣṭhena vāyor āvāhanamudrā /",
  "S08sdurst_u:2250": "asyā cvāṃguṣṭhaṃ pūrvavat saṃdhārya vāyor samayamudrā /",
  "S08sdurst_u:2251": "āvāhanamudrāyā aṃguṣṭhaṃ prasārya visarjanamudrā /",
  "S08sdurst_u:2252": "mantraḥ /",
  "S08sdurst_u:2253": "oṃ śvasa khākhe khukhaḥ svāhā /",
  "S08sdurst_u:2254_0": "kauberyabhimukhaṃ sthitaḥ karadvayam abhimukhaṃ kṛtvābhyantaravajrabandhaṃ kaniṣṭhādvayasūcīṃ",
  "S08sdurst_u:2254_1": "tasyāḥ pṛṣṭhato 'nāmikāyugalaṃ pṛthak saṃdhārya madhyamāsūcīṃ vajrākāreṇa nāmayet kuberāvāhanamudrā /",
  "S08sdurst_u:2255": "asyā eva mudrāyā madhyamādvayam abhyantaravajrabandhayogato nyasya kuberasya samayamudrā /",
  "S08sdurst_u:2256": "āvāhanamudrāyā madhyamādvayaṃ prasārya visarjanamudrā /",
  "S08sdurst_u:2257": "mantro 'sya /",
  "S08sdurst_u:2258": "oṃ kuberāya svāhā /",
  "S08sdurst_u:2259_0": "aiśānyāṃ diśy abhimukhaṃ sthitvā karāv ekato yojyāṃjaliṃ kṛtvā kanyasānāmikātalavajrabandhaṃ",
  "S08sdurst_u:2259_1": "kṛtvāṃguṣṭhayugalaṃ madhyamāśritaṃ madhyamāsūcyo bahir vajrākāreṇa tarjanīdvayaṃ",
  "S08sdurst_u:2259_2": "nyasya tad evākuṃcyopari parasparanakhāsaktaṃ kuryād īśānāvāhanamudrā /",
  "S08sdurst_u:2260": "asyā eva tarjanyau pūrvavad vajrākāreṇa dhārayed īśānasamayamudrā /",
  "S08sdurst_u:2261": "āvāhanamudrāyās tarjanyau prasārya visarjanamudrā /",
  "S08sdurst_u:2262": "(Sdp 278)",
  "S08sdurst_u:2263": "mantraḥ / oṃ juṃ juṃ śiva svāhā /",
  "S08sdurst_u:2264": "pratyālīḍhasthānastho 'ṃjalyākāreṇa hastau saṃdhārya /",
  "S08sdurst_u:2265": "ūrdhvaṃ dṛṣṭvā tarjanīdvayāṃkuśyā brahmādīnāṃ āvāhanamudrā /",
  "S08sdurst_u:2266": "asyā eva tarjanīdvayaṃ pūrvavat saṃsthāpya samayamudrā /",
  "S08sdurst_u:2267": "āvāhanamudrāyās tarjanīdvayaṃ prasārya visarjanamudrā /",
  "S08sdurst_u:2268": "mantrās teṣām /",
  "S08sdurst_u:2269": "oṃ ūrdhvaṃ brahmaṇe svāhā /",
  "S08sdurst_u:2270": "oṃ sūryāya grahādhipataye svāhā /",
  "S08sdurst_u:2271": "oṃ candrāya nakṣatrādhipataye svāhā /",
  "S08sdurst_u:2272": "samapadaṃ sthānam āsthāya hastadvayam ekato yojyāvicalānyony āṃgulyagrā samyojyāṃguṣṭhau vartulākāreṇādhodṛṣṭiṃ kṛtvā pṛthivyādīnāṃ tarjanyaṃkuśābhyām āvāhanam /",
  "S08sdurst_u:2273": "tarjanyau pūrvavad vyavasthāpya samayamudrā /",
  "S08sdurst_u:2274": "āvāhanamudrāyāḥ prasāritatarjanībhyāṃ visarjanamudrā /",
  "S08sdurst_u:2275": "mantraḥ /",
  "S08sdurst_u:2276": "om adhaḥ pṛthivyai svāhā /",
  "S08sdurst_u:2277": "oṃ asurebhyaḥ svāhā /",
  "S08sdurst_u:2278": "oṃ nāgebhyaḥ svāhā /",
  "S08sdurst_u:2279": "tata ācamanaṃ svamantrair eva sarveṣāṃ datvā /",
  "S08sdurst_u:2280": "saśiṣyagaṇasya mamāvighnaṃ kuruta karmasiddhiṃ ca me prayaccha /",
  "S08sdurst_u:2281": "ity uktvā sarvān visarjayed iti /",
  "S08sdurst_u:2282": "atha subāhuparipaṭhitagāthābhir baliṃ dadyāt /",
  "S08sdurst_u:2283": "devāsurāḥ sarvabhujaṃgasiddhāḥ //",
  "S08sdurst_u:2284": "tārkṣāḥ suparṇāḥ kaṭapūtanāś ca //",
  "S08sdurst_u:2285": "gandharvayakṣā grahajātayaś ca //",
  "S08sdurst_u:2286": "ye kecid bhūmau nivasanti divyāḥ //",
  "S08sdurst_u:2287": "nyastaikajānuḥ pṛthivītale 'smin //",
  "S08sdurst_u:2288": "kṛtāṃjalir vijñāpayāmi tāṃs tu //",
  "S08sdurst_u:2289": "saputradāraiḥ saha bhṛtyasaṃghaiḥ //",
  "S08sdurst_u:2290": "śrutvā ihāyāntu anugrahārtham //",
  "S08sdurst_u:2291": "ye merupṛṣṭhe nivasanti bhūtāḥ //",
  "S08sdurst_u:2292": "(Sdp 280)",
  "S08sdurst_u:2293": "ye nandane ye ca surālayeṣu //",
  "S08sdurst_u:2294": "ye codayāste ravimaṇḍale ca //",
  "S08sdurst_u:2295": "nagareṣu sarveṣu ca ye vasanti //",
  "S08sdurst_u:2296": "saritsu sarvāsu ca saṃgameṣu //",
  "S08sdurst_u:2297": "ratnālaye cāpi kṛtādhivāsāḥ //",
  "S08sdurst_u:2298": "vāpītaṭāgeṣu ca palvaleṣu //",
  "S08sdurst_u:2299": "kūpeṣu vapreṣu ca nirjhareṣu //",
  "S08sdurst_u:2300": "grāmaghoṣeṣu surakānane vā //",
  "S08sdurst_u:2301": "śūnyālaye devagṛheṣu ye ca //",
  "S08sdurst_u:2302": "vihāracaityāvasathāśrameṣu //",
  "S08sdurst_u:2303": "maṭheṣu śālāsu ca kuñjarāṇām //",
  "S08sdurst_u:2304": "ye bhūbhṛtāṃ citragṛhe vasanti //",
  "S08sdurst_u:2305": "rathyāsu vīthīṣu ca catvareṣu //",
  "S08sdurst_u:2306": "ye caikavṛkṣeṣu mahāpatheṣu //",
  "S08sdurst_u:2307": "mahāśmaśāneṣu mahāvaneṣu //",
  "S08sdurst_u:2308": "siṃhebha ṛkṣādhyuṣiteṣu ye ca //",
  "S08sdurst_u:2309": "vadanti ghorās mahāṭavīṣu //",
  "S08sdurst_u:2310": "dvīpeṣu divyeṣu kṛtālayāś ca //",
  "S08sdurst_u:2311": "merau śmaśāne nivasanti ye ca //",
  "S08sdurst_u:2312": "hṛṣṭāḥ prasannāḥ srajagandhamālyam //",
  "S08sdurst_u:2313": "dhūpaṃ baliṃ dxpaṃ vidhiṃ ca bhaktyā //",
  "S08sdurst_u:2314": "gṛhṇantu bhuṃjantu pibantu cedam //",
  "S08sdurst_u:2315": "idaṃ ca karmaṃ saphalaṃ juṣantu //",
  "S08sdurst_u:2316": "evaṃ tu kṛtvā grahapūjanaṃ tu //",
  "S08sdurst_u:2317": "digarcanaṃ tv ekamanā prakuryā //",
  "S08sdurst_u:2318": "indrā tu vajrī saha devasaṃghaiḥ //",
  "S08sdurst_u:2319": "imāṃ ca gṛhṇantu baliṃ viśiṣṭam //",
  "S08sdurst_u:2320": "agnir yamo nairṛtir bhūpatiś ca //",
  "S08sdurst_u:2321": "(Sdp 282)",
  "S08sdurst_u:2322": "apāṃ patir vāyudhanādhipatiḥ //",
  "S08sdurst_u:2323": "īśānabhūtādhipatiś ca devāḥ //",
  "S08sdurst_u:2324": "ūrdhvaṃ tu candro 'rkaḥ pitā mahāṃś ca [/",
  "S08sdurst_u:2325": "devāḥ samastā bhuvi ye ca nāgāḥ //",
  "S08sdurst_u:2326": "dharādharā guhyagaṇaiḥ sametāḥ //",
  "S08sdurst_u:2327": "pratipratitvekanivedanaṃ tu //",
  "S08sdurst_u:2328": "svakasvakāś caiva diśāsu bhūtāḥ //",
  "S08sdurst_u:2329": "gṛhṇantu tuṣṭāḥ sabalāḥ sasainyāḥ //",
  "S08sdurst_u:2330": "saputramitrasvajanaiḥ sametāḥ //",
  "S08sdurst_u:2331": "dhūpaṃ baliṃ dīpaṃ puṣpavilepanaṃ ca //",
  "S08sdurst_u:2332": "bhuṃjantu jighrantu pibantu cedam //",
  "S08sdurst_u:2333": "idaṃ ca karmaṃ saphalaṃ juṣantu // iti /",
  "S08sdurst_u:2334": "tatrāyaṃ sabāhyābhyantare balipradānamantraḥ /",
  "S08sdurst_u:2335": "akāro mukhaṃ sarvadharmāṇām ādyanutpannatvād iti /",
  "S08sdurst_u:2336": "tato paspṛśya pūrvadvārābhimukhāvasthitaḥ sarvakarmikakuṇḍamadhye śrītrailokyavijayamaṇḍalasarvadevatāmantrān udāharan kusumair niveśya /",
  "S08sdurst_u:2337": "homavidhinā śrīvajrahuṃkāramantreṇāṣṭottaraśataṃ goghṛtenāhutiṃ dadyāt /",
  "S08sdurst_u:2338": "śrīvairocanādimantrair api vajrāveśakrodhaparyantaiḥ saptasaptāhutiḥ punaḥ /",
  "S08sdurst_u:2339": "tato yathāvad agnikuṇḍe vairocanādīn puṣpair avākṛṣya vairocanādimantrair ālikhite maṇḍale svasthāneṣu niveśayet /",
  "S08sdurst_u:2340": "tataḥ sarvatathāgatān praṇamya /",
  "S08sdurst_u:2341": "aham amukanāmnā ca vajrācāryo mahātapāḥ //",
  "S08sdurst_u:2342": "śiṣyān praveśayiṣyāmi sarvasattvahitārthataḥ //",
  "S08sdurst_u:2343": "atra ca maṇḍalapraveśe pātrāpātraparīkṣā na kāryā /",
  "S08sdurst_u:2344": "tat kasya hetoḥ /",
  "S08sdurst_u:2345": "santi bhadantas tathāgatāḥ kecit sattvā mahāpāpakāriṇas ta idaṃ vajrahuṃkāramaṇḍalaṃ dṛṣṭvā praviṣṭvā ca sarvāpāyavigatā bhaviṣyanti /",
  "S08sdurst_u:2346": "(Sdp 284)",
  "S08sdurst_u:2347": "santi bhagavantaḥ sattvāḥ sarvārthabhojanakāmaguṇagṛddhāḥ samayadviṣṭāḥ puraścaraṇādīṣṭāśaktās teṣām apy atra yathākāmakaraṇīyā praviṣṭānāṃ sarvāśāparipūrtir bhaviṣyati /",
  "S08sdurst_u:2348": "santi ca bhagavantaḥ sattvā nṛtyagītahāsyalāsyāhāravihārapriyatayā sarvatathāgatamahāyānadharmatānavabodhād anyadevakulamaṇḍalāni praviśanti /",
  "S08sdurst_u:2349": "sarvāśāparipūrtīsaṃgrahabhūteṣu niruttararatiprītiharṣasaṃbhavakareṣu sarvatathāgatakulamaṇḍaleṣu śikṣābhayabhītān na praviśanti /",
  "S08sdurst_u:2350": "teṣām apāyamaṇḍalapraveṣe yathāvasthitasukhātmasamayam eva vajrahuṃkāramaṇḍalapraveśo yujyate /",
  "S08sdurst_u:2351": "sarvaratiprītyuttamasukhasaumanasyābhivarddhanārthaṃ sarvāpāyagatipraveśābhimukhapathavinivartanāya ca /",
  "S08sdurst_u:2352": "santi ca punar bhagavanto dhārmikāḥ sattvāḥ sarvatathāgataśīlasamādhiprajñottamasiddhyupāyair buddhabodhiṃ prārthayanto dhyānavimokṣādibhir bhūmibhir yatnataḥ kliṣyante /",
  "S08sdurst_u:2353": "teṣām atraiva vajrahuṃkāramaṇḍalepraveśamātreṇaiva sarvatathāgatatvam api na durlabham /",
  "S08sdurst_u:2354": "kim aṃga punar anyasiddhir iti vijñāpayet /",
  "S08sdurst_u:2355": "tataḥ śiṣyān praveśayet /",
  "S08sdurst_u:2356": "tatra pañcaśikṣāpadaparigṛhītena śrāmaṇerakabhikṣusaṃvaragṛhītena vā /",
  "S08sdurst_u:2357": "ācāryābhiṣekārhe nācāryapādayoḥ praṇipatyaivaṃ vaktavyam /",
  "S08sdurst_u:2358": "tvaṃ me śāstā mahārataḥ //",
  "S08sdurst_u:2359": "icchāmy ahaṃ mahānātha mahābodhinayaṃ dṛḍham //",
  "S08sdurst_u:2360": "dehi me samayatattvaṃ saṃvaraṃ ca dadasva me // iti /",
  "S08sdurst_u:2361": "tato vajrayakṣaparijaptaṃ nīlavastranivasanottarīyaṃ vajrāṃkuśādidvārapālacatuṣṭayaparijaptaṃ mukhaveṣṭanaṃ śiṣyaṃ kṛtvā catuḥpraṇāmaṃ kārayet /",
  "S08sdurst_u:2362": "(Sdp 286)",
  "S08sdurst_u:2363": "punaḥ puṣpakareṇa śiṣyeṇācāryaṃ puṣpakareṇaiva deśanānumodanādhyeṣaṇāyācanāṃ ca kṛtvā vaktavyam /",
  "S08sdurst_u:2364": "dehi me saṃvaraṃ vibho //",
  "S08sdurst_u:2365": "samanvāharantu māṃ buddhā aśeṣā munibhāskarāḥ //",
  "S08sdurst_u:2366": "aham amukanāmnā vaī ācāryasamakṣaṃ sthitaḥ //",
  "S08sdurst_u:2367": "praviśāmi mahāguhyaṃ buddhanāṭakasaṃbhavam //",
  "S08sdurst_u:2368": "avaivartikacakrādyaṃ mahāmokṣapuraṃ varaṃ //",
  "S08sdurst_u:2369": "praveśa māṃ mahācārya sarvaguhyakuloccayam //",
  "S08sdurst_u:2370": "dadasva me mahābhāgaṃ avaivartyabhiṣecanaṃ //",
  "S08sdurst_u:2371": "dadasva me mahācārya lakṣaṇasyānumodanaṃ //",
  "S08sdurst_u:2372": "anuvyañjanasaṃyuktaṃ buddhakāyaṃ manoramam //",
  "S08sdurst_u:2373": "dadasva me mahācārya abhiṣekaṃ mahādbhutam //",
  "S08sdurst_u:2374": "ācāryo 'haṃ bhaven nityaṃ sarvasattvārthakāraṇāt //",
  "S08sdurst_u:2375": "tata ācāryeṇa sarvakulavijñaptiḥ kāryā /",
  "S08sdurst_u:2376": "ayaṃ evāmukanāmnā bodhicittaparigrahaḥ //",
  "S08sdurst_u:2377": "icchate guhyacakre 'smin praveṣṭāṃ samayasaṃvaram //",
  "S08sdurst_u:2378": "tata ācāryeṇa vaktavyam /",
  "S08sdurst_u:2379": "icchase tvaṃ mahātman mahāguhyakulaṃ śuddhaṃ rahasyaṃ parigrhṇitum /",
  "S08sdurst_u:2380": "buddhaṃ dharmaṃ ca saṅghaṃ ca triratnaśaraṇaṃ vraja //",
  "S08sdurst_u:2381": "etad buddhakule ramye saṃvaraṃ bhavate dṛḍham //",
  "S08sdurst_u:2382": "vajraṃ ghaṇṭā ca mudrā ca tvayā grāhyā mahāmate //",
  "S08sdurst_u:2383": "yad bodhicittaṃ tad vajraṃ prajñā ghaṇṭā iti smṛtā //",
  "S08sdurst_u:2384": "ācāryaś ca gṛhītavyaḥ sarvabuddhasamo guruḥ //",
  "S08sdurst_u:2385": "etad vajrakule śuddhe saṃvaraṃ samayocyate //",
  "S08sdurst_u:2386": "caturdānaṃ pradātavyaṃ tridive ca trirātrike //",
  "S08sdurst_u:2387": "āmīṣābhayadharmākhyā maitrī ratnakuloccaye //",
  "S08sdurst_u:2388": "(Sdp 288)",
  "S08sdurst_u:2389": "saddharmaṃ ca tvayā grāhyaṃ guhyaṃ triyānikam //",
  "S08sdurst_u:2390": "etat padmakule śuddhe saṃvaraṃ samayocyate //",
  "S08sdurst_u:2391": "saṃvaraṃ sarvasaṃyuktaṃ parigṛhṇīṣva tattvataḥ //",
  "S08sdurst_u:2392": "pūjākarma yathāśaktyā mahākarmakuloccaye //",
  "S08sdurst_u:2393": "etat pārājikākhyātāś caturdaśam ataḥ param //",
  "S08sdurst_u:2394": "na tyājyaṃ na ca kṣeptavyaṃ mūlāpattir iti smṛtam //",
  "S08sdurst_u:2395": "tridive ca trirātrau ca vartitavyaṃ dine dine //",
  "S08sdurst_u:2396": "yadā hānir bhaved yogī sthūlāpattyo bhaviṣyati //",
  "S08sdurst_u:2397": "prāṇinaś ca na te ghātyā adattaṃ naiva cāharet //",
  "S08sdurst_u:2398": "nācaret kāmamithyāyāṃ mṛṣā naiva ca bhāṣayet //",
  "S08sdurst_u:2399": "mūlaṃ sarvasyānarthasya madyapānaṃ vivarjayet //",
  "S08sdurst_u:2400": "akriyāṃ varjayet sarvāṃ sattvārthaṃ vinayena ca //",
  "S08sdurst_u:2401": "sādhūnām upatiṣṭheta yogināṃ paryupāsanam //",
  "S08sdurst_u:2402": "trividhaṃ kāyikaṃ karma vacasā ca caturvidham //",
  "S08sdurst_u:2403": "manasā triprakāraṃ ca yathāśaktyānupālayet //",
  "S08sdurst_u:2404": "manasā triprakāraṃ ca yathāśaktyānupālayet //",
  "S08sdurst_u:2405": "hīnayānaspṛhā naiva sattvārthaṃ vimukhaṃ na ca //",
  "S08sdurst_u:2406": "na saṃsāraparityāgī na nirvāṇaratiḥ sadā //",
  "S08sdurst_u:2407": "apamānaṃ na te kāryaṃ devatā na ca guhyake //",
  "S08sdurst_u:2408": "na ca cihnaṃ samākramyaṃ mudrā vāhanam āyudham //",
  "S08sdurst_u:2409": "etat samayam ity uktaṃ rakṣitavyaṃ tvayā mate //",
  "S08sdurst_u:2410": "tasyaiva cāpi vaktavyaṃ ācārya tu śṛṇuṣva me //",
  "S08sdurst_u:2411": "evam astu kariṣyāmi yathā jñāpayase vibho //",
  "S08sdurst_u:2412": "utpādayāmi paramam ityādi yāvat sarvān sthāpayiṣyāmi nirvṛtāv iti /",
  "S08sdurst_u:2413": "yas tu saṃvaraṃ na gṛhṇāti tasya praveśamātram eva dātavyam /",
  "S08sdurst_u:2414": "adya tvam ityādi na brūyād ācāryābhiṣekaṃ ca na kuryāt /",
  "S08sdurst_u:2415": "tataḥ / oṃ sarvayogacittam utpādayāmīty anena /",
  "S08sdurst_u:2416": "utpādayitvā paramaṃ bodhicittam anuttaram //",
  "S08sdurst_u:2417": "vajram asya pratiṣṭhāpya hṛdaye hṛdayena tu //",
  "S08sdurst_u:2418": "surate samayas tvaṃ hoḥ vajrasiddhi yathāsukham // ity anena /",
  "S08sdurst_u:2419": "(Sdp 290)",
  "S08sdurst_u:2420": "tatas taṃ vajrahuṃkāram adhiṣṭhāya gandhapuṣpādibhir abhyarcya sragvinaṃ surabhitānanaṃ ca kṛtvottamāṃ dakṣiṇām ādāya bahiḥ sthitakalaśodakenābhiṣiñcya /",
  "S08sdurst_u:2421": "oṃ gṛhṇa vajrasamaya huṃ vaṃ ity anena krodhaterintirīṃ svayaṃ baddhvā śiṣyena bandhayet /",
  "S08sdurst_u:2422": "vajrabandhaṃ tale kṛtvā chādayet kruddhamānasaḥ //",
  "S08sdurst_u:2423": "gāḍham aṃguṣṭhavajreṇa krodhaterintirī smṛtā //",
  "S08sdurst_u:2424": "tatas tayaivāṃgusthābhyāṃ puṣpamālāṃ grāhayitvā praveśayed anena hṛdayena /",
  "S08sdurst_u:2425": "oṃ vajrasamayaṃ praviśāmīti /",
  "S08sdurst_u:2426": "pūrvadvāre ca vajrāṃkuśena tam ākarṣayet /",
  "S08sdurst_u:2427": "dakṣiṇena pāśena praveśayet /",
  "S08sdurst_u:2428": "paścimena sphoṭena badhnīyāt /",
  "S08sdurst_u:2429": "uttare vajrāveśena veśayet /",
  "S08sdurst_u:2430": "punaḥ pūrvadvāreṇa praveśyaivaṃ vadet /",
  "S08sdurst_u:2431": "abhyarcya sarvatathāgatakule praviṣṭas tad ahaṃ tu vajrajñānam utpādayiṣyāmi /",
  "S08sdurst_u:2432": "yena jñānena sarvatathāgatasiddhir api prāpsyase /",
  "S08sdurst_u:2433": "kim anyā siddhiḥ /",
  "S08sdurst_u:2434": "na ca tvayādṛṣṭamaṇḍalasya purato vaktavyam /",
  "S08sdurst_u:2435": "mā te samayo vyathed iti /",
  "S08sdurst_u:2436": "tataḥ svayaṃ vajrācāryaḥ krodhaterintirīm evaṃ ūrdhvamukhīṃ baddhvā vajraṃ śiṣyasya mūrdhni sthāpyaivaṃ vadet /",
  "S08sdurst_u:2437": "ayaṃ te samayavajro mūrdhniṃ te sphārayed yadi tvaṃ kasyacid brūyāḥ /",
  "S08sdurst_u:2438": "tatas tayaiva samayamudrayodakaṃ śayathā hṛdayena satkṛtya parijapya tasmai vajraśiṣyāya pāyayed iti /",
  "S08sdurst_u:2439": "tatredaṃ śayathā hṛdayam /",
  "S08sdurst_u:2440": "vajrasattvaḥ svayaṃ te 'dya hṛdaye samavasthitaḥ //",
  "S08sdurst_u:2441": "nirbhidya tat kṣaṇaṃ yāyād yadi brūyā imaṃ nayam //",
  "S08sdurst_u:2442": "vajrodaka / iti /",
  "S08sdurst_u:2443_0": "tataḥ śiṣyāya brūyād adya prabhtti te 'haṃ vajrapāṇir yad ahaṃ brūyām idaṃ kuru tat",
  "S08sdurst_u:2443_1": "kartavyaṃ na ca tvayāham avamantavyo mā te viṣamāparihāreṇa kālakriyāṃ kṛtvā narake patanaṃ syād iti /",
  "S08sdurst_u:2444": "(Sdp 292)",
  "S08sdurst_u:2445": "tad anu akāraṃ vajraraśmimālāyuktaṃ svahṛdi cintayet /",
  "S08sdurst_u:2446": "tataḥ śiṣyahṛdūrṇākaṇṭhamūrdhniṣu candramaṇḍalasthapañcasūcikaṃ jvālāvajraṃ ratnaṃ padmaṃ viśvavajraṃ ca cintayet /",
  "S08sdurst_u:2447": "ebhir yathākrameṇa huṃ traṃ hrīḥ aḥ iti /",
  "S08sdurst_u:2448": "kapāṭodghāṭanamudrayā svakīyaṃ śiṣyahṛdayaṃ codghāṭya svahṛdayād akāraṃ niścārya śiṣyahṛdgatavajramadhye buddhyā praveśya sarvakāyam āpūryamāṇaṃ cintayet /",
  "S08sdurst_u:2449": "evaṃ vadet /",
  "S08sdurst_u:2450": "brūhi saratathāgatāś cādhiṣṭhantāṃ vajrasattvo me āviśatu /",
  "S08sdurst_u:2451": "tatas vartamānena b vajrācāryeṇa krodhaterintirīṃ baddhvedam uccārayitavyam /",
  "S08sdurst_u:2452": "ayan tat samayavajraṃ vajrasattva iti smṛtam //",
  "S08sdurst_u:2453": "āveśayatu te 'dyaiva vajrajñānam anuttaram //",
  "S08sdurst_u:2454": "vajrāveśa aḥ iti / 10 / 20 / 30 / 40 / 50 / 60 / 70 / 80 / 90 /",
  "S08sdurst_u:2464": "100 vārānuccārya niyatam āviśati /",
  "S08sdurst_u:2465": "tataḥ krodhamuṣṭiṃ baddhvā sattvavajrīmudrāṃ sphoṭayed idam udīrayet /",
  "S08sdurst_u:2466": "oṃ sumbhani sumbhani huṃ /",
  "S08sdurst_u:2467": "oṃ gṛhṇa gṛhṇa huṃ /",
  "S08sdurst_u:2468": "oṃ gṛhṇāpaya gṛhṇāpaya huṃ /",
  "S08sdurst_u:2469": "oṃ ānaya hoḥ bhagavan vajrarāja huṃ phaṭ /",
  "S08sdurst_u:2470": "aḥ aḥ aḥ aḥ / 10 / 20 / 30 / 40 / 50 / 60 / 70 / 80 / 90 /",
  "S08sdurst_u:2480": "śatavārān uccārayet /",
  "S08sdurst_u:2481": "bhagavatā ca vajravātamaṇḍalyā ca vajrahuṃkāreṇa raktavarṇajvālāprabheṇāpāryamāṇaṃ cintayet /",
  "S08sdurst_u:2482": "punar api yady āveśo na bhavati /",
  "S08sdurst_u:2483_0": "tato ghaṇṭāsahitāṃ vajrāveśasamayamudrāṃ baddhvā vāmapādena tasya dakṣiṇapādam ākraṃyopary",
  "S08sdurst_u:2483_1": "ākāśadeśe vairocanaṃ śrīvajrahuṃkārasyopari tasyaivāveśanāya kruddhahuṃkāraraśmisamūhenākramyamāṇam",
  "S08sdurst_u:2483_2": "adhastāc ca vajravātamandalyā huṃkāreṇotthāpyamānam evaṃ pūrvādidikṣthitair akṣobhyādibhiḥ /",
  "S08sdurst_u:2484": "huṃ trāṃ hrīḥ iti svabījaraśmivyūhaiḥ saṃpātyamānaṃ cintayaṃs tam āveśayet /",
  "S08sdurst_u:2485": "huṃ vajrāveśa aḥ śatadho ccārayet /",
  "S08sdurst_u:2486": "atha pāpabahutvād āveśo na bhavati /",
  "S08sdurst_u:2487": "tadā pāpasphoṭanamudrayā (Sdp 294)",
  "S08sdurst_u:2488": "tasya pāpāni sphoṭayet / tataḥ /",
  "S08sdurst_u:2489": "samidbhir madhurair agniṃ prajvālya susamāhitaḥ //",
  "S08sdurst_u:2490": "nirdahet sarvapāpāni tilahomena tasya tu //",
  "S08sdurst_u:2491": "oṃ sarvapāpadahanavajrāya svāhā /",
  "S08sdurst_u:2492": "iti dakṣiṇahastatale kṛṣṇatilaiḥ pāpapratikṛtiṃ kṛtvā huṃkāraṃ madhye vicintya /",
  "S08sdurst_u:2493": "tarjanyaṃguṣṭhābhyāṃ homayet /",
  "S08sdurst_u:2494": "tato homakuṇḍān nirgatya jvālākulair vajrais tasya śarīre pāpaṃ dahyamānaṃ cintayet /",
  "S08sdurst_u:2495": "tataḥ punar vajrāveśaṃ tathaivaṃ baddhvāveśayet /",
  "S08sdurst_u:2496": "niyatam āviśati /",
  "S08sdurst_u:2497": "evam api yasyāveśo na bhavati tasyābhiṣekaṃ na kuryād iti /",
  "S08sdurst_u:2498": "āviṣṭasya ca pañcābhijñādiniṣpattis tat kṣaṇād eva bhavati /",
  "S08sdurst_u:2499": "tataḥ samāviṣṭaṃ jñātvā punaḥ /",
  "S08sdurst_u:2500": "oṃ vajrasattvasattvasaṃgrahādigītim uccārya /",
  "S08sdurst_u:2501": "krodhamuṣṭyā tathaiva sattvavajrīmudrāṃ sphoṭayet /",
  "S08sdurst_u:2502": "sa ced āviṣṭo vajrasattvakrodhamudrāṃ badhnīyāt /",
  "S08sdurst_u:2503": "tadācāryeṇa vajramuṣṭiṃ krodhamudrāṃ badhniyāt /",
  "S08sdurst_u:2504": "evaṃ yāvat sa cet vajrahāsamudrāṃ badhnīyāt /",
  "S08sdurst_u:2505": "tadā vajradharmakrodhamudrāṃ bandhayed ity evaṃ sāṃnidhyaṃ kalpayanti /",
  "S08sdurst_u:2506": "tatas tasya jihvāyāṃ vajraṃ vicintya /",
  "S08sdurst_u:2507": "brūhi vajra /",
  "S08sdurst_u:2508": "iti vaktavyam /",
  "S08sdurst_u:2509": "tataḥ sarvaṃ kathayati /",
  "S08sdurst_u:2510": "tatas tāṃ mālāṃ mahāmaṇḍale kṣepayet /",
  "S08sdurst_u:2511": "praticcha vajra hoḥ /",
  "S08sdurst_u:2512": "iti /",
  "S08sdurst_u:2513": "tato yatra patati so 'sya siddhyati /",
  "S08sdurst_u:2514": "tatas tāṃ mālāṃ tasyaiva śirasi bandhayet /",
  "S08sdurst_u:2515": "oṃ pratigṛhṇa tvam imāṃ vajrasattva mahābala /",
  "S08sdurst_u:2516": "iti /",
  "S08sdurst_u:2517": "tato mukhabandhaṃ muñced anena /",
  "S08sdurst_u:2518": "oṃ vajrasattvaḥ svayaṃ te 'dya cakṣūdghāṭanatatparaḥ //",
  "S08sdurst_u:2519": "udghāṭayati sarvākṣo vajracakṣur anuttaram //",
  "S08sdurst_u:2520": "iti /",
  "S08sdurst_u:2521": "he vajra paśya /",
  "S08sdurst_u:2522": "iti /",
  "S08sdurst_u:2523": "tato mahāmaṇḍalavajrāṃkuśād ārabhya yāvad vairocanaparyantaṃ darśayet /",
  "S08sdurst_u:2524": "tatas tiṣṭha vajretyādinā śiṣyapraveśamudrāṃ mokṣayet /",
  "S08sdurst_u:2525_0": "tato bāhyamaṇḍalābhyantare candramaṇḍalaṃ pūrvadvārābhimukhaṃ saṃlikhya bāhyato vā",
  "S08sdurst_u:2525_1": "śiṣyaṃ śrīvajrahuṃkāramudrayā sattvavajrādibhiś cādhiṣṭhāya mahāmudrayā tataḥ pratiṣṭhāpyābhiṣiñcet /",
  "S08sdurst_u:2526": "(Sdp 296)",
  "S08sdurst_u:2527": "gandhapuṣpādibhir abhyarcyārghaṃ datvā /",
  "S08sdurst_u:2528": "chatradhvajapatākādibhis turyaśaṃkhanināditaiś ca /",
  "S08sdurst_u:2529": "tato maalagāthābhir abhinandyādau tāvad udakābhiṣekena tato mudrābhiṣekena mukuṭapatṭavajrādhipatināmābhiṣekaiś cābhiṣiñcet /",
  "S08sdurst_u:2530": "punaḥ puṣpādibhir lāsyādyaṣṭavidhapūjayā ca pūjayet /",
  "S08sdurst_u:2531": "śiṣyenācāryaṃ valitavajrāṃjalinā praṇamyottamāṃ dakṣiṇāṃ datvā puṣpādyabhiṣekāś ca grāhyā iti /",
  "S08sdurst_u:2532": "ācāryābhiṣekaṃ tu śrīvajrahuṃkāramudrayā tathaiva pratiṣṭhāpya yathā nirdiṣṭeṣu sthāneṣu samayamudrābhis tasya kāye śrīvajrahuṃkārādīn nyasya /",
  "S08sdurst_u:2533": "punar api anenāṣṭottaraśatasahasraparijaptaṃ vijayakalaśaṃ kṛtvā /",
  "S08sdurst_u:2534": "oṃ vajrādhipati tvām abhiṣiñcāmi dṛḍho me bhava jaḥ huṃ vaṃ hoḥ huṃ phaṭ iti /",
  "S08sdurst_u:2535": "tata imaṃ codīrayan /",
  "S08sdurst_u:2536": "oṃ vajrābhiṣiñca /",
  "S08sdurst_u:2537": "iti codakābhiṣekaṃ vajramuṣṭinodakaṃ vijayakalaśād gihītvā dadyād idaṃ ca brūyāt //",
  "S08sdurst_u:2538": "idaṃ te nārakaṃ vāri samayātikramād dahet //",
  "S08sdurst_u:2539": "samayābhirakṣāt siddhiḥ siddhaṃ vajrāmṛtodakam //",
  "S08sdurst_u:2540": "vajraghaṇṭāṃ ca mudrāṃ ca yady amaṇḍalino vadet //",
  "S08sdurst_u:2541": "hased vāśraddhadānena janasaṃgaṇikāsthitaḥ // iti /",
  "S08sdurst_u:2542": "tataḥ sarvavidhim anuṣṭhāya nāmāṣṭaśatena saṃstutya gāthāpañcakenānujñāṃ datvodgatanvyākaraṇena sarvaśiṣyān sarvaśiṣyān vyākuryād iti /",
  "S08sdurst_u:2543": "atha guhyābhiṣeko bhavati /",
  "S08sdurst_u:2544": "ācāryābhiṣekārhaṃ praveśya sarvamaṇḍalaṃ tu tat kurusva / iti /",
  "S08sdurst_u:2545": "anekakarmasaṃsiddhiṃ siddhim. cāpi yathepsitām //",
  "S08sdurst_u:2546": "prāpnoti niyataṃ kṛtsnām adhamottamamadhyamām //",
  "S08sdurst_u:2547": "nirvighnena parāṃ bhūmiṃ kiṃ punaḥ kṣudrasiddhayaḥ //",
  "S08sdurst_u:2548": "buddhatvaṃ bodhisattvatvaṃ vajrasattvatvam adurlabham // iti /",
  "S08sdurst_u:2549": "yasya siddhir nirjāyate yasya pāpā mahāgrahāḥ //",
  "S08sdurst_u:2550": "vighnā vināyakāś cāpi mṛtyavo mārakāyikāḥ //",
  "S08sdurst_u:2551": "(Sdp 298)",
  "S08sdurst_u:2552": "nānābhayaśastrais tīvrāḥ siddhikarmavidhāriṇaḥ //",
  "S08sdurst_u:2553": "te tasya naśyanti nāpi jāyante ca mahottamā //",
  "S08sdurst_u:2554": "homakarmavidhānena dhruvam āśu prasiddhayaḥ //",
  "S08sdurst_u:2555": "devatāś ca mahātuṣṭīṃ pralabhanti kṣaṇena ca //",
  "S08sdurst_u:2556": "ītyupadravadoṣādi dūraṃ gurutaraṃ bhṛśam //",
  "S08sdurst_u:2557": "naśyanti tatra deśe 'smin vyādhijvaragrahādikam //",
  "S08sdurst_u:2558": "paracakrā vinaśyanti durbhikṣāś ca sarauravāḥ //",
  "S08sdurst_u:2559": "devā nāgā mahotsāhāḥ pālayantī sukhena tu //",
  "S08sdurst_u:2560": "caturaś ca mahārājāḥ pālayanti maharddhikāḥ //",
  "S08sdurst_u:2561": "lokapālāḥ sanakṣatrā yakṣāś cāpi grahādikāḥ //",
  "S08sdurst_u:2562": "atha śakrabrahmādayo devāḥ praṇipatya muhuḥ //",
  "S08sdurst_u:2563": "pūjāṃ nānāvidhāṃ kṛtvā ratnachatrādibhir varām //",
  "S08sdurst_u:2564": "vajrapāṇiṃ jinādhṛṣṭaṃ saṃstuvur muditāśrayāḥ //",
  "S08sdurst_u:2565": "sarvabuddhādisaṃbuddhaṃ sarvājñānamalāpaham //",
  "S08sdurst_u:2566": "vajravajradharo rājā vajravajrasavajradhṛk //",
  "S08sdurst_u:2567": "vajrakāyo mahākāyo vajrapāṇir namo namaḥ //",
  "S08sdurst_u:2568": "vajravajrāgravajrāgro vajrajvālo mahājvalaḥ //",
  "S08sdurst_u:2569": "vajrāveśo mahāveśo vajrāyudho mahāyudhaḥ //",
  "S08sdurst_u:2570": "vajrapāṇir mahāpāṇir vajravāṇaḥ suvedhakaḥ //",
  "S08sdurst_u:2571": "vajratīkṣṇo mahātīkṣṇo mahāmahān mahodadhiḥ //",
  "S08sdurst_u:2572": "vajrapadmo mahābodho baudhibuddhaḥ svayaṃ bhuvaḥ //",
  "S08sdurst_u:2573": "vajrodāro mahodāro vajramāyāviśodhakaḥ //",
  "S08sdurst_u:2574": "vajrahetur mahāyakṣo vajrapadmaviśodhakaḥ //",
  "S08sdurst_u:2575": "vajrakrodho mahācaṇḍo vajrāriduṣṭahā vibhuḥ //",
  "S08sdurst_u:2576": "vajrabhīmo mahārakṣo vajrāṃkuśaś cāmoghakṛt //",
  "S08sdurst_u:2577": "vajravetālo vetālo vajrarākṣasabhakṣakaḥ //",
  "S08sdurst_u:2578": "vajrayakṣo mahāyakṣo vajragraho grahottamaḥ //",
  "S08sdurst_u:2579": "bhīṣaṇo raudro rudro bhairavabhīkaraḥ //",
  "S08sdurst_u:2580": "asādhyaḥ sādhakaḥ sādhuḥ vajrasādhupraharṣakaḥ //",
  "S08sdurst_u:2581": "vajraprītir mahāprītir vajrāyudhavaśaṃ karaḥ //",
  "S08sdurst_u:2582": "vajratejo mahātejo jvālāprabhayamāntakṛt //",
  "S08sdurst_u:2583": "vajraghoro mahāghoro ghanaprabho mahāghanaḥ //",
  "S08sdurst_u:2584": "(Sdp 300)",
  "S08sdurst_u:2585": "ākāśasamasarvāśaḥ sarvāśāparipūrakaḥ //",
  "S08sdurst_u:2586": "vajrābhiṣekatattvāgro vajradhvajo guṇodadhiḥ //",
  "S08sdurst_u:2587": "vajrajñānaṃ mahājñānaṃ vidyākoṭigaṇārcitaḥ //",
  "S08sdurst_u:2588": "hālāhalamahākālaḥ kolāhalavilāsakaḥ //",
  "S08sdurst_u:2589": "vajrakāmo mahākāmaḥ kaṣāyakarināśakaḥ //",
  "S08sdurst_u:2590": "velācapaladolāgro vidyujjihvāsphuradmukhaḥ //",
  "S08sdurst_u:2591": "vajrānalo pracaṇḍāsyaś candapradyotadyotakaḥ //",
  "S08sdurst_u:2592": "sahasrasūryaprabhāsyo lohitākṣo bhayānakaḥ //",
  "S08sdurst_u:2593": "krodhānekaspharadraśmir bhujānekaśatāyudhaḥ //",
  "S08sdurst_u:2594": "mukhānekasahasrāṃgaḥ kuṭilaḥ kuṭilāṃgakaḥ //",
  "S08sdurst_u:2595": "anaṃgaś cittadharmātmā vikalpāśeṣavarjitaḥ //",
  "S08sdurst_u:2596": "avidyāghātako brahmā rāgadveṣamalāntakaḥ //",
  "S08sdurst_u:2597": "rāgo dveṣo mahāmoho bhavābhavaviśodhakaḥ //",
  "S08sdurst_u:2598": "śānto dānto mahāśuddho buddho buddhaprabodhakaḥ //",
  "S08sdurst_u:2599": "buddhātmā buddharūpī ca vajrasattvaḥ suvajrajaḥ //",
  "S08sdurst_u:2600": "samantabhadro mahābhadraḥ sarvalakṣaṇalakṣitaḥ //",
  "S08sdurst_u:2601": "sarvadhātumayo vyāpī sarvavajramayaḥ śuciḥ // iti /",
  "S08sdurst_u:2602": "yena likhet paṭhed vāpi dhārayed arthataḥ sadā //",
  "S08sdurst_u:2603": "smaret śṛṇuyād vāpi vajrapāṇisamo bhavet // iti /",
  "S08sdurst_u:2604": "idam avocad bhagavān āttamanaḥ /",
  "S08sdurst_u:2605": "śakrabrahmādidevaparṣat sadevamānuṣāsuragandharvayakṣasādibhir hitasukhaprāptaye bhagavato bhāṣitam abhyanandan iti //",
  "S08sdurst_u:2606": "āryasarvadurgatipariśodhanatejorājasya tathāgatasyārhataḥ samyaksaṃbuddhasya kalpaikadeśaḥ samāptaḥ //"
}