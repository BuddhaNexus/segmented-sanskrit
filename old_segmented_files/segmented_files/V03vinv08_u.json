{
  "V03vinv08_u:0": "(Matsumura 186)",
  "V03vinv08_u:1": "uddānam* //",
  "V03vinv08_u:2": "sāketena hi kasyacid vitaritaṃ marditaṃ (276r1 = GBM 6.864)",
  "V03vinv08_u:3": "ca kālena pudgalo mātṛkāpadāny akṛtena viṃśatiḥ karaṇīyena dvādaśikā",
  "V03vinv08_u:4": "(Matsumura 187)",
  "V03vinv08_u:5": "sāketena varṣopagatā śāstur darśanakāmyayā",
  "V03vinv08_u:6": "kardame uṣṇena klāntānāṃ cīvaraṃ tatra sammatam* // //",
  "V03vinv08_u:7": "Kaṭhina-v 1. buddho bhagavāṃ śrāvastyāṃ varṣā upagato jetavane 'nāthapiṇḍadasyārāme /",
  "V03vinv08_u:8_0": "tena khalu samayena saṃbahulā bhikṣavaḥ sākete varṣopagatās trayāṇāṃ vārṣikāṇāṃ māsānām",
  "V03vinv08_u:8_1": "atyayāt kṛtacīvarā niṣṭhitacīvarāḥ samādāya pātracīvaraṃ bahutṛṇe bahukardame uṣṇena",
  "V03vinv08_u:8_2": "klāmyantaḥ svedaparyākulīkṛtaśarīrā yena śrāvastīṃ tena cārikāṃ carantaḥ śrāvastīm",
  "V03vinv08_u:8_3": "anuprāptāḥ atha saṃbahulā bhikṣavaḥ pātracīvaraṃ pratiśamayya pādau prakṣālya yena",
  "V03vinv08_u:8_4": "bhagavāṃs tenopasaṃkrāntā upasaṃkramya bhagavataḥ pādau śirasā vanditvā ekānte niṣaṇṇāḥ",
  "V03vinv08_u:9": "(Matsumura 188)",
  "V03vinv08_u:10": "Kaṭhina-v 2. dharmatā khalu buddhā bhagavanta āgantukān bhikṣūn anayā pratisaṃmodanayā pratisaṃmodante /",
  "V03vinv08_u:11": "kuto yūyaṃ bhikṣava etarhy āgacchata :",
  "V03vinv08_u:12_0": "kutra vā stha varṣā uṣitā iti pratisaṃmodate bhagavān āgantukān bhikṣūn anayā pratisaṃmodanayā",
  "V03vinv08_u:12_1": "sukhaṃ sparśaṃ varṣā nayā kuto yūyaṃ bhikṣava etarhy āgacchatha kutra vā stha varṣā",
  "V03vinv08_u:12_2": "uṣitāḥ te kathayaṃti sāketād vayaṃ bhadant';",
  "V03vinv08_u:13": "etarhy āgacchāma sākete vā sma varṣā uṣitāḥ kaccid yūyaṃ bhikṣavaḥ sākete sukhaṃ sparśaṃ varṣā uṣitā na vā stha klāntāḥ piṇḍakena tathyaṃ vayaṃ bhadanta (Matsumura 189)",
  "V03vinv08_u:14_0": "sāketa sukhaṃ sparśaṃ varṣā uṣitā na vā smaḥ klāntāḥ piṇḍakenāpi tu vayaṃ samādāya",
  "V03vinv08_u:14_1": "pātracīvaraṃ bahutṛṇe bahukardame uṣṇena klāmyantaḥ svedaparyākulīkṛtaśarīrā janapadacārikāṃ",
  "V03vinv08_u:14_2": "carantaḥ kṛcchreṇehānuprāptāḥ",
  "V03vinv08_u:15": "Kaṭhina-v 3. bhagavān saṃlakṣayati /",
  "V03vinv08_u:16_0": "klāmyanti bata me śrāvakāḥ samādāya pātracīvaraṃ bahutṛṇe bahukardame uṣṇena klāmyanti",
  "V03vinv08_u:16_1": "svedaparyākulīkṛtaśarīrā janapadacārikāṃ caranto yanv ahaṃ bhikṣūṇāṃ sparśavihārārthaṃ",
  "V03vinv08_u:16_2": "dātrīṇāṃ ca deyadharmaparibhogārthaṃ bhikṣūṇāṃ kaṭhinam anujānīyaṃ /",
  "V03vinv08_u:17": "yasmāt paṃcānuśaṃsāḥ kaṭhināstare na daśāhaparamaṃ na māsaparamaṃ na rātrivipravāsāḥ sāntarottareṇa cīvareṇa janapadacārikāṃ (Matsumura 190)",
  "V03vinv08_u:18": "prakramaṇaṃ yāvadaptaṃ vikalpitacīvaradhāraṇam iti /",
  "V03vinv08_u:19": "apare 'pi paṃcānuśaṃsāḥ /",
  "V03vinv08_u:20": "na gaṇabhojanaṃ na (Matsumura 191)",
  "V03vinv08_u:21": "paraṃparabhojanaṃ na kuleṣv ānimantritacārikā yāvadāptaṃ cīvaraparyeṣaṇaṃ (Matsumura 192)",
  "V03vinv08_u:22": "kārtikān māsād yāvat phālguno māso atrāntarāt sāstṛtakaṭhinānāṃ lābha iti viditvā bhikṣūn āmantrayate sma /",
  "V03vinv08_u:23_0": "tasmāt tarhi bhikṣavo 'nujānāmi bhikṣūṇāṃ sparśavihārārthaṃ dātrīṇāṃ ca deyadharmaparibhogārthaṃ",
  "V03vinv08_u:23_1": "varṣoṣitair bhikṣubhiḥ kaṭhinam āstartavyaṃ yasmāt paṃcānuśaṃsāḥ kaṭhine na daśāhaparamaṃ",
  "V03vinv08_u:23_2": "pūrvavad yāvad āstṛtakaṭhinānāṃ lābha iti",
  "V03vinv08_u:24": "Kaṭhina-v 4. uktaṃ bhagavatā kaṭhinam āstartavyam iti bhikṣavo na jānate katham (Matsumura 193)",
  "V03vinv08_u:25": "āstartavyam iti /",
  "V03vinv08_u:26": "bhagavān āha /",
  "V03vinv08_u:27_0": "yad varṣoṣitasya saṃghasya cīvaralābhaḥ saṃpadyate tasmād āstartavyaṃ evaṃ ca punar",
  "V03vinv08_u:27_1": "āstartavyaṃ pūrvavat* sāmagryam ārocayitavyaṃ idaṃ cīvaraṃ varṣoṣitasya saṃghasya",
  "V03vinv08_u:27_2": "cīvaralābhaḥ saṃpannaḥ yadi saṃghasyābhirucitam anena cīvareṇa saṃghasya kaṭhinam (276v1 = GBM 6.865)",
  "V03vinv08_u:28": "āstariṣyati /",
  "V03vinv08_u:29": "tataḥ paścād aparasmin divase śayanāsanaprajñaptiṃ kṛtvā gaṇḍīm ākoṭya pṛṣtavācikayā bhikṣūṃ (Matsumura 194)",
  "V03vinv08_u:30": "samanuyujya sarvasaṃghe sanniṣaṇṇe sannipatite ekena bhikṣuṇā jñaptiṃ kṛtvā karma kartavyam",
  "V03vinv08_u:31": "Kaṭhina-v 5. śṛṇotu bhadantāḥ saṃgha idaṃ cīvaraṃ varṣoṣitasya saṃghasya cīvaralābhaḥ saṃpannaḥ saṃghasya kaṭhinam abhirucitaṃ anena cīvareṇa kaṭhinam āstarituṃ /",
  "V03vinv08_u:32": "yenāstīrṇakaṭhinād āvāsāt prakrāmantaḥ (Matsumura 195)",
  "V03vinv08_u:33_0": "purāṇacīvarāṇāṃ apy avipravāso bhaviṣyati prāg eva navakānāṃ sacet saṃghasya prāptakālaṃ",
  "V03vinv08_u:33_1": "kṣametānujānīyāt saṃgho yat saṃghaḥ idaṃ cīvaraṃ kaṭhinārthaṃ saṃmanyetānena cīvareṇa",
  "V03vinv08_u:33_2": "saṃghasya kaṭhinam āstariṣyati yenāstīrṇakaṭhinād āvāsāt* prakrāmantaḥ purāṇacīvarāṇām",
  "V03vinv08_u:33_3": "apy avipravāso bhaviṣyati prāg eva navakānām ity eṣā jñaptiḥ //",
  "V03vinv08_u:34": "evaṃ ca karma kartavyaṃ",
  "V03vinv08_u:35_0": "Kaṭhina-v 6. śṛṇotu bhadantāḥ saṃgha idaṃ cīvaraṃ varṣoṣitasya saṃghasya cīvaralābhaḥ",
  "V03vinv08_u:35_1": "saṃpannaḥ saṃghasya cābhirucitaṃ kaṭhinaṃ kartuṃ tat saṃgha idaṃ cīvaraṃ kaṭhinārthaṃ",
  "V03vinv08_u:35_2": "saṃmanyate anena cīvareṇa saṃghasya kaṭhinam āstariṣyati yenāstīrṇakaṭhinād āvāsāt",
  "V03vinv08_u:35_3": "prakrāmataḥ purāṇacīvarakāṇām apy avipravāso bhaviṣyati prāg eva navakānāṃ (Matsumura 196)",
  "V03vinv08_u:36_0": "yeṣām āyuṣmatāṃ kṣamate idaṃ cīvaraṃ kaṭhinārthaṃ saṃmantum anena cīvareṇa saṃghasya",
  "V03vinv08_u:36_1": "kaṭhinam āstariṣyati yenāstīrṇakaṭhinād āvāsāt prakramataḥ purāṇacīvarakāṇām apy",
  "V03vinv08_u:36_2": "avipravāso bhaviṣyati prāg eva navakānāṃ sa tūṣṇīṃ na kṣamate bhāṣantāṃ saṃmataḥ",
  "V03vinv08_u:36_3": "saṃghena idaṃ cīvaraṃ kaṭhinārtham anena cīvareṇa saṃghasya kaṭhinam āstariṣyati",
  "V03vinv08_u:36_4": "yenāstīrṇakaṭhinād āvāsāt* prakrāmataḥ purāṇacīvarakāṇām apy avipravāso bhaviṣyati",
  "V03vinv08_u:36_5": "prāg eva navakānāṃ kṣāntam anujñātaṃ saṃghena yasmāt tūṣṇīṃ evam etad dhārayāmi",
  "V03vinv08_u:37_0": "Kaṭhina-v 7. tataḥ paścāt kaṭhināstārako bhikṣuḥ saṃmantavyaḥ paṃcabhir dharmaiḥ",
  "V03vinv08_u:37_1": "samanvāgataḥ kaṭhināstārako bhikṣur asaṃmato na saṃmantavyaḥ saṃmataś cāvakāśayitavyaḥ",
  "V03vinv08_u:37_2": "katamaiḥ paṃcabhiḥ avarṣiko varṣachinnakaḥ (Matsumura 197)",
  "V03vinv08_u:38_0": "paścimakāṃ varṣām upagato anyatra varṣoṣitaḥ śikṣādattakaḥ apare api paṃca na saṃmantavyāḥ",
  "V03vinv08_u:38_1": "pārivāsika mūlapārivāsika mānāpya mūlamānāpyacāra utkṣiptakaḥ apare paṃca na saṃmantavyā",
  "V03vinv08_u:38_2": "cchandād gacchati dveṣāṃ mohād bhayād gacchati āstṛtaṃ cānāstṛtaṃ kaṭhinaṃ na jānāti :",
  "V03vinv08_u:39_0": "paṃcabhis tu dharmaiḥ samanvāgataḥ kaṭhināstārako bhikṣur asaṃmataś ca saṃmantavyaḥ",
  "V03vinv08_u:39_1": "saṃmataś ca nāvakāśayitavyaḥ katamaiḥ paṃcabhiḥ na cchandād gacchati na dveṣān na",
  "V03vinv08_u:39_2": "mohān na bhayād gacchati āstṛtānāstṛtaṃ ca kaṭhinaṃ jānāti",
  "V03vinv08_u:40": "Kaṭhina-v 8. evaṃ ca punaḥ saṃmantavyaḥ śayanāsanaprajñaptiṃ kṛtvā pūrvavad (Matsumura 198)",
  "V03vinv08_u:41": "yāvad utsāhayitavyaḥ utsahase tvam evaṃnāmā saṃghasya kaṭhinam āstartum iti saced utsahate tena vaktavyaṃ utsahed iti /",
  "V03vinv08_u:42": "tataḥ paścād ekena bhikṣuṇā jñaptiṃ kṛtvā karma kartavyam*",
  "V03vinv08_u:43_0": "Kaṭhina-v 9a. śṛṇotu bhadantāḥ saṃgha ayam evaṃnāmā kaṭhināstārako bhikṣur utsahate",
  "V03vinv08_u:43_1": "saṃghasya kaṭhinam āstartuṃ sacet saṃghasya prāptakālaṃ kṣametānujānīyāt saṃgho (277r1 = GBM 6.866)",
  "V03vinv08_u:44": "yat saṃghaḥ evaṃnāmānaṃ kaṭhināstārakaṃ saṃmanyeta evaṃnāmā kaṭhināstarakaḥ saṃghasya kaṭhinam āstariṣyatīti eṣā jñaptiḥ evaṃ ca karma kartavyaṃ",
  "V03vinv08_u:45": "(Matsumura 199)",
  "V03vinv08_u:46_0": "Kaṭhina-v 9b. śṛṇotu bhadantāḥ saṃghaḥ ayam evaṃnāmā kaṭhināstāraka utsahe saṃghasya",
  "V03vinv08_u:46_1": "kaṭhinam āstartuṃ tat saṃgha evaṃnāmānaṃ kaṭhināstārakaṃ saṃmanyeta ayam evaṃnāmā",
  "V03vinv08_u:46_2": "kaṭhināstarakaḥ saṃghasya kaṭhinam āstariṣyati yeṣām āyuṣmatāṃ kṣamate evaṃnāmānaṃ",
  "V03vinv08_u:46_3": "kaṭhināstārakaṃ saṃmantuṃ evaṃnāmā kaṭhināstārakaḥ saṃghasya kaṭhinam āstariṣyati",
  "V03vinv08_u:46_4": "te tūṣṇīṃ na kṣamate bhāṣantāṃ saṃmataḥ saṃghena evaṃnāmā kaṭhināstārakaḥ saṃghasya",
  "V03vinv08_u:46_5": "kaṭhinam āstariṣyati kṣāntam anujñātaṃ saṃghena yasmāt tuṣṇīm evam etad dhārayāmi",
  "V03vinv08_u:47": "Kaṭhina-v 10. tataḥ kaṭhināstārakasya bhikṣor jñaptyā kaṭhinaṃ āstaritavyaṃ (Matsumura 200)",
  "V03vinv08_u:48_0": "śṛṇotu bhadantāḥ saṃgha idaṃ cīvaraṃ saṃghena kaṭhinārthaṃ saṃmatam ayaṃ caivaṃnāmā",
  "V03vinv08_u:48_1": "kaṭhināstārako bhikṣuḥ saṃmataḥ sacet saṃghasya prāptakālaṃ kṣametānujānīyāt saṃgho",
  "V03vinv08_u:48_2": "yat saṃghaḥ idaṃ cīvaraṃ kaṭhinārtham evaṃnāmno bhikṣor anupradadyād ity eṣā jñaptiḥ",
  "V03vinv08_u:49_0": "Kaṭhina-v 11. kaṭhināstārakasyāhaṃ bhikṣor āsamudācārikāṃ dharmāṃ prajñapayiṣyāmi",
  "V03vinv08_u:49_1": "kaṭhināstārakena bhikṣuṇā kaṭhinena sarvatra pūrvaṃgamena bhavitavyam* dhāvatā vitaratā",
  "V03vinv08_u:49_2": "cchindatā sīvatā raṃjayatā antato dvau trayo vā sūcīpadakā dātavyā dvau trayo vā",
  "V03vinv08_u:49_3": "cittotpādā utpādayitavyaḥ",
  "V03vinv08_u:50": "Kaṭhina-v 12. tataḥ paścād āśvayujamāse śuklapakṣapaṃcadaśyāṃ ārocayitavyam* : (Matsumura 201)",
  "V03vinv08_u:51": "śvo 'ham āyuṣmantaḥ kaṭhinam āstariṣyāmi /",
  "V03vinv08_u:52": "yuṣmābhiḥ svakasvakāni cīvarāṇi pratyuddhartavyāni iti tataḥ kaṭhināstārakeṇa (Matsumura 202)",
  "V03vinv08_u:53_0": "bhikṣuṇā kaṭhinaṃ gandhapuṣpānvitaṃ surabhidhūpadhūpitaṃ kṛtvā śayanāsanaprajñaptiṃ",
  "V03vinv08_u:53_1": "kṛtvā gaṇḍīm ākoṭya pṛṣtavācikayā bhikṣūn samanuyujya sarvasaṃghe sanniṣaṇṇe sannipatite",
  "V03vinv08_u:53_2": "vṛddhānte sthāpayitavyaṃ tato vṛddhānte sthivā kaṭhinaṃ gṛhītvā vaktavyaṃ",
  "V03vinv08_u:54_0": "Kaṭhina-v 13. śṛṇotu bhadantāḥ saṃgha idaṃ cīvaraṃ saṃghena kaṭhinaṃ saṃmatam ahaṃ",
  "V03vinv08_u:54_1": "caivaṃnāmā bhikṣuḥ kaṭhināstārakaḥ so 'ham evaṃnāmā kaṭhināstārakas tena cīvareṇa",
  "V03vinv08_u:54_2": "saṃghasya kaṭhinam āstariṣyāmīti /",
  "V03vinv08_u:55": "evaṃ dvir api tṛr api tata āstīrya saṃghasthavirasya purastāt sthitvā evaṃ vaktavyaṃ samanvāhara sthavira idaṃ cīvaraṃ saṃghena kaṭhinaṃ (Matsumura 203)",
  "V03vinv08_u:56": "saṃmatam ahaṃ caivaṃnāmā kaṭhināstārakas tan mayā anena cīvareṇa saṃghasya kaṭhinam āstṛtam iti",
  "V03vinv08_u:57_0": "Kaṭhina-v 14. tena vaktavyaṃ sādhv āstṛtaṃ suṣṭhv āstṛtaṃ yo 'tra lābhas cānuśaṃsaś",
  "V03vinv08_u:57_1": "ca so 'smākam iti evaṃ dvir api tṛr api yāvat saṃghanavakasya sarvair vaktavyaṃ sādhv",
  "V03vinv08_u:57_2": "āstṛtaṃ suṣṭhv āstṛtaṃ yo 'tra lābhaś cānuśaṃsaś ca so 'smākam iti",
  "V03vinv08_u:58_0": "Kaṭhina-v 15. kaṭhināstārakeṇa bhikṣuṇā kaṭhinaṃ gṛhītvā na prasrāvakuṭiṃ na varcaskuṭiṃ",
  "V03vinv08_u:58_1": "na dhūmāgāraṃ praveṣṭavyaṃ nābhyavakāśe sthātavyaṃ na bahiḥsīmāṃ gantavyaṃ saced",
  "V03vinv08_u:58_2": "gacchati na tasyāṃ vastavyaṃ (Matsumura 204)",
  "V03vinv08_u:59": "kaṭhināstārako bhikṣur yathāprajñaptān āsamudācārikāṃ dharmān na samādāya vartate sātisāro bhavati",
  "V03vinv08_u:60_0": "Kaṭhina-v 16. tataḥ kaṭhināstārakena bhikṣuṇā phālgunamāse śuklapakṣapaṃcadaśyāṃ",
  "V03vinv08_u:60_1": "punar ārocayitavyaṃ śvā āyuṣmantaḥ kaṭhinam uddhariṣyāmi yūyaṃ svakasvakāni cīvarāṇy adhitiṣṭhateti /",
  "V03vinv08_u:61": "yaś ca tatra lābhaḥ saṃpannaḥ sa saṃghena bhājayitavyaḥ //",
  "V03vinv08_u:62": "Kaṭhina-v 17. āyuśmān upālī buddhaṃ bhagavantaṃ pṛcchati /",
  "V03vinv08_u:63": "katīnāṃ bhadanta kaṭhinam anāstṛtaṃ pañcānām upāliṃ avarṣikasya varṣācchinnakasya paścimakāṃ (277v1 = GBM 6.867)",
  "V03vinv08_u:64": "varṣāṃ upagatasya anyatra varṣopagatasya tasmiṃ kaṭhina āstīryamāṇe asaṃmukhībhūtasya /",
  "V03vinv08_u:65": "apareṣām api paṃcānām anāstṛtaṃ pārivāsikasya paryuṣitaparivāsasya mānāpyacārikasya caritamānāpyasya śikṣādattakasya ca",
  "V03vinv08_u:66": "(Matsumura 205)",
  "V03vinv08_u:67": "Kaṭhina-v 18. katīnāṃ bhadantaiva lābho nānuśaṃsā /",
  "V03vinv08_u:68": "pañcānām upālin avarṣikasya varṣācchinnakasya paścimakāṃ varṣām upagatasyānyatra varṣopagatasya tasmiṃ kaṭhina astīryamāṇa saṃmukhībhūtasya /",
  "V03vinv08_u:69": "apareṣām api pañcānāṃ pārivāsikasya paryuṣitaparivāsasya mānāpyacārikasya caritamānāpyasya śikṣādattakasya ca",
  "V03vinv08_u:70": "Kaṭhina-v 19. kātīnāṃ bhadanta naiva lābho nānuśaṃsaḥ paṃcānām upāliṃ adarśanāyotkṣiptakasya apratikarmaṇāyotkṣiptakasya apratinisṛṣṭe /",
  "V03vinv08_u:71": "pāpake dṛṣṭigate utkṣiptakasya anyatra varṣoṣitasya bhinne ca saṃghe adharme pākṣikasya",
  "V03vinv08_u:72": "(Matsumura 206)",
  "V03vinv08_u:73": "Kaṭhina-v 20. saṃbahulā bhikṣavo janapadacārikāṃ carantaḥ corair muṣitās te 'nupūrveṇa śrāvastīm anuprāptā bhikṣubhir dṛṣṭāḥ svāgataṃ svāgataṃ āyuṣmantaḥ kaccit sukhacaryā /",
  "V03vinv08_u:74": "kīdṛśī āyuṣmantaḥ sukhacaryā corair muṣitāḥ smaḥ /",
  "V03vinv08_u:75": "asmākam āyuṣmantaḥ prabhūto lābhaḥ saṃpannaḥ yadi kaṭhinam uddhriyate cīvarair yuṣmākaṃ saṃvibhāgaṃ kurma iti /",
  "V03vinv08_u:76": "etat prakaraṇaṃ bhikṣavo bhagavata ārocayanti bhagavān āha /",
  "V03vinv08_u:77_0": "tasmād anujānāmi corair muṣitakānāṃ bhikṣūṇām arthāya kaṭhinam uddhartavyaṃ evaṃ",
  "V03vinv08_u:77_1": "ca punar uddhartavyaṃ śayanāsanaprajñaptiṃ kṛtvā gaṇḍīm ākoṭya pṛṣtavācikayā bhikṣūn",
  "V03vinv08_u:77_2": "samanuyujya sarvasaṃghe sanniṣaṇṇe sannipatite ekena bhikṣuṇā jñaptiṃ kṛtvā karma kartavyam*",
  "V03vinv08_u:78_0": "Kaṭhina-v 21. śṛṇotu bhadantāḥ saṃgha yāvad evāsminn āvāse samagreṇa saṃghena kaṭhinam",
  "V03vinv08_u:78_1": "āstṛtaṃ saṃbahulāś ca bhikṣavaḥ corair muṣitā āgatāḥ sacet saṃghasya prāptakālaṃ",
  "V03vinv08_u:78_2": "kṣametānujānīyāt saṃgho yat saṃghaś corair muṣitakānāṃ bhikṣūṇām arthāya kaṭhinam",
  "V03vinv08_u:78_3": "uddhared ity eṣā jñaptiḥ evaṃ ca karma kartavyam*",
  "V03vinv08_u:79": "(Matsumura 207)",
  "V03vinv08_u:80_0": "Kaṭhina-v 22a. śṛṇotu bhadantāḥ saṃgha yāvad evāsminn āvāse samagreṇa saṃghena kaṭhinam",
  "V03vinv08_u:80_1": "āstṛtaṃ saṃbahulāś ca bhikṣavaś corair muṣitakā āgatās tat saṃghaś corair muṣitakānāṃ",
  "V03vinv08_u:80_2": "bhikṣūṇām arthāya kaṭhinam uddharati yeṣām āyuṣmatāṃ kṣamate coramuṣitakānāṃ bhikṣūṇām",
  "V03vinv08_u:80_3": "arthāya kaṭhinam uddharituṃ te tūṣṇīṃ na kṣamate bhāṣantāṃ uddhṛtaṃ saṃghena coramuṣitakānāṃ",
  "V03vinv08_u:80_4": "bhikṣūṇām arthāya kaṭhinaṃ kṣāntam anujñātaṃ saṃghena yasmāt tūṣṇīm evam etad dhārayāmi /",
  "V03vinv08_u:81": "Kaṭhina-v 22b. tasmād yo lābhaḥ saṃpannaḥ sa bhājayitavyaḥ bhājite yasyābhipretan tena svakāt pratyaṃśāc cauramuṣitakānāṃ bhikṣūṇāṃ saṃvibhāgaḥ kartavyaḥ // //",
  "V03vinv08_u:82": "uddānam* //",
  "V03vinv08_u:83": "vitaritaṃ vilikhitaṃ ca dhuṭī gaṇḍūṣapaṭṭikā",
  "V03vinv08_u:84": "upadhipariṣaṇḍo ca purāṇasannihitaphupphusam* // //",
  "V03vinv08_u:85": "Kaṭhina-v 23. āyuṣmān upālī buddhaṃ bhagavantaṃ pṛcchati /",
  "V03vinv08_u:86": "labhyaṃ bhadanta vitaritena cīvarakeṇa kaṭhinam āstartum* na labhyam upālin* labhyaṃ (Matsumura 208)",
  "V03vinv08_u:87": "bhadanta vilikhitena dakaśāṭikācīvareṇa gaṇḍūṣacīvareṇa paṭṭikācīvareṇa plotikācīvareṇa pariṣaṇḍācīvareṇa purāṇacīvareṇa (Matsumura 209)",
  "V03vinv08_u:88": "sannihitacīvareṇa phupphusacīvareṇa kaṭhinam āstartuṃ na labhyam upālin* // //",
  "V03vinv08_u:89": "(Matsumura 210)",
  "V03vinv08_u:90": "uddānam* // //",
  "V03vinv08_u:91": "marditaṃ cāpy akālena pudgalasya tṛcīvaram*",
  "V03vinv08_u:92": "akalpikam asaṃcchanaṃ na kuryād ūnapaṃcakam*",
  "V03vinv08_u:93": "asaṃmatam anāstṛtaṃ bahiḥsīme na rohati // //",
  "V03vinv08_u:94": "Kaṭhina-v 24. āyuṣmān (278r1 = GBM 6.868)",
  "V03vinv08_u:95": "upālī buddhaṃ bhagavantaṃ pṛcchati labhyaṃ bhadanta marditena cīvareṇa kaṭhinam āstartuṃ na labhyam upālin* labhyaṃ bhadanta akālacīvareṇa paudgalikayā saṃghāṭyā (Matsumura 211)",
  "V03vinv08_u:96": "uttarāsaṃgena antarvāsena akalpikena cīvareṇa acchinakena ūnapaṃcakena asammatena cīvareṇa asammatena (Matsumura 212)",
  "V03vinv08_u:97": "kaṭhināstārakena bahiḥsīmāsammatena kaṭhinacīvareṇa bahiḥsīmāsaṃmatena kaṭhināstārakena kaṭhinam āstartuṃ na labhyam upālin* // //",
  "V03vinv08_u:98": "(Matsumura 213)",
  "V03vinv08_u:99": "uddānam* // //",
  "V03vinv08_u:100": "kālikaṃ cāpi traimāsyam ahantaṃ caiva kalpikam*",
  "V03vinv08_u:101": "ātyayikaṃ pailotikaṃ pudgalasya tṛcīvaram* // //",
  "V03vinv08_u:102_0": "Kaṭhina-v 25. labhyaṃ bhadanta kālikena cīvareṇa saṃghasya kaṭhinam āstartuṃ labhyaṃ",
  "V03vinv08_u:102_1": "upālin* yo bhadanta traimāsyātyayāt saṃghasya cīvaralābhaḥ saṃpadyate tena labhyaṃ",
  "V03vinv08_u:102_2": "kaṭhinam āstartuṃ labhyam upāliṃ ahatacīvareṇa labhyaṃ ahatakalpitena labhyaṃ ātyayikacīvareṇa",
  "V03vinv08_u:102_3": "labhyaṃ paulotikacīvareṇa labhyaṃ paulotikayā (Matsumura 214)",
  "V03vinv08_u:103": "saṃghāṭyā na labhyaṃ labhyaṃ bhadanta paudgalikayā saṃghāṭyā kaṭhinam āstartuṃ labhyam upālin sacet saṃghe nisṛṣṭā bhavati evam uttarāsaṃgenāntarvāsena // //",
  "V03vinv08_u:104": "(Matsumura 215)",
  "V03vinv08_u:105": "uddānam* // //",
  "V03vinv08_u:106": "paudgalikaṃ gārhāpatakaṃ paṃcakaṃ sādhikapaṃcikaṃ",
  "V03vinv08_u:107": "saṃmatam āstṛtaṃ caiva antaḥsīme ca rohau // //",
  "V03vinv08_u:108_0": "Kaṭhina-v 26. labhyaṃ bhadanta paudgalikena cīvareṇa kaṭhinam āstartuṃ na labhyam",
  "V03vinv08_u:108_1": "upāliṃ labhyaṃ sacet saṃghe nisṛṣṭaṃ bhavati gṛhapaticīvareṇa na labhyaṃ labhyaṃ",
  "V03vinv08_u:108_2": "sacet saṃghe nisṛṣṭaṃ (Matsumura 216)",
  "V03vinv08_u:109_0": "bhavati paṃcakena labhyaṃ sādhikena paṃcakena labhyaṃ sammatena kaṭhinacīvareṇa kaṭhināstārakena",
  "V03vinv08_u:109_1": "labhyaṃ antaḥsīmāsammatena kaṭhinacīvareṇa labhyaṃ antaḥsīmāsammatena kaṭhināstārakena labhyaṃ",
  "V03vinv08_u:110": "Kaṭhina-v 27. aṣṭau mātṛkāpadāni kaṭhinoddhārāya saṃvartante katame 'ṣṭau prakramaṇaṃ niṣṭhāpanaṃ sanniṣṭhāpanaṃ nāśanaṃ śravaṇaṃ sīmātikrāntaṃ (Matsumura 217)",
  "V03vinv08_u:111_0": "āśācchedakaṃ kaṭhinoddhāram evāṣṭamam* prakramaṇāntikaḥ kaṭhinoddhārā niṣṭhāpanāntikaḥ",
  "V03vinv08_u:111_1": "sanniṣṭhāpanāntikaḥ nāśanāntikaḥ śravaṇāntikaḥ sīmātikrāntikaḥ āśācchedakaḥ kaṭhinoddhāram evāṣṭamam*",
  "V03vinv08_u:112_0": "Kaṭhina-v 28. prakramaṇāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād",
  "V03vinv08_u:112_1": "āvāsāt* akṛtacīvaro 'niṣṭhitacīvaraḥ samādāya pātracīvaraṃ bahiḥsīmāṃ prakramaty",
  "V03vinv08_u:112_2": "apunarāgamanāya tasya prakramaṇāntikaḥ kaṭhinoddhāraḥ",
  "V03vinv08_u:113": "(Matsumura 218)",
  "V03vinv08_u:114_0": "Kaṭhina-v 29. niṣṭhāpanāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād",
  "V03vinv08_u:114_1": "āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmīti",
  "V03vinv08_u:114_2": "tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
  "V03vinv08_u:115": "Kaṭhina-v 30. sanniṣṭhāpanāntikaḥ kaṭhinoddhāraḥ katamaḥ yathāpi tad bhikṣur (Matsumura 219)",
  "V03vinv08_u:116": "āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmīti /",
  "V03vinv08_u:117": "tasyaivaṃ bhavati na haiva pratyeṣyāmi nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ //",
  "V03vinv08_u:118": "Kaṭhina-v 31. nāśanāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād (Matsumura 220)",
  "V03vinv08_u:119": "āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi (278v1 = GBM 6.869)",
  "V03vinv08_u:120": "cīvaraṃ kariṣyāmi /",
  "V03vinv08_u:121": "tasyaivaṃ bhavati na haiva pratyeṣyāmi api tu cīvaraṃ kariṣyāmīti sa tad ārabhate ārabdhaṃ tu naśyati tasya nāśanāntikaḥ kaṭhinoddhāraḥ",
  "V03vinv08_u:122_0": "Kaṭhina-v 32. śravaṇāntikaḥ kaṭhinoddhāraḥ katamaḥ yathāpi tad bhikṣuḥ āstīrṇakaṭhinād",
  "V03vinv08_u:122_1": "āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmi",
  "V03vinv08_u:122_2": "samagreṇa ca saṃghena kaṭhinam uddhṛtaṃ sa śṛṇoti samagreṇa saṃghena kaṭhinam uddhṛtam",
  "V03vinv08_u:122_3": "iti śrutvā cābhyanumodate sādhūddhṛtaṃ suṣṭhūddhṛtam iti /",
  "V03vinv08_u:123": "tasya śravaṇāntikaḥ kaṭhinoddhāraḥ",
  "V03vinv08_u:124": "(Matsumura 221)",
  "V03vinv08_u:125_0": "Kaṭhina-v 33. sīmātikrāntikaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād",
  "V03vinv08_u:125_1": "āvāsād akṛtacīvaro 'niṣṭhitacīvaro bahiḥsīmāṃ prakrāmati pratyeṣyāmi na pratyeṣyāmīti",
  "V03vinv08_u:125_2": "sīmāṃ cātikrāmati tasya sīmātikrāntikaḥ kaṭhinoddhāraḥ",
  "V03vinv08_u:126_0": "Kaṭhina-v 34. āśācchedakaḥ kaṭhinoddhāraḥ katamaḥ yathāpi tad bhikṣur āstīrṇakaṭhinād",
  "V03vinv08_u:126_1": "āvāsād akṛtacīvaro 'niṣṭhitacīvaro bahiḥsīmāṃ prakrāmati pratyeṣyāmi cīvaraṃ kariṣyāmīti",
  "V03vinv08_u:126_2": "tasya yā sā cīvarapratyāśā sā sarveṇa sarvaṃ samucchidyate tasyāśācchedakaḥ kaṭhinoddhāraḥ",
  "V03vinv08_u:127": "Kaṭhina-v 35. kaṭhinoddhāra evāṣṭamaḥ katamaḥ yathāpi tad bhikṣur āstīrṇakaṭhinād (Matsumura 222)",
  "V03vinv08_u:128": "āvāsād akṛtacīvaro 'niṣṭhitacīvaro bahiḥsīmāṃ prakrāmati cāgatya kaṭhinoddhāraḥ pratyanubhavati tasya kaṭhinodhāra evāṣṭamaḥ // //",
  "V03vinv08_u:129": "uddānam* //",
  "V03vinv08_u:130": "akṛtena hi viṃśati vikṛtena hi viṃśati",
  "V03vinv08_u:131": "āśayā viṃśatiṃ kuryād anāsayā caiva viṃśikām* // //",
  "V03vinv08_u:132": "Kaṭhina-v 36. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmīti /",
  "V03vinv08_u:133": "tasyaivaṃ bhavati na haiva pratyeṣyāmi api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
  "V03vinv08_u:134": "Kaṭhina-v 37. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmati pratyeṣyāmi cīvaraṃ kariṣyāmi /",
  "V03vinv08_u:135": "tasyaivaṃ bhavati na haiva pratyeṣyāmi nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ",
  "V03vinv08_u:136": "(Matsumura 223)",
  "V03vinv08_u:137": "Kaṭhina-v 38. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati pratyeṣyāmi cīvaraṃ kariṣyāmīti /",
  "V03vinv08_u:138": "sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ /",
  "V03vinv08_u:139": "Kaṭhina-v 39. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmati pratyeṣyāmi cīvarakaṃ kariṣyāmīti /",
  "V03vinv08_u:140": "samagreṇa ca saṃghena kaṭhinam uddhṛtaṃ sa śṛṇoti samagreṇa saṃghena kaṭhinam uddhṛtam iti śrutvā cābhyanumodate sādhūddhṛtaṃ suṣṭhūddhṛtam iti /",
  "V03vinv08_u:141": "tasya śravaṇāntikaḥ kaṭhinoddhāra-m-iti //",
  "V03vinv08_u:142": "Kaṭhina-v 40. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmati /",
  "V03vinv08_u:143": "pratyeṣyāmi cīvaraṃ kariṣyāmi tasya tatra gatasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ //",
  "V03vinv08_u:144": "Kaṭhina-v 41. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmati pratyeṣyāmi cīvaraṃ kariṣyāmi /",
  "V03vinv08_u:145": "tasya tatra gatasyaivaṃ bhavati (279r1 = GBM 6.870)",
  "V03vinv08_u:146": "na haiva pratyeṣyāmi nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ",
  "V03vinv08_u:147_0": "Kaṭhina-v 42. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro",
  "V03vinv08_u:147_1": "bahiḥsīmāṃ prakrāmati pratyeṣyāmi cīvaraṃ kariṣyāmīti sa tatra gata ārabhate ārabdhaṃ",
  "V03vinv08_u:147_2": "cāsya naśyati tasya nāśanāntikaḥ kaṭhinoddhāraḥ",
  "V03vinv08_u:148": "(Matsumura 224)",
  "V03vinv08_u:149_0": "Kaṭhina-v 43. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
  "V03vinv08_u:149_1": "bahiḥsīmāṃ prakrāmati pratyeṣyāmi cīvaraṃ kariṣyāmīti samagreṇa ca saṃghena kaṭhinam",
  "V03vinv08_u:149_2": "uddhṛtaṃ sa śṛṇoti samagreṇa saṃghena kaṭhinam uddhṛtam iti /",
  "V03vinv08_u:150": "sa śrutvā cābhyanumodate sādhūddhṛtaṃ suṣṭhūddhṛtam iti tasya śrāvaṇāntikaḥ kaṭhinoddhāraḥ //",
  "V03vinv08_u:151_0": "Kaṭhina-v 44. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
  "V03vinv08_u:151_1": "paligodhasantati bahiḥsīmāṃ prakrāmati pratyeṣyāmi cīvaraṃ kariṣyāmīti tasyaivaṃ",
  "V03vinv08_u:151_2": "bhavati na haiva pratyeṣyāmy api tu cīvaraṃ kariṣyāmīti /",
  "V03vinv08_u:152": "tasya niṣṭhāpanāntikaḥ kaṭhinoddhāraḥ //",
  "V03vinv08_u:153": "Kaṭhina-v 45. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasantatiḥ bahiḥsīmāṃ prakrāmati pratyeṣyāmi cīvaraṃ kariṣyāmīti /",
  "V03vinv08_u:154": "tasyaivaṃ bhavati na haiva pratyeṣyāmi nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ // 10 //",
  "V03vinv08_u:155": "Kaṭhina-v 46. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasantati bahiḥsīmāṃ prakrāmati pratyeṣyāmi cīvaraṃ kariṣyāmīti /",
  "V03vinv08_u:156": "sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ //",
  "V03vinv08_u:157": "Kaṭhina-v 47. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ (Matsumura 225)",
  "V03vinv08_u:158": "paligodhasantatir bahiḥsīmāṃ prakrāmati pratyeṣyāmi cīvaraṃ kariṣyāmīti /",
  "V03vinv08_u:159": "samagreṇa ca saṃghena kaṭhinam uddhṛtam* sa śṛṇoti samagreṇa saṃghena kaṭhinam uddhṛtam iti śrutvā cābhyanumodate /",
  "V03vinv08_u:160": "sādhūddhṛtaṃ suṣṭhūddhṛtam iti //",
  "V03vinv08_u:161": "tasya śrāvaṇāntikaḥ kaṭhinoddhāraḥ //",
  "V03vinv08_u:162": "Kaṭhina-v 48. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasaṃtati bahiḥsīmāṃ prakrāmati pratyeṣyāmi cīvaraṃ kariṣyāmīti /",
  "V03vinv08_u:163": "tasya tatra gatasyaivaṃ bhavati na haiva pratyeṣyāmi api tu cīvarakaṃ kariṣyāmīti tasya niṣṭhāpanāntikaḥ kaṭhinoddhāraḥ //",
  "V03vinv08_u:164": "Kaṭhina-v 49. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasantatir bahiḥsīmāṃ prakrāmati pratyeṣyāmi cīvaraṃ kariṣyāmīti /",
  "V03vinv08_u:165": "tasya gatasyaivaṃ bhavati na haiva pratyeṣyāmi nāpi cīvaraṃ kariṣyāmīti /",
  "V03vinv08_u:166": "tasya sanniṣṭhāpanāntikaḥ kaṭhinoddhāraḥ //",
  "V03vinv08_u:167": "Kaṭhina-v 50. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasaṃtatiḥ bahiḥsīmāṃ prakrāmati pratyeṣyāmi cīvaraṃ kariṣyāmīti /",
  "V03vinv08_u:168": "sa tatra gatā ārabhate ārabdhaṃ cāsya naśyati /",
  "V03vinv08_u:169": "tasya nāśanāntikaḥ kaṭhinoddhāraḥ //",
  "V03vinv08_u:170": "Kaṭhina-v 51. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ paligodhasantatir bahiḥsīmāṃ prakrāmati (279v1 = GBM 6.871)",
  "V03vinv08_u:171": "pratyeṣyāmi cīvaraṃ kariṣyāmīti /",
  "V03vinv08_u:172": "samagreṇa saṃghena kaṭhinam uddhṛtam* sa śṛṇoti samagreṇa saṃghena kaṭhinam uddhṛtam iti śrutvā cābhyanumodate /",
  "V03vinv08_u:173": "sādhūddhṛtaṃ suṣṭhūddhṛtam iti //",
  "V03vinv08_u:174": "tasya śrāvaṇāntikaḥ kaṭhinoddhāraḥ //",
  "V03vinv08_u:175": "Kaṭhina-v 52. yathāpi tad bhikṣur āstīrṇakaṭhinād āvāsād akṛtacīvaro (Matsumura 226)",
  "V03vinv08_u:176_0": "'niṣṭhitacīvaraḥ vicikitsāsantatir bahiḥsīmāṃ prakrāmati kin nu pratyeṣyāmi āhosvin",
  "V03vinv08_u:176_1": "na pratyeṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti",
  "V03vinv08_u:176_2": "tasya niṣṭhāpanāntikaḥ kaṭhinoddhāraḥ //",
  "V03vinv08_u:177_0": "Kaṭhina-v 53. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
  "V03vinv08_u:177_1": "vicikitsāsantatir bahiḥsīmāṃ prakrāmati kin nu pratyeṣyāmi āhosvin na pratyeṣyāmīti",
  "V03vinv08_u:177_2": "tasyaivaṃ bhavati na haiva pratyeṣyāmy nāpi cīvaraṃ kariṣyāmīti tasya sanniṣṭhāpanāntikaḥ kaṭhinoddhāraḥ //",
  "V03vinv08_u:178": "Kaṭhina-v 54. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ vicikitsāsantatir bahiḥsīmāṃ prakrāmati /",
  "V03vinv08_u:179": "kin nu pratyeṣyāmy āhosvin na pratyeṣyāmīti sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ //",
  "V03vinv08_u:180": "Kaṭhina-v 55. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ vicikitsāsantatir bahiḥsīmāṃ prakrāmati /",
  "V03vinv08_u:181": "kin nu (Matsumura 227)",
  "V03vinv08_u:182_0": "pratyeṣyāmi āhosvin na pratyeṣyāmīti samagreṇa saṃghena kaṭhinam uddhṛtam* sa śṛṇoti",
  "V03vinv08_u:182_1": "samagreṇa saṃghena kaṭhinam uddhṛtam iti śrutvā cābhyanumodate sādhūddhṛtaṃ suṣṭhūddhṛtam",
  "V03vinv08_u:182_2": "iti tasya śrāvaṇāntikaḥ kaṭhinoddhāraḥ //",
  "V03vinv08_u:183": "Kaṭhina-v 56. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati /",
  "V03vinv08_u:184": "pratyeṣyāmi cīvaraṃ kariṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
  "V03vinv08_u:185": "pūrvasyāṃ viṃśikāyāṃ akṛtacīvaro 'niṣṭhitacīvara ity atrāniṣṭhitacīvara ity apanīya viprakṛtacīvara iti datvā nānākāreṇāparā viṃśati karyā / // //",
  "V03vinv08_u:186": "Kaṭhina-v 57. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmaty āśayā pratyeṣyāmi cīvaraṃ kariṣyāmīti tasyaivaṃ bhavati /",
  "V03vinv08_u:187": "na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
  "V03vinv08_u:188": "āśayety anena viśeṣeṇa pūrvavad aparā viṃśikā kāryā //",
  "V03vinv08_u:189": "(Matsumura 228)",
  "V03vinv08_u:190": "Kaṭhina-v 58. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmaty anāśayā pratyeṣyāmi cīvaraṃ kariṣyāmīti /",
  "V03vinv08_u:191": "tasyaivaṃ bhavati na haiva pratyeṣyāmy api tu cīvaraṃ kariṣyāmīti /",
  "V03vinv08_u:192": "tasya niṣṭhāpanāntikaḥ kaṭhinoddhāraḥ",
  "V03vinv08_u:193": "anāśayety anena viśeṣeṇāparā viṃśikā kāryā // //",
  "V03vinv08_u:194": "uddānam* //",
  "V03vinv08_u:195": "karaṇīyena dvādaśikā paryeṣaṇatayā tathā",
  "V03vinv08_u:196": "deśena paṃcikāṃ kṛtvā āvāsena ca paṃcikā // //",
  "V03vinv08_u:197": "Kaṭhina-v 59. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaro bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti /",
  "V03vinv08_u:198": "tasyaivaṃ bhavati na haiva pratyeṣyāmy api tu cīvaraṃ (280r1 = GBM 6.872)",
  "V03vinv08_u:199": "kariṣyāmīti tasya niṣṭhāpanāntikaḥ kaṭhinoddhāraḥ",
  "V03vinv08_u:200_0": "Kaṭhina-v 60. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
  "V03vinv08_u:200_1": "bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti tasyaivaṃ bhavati",
  "V03vinv08_u:200_2": "na haiva pratyeṣyāmy nāpi cīvarakaṃ kariṣyāmīti /",
  "V03vinv08_u:201": "tasya sanniṣṭhāpanāntikaḥ kaṭhinoddhāraḥ //",
  "V03vinv08_u:202": "Kaṭhina-v 61. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti (Matsumura 229)",
  "V03vinv08_u:203": "sa tad ārabhate ārabdhaṃ cāsya naśyati tasya nāśanāntikaḥ kaṭhinoddhāraḥ //",
  "V03vinv08_u:204": "Kaṭhina-v 62. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti /",
  "V03vinv08_u:205": "samagreṇa ca saṃghena kaṭhinam uddhṛtaṃ sa śṛṇoti samagreṇa saṃghena kaṭhinam uddhṛtam iti śrutvā cābhyanumodate sādhūddhṛtaṃ suṣṭhūddhṛtam iti /",
  "V03vinv08_u:206": "tasya śrāvaṇāntikaḥ kaṭhinoddhāraḥ //",
  "V03vinv08_u:207": "Kaṭhina-v 63. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati karaṇīyena pratyeṣyāmi cīvaraṃ kariṣyāmīti /",
  "V03vinv08_u:208": "tasya tatra gatasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ //",
  "V03vinv08_u:209": "yathāpi tatra gatasyety anena viśeṣeṇa niṣṭhāpanāntika uktaḥ evaṃ sanniṣṭhāpanāntikaḥ // 6 //",
  "V03vinv08_u:210": "nāśanāntikaḥ // 7 //",
  "V03vinv08_u:211": "śrāvaṇāntikaḥ // 8 //",
  "V03vinv08_u:212_0": "Kaṭhina-v 64. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
  "V03vinv08_u:212_1": "vicikitsāsaṃtatir bahiḥsīmāṃ prakrāmati karaṇīyena kiṃ nu pratyeṣyāmi āhosvin na",
  "V03vinv08_u:212_2": "pratyeṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya",
  "V03vinv08_u:212_3": "niṣṭhāpanāntikaḥ kaṭhinoddhāraḥ // 9 //",
  "V03vinv08_u:213": "yathā vicikitsāsantatir ity anena viśeṣeṇa niṣṭhāpanāntika uktaḥ //",
  "V03vinv08_u:214": "evaṃ sanniṣṭhāpanāntikaḥ // 10 //",
  "V03vinv08_u:215": "nāśanāntikaḥ // 11//",
  "V03vinv08_u:216": "(Matsumura 230)",
  "V03vinv08_u:217": "śravaṇāntikaḥ // 12 //",
  "V03vinv08_u:218": "Kaṭhina-v 65. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati paryeṣaṇāya pratyeṣyāmi cīvaraṃ kariṣyāmīti /",
  "V03vinv08_u:219": "tasyaivaṃ bhavati na haiva pratyeṣyāmy api tu cīvaraṃ kariṣyāmīti tasya niṣṭhāpanāntikaḥ kaṭhinoddhāraḥ",
  "V03vinv08_u:220": "paryeṣanāyety anena viśeṣeṇa pūrvavad aparā dvādaśikā : // //",
  "V03vinv08_u:221": "Kaṭhina-v 66. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ bahiḥsīmāṃ prakrāmati deśānuprekṣī apunarāgamanāya tasya prakramaṇāntikaḥ kaṭhinoddhāraḥ //",
  "V03vinv08_u:222_0": "Kaṭhina-v 67.i. yathāpi tad bhikṣur āstīrṇakaṭhinād āvāsād akṛtacīvaro 'niṣṭhitacīvaraḥ",
  "V03vinv08_u:222_1": "vicikitsāsantati deśānuprekṣī bahiḥsīmāṃ prakrāmati kin nu pratyeṣyāmi āhosvin na",
  "V03vinv08_u:222_2": "pratyeṣyāmīti tasyaivaṃ bhavati na haiva pratyeṣyāmy api tu cīvaraṃ kariṣyāmīti tasyaiva",
  "V03vinv08_u:222_3": "niṣṭhāpanāntikaḥ kaṭhinoddhāraḥ // 2 //",
  "V03vinv08_u:223": "evaṃ sanniṣṭhāpanāntikaḥ // 3 //",
  "V03vinv08_u:224": "nāśanāntikaḥ // 4 //",
  "V03vinv08_u:225": "śrāvaṇāntikaḥ // 5 //",
  "V03vinv08_u:226": "Kaṭhina-v 67.ii. yathā deśānuprekṣaṇapaṃcikā evam āvāsaprekṣaṇapaṃcikā // //",
  "V03vinv08_u:227": "kaṭhinavastu samāpta : // //"
}