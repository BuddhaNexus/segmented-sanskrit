{
  "S04sukhvysu:0": "// namaḥ sarvajñāya //",
  "S04sukhvysu:1": "evaṃ mayā śrutaṃ /",
  "S04sukhvysu:2": "ekasmin samaye bhagavāñ śrāvastyāṃ viharati",
  "S04sukhvysu:3": "sma jetavane 'nāthapiṃḍadasyārāme mahatā bhikṣusaṃghena sārdham",
  "S04sukhvysu:4": "ardhatrayodaśabhir",
  "S04sukhvysu:5": "bhikṣuśatair abhijñānābhijñātaiḥ sthavirair mahāśrāvakaiḥ sarvair arhadbhiḥ /",
  "S04sukhvysu:6": "tadyathā sthavireṇa ca śāriputreṇa mahāmaudgalyāyanena ca mahākāśyapena",
  "S04sukhvysu:7": "ca mahākapphiṇena ca mahākātyāyanena ca mahākauṣṭhilena",
  "S04sukhvysu:8": "ca revatena ca śuddhipaṃthakena ca naṃdena cānaṃdena ca rāhulena ca",
  "S04sukhvysu:9": "gavāṃpatinā ca bharadvājena ca kālodayinā ca vakkulena cāniruddhena",
  "S04sukhvysu:10": "ca / etaiś cānyaiś ca saṃbahulair mahāśrāvakaiḥ saṃbahulaiś ca bodhisattvair",
  "S04sukhvysu:11": "mahāsattvaiḥ /",
  "S04sukhvysu:12": "tadyathā maṃjuśriyā ca kumārabhūtenājitena ca",
  "S04sukhvysu:13": "bodhisattvena gaṃdhahastinā ca bodhisattvena nityodyuktena ca",
  "S04sukhvysu:14": "bodhisattvenānikṣiptadhureṇa",
  "S04sukhvysu:15": "ca bodhisattvena /",
  "S04sukhvysu:16": "etaiś cānyaiś ca saṃbahulair bodhisattvair",
  "S04sukhvysu:17": "mahāsattvaiḥ /",
  "S04sukhvysu:18": "śakreṇa ca devānām iṃdreṇa brahmaṇā ca sahāṃpatinā /",
  "S04sukhvysu:19": "etaiś cānyaiś ca saṃbahulair devaputranayutaśatasahasraiḥ //1//",
  "S04sukhvysu:20": "P--O.93:J.196",
  "S04sukhvysu:21": "tatra khalu bhagavān āyuṣmaṃtaṃ śāriputram āmaṃtrayati sma / asti",
  "S04sukhvysu:22": "śāriputra paścime digbhāga ito buddhakṣetraṃ koṭiśatasahasraṃ buddhakṣetrāṇām",
  "S04sukhvysu:23": "atikramya sukhāvatī nāma lokadhātuḥ /",
  "S04sukhvysu:24": "tatrāmitāyurnāma tathāgato",
  "S04sukhvysu:25": "'rhan samyaksaṃbuddha etarhi tiṣṭhati dhriyate yāpayati dharmaṃ ca",
  "S04sukhvysu:26": "deśayati / tat kiṃ manyase śāriputra kena kāraṇena sā lokadhātuḥ",
  "S04sukhvysu:27": "sukhāvatīty ucyate /",
  "S04sukhvysu:28": "tatra khalu punaḥ śāriputra sukhāvatyāṃ lokadhātau",
  "S04sukhvysu:29": "nāsti sattvānāṃ kāyaduḥkhaṃ na cittaduḥkhaṃ apramāṇāny eva sukhakāraṇāni /",
  "S04sukhvysu:30": "tena kāraṇena sā lokadhātuḥ sukhāvatīty ucyate //2//",
  "S04sukhvysu:31": "punar aparaṃ śāriputra sukhāvatī lokadhātuḥ saptabhir vedikābhiḥ",
  "S04sukhvysu:32": "saptabhis tālapaṃktibhiḥ kiṃkiṇījālaiś ca samalaṃkṛtā samaṃtato 'nuparikṣiptā",
  "S04sukhvysu:33": "citrā darśanīyā caturṇāṃ ratnānāṃ /",
  "S04sukhvysu:34": "tadyathā suvarṇasya",
  "S04sukhvysu:35": "rūpyasya vaiḍūryasya sphaṭikasya /",
  "S04sukhvysu:36": "evaṃrūpaiḥ śāriputra buddhakṣetraguṇavyūhaiḥ",
  "S04sukhvysu:37": "samalaṃkṛtaṃ tadbuddhakṣetraṃ //3//",
  "S04sukhvysu:38": "punar aparaṃ śāriputra sukhāvatyāṃ lokadhātau saptaratnamayyaḥ puṣkariṇyaḥ /",
  "S04sukhvysu:39": "tadyathā suvarṇasya rūpyasya vaiḍūryasya sphaṭikasya lohita-",
  "S04sukhvysu:40": "muktasyāśmagarbhasya musāragalvasya saptamasya ratnasya /",
  "S04sukhvysu:41": "aṣṭāṃgopetavāri-",
  "S04sukhvysu:42": "paripūrṇāḥ samatīrthakāḥ kākapeyā(1)",
  "S04sukhvysu:43": "suvarṇavālukāsaṃstṛtāḥ /",
  "S04sukhvysu:44": "tāsu ca puṣkariṇīṣu samaṃtāc caturdiśaṃ catvāri sopānāni citrāṇi",
  "S04sukhvysu:45": "darśanīyāni caturṇāṃ ratnānāṃ /",
  "S04sukhvysu:46": "tadyathā suvarṇasya rūpyasya vaiḍūryasya",
  "S04sukhvysu:47": "sphaṭikasya /",
  "S04sukhvysu:48": "tāsāṃ ca puṣkariṇīnāṃ samaṃtād ratnavṛkṣā jātāś citrā",
  "S04sukhvysu:49": "darśanīyā saptānāṃ ratnānāṃ /",
  "S04sukhvysu:50": "tadyathā suvarṇasya rūpyasya vaiḍūryasya",
  "S04sukhvysu:51": "sphaṭikasya lohitamuktasyāśmagarbhasya musāragalvasya saptamasya",
  "S04sukhvysu:52": "P--O.94:J.198",
  "S04sukhvysu:53": "ratnasya / tāsu ca puṣkariṇīṣu saṃti padmāni jātāni nīlāni",
  "S04sukhvysu:54": "nīlavarṇāni nīlanirbhāsāni nīlanidarśanāni / pītāni",
  "S04sukhvysu:55": "pītavarṇāni pītanirbhāsāni pītanidarśanāni / lohitāni",
  "S04sukhvysu:56": "lohitavarṇāni lohitanirbhāsāni lohitanidarśanāni / avadātāny",
  "S04sukhvysu:57": "avadātavarṇāny avadātanirbhāsāny avadātanidarśanāni / citrāni",
  "S04sukhvysu:58": "citravarṇāni citranirbhāsāni citranidarśanāni śakaṭacakra-",
  "S04sukhvysu:59": "pramāṇapariṇāhāni /",
  "S04sukhvysu:60": "evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ",
  "S04sukhvysu:61": "tadbuddhakṣetraṃ //4//",
  "S04sukhvysu:62": "punar aparaṃ śāriputra tatra buddhakṣetre nityapravāditāni divyāni",
  "S04sukhvysu:63": "tūryāṇi suvarṇavarṇā ca mahāpṛthivī ramaṇīyā /",
  "S04sukhvysu:64": "tatra ca buddhakṣetre",
  "S04sukhvysu:65": "triṣkṛtvo rātrau triṣkṛtvo divasasya puṣpavarṣaṃ pravarṣati divyānāṃ",
  "S04sukhvysu:66": "māṃdāravapuṣpāṇāṃ /",
  "S04sukhvysu:67": "tatra ye sattvā upapannās ta ekena purobhaktena",
  "S04sukhvysu:68": "koṭiśatasahasraṃ buddhānāṃ vaṃdaṃty anyāṃl lokadhātūn gatvā / ekaikaṃ ca",
  "S04sukhvysu:69": "tathāgataṃ koṭiśatasahasrābhiḥ puṣpavṛṣṭibhir abhyavakīrya punar api",
  "S04sukhvysu:70": "tām eva lokadhātum āgacchaṃti divāvihārāya /",
  "S04sukhvysu:71": "evaṃrūpaiḥ śāriputra",
  "S04sukhvysu:72": "buddhakṣetraguṇavyūhaiḥ samalaṃkṛtaṃ tadbuddhakṣetraṃ //5//",
  "S04sukhvysu:73": "punar aparaṃ śāriputra tatra buddhakṣetre saṃti haṃsāḥ kraiṃcā mayūrāś ca /",
  "S04sukhvysu:74": "te triṣkṛtvo rātrau triṣkṛtvo divasasya saṃnipatya saṃgītiṃ kurvaṃti",
  "S04sukhvysu:75": "sma svakasvakāni ca rutāni pravyāharaṃti /",
  "S04sukhvysu:76": "teṣāṃ pravyāharatām",
  "S04sukhvysu:77": "iṃdriyabalabodhyaṃgaśabdo niścarati /",
  "S04sukhvysu:78": "tatra teṣāṃ manuṣyāṇāṃ taṃ śabdaṃ",
  "S04sukhvysu:79": "śrutvā buddhamanasikāra utpadyate dharmamanasikāra utpadyate saṃghamanasikāra",
  "S04sukhvysu:80": "utpadyate // tat kiṃ manyase śāriputra tiryagyonigatās te",
  "S04sukhvysu:81": "P--O.95:J.200",
  "S04sukhvysu:82": "sattvāḥ / na punar evaṃ draṣṭavyaṃ /",
  "S04sukhvysu:83": "tat kasmād dhetoḥ /",
  "S04sukhvysu:84": "nāmāpi śāriputra",
  "S04sukhvysu:85": "tatra buddhakṣetre nirayāṇāṃ nāsti tiryagyonīnāṃ yamalokasya",
  "S04sukhvysu:86": "nāsti / te punaḥ pakṣisaṃghās tenāmitāyuṣā tathāgatena nirmitā",
  "S04sukhvysu:87": "dharmaśabdaṃ niścārayaṃti /",
  "S04sukhvysu:88": "evaṃrūpaiḥ śāriputra buddhakṣetraguṇavyūhaiḥ",
  "S04sukhvysu:89": "samalaṃkṛtaṃ tadbuddhakṣetraṃ //6//",
  "S04sukhvysu:90": "punar aparaṃ śāriputra tatra buddhakṣetre tāsāṃ ca tālapaṃktīnāṃ teṣāṃ ca",
  "S04sukhvysu:91": "kiṃkiṇījālānāṃ vāteritānāṃ valgur manojñaḥ śabdo niścarati /",
  "S04sukhvysu:92": "tadyathāpi nāma śāriputra koṭiśatasahasrāṃgikasya divyasya tūryasya",
  "S04sukhvysu:93": "cāryaiḥ(2) saṃpravāditasya valgur manojñaḥ śabdo niścarati evam eva",
  "S04sukhvysu:94": "śāriputra tāsāṃ ca tālapaṃktīnāṃ teṣāṃ ca kiṃkiṇījālānāṃ",
  "S04sukhvysu:95": "vāteritānāṃ valgur manojñaḥ śabdo niścarati /",
  "S04sukhvysu:96": "tatra teṣāṃ manuṣyāṇāṃ",
  "S04sukhvysu:97": "taṃ śabdaṃ śrutvā buddhānusmṛtiḥ kāye saṃtiṣṭhati dharmānusmṛtiḥ kāye",
  "S04sukhvysu:98": "saṃtiṣṭhati saṃghānusmṛtiḥ kāye saṃtiṣṭhati /",
  "S04sukhvysu:99": "evaṃrūpaiḥ śāriputra",
  "S04sukhvysu:100": "buddhakṣetraguṇavyūhaiḥ samalaṃkṛtaṃ tadbuddhakṣetraṃ //7//",
  "S04sukhvysu:101": "tat kiṃ manyase śāriputra kena kāraṇena sa tathāgato 'mitāyur nāmocyate /",
  "S04sukhvysu:102": "tasya khalu punaḥ śāriputra tathāgatasya teṣāṃ ca manuṣyāṇām(3)",
  "S04sukhvysu:103": "aparimitam āyuḥpramāṇaṃ /",
  "S04sukhvysu:104": "tena kāraṇena sa tathāgato 'mitāyur nāmocyate /",
  "S04sukhvysu:105": "tasya ca śāriputra tathāgatasya daśa kalpā anuttarāṃ",
  "S04sukhvysu:106": "samyaksaṃbodhim abhisaṃbuddhasya //8//",
  "S04sukhvysu:107": "tat kiṃ manyase śāriputra kena kāraṇena sa tathāgato 'mitābho",
  "S04sukhvysu:108": "nāmocyate / tasya khalu punaḥ śāriputra tathāgatasyābhāpratihatā",
  "S04sukhvysu:109": "sarvabuddhakṣetreṣu /",
  "S04sukhvysu:110": "tena kāraṇena sa tathāgato 'mitābho nāmocyate //",
  "S04sukhvysu:111": "P--O.96:J.202",
  "S04sukhvysu:112": "tasya ca śāriputra tathāgatasyāprameyaḥ śrāvakasaṃgho yeṣāṃ na sukaraṃ",
  "S04sukhvysu:113": "pramāṇam ākhyātuṃ śuddhānām arhatāṃ /",
  "S04sukhvysu:114": "evaṃrūpaiḥ śāriputra",
  "S04sukhvysu:115": "buddhakṣetraguṇavyūhaiḥ",
  "S04sukhvysu:116": "samalaṃkṛtaṃ tadbuddhakṣetraṃ //9//",
  "S04sukhvysu:117": "punar aparaṃ śāriputra ye 'mitāyuṣas tathāgatasya buddhakṣetre sattvā",
  "S04sukhvysu:118": "upapannāḥ śuddhā bodhisattvā avinivartanīyā ekajātipratibaddhās",
  "S04sukhvysu:119": "teṣāṃ śāriputra bodhisattvānāṃ na sukaraṃ pramāṇam ākhyātum",
  "S04sukhvysu:120": "anyatrāprameyāsaṃkhyeyā",
  "S04sukhvysu:121": "iti saṃkhyāṃ gacchaṃti //",
  "S04sukhvysu:122": "tatra khalu punaḥ śāriputra",
  "S04sukhvysu:123": "buddhakṣetre sattvaiḥ praṇidhānaṃ kartavyaṃ /",
  "S04sukhvysu:124": "tat kasmād dhetoḥ /",
  "S04sukhvysu:125": "yatra hi nāma",
  "S04sukhvysu:126": "tathārūpaiḥ satpuruṣaiḥ saha samavadhānaṃ bhavati /",
  "S04sukhvysu:127": "nāvaramātrakeṇa",
  "S04sukhvysu:128": "śāriputra kuśalamūlenāmitāyuṣas tathāgatasya buddhakṣetre sattvā upapadyaṃte /",
  "S04sukhvysu:129": "yaḥ kaścic chāriputra kulaputro vā kuladuhitā vā tasya",
  "S04sukhvysu:130": "bhagavato 'mitāyuṣas tathāgatasya nāmadheyaṃ śroṣyati śrutvā ca manasikariṣyati",
  "S04sukhvysu:131": "ekarātraṃ vā dvirātraṃ vā trirātraṃ vā catūrātraṃ vā",
  "S04sukhvysu:132": "paṃcarātraṃ vā ṣaḍrātraṃ vā saptarātraṃ vāvikṣiptacitto manasikariṣyati",
  "S04sukhvysu:133": "yadā sa kulaputro vā kuladuhitā vā kālaṃ kariṣyati tasya kālaṃ",
  "S04sukhvysu:134": "kurvataḥ so 'mitāyus tathāgataḥ śrāvakasaṃghaparivṛto bodhisattvagaṇapuraskṛtaḥ",
  "S04sukhvysu:135": "purataḥ sthāsyati so 'viparyastacittaḥ kālaṃ kariṣyati ca(4) /",
  "S04sukhvysu:136": "sa kālaṃ krtvā tasyaivāmitāyuṣas tathāgatasya buddhakṣetre sukhāvatyāṃ",
  "S04sukhvysu:137": "lokadhātāv upapatsyate /",
  "S04sukhvysu:138": "tasmāt tarhi śāriputra idam arthavaśam saṃpaśyamāna",
  "S04sukhvysu:139": "evaṃ vadāmi satkṛtya kulaputreṇa vā kuladuhitrā vā tatra buddhakṣetre",
  "S04sukhvysu:140": "cittapraṇidhānaṃ kartavyaṃ //10//",
  "S04sukhvysu:141": "tadyathāpi nāma śāriputra aham etarhi tāṃ parikīrtayāmi evam eva",
  "S04sukhvysu:142": "P--O.97:J.204",
  "S04sukhvysu:143": "śāriputra pūrvasyāṃ diśy akṣobhyo nāma tathāgato merudhvajo nāma",
  "S04sukhvysu:144": "tathāgato mahāmerur nāma tathāgato meruprabhāso nāma tathāgato",
  "S04sukhvysu:145": "maṃjudhvajo nāma tathāgata evaṃpramukhāḥ śāriputra pūrvasyāṃ diśi",
  "S04sukhvysu:146": "gaṃgānadīvālukopamā buddhā bhagavaṃtaḥ svakasvakāni buddhakṣetrāṇi",
  "S04sukhvysu:147": "jihveṃdriyeṇa saṃcchādayitvā nirveṭhanaṃ kurvaṃti /",
  "S04sukhvysu:148": "pratīyatha yūyam idam",
  "S04sukhvysu:149": "aciṃtyaguṇa-",
  "S04sukhvysu:150": "parikīrtanaṃ sarvabuddhaparigrahaṃ nāma dharmaparyāyaṃ //11//",
  "S04sukhvysu:151": "evaṃ dakṣiṇasyāṃ diśi caṃdrasūryapradīpo nāma tathāgato yaśaḥprabho",
  "S04sukhvysu:152": "nāma tathāgato mahārciskaṃdho nāma tathāgato merupradīpo nāma",
  "S04sukhvysu:153": "tathāgato 'naṃtavīryo nāma tathāgata evaṃpramukhāḥ śāriputra dakṣiṇasyāṃ",
  "S04sukhvysu:154": "diśi gaṃgānadīvālukopamā buddhā bhagavaṃtaḥ svakasvakāni",
  "S04sukhvysu:155": "buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti /",
  "S04sukhvysu:156": "pratīyatha",
  "S04sukhvysu:157": "yūyam idam aciṃtyaguṇaparikīrtanaṃ sarvabuddhaparigrahaṃ nāma dharmaparyāyaṃ //12//",
  "S04sukhvysu:159": "evaṃ paścimāyāṃ diśy amitāyur nāma tathāgato 'mitaskaṃdho nāma",
  "S04sukhvysu:160": "tathāgato 'mitadhvajo nāma tathāgato mahāprabho nāma tathāgato",
  "S04sukhvysu:161": "mahāratnaketur nāma tathāgataḥ śuddharaśmiprabho nāma tathāgata evaṃpramukhāḥ",
  "S04sukhvysu:162": "śāriputra paścimāyāṃ diśi gaṃgānadīvālukopamā buddhā",
  "S04sukhvysu:163": "bhagavaṃtaḥ svakasvakāni buddhakṣetrāṇi jihveṃdriyeṇa saṃcchādayitvā",
  "S04sukhvysu:164": "nirveṭhanaṃ kurvaṃti /",
  "S04sukhvysu:165": "pratīyatha yūyam idam aciṃtyaguṇaparikīrtanaṃ",
  "S04sukhvysu:166": "sarvabuddhaparigrahaṃ",
  "S04sukhvysu:167": "nāma dharmaparyāyaṃ //13//",
  "S04sukhvysu:168": "evam uttarāyāṃ diśi mahārciskaṃdho nāma tathāgato vaiśvānaranirghoṣo",
  "S04sukhvysu:169": "nāma tathāgato duṃdubhisvaranirghoṣo nāma tathāgato",
  "S04sukhvysu:170": "P--O.98:J.206",
  "S04sukhvysu:171": "duṣpradharṣo nāma tathāgata ādityasaṃbhavo nāma tathāgato jaleniprabho",
  "S04sukhvysu:172": "nāma tathāgataḥ prabhākaro nāma tathāgata evaṃpramukhā(5)",
  "S04sukhvysu:173": "śāriputrottarāyāṃ",
  "S04sukhvysu:174": "diśi gaṃgānadīvālukopamā buddhā bhagavaṃtaḥ svakasvakāni",
  "S04sukhvysu:175": "buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti /",
  "S04sukhvysu:176": "pratīyatha yūyam idam aciṃtyaguṇaparikīrtanaṃ sarvabuddhaparigrahaṃ nāma",
  "S04sukhvysu:177": "dharmaparyāyaṃ //14//",
  "S04sukhvysu:178": "evam adhastāyāṃ diśi siṃho nāma tathāgato yaśo nāma tathāgato",
  "S04sukhvysu:179": "yaśaḥprabhāso nāma tathāgato dharmo nama tathāgato dharmadharo",
  "S04sukhvysu:180": "nāma tathāgato dharmadhvajo nāma tathāgata evaṃpramukhāḥ śāriputrādhastāyāṃ",
  "S04sukhvysu:181": "diśi gaṃgānadīvālukopamā buddhā bhagavaṃtaḥ svakasvakāni",
  "S04sukhvysu:182": "buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti /",
  "S04sukhvysu:183": "pratīyatha yūyam idam aciṃtyaguṇaparikīrtanaṃ sarvabuddhaparigrahaṃ nāma",
  "S04sukhvysu:184": "dharmaparyāyaṃ //15//",
  "S04sukhvysu:185": "evam upariṣṭhāyāṃ diśi brahmaghoṣo nāma tathāgato nakṣatrarājo",
  "S04sukhvysu:186": "nāma tathāgata iṃdraketudhvajarājo nāma tathāgato gaṃdhottamo nama",
  "S04sukhvysu:187": "tathāgato gaṃdhaprabhāso nāma tathāgato mahārciskaṃdho nāma tathāgato",
  "S04sukhvysu:188": "ratnakusumasaṃpuṣpitagātro nāma tathāgataḥ sāleṃdrarājo nāma",
  "S04sukhvysu:189": "tathāgato ratnotpalaśrīr nāma tathāgataḥ sarvārthadarśo nāma tathāgataḥ",
  "S04sukhvysu:190": "sumerukalpo nāma tathāgata evaṃpramukhāḥ śāriputropariṣṭhāyāṃ diśi",
  "S04sukhvysu:191": "gaṃgānadīvālukopamā buddhā bhagavaṃtaḥ svakasvakāni buddhakṣetrāṇi",
  "S04sukhvysu:192": "jihveṃdriyeṇa saṃcchādayitvā nirveṭhanaṃ kurvaṃti /",
  "S04sukhvysu:193": "pratīyatha yūyam idam",
  "S04sukhvysu:194": "aciṃtyaguṇaparikīrtanaṃ sarvabuddhaparigrahaṃ nāma dharmaparyāyaṃ //16//",
  "S04sukhvysu:195": "P--O.99:J.208",
  "S04sukhvysu:196": "tat kiṃ manyase śāriputra kena kāraṇenāyaṃ dharmaparyāyaḥ sarvabuddhaparigraho",
  "S04sukhvysu:197": "nāmocyate / ye kecic chāriputra kulaputrā vā kuladuhitaro",
  "S04sukhvysu:198": "vāsya dharmaparyāyasya nāmadheyaṃ śroṣyaṃti teṣāṃ ca buddhānāṃ bhagavatāṃ",
  "S04sukhvysu:199": "nāmadheyaṃ dhārayiṣyaṃti sarve te buddhaparigṛhītā bhaviṣyaṃty avinivartanīyāś",
  "S04sukhvysu:200": "ca bhaviṣyaṃty anuttarāyāṃ samyaksaṃbodhau(6) /",
  "S04sukhvysu:201": "tasmāt tarhi śāriputra",
  "S04sukhvysu:202": "śraddadhādhvaṃ pratīyatha mākāṃkṣayatha mama ca teṣāṃ ca buddhānāṃ bhagavatāṃ /",
  "S04sukhvysu:204": "ye kecic chāriputra kulaputrā vā kuladuhitaro vā tasya",
  "S04sukhvysu:205": "bhagavato 'mitāyuṣas tathāgatasya buddhakṣetre cittapraṇidhānaṃ kariṣyaṃti",
  "S04sukhvysu:206": "kṛtaṃ vā kurvaṃti vā sarve te 'vinivartanīyā bhaviṣyaṃty anuttarāyāṃ",
  "S04sukhvysu:207": "samyaksaṃbodhau(6)",
  "S04sukhvysu:208": "tatra ca buddhakṣetra upapatsyaṃty upapannā vopapadyaṃti vā /",
  "S04sukhvysu:210": "tasmāt tarhi śāriputra śrāddhaiḥ kulaputraiḥ kuladuhitṛbhiś ca tatra buddhakṣetre",
  "S04sukhvysu:211": "cittapraṇidhir utpādayitavyaḥ //17//",
  "S04sukhvysu:212": "tadyathāpi nāma śāriputrāham etarhi teṣāṃ buddhānāṃ bhagavatām",
  "S04sukhvysu:213": "evamaciṃtyaguṇān",
  "S04sukhvysu:214": "parikīrtayāmi evam eva śāriputra mamāpi te buddhā",
  "S04sukhvysu:215": "bhagavaṃta evamaciṃtyaguṇān parikīrtayaṃti /",
  "S04sukhvysu:216": "suduṣkaraṃ bhagavatā śākyamuninā",
  "S04sukhvysu:217": "śākyādhirājena kṛtaṃ /",
  "S04sukhvysu:218": "sahāyāṃ lokadhātāv anuttarāṃ",
  "S04sukhvysu:219": "samyaksaṃbodhim abhisaṃbudhya sarvalokavipratyayanīyo dharmo deśitaḥ",
  "S04sukhvysu:220": "kalpakaṣāye sattvakaṣāye dṛṣṭikaṣāya āyuṣkaṣāye kleśakaṣāye //18//",
  "S04sukhvysu:221": "tan mamāpi śāriputra paramaduṣkaraṃ yan mayā sahāyāṃ lokadhātāv",
  "S04sukhvysu:222": "anuttarāṃ samyaksaṃbodhim abhisaṃbudhya sarvalokavipratyayanīyo dharmo",
  "S04sukhvysu:223": "deśitaḥ sattvakaṣāye dṛṣṭikaṣāye kleśakaṣāya āyuṣkaṣāye kalpakaṣāye //19//",
  "S04sukhvysu:225": "P--O.100:J.210",
  "S04sukhvysu:226": "idam avocad bhagavān āttamanāḥ /",
  "S04sukhvysu:227": "(7) āyuṣmāñ śāriputras te ca bhikṣavas",
  "S04sukhvysu:228": "te ca bodhisattvāḥ sadevamānuṣāsuragaṃdharvaś ca loko bhagavato",
  "S04sukhvysu:229": "bhāsitam abhyanaṃdan //20//",
  "S04sukhvysu:230": "// sukhāvatīvyūho nāma mahāyānasūtraṃ //"
}