{
  "GP10bhp_02u:0": "BhP_02.01.001/0 śrīśuka uvāca",
  "GP10bhp_02u:1": "BhP_02.01.001/1 varīyān eṣa te praśnaḥ kṛto lokahitaṃ nṛpa",
  "GP10bhp_02u:2": "BhP_02.01.001/3 ātmavitsammataḥ puṃsāṃ śrotavyādiṣu yaḥ paraḥ",
  "GP10bhp_02u:3": "BhP_02.01.002/1 śrotavyādīni rājendra nṛṇāṃ santi sahasraśaḥ",
  "GP10bhp_02u:4": "BhP_02.01.002/3 apaśyatām ātmatattvaṃ gṛheṣu gṛhamedhinām",
  "GP10bhp_02u:5": "BhP_02.01.003/1 nidrayā hriyate naktaṃ vyavāyena ca vā vayaḥ",
  "GP10bhp_02u:6": "BhP_02.01.003/3 divā cārthehayā rājan kuṭumbabharaṇena vā",
  "GP10bhp_02u:7": "BhP_02.01.004/1 dehāpatyakalatrādiṣvātmasainyeṣvasatsvapi",
  "GP10bhp_02u:8": "BhP_02.01.004/3 teṣāṃ pramatto nidhanaṃ paśyann api na paśyati",
  "GP10bhp_02u:9": "BhP_02.01.005/1 tasmādbhārata sarvātmā bhagavān īśvaro hariḥ",
  "GP10bhp_02u:10": "BhP_02.01.005/3 śrotavyaḥ kīrtitavyaśca smartavyaścecchatābhayam",
  "GP10bhp_02u:11": "BhP_02.01.006/1 etāvān sāṅkhyayogābhyāṃ svadharmapariniṣṭhayā",
  "GP10bhp_02u:12": "BhP_02.01.006/3 janmalābhaḥ paraḥ puṃsām ante nārāyaṇasmṛtiḥ",
  "GP10bhp_02u:13": "BhP_02.01.007/1 prāyeṇa munayo rājan nivṛttā vidhiṣedhataḥ",
  "GP10bhp_02u:14": "BhP_02.01.007/3 nairguṇyasthā ramante sma guṇānukathane hareḥ",
  "GP10bhp_02u:15": "BhP_02.01.008/1 idaṃ bhāgavataṃ nāma purāṇaṃ brahmasammitam",
  "GP10bhp_02u:16": "BhP_02.01.008/3 adhītavān dvāparādau piturdvaipāyanādaham",
  "GP10bhp_02u:17": "BhP_02.01.009/1 pariniṣṭhito 'pi nairguṇya uttamaślokalīlayā",
  "GP10bhp_02u:18": "BhP_02.01.009/3 gṛhītacetā rājarṣe ākhyānaṃ yadadhītavān",
  "GP10bhp_02u:19": "BhP_02.01.010/1 tadahaṃ te 'bhidhāsyāmi mahāpauruṣiko bhavān",
  "GP10bhp_02u:20": "BhP_02.01.010/3 yasya śraddadhatām āśu syān mukunde matiḥ satī",
  "GP10bhp_02u:21": "BhP_02.01.011/1 etan nirvidyamānānām icchatām akutobhayam",
  "GP10bhp_02u:22": "BhP_02.01.011/3 yogināṃ nṛpa nirṇītaṃ harernāmānukīrtanam",
  "GP10bhp_02u:23": "BhP_02.01.012/1 kiṃ pramattasya bahubhiḥ parokṣairhāyanairiha",
  "GP10bhp_02u:24": "BhP_02.01.012/3 varaṃ muhūrtaṃ viditaṃ ghaṭate śreyase yataḥ",
  "GP10bhp_02u:25": "BhP_02.01.013/1 khaṭvāṅgo nāma rājarṣirjñātveyattām ihāyuṣaḥ",
  "GP10bhp_02u:26": "BhP_02.01.013/3 muhūrtāt sarvam utsṛjya gatavān abhayaṃ harim",
  "GP10bhp_02u:27": "BhP_02.01.014/1 tavāpyetarhi kauravya saptāhaṃ jīvitāvadhiḥ",
  "GP10bhp_02u:28": "BhP_02.01.014/3 upakalpaya tat sarvaṃ tāvadyat sāmparāyikam",
  "GP10bhp_02u:29": "BhP_02.01.015/1 antakāle tu puruṣa āgate gatasādhvasaḥ",
  "GP10bhp_02u:30": "BhP_02.01.015/3 chindyādasaṅgaśastreṇa spṛhāṃ dehe 'nu ye ca tam",
  "GP10bhp_02u:31": "BhP_02.01.016/1 gṛhāt pravrajito dhīraḥ puṇyatīrthajalāplutaḥ",
  "GP10bhp_02u:32": "BhP_02.01.016/3 śucau vivikta āsīno vidhivat kalpitāsane",
  "GP10bhp_02u:33": "BhP_02.01.017/1 abhyasen manasā śuddhaṃ trivṛdbrahmākṣaraṃ param",
  "GP10bhp_02u:34": "BhP_02.01.017/3 mano yacchej jitaśvāso brahmabījam avismaran",
  "GP10bhp_02u:35": "BhP_02.01.018/1 niyacchedviṣayebhyo 'kṣān manasā buddhisārathiḥ",
  "GP10bhp_02u:36": "BhP_02.01.018/3 manaḥ karmabhirākṣiptaṃ śubhārthe dhārayeddhiyā",
  "GP10bhp_02u:37": "BhP_02.01.019/1 tatraikāvayavaṃ dhyāyedavyucchinnena cetasā",
  "GP10bhp_02u:38": "BhP_02.01.019/3 mano nirviṣayaṃ yuktvā tataḥ kiñcana na smaret",
  "GP10bhp_02u:39": "BhP_02.01.019/5 padaṃ tat paramaṃ viṣṇormano yatra prasīdati",
  "GP10bhp_02u:40": "BhP_02.01.020/1 rajastamobhyām ākṣiptaṃ vimūḍhaṃ mana ātmanaḥ",
  "GP10bhp_02u:41": "BhP_02.01.020/3 yaccheddhāraṇayā dhīro hanti yā tatkṛtaṃ malam",
  "GP10bhp_02u:42": "BhP_02.01.021/1 yasyāṃ sandhāryamāṇāyāṃ yogino bhaktilakṣaṇaḥ",
  "GP10bhp_02u:43": "BhP_02.01.021/3 āśu sampadyate yoga āśrayaṃ bhadram īkṣataḥ",
  "GP10bhp_02u:44": "BhP_02.01.022/0 rājovāca",
  "GP10bhp_02u:45": "BhP_02.01.022/1 yathā sandhāryate brahman dhāraṇā yatra sammatā",
  "GP10bhp_02u:46": "BhP_02.01.022/3 yādṛśī vā haredāśu puruṣasya manomalam",
  "GP10bhp_02u:47": "BhP_02.01.023/0 śrīśuka uvāca",
  "GP10bhp_02u:48": "BhP_02.01.023/1 jitāsano jitaśvāso jitasaṅgo jitendriyaḥ",
  "GP10bhp_02u:49": "BhP_02.01.023/3 sthūle bhagavato rūpe manaḥ sandhārayeddhiyā",
  "GP10bhp_02u:50": "BhP_02.01.024/1 viśeṣastasya deho 'yaṃ sthaviṣṭhaśca sthavīyasām",
  "GP10bhp_02u:51": "BhP_02.01.024/3 yatredaṃ vyajyate viśvaṃ bhūtaṃ bhavyaṃ bhavac ca sat",
  "GP10bhp_02u:52": "BhP_02.01.025/1 aṇḍakośe śarīre 'smin saptāvaraṇasaṃyute",
  "GP10bhp_02u:53": "BhP_02.01.025/3 vairājaḥ puruṣo yo 'sau bhagavān dhāraṇāśrayaḥ",
  "GP10bhp_02u:54": "BhP_02.01.026/1 pātālam etasya hi pādamūlaṃ paṭhanti pārṣṇiprapade rasātalam",
  "GP10bhp_02u:55": "BhP_02.01.026/3 mahātalaṃ viśvasṛjo 'tha gulphau talātalaṃ vai puruṣasya jaṅghe",
  "GP10bhp_02u:56": "BhP_02.01.027/1 dve jānunī sutalaṃ viśvamūrter ūrudvayaṃ vitalaṃ cātalaṃ ca",
  "GP10bhp_02u:57": "BhP_02.01.027/3 mahītalaṃ tajjaghanaṃ mahīpate nabhastalaṃ nābhisaro gṛṇanti",
  "GP10bhp_02u:58": "BhP_02.01.028/1 uraḥsthalaṃ jyotiranīkam asya grīvā maharvadanaṃ vai jano 'sya",
  "GP10bhp_02u:59": "BhP_02.01.028/3 tapo varāṭīṃ vidurādipuṃsaḥ satyaṃ tu śīrṣāṇi sahasraśīrṣṇaḥ",
  "GP10bhp_02u:60": "BhP_02.01.029/1 indrādayo bāhava āhurusrāḥ karṇau diśaḥ śrotram amuṣya śabdaḥ",
  "GP10bhp_02u:61": "BhP_02.01.029/3 nāsatyadasrau paramasya nāse ghrāṇo 'sya gandho mukham agniriddhaḥ",
  "GP10bhp_02u:62": "BhP_02.01.030/1 dyaurakṣiṇī cakṣurabhūt pataṅgaḥ pakṣmāṇi viṣṇorahanī ubhe ca",
  "GP10bhp_02u:63": "BhP_02.01.030/3 tadbhrūvijṛmbhaḥ parameṣṭhidhiṣṇyam āpo 'sya tālū rasa eva jihvā",
  "GP10bhp_02u:64": "BhP_02.01.031/1 chandāṃsyanantasya śiro gṛṇanti daṃṣṭrā yamaḥ snehakalā dvijāni",
  "GP10bhp_02u:65": "BhP_02.01.031/3 hāso janonmādakarī ca māyā durantasargo yadapāṅgamokṣaḥ",
  "GP10bhp_02u:66": "BhP_02.01.032/1 vrīḍottarauṣṭho 'dhara eva lobho dharmaḥ stano 'dharmapatho 'sya pṛṣṭham",
  "GP10bhp_02u:67": "BhP_02.01.032/3 kastasya meḍhraṃ vṛṣaṇau ca mitrau kukṣiḥ samudrā girayo 'sthisaṅghāḥ",
  "GP10bhp_02u:68": "BhP_02.01.033/1 nāḍyo 'sya nadyo 'tha tanūruhāṇi mahīruhā viśvatanornṛpendra",
  "GP10bhp_02u:69": "BhP_02.01.033/3 anantavīryaḥ śvasitaṃ mātariśvā gatirvayaḥ karma guṇapravāhaḥ",
  "GP10bhp_02u:70": "BhP_02.01.034/1 īśasya keśān vidurambuvāhān vāsastu sandhyāṃ kuruvarya bhūmnaḥ",
  "GP10bhp_02u:71": "BhP_02.01.034/3 avyaktam āhurhṛdayaṃ manaścasa candramāḥ sarvavikārakośaḥ",
  "GP10bhp_02u:72": "BhP_02.01.035/1 vijñānaśaktiṃ mahim āmananti sarvātmano 'ntaḥkaraṇaṃ giritram",
  "GP10bhp_02u:73": "BhP_02.01.035/3 aśvāśvataryuṣṭragajā nakhāni sarve mṛgāḥ paśavaḥ śroṇideśe",
  "GP10bhp_02u:74": "BhP_02.01.036/1 vayāṃsi tadvyākaraṇaṃ vicitraṃ manurmanīṣā manujo nivāsaḥ",
  "GP10bhp_02u:75": "BhP_02.01.036/3 gandharvavidyādharacāraṇāpsaraḥ svarasmṛtīrasurānīkavīryaḥ",
  "GP10bhp_02u:76": "BhP_02.01.037/1 brahmānanaṃ kṣatrabhujo mahātmā viḍūruraṅghriśritakṛṣṇavarṇaḥ",
  "GP10bhp_02u:77": "BhP_02.01.037/3 nānābhidhābhījyagaṇopapanno dravyātmakaḥ karma vitānayogaḥ",
  "GP10bhp_02u:78": "BhP_02.01.038/1 iyān asāvīśvaravigrahasya yaḥ sanniveśaḥ kathito mayā te",
  "GP10bhp_02u:79": "BhP_02.01.038/3 sandhāryate 'smin vapuṣi sthaviṣṭhe manaḥ svabuddhyā na yato 'sti kiñcit",
  "GP10bhp_02u:80": "BhP_02.01.039/1 sa sarvadhīvṛttyanubhūtasarva ātmā yathā svapnajanekṣitaikaḥ",
  "GP10bhp_02u:81": "BhP_02.01.039/3 taṃ satyam ānandanidhiṃ bhajeta nānyatra sajjedyata ātmapātaḥ",
  "GP10bhp_02u:82": "BhP_02.02.001/0 śrīśuka uvāca",
  "GP10bhp_02u:83": "BhP_02.02.001/1 evaṃ purā dhāraṇayātmayonir naṣṭāṃ smṛtiṃ pratyavarudhya tuṣṭāt",
  "GP10bhp_02u:84": "BhP_02.02.001/3 tathā sasarjedam amoghadṛṣṭir yathāpyayāt prāg vyavasāyabuddhiḥ",
  "GP10bhp_02u:85": "BhP_02.02.002/1 śābdasya hi brahmaṇa eṣa panthā yan nāmabhirdhyāyati dhīrapārthaiḥ",
  "GP10bhp_02u:86": "BhP_02.02.002/3 paribhramaṃstatra na vindate 'rthān māyāmaye vāsanayā śayānaḥ",
  "GP10bhp_02u:87": "BhP_02.02.003/1 ataḥ kavirnāmasu yāvadarthaḥ syādapramatto vyavasāyabuddhiḥ",
  "GP10bhp_02u:88": "BhP_02.02.003/3 siddhe 'nyathārthe na yateta tatra pariśramaṃ tatra samīkṣamāṇaḥ",
  "GP10bhp_02u:89": "BhP_02.02.004/1 satyāṃ kṣitau kiṃ kaśipoḥ prayāsair bāhau svasiddhe hyupabarhaṇaiḥ kim",
  "GP10bhp_02u:90": "BhP_02.02.004/3 satyañjalau kiṃ purudhānnapātryā digvalkalādau sati kiṃ dukūlaiḥ",
  "GP10bhp_02u:91": "BhP_02.02.005/1 cīrāṇi kiṃ pathi na santi diśanti bhikṣāṃ",
  "GP10bhp_02u:92": "BhP_02.02.005/2 naivāṅghripāḥ parabhṛtaḥ sarito 'pyaśuṣyan",
  "GP10bhp_02u:93": "BhP_02.02.005/3 ruddhā guhāḥ kim ajito 'vati nopasannān",
  "GP10bhp_02u:94": "BhP_02.02.005/4 kasmādbhajanti kavayo dhanadurmadāndhān",
  "GP10bhp_02u:95": "BhP_02.02.006/1 evaṃ svacitte svata eva siddha ātmā priyo 'rtho bhagavān anantaḥ",
  "GP10bhp_02u:96": "BhP_02.02.006/3 taṃ nirvṛto niyatārtho bhajeta saṃsārahetūparamaśca yatra",
  "GP10bhp_02u:97": "BhP_02.02.007/1 kastāṃ tvanādṛtya parānucintām ṛte paśūn asatīṃ nāma kuryāt",
  "GP10bhp_02u:98": "BhP_02.02.007/3 paśyañ janaṃ patitaṃ vaitaraṇyāṃ svakarmajān paritāpāñ juṣāṇam",
  "GP10bhp_02u:99": "BhP_02.02.008/1 kecit svadehāntarhṛdayāvakāśe prādeśamātraṃ puruṣaṃ vasantam",
  "GP10bhp_02u:100": "BhP_02.02.008/3 caturbhujaṃ kañjarathāṅgaśaṅkha gadādharaṃ dhāraṇayā smaranti",
  "GP10bhp_02u:101": "BhP_02.02.009/1 rasannavaktraṃ nalināyatekṣaṇaṃ kadambakiñjalkapiśaṅgavāsasam",
  "GP10bhp_02u:102": "BhP_02.02.009/3 lasanmahāratnahiraṇmayāṅgadaṃ sphuranmahāratnakirīṭakuṇḍalam",
  "GP10bhp_02u:103": "BhP_02.02.010/1 unnidrahṛtpaṅkajakarṇikālaye yogeśvarāsthāpitapādapallavam",
  "GP10bhp_02u:104": "BhP_02.02.010/3 śrīlakṣaṇaṃ kaustubharatnakandharam amlānalakṣmyā vanamālayācitam",
  "GP10bhp_02u:105": "BhP_02.02.011/1 vibhūṣitaṃ mekhalayāṅgulīyakair mahādhanairnūpurakaṅkaṇādibhiḥ",
  "GP10bhp_02u:106": "BhP_02.02.011/3 snigdhāmalākuñcitanīlakuntalair virocamānānanahāsapeśalam",
  "GP10bhp_02u:107": "BhP_02.02.012/1 adīnalīlāhasitekṣaṇollasad bhrūbhaṅgasaṃsūcitabhūryanugraham",
  "GP10bhp_02u:108": "BhP_02.02.012/3 īkṣeta cintāmayam enam īśvaraṃ yāvan mano dhāraṇayāvatiṣṭhate",
  "GP10bhp_02u:109": "BhP_02.02.013/1 ekaikaśo 'ṅgāni dhiyānubhāvayet pādādi yāvaddhasitaṃ gadābhṛtaḥ",
  "GP10bhp_02u:110": "BhP_02.02.013/3 jitaṃ jitaṃ sthānam apohya dhārayet paraṃ paraṃ śuddhyati dhīryathā yathā",
  "GP10bhp_02u:111": "BhP_02.02.014/1 yāvan na jāyeta parāvare 'smin viśveśvare draṣṭari bhaktiyogaḥ",
  "GP10bhp_02u:112": "BhP_02.02.014/3 tāvat sthavīyaḥ puruṣasya rūpaṃ kriyāvasāne prayataḥ smareta",
  "GP10bhp_02u:113": "BhP_02.02.015/1 sthiraṃ sukhaṃ cāsanam āsthito yatir yadā jihāsurimam aṅga lokam",
  "GP10bhp_02u:114": "BhP_02.02.015/3 kāle ca deśe ca mano na sajjayet prāṇān niyacchen manasā jitāsuḥ",
  "GP10bhp_02u:115": "BhP_02.02.016/1 manaḥ svabuddhyāmalayā niyamya kṣetrajña etāṃ ninayet tam ātmani",
  "GP10bhp_02u:116": "BhP_02.02.016/3 ātmānam ātmanyavarudhya dhīro labdhopaśāntirvirameta kṛtyāt",
  "GP10bhp_02u:117": "BhP_02.02.017/1 na yatra kālo 'nimiṣāṃ paraḥ prabhuḥ kuto nu devā jagatāṃ ya īśire",
  "GP10bhp_02u:118": "BhP_02.02.017/3 na yatra sattvaṃ na rajastamaśca na vai vikāro na mahān pradhānam",
  "GP10bhp_02u:119": "BhP_02.02.018/1 paraṃ padaṃ vaiṣṇavam āmananti tad yan neti netītyatadutsisṛkṣavaḥ",
  "GP10bhp_02u:120": "BhP_02.02.018/3 visṛjya daurātmyam ananyasauhṛdā hṛdopaguhyārhapadaṃ pade pade",
  "GP10bhp_02u:121": "BhP_02.02.019/1 itthaṃ munistūparamedvyavasthito vijñānadṛgvīryasurandhitāśayaḥ",
  "GP10bhp_02u:122": "BhP_02.02.019/3 svapārṣṇināpīḍya gudaṃ tato 'nilaṃ sthāneṣu ṣaṭsūnnamayej jitaklamaḥ",
  "GP10bhp_02u:123": "BhP_02.02.020/1 nābhyāṃ sthitaṃ hṛdyadhiropya tasmād udānagatyorasi taṃ nayen muniḥ",
  "GP10bhp_02u:124": "BhP_02.02.020/3 tato 'nusandhāya dhiyā manasvī svatālumūlaṃ śanakairnayeta",
  "GP10bhp_02u:125": "BhP_02.02.021/1 tasmādbhruvorantaram unnayeta niruddhasaptāyatano 'napekṣaḥ",
  "GP10bhp_02u:126": "BhP_02.02.021/3 sthitvā muhūrtārdham akuṇṭhadṛṣṭir nirbhidya mūrdhan visṛjet paraṃ gataḥ",
  "GP10bhp_02u:127": "BhP_02.02.022/1 yadi prayāsyan nṛpa pārameṣṭhyaṃ vaihāyasānām uta yadvihāram",
  "GP10bhp_02u:128": "BhP_02.02.022/3 aṣṭādhipatyaṃ guṇasannivāye sahaiva gacchen manasendriyaiśca",
  "GP10bhp_02u:129": "BhP_02.02.023/1 yogeśvarāṇāṃ gatim āhurantar bahistrilokyāḥ pavanāntarātmanām",
  "GP10bhp_02u:130": "BhP_02.02.023/3 na karmabhistāṃ gatim āpnuvanti vidyātapoyogasamādhibhājām",
  "GP10bhp_02u:131": "BhP_02.02.024/1 vaiśvānaraṃ yāti vihāyasā gataḥ suṣumṇayā brahmapathena śociṣā",
  "GP10bhp_02u:132": "BhP_02.02.024/3 vidhūtakalko 'tha harerudastāt prayāti cakraṃ nṛpa śaiśumāram",
  "GP10bhp_02u:133": "BhP_02.02.025/1 tadviśvanābhiṃ tvativartya viṣṇor aṇīyasā virajenātmanaikaḥ",
  "GP10bhp_02u:134": "BhP_02.02.025/3 namaskṛtaṃ brahmavidām upaiti kalpāyuṣo yadvibudhā ramante",
  "GP10bhp_02u:135": "BhP_02.02.026/1 atho anantasya mukhānalena dandahyamānaṃ sa nirīkṣya viśvam",
  "GP10bhp_02u:136": "BhP_02.02.026/3 niryāti siddheśvarayuṣṭadhiṣṇyaṃ yaddvaiparārdhyaṃ tadu pārameṣṭhyam",
  "GP10bhp_02u:137": "BhP_02.02.027/1 na yatra śoko na jarā na mṛtyur nārtirna codvega ṛte kutaścit",
  "GP10bhp_02u:138": "BhP_02.02.027/3 yac cit tato 'daḥ kṛpayānidaṃvidāṃ durantaduḥkhaprabhavānudarśanāt",
  "GP10bhp_02u:139": "BhP_02.02.028/1 tato viśeṣaṃ pratipadya nirbhayas tenātmanāpo 'nalamūrtiratvaran",
  "GP10bhp_02u:140": "BhP_02.02.028/3 jyotirmayo vāyum upetya kāle vāyvātmanā khaṃ bṛhadātmaliṅgam",
  "GP10bhp_02u:141": "BhP_02.02.029/1 ghrāṇena gandhaṃ rasanena vai rasaṃ rūpaṃ ca dṛṣṭyā śvasanaṃ tvacaiva",
  "GP10bhp_02u:142": "BhP_02.02.029/3 śrotreṇa copetya nabhoguṇatvaṃ prāṇena cākūtim upaiti yogī",
  "GP10bhp_02u:143": "BhP_02.02.030/1 sa bhūtasūkṣmendriyasannikarṣaṃ manomayaṃ devamayaṃ vikāryam",
  "GP10bhp_02u:144": "BhP_02.02.030/3 saṃsādya gatyā saha tena yāti vijñānatattvaṃ guṇasannirodham",
  "GP10bhp_02u:145": "BhP_02.02.031/1 tenātmanātmānam upaiti śāntam ānandam ānandamayo 'vasāne",
  "GP10bhp_02u:146": "BhP_02.02.031/3 etāṃ gatiṃ bhāgavatīṃ gato yaḥ sa vai punarneha viṣajjate 'ṅga",
  "GP10bhp_02u:147": "BhP_02.02.032/1 ete sṛtī te nṛpa vedagīte tvayābhipṛṣṭe ca sanātane ca",
  "GP10bhp_02u:148": "BhP_02.02.032/3 ye vai purā brahmaṇa āha tuṣṭa ārādhito bhagavān vāsudevaḥ",
  "GP10bhp_02u:149": "BhP_02.02.033/1 na hyato 'nyaḥ śivaḥ panthā viśataḥ saṃsṛtāviha",
  "GP10bhp_02u:150": "BhP_02.02.033/3 vāsudeve bhagavati bhaktiyogo yato bhavet",
  "GP10bhp_02u:151": "BhP_02.02.034/1 bhagavān brahma kārtsnyena triranvīkṣya manīṣayā",
  "GP10bhp_02u:152": "BhP_02.02.034/3 tadadhyavasyat kūṭastho ratirātman yato bhavet",
  "GP10bhp_02u:153": "BhP_02.02.035/1 bhagavān sarvabhūteṣu lakṣitaḥ svātmanā hariḥ",
  "GP10bhp_02u:154": "BhP_02.02.035/3 dṛśyairbuddhyādibhirdraṣṭā lakṣaṇairanumāpakaiḥ",
  "GP10bhp_02u:155": "BhP_02.02.036/1 tasmāt sarvātmanā rājan hariḥ sarvatra sarvadā",
  "GP10bhp_02u:156": "BhP_02.02.036/3 śrotavyaḥ kīrtitavyaśca smartavyo bhagavān nṛṇām",
  "GP10bhp_02u:157": "BhP_02.02.037/1 pibanti ye bhagavata ātmanaḥ satāṃ kathāmṛtaṃ śravaṇapuṭeṣu sambhṛtam",
  "GP10bhp_02u:158": "BhP_02.02.037/3 punanti te viṣayavidūṣitāśayaṃ vrajanti taccaraṇasaroruhāntikam",
  "GP10bhp_02u:159": "BhP_02.03.001/0 śrīśuka uvāca",
  "GP10bhp_02u:160": "BhP_02.03.001/1 evam etan nigaditaṃ pṛṣṭavān yadbhavān mama",
  "GP10bhp_02u:161": "BhP_02.03.001/3 nṛṇāṃ yan mriyamāṇānāṃ manuṣyeṣu manīṣiṇām",
  "GP10bhp_02u:162": "BhP_02.03.002/1 brahmavarcasakāmastu yajeta brahmaṇaḥ patim",
  "GP10bhp_02u:163": "BhP_02.03.002/3 indram indriyakāmastu prajākāmaḥ prajāpatīn",
  "GP10bhp_02u:164": "BhP_02.03.003/1 devīṃ māyāṃ tu śrīkāmastejaskāmo vibhāvasum",
  "GP10bhp_02u:165": "BhP_02.03.003/3 vasukāmo vasūn rudrān vīryakāmo 'tha vīryavān",
  "GP10bhp_02u:166": "BhP_02.03.004/1 annādyakāmastvaditiṃ svargakāmo 'diteḥ sutān",
  "GP10bhp_02u:167": "BhP_02.03.004/3 viśvān devān rājyakāmaḥ sādhyān saṃsādhako viśām",
  "GP10bhp_02u:168": "BhP_02.03.005/1 āyuṣkāmo 'śvinau devau puṣṭikāma ilāṃ yajet",
  "GP10bhp_02u:169": "BhP_02.03.005/3 pratiṣṭhākāmaḥ puruṣo rodasī lokamātarau",
  "GP10bhp_02u:170": "BhP_02.03.006/1 rūpābhikāmo gandharvān strīkāmo 'psara urvaśīm",
  "GP10bhp_02u:171": "BhP_02.03.006/3 ādhipatyakāmaḥ sarveṣāṃ yajeta parameṣṭhinam",
  "GP10bhp_02u:172": "BhP_02.03.007/1 yajñaṃ yajedyaśaskāmaḥ kośakāmaḥ pracetasam",
  "GP10bhp_02u:173": "BhP_02.03.007/3 vidyākāmastu giriśaṃ dāmpatyārtha umāṃ satīm",
  "GP10bhp_02u:174": "BhP_02.03.008/1 dharmārtha uttamaślokaṃ tantuḥ tanvan pitn yajet",
  "GP10bhp_02u:175": "BhP_02.03.008/3 rakṣākāmaḥ puṇyajanān ojaskāmo marudgaṇān",
  "GP10bhp_02u:176": "BhP_02.03.009/1 rājyakāmo manūn devān nirṛtiṃ tvabhicaran yajet",
  "GP10bhp_02u:177": "BhP_02.03.009/3 kāmakāmo yajet somam akāmaḥ puruṣaṃ param",
  "GP10bhp_02u:178": "BhP_02.03.010/1 akāmaḥ sarvakāmo vā mokṣakāma udāradhīḥ",
  "GP10bhp_02u:179": "BhP_02.03.010/3 tīvreṇa bhaktiyogena yajeta puruṣaṃ param",
  "GP10bhp_02u:180": "BhP_02.03.011/1 etāvān eva yajatām iha niḥśreyasodayaḥ",
  "GP10bhp_02u:181": "BhP_02.03.011/3 bhagavatyacalo bhāvo yadbhāgavatasaṅgataḥ",
  "GP10bhp_02u:182": "BhP_02.03.012/1 jñānaṃ yadāpratinivṛttaguṇormicakram",
  "GP10bhp_02u:183": "BhP_02.03.012/2 ātmaprasāda uta yatra guṇeṣvasaṅgaḥ",
  "GP10bhp_02u:184": "BhP_02.03.012/3 kaivalyasammatapathastvatha bhaktiyogaḥ",
  "GP10bhp_02u:185": "BhP_02.03.012/4 ko nirvṛto harikathāsu ratiṃ na kuryāt",
  "GP10bhp_02u:186": "BhP_02.03.013/0 śaunaka uvāca",
  "GP10bhp_02u:187": "BhP_02.03.013/1 ityabhivyāhṛtaṃ rājā niśamya bharatarṣabhaḥ",
  "GP10bhp_02u:188": "BhP_02.03.013/3 kim anyat pṛṣṭavān bhūyo vaiyāsakim ṛṣiṃ kavim",
  "GP10bhp_02u:189": "BhP_02.03.014/1 etac chuśrūṣatāṃ vidvan sūta no 'rhasi bhāṣitum",
  "GP10bhp_02u:190": "BhP_02.03.014/3 kathā harikathodarkāḥ satāṃ syuḥ sadasi dhruvam",
  "GP10bhp_02u:191": "BhP_02.03.015/1 sa vai bhāgavato rājā pāṇḍaveyo mahārathaḥ",
  "GP10bhp_02u:192": "BhP_02.03.015/3 bālakrīḍanakaiḥ krīḍan kṛṣṇakrīḍāṃ ya ādade",
  "GP10bhp_02u:193": "BhP_02.03.016/1 vaiyāsakiśca bhagavān vāsudevaparāyaṇaḥ",
  "GP10bhp_02u:194": "BhP_02.03.016/3 urugāyaguṇodārāḥ satāṃ syurhi samāgame",
  "GP10bhp_02u:195": "BhP_02.03.017/1 āyurharati vai puṃsām udyann astaṃ ca yann asau",
  "GP10bhp_02u:196": "BhP_02.03.017/3 tasyarte yatkṣaṇo nīta uttamaślokavārtayā",
  "GP10bhp_02u:197": "BhP_02.03.018/1 taravaḥ kiṃ na jīvanti bhastrāḥ kiṃ na śvasantyuta",
  "GP10bhp_02u:198": "BhP_02.03.018/3 na khādanti na mehanti kiṃ grāme paśavo 'pare",
  "GP10bhp_02u:199": "BhP_02.03.019/1 śvaviḍvarāhoṣṭrakharaiḥ saṃstutaḥ puruṣaḥ paśuḥ",
  "GP10bhp_02u:200": "BhP_02.03.019/3 na yatkarṇapathopeto jātu nāma gadāgrajaḥ",
  "GP10bhp_02u:201": "BhP_02.03.020/1 bile batorukramavikramān ye na śṛṇvataḥ karṇapuṭe narasya",
  "GP10bhp_02u:202": "BhP_02.03.020/3 jihvāsatī dārdurikeva sūta na copagāyatyurugāyagāthāḥ",
  "GP10bhp_02u:203": "BhP_02.03.021/1 bhāraḥ paraṃ paṭṭakirīṭajuṣṭam apyuttamāṅgaṃ na namen mukundam",
  "GP10bhp_02u:204": "BhP_02.03.021/3 śāvau karau no kurute saparyāṃ harerlasatkāñcanakaṅkaṇau vā",
  "GP10bhp_02u:205": "BhP_02.03.022/1 barhāyite te nayane narāṇāṃ liṅgāni viṣṇorna nirīkṣato ye",
  "GP10bhp_02u:206": "BhP_02.03.022/3 pādau nṛṇāṃ tau drumajanmabhājau kṣetrāṇi nānuvrajato hareryau",
  "GP10bhp_02u:207": "BhP_02.03.023/1 jīvañ chavo bhāgavatāṅghrireṇuṃ na jātu martyo 'bhilabheta yastu",
  "GP10bhp_02u:208": "BhP_02.03.023/3 śrīviṣṇupadyā manujastulasyāḥ śvasañ chavo yastu na veda gandham",
  "GP10bhp_02u:209": "BhP_02.03.024/1 tadaśmasāraṃ hṛdayaṃ batedaṃ yadgṛhyamāṇairharināmadheyaiḥ",
  "GP10bhp_02u:210": "BhP_02.03.024/3 na vikriyetātha yadā vikāro netre jalaṃ gātraruheṣu harṣaḥ",
  "GP10bhp_02u:211": "BhP_02.03.025/1 athābhidhehyaṅga mano'nukūlaṃ prabhāṣase bhāgavatapradhānaḥ",
  "GP10bhp_02u:212": "BhP_02.03.025/3 yadāha vaiyāsakirātmavidyā viśārado nṛpatiṃ sādhu pṛṣṭaḥ",
  "GP10bhp_02u:213": "BhP_02.04.001/0 sūta uvāca",
  "GP10bhp_02u:214": "BhP_02.04.001/1 vaiyāsakeriti vacastattvaniścayam ātmanaḥ",
  "GP10bhp_02u:215": "BhP_02.04.001/3 upadhārya matiṃ kṛṣṇe auttareyaḥ satīṃ vyadhāt",
  "GP10bhp_02u:216": "BhP_02.04.002/1 ātmajāyāsutāgāra paśudraviṇabandhuṣu",
  "GP10bhp_02u:217": "BhP_02.04.002/3 rājye cāvikale nityaṃ virūḍhāṃ mamatāṃ jahau",
  "GP10bhp_02u:218": "BhP_02.04.003/1 papraccha cemam evārthaṃ yan māṃ pṛcchatha sattamāḥ",
  "GP10bhp_02u:219": "BhP_02.04.003/3 kṛṣṇānubhāvaśravaṇe śraddadhāno mahāmanāḥ",
  "GP10bhp_02u:220": "BhP_02.04.004/1 saṃsthāṃ vijñāya sannyasya karma traivargikaṃ ca yat",
  "GP10bhp_02u:221": "BhP_02.04.004/3 vāsudeve bhagavati ātmabhāvaṃ dṛḍhaṃ gataḥ",
  "GP10bhp_02u:222": "BhP_02.04.005/0 rājovāca",
  "GP10bhp_02u:223": "BhP_02.04.005/1 samīcīnaṃ vaco brahman sarvajñasya tavānagha",
  "GP10bhp_02u:224": "BhP_02.04.005/3 tamo viśīryate mahyaṃ hareḥ kathayataḥ kathām",
  "GP10bhp_02u:225": "BhP_02.04.006/1 bhūya eva vivitsāmi bhagavān ātmamāyayā",
  "GP10bhp_02u:226": "BhP_02.04.006/3 yathedaṃ sṛjate viśvaṃ durvibhāvyam adhīśvaraiḥ",
  "GP10bhp_02u:227": "BhP_02.04.007/1 yathā gopāyati vibhuryathā saṃyacchate punaḥ",
  "GP10bhp_02u:228": "BhP_02.04.007/3 yāṃ yāṃ śaktim upāśritya puruśaktiḥ paraḥ pumān",
  "GP10bhp_02u:229": "BhP_02.04.007/5 ātmānaṃ krīḍayan krīḍan karoti vikaroti ca",
  "GP10bhp_02u:230": "BhP_02.04.008/1 nūnaṃ bhagavato brahman hareradbhutakarmaṇaḥ",
  "GP10bhp_02u:231": "BhP_02.04.008/3 durvibhāvyam ivābhāti kavibhiścāpi ceṣṭitam",
  "GP10bhp_02u:232": "BhP_02.04.009/1 yathā guṇāṃstu prakṛteryugapat kramaśo 'pi vā",
  "GP10bhp_02u:233": "BhP_02.04.009/3 bibharti bhūriśastvekaḥ kurvan karmāṇi janmabhiḥ",
  "GP10bhp_02u:234": "BhP_02.04.010/1 vicikitsitam etan me bravītu bhagavān yathā",
  "GP10bhp_02u:235": "BhP_02.04.010/3 śābde brahmaṇi niṣṇātaḥ parasmiṃśca bhavān khalu",
  "GP10bhp_02u:236": "BhP_02.04.011/0 sūta uvāca",
  "GP10bhp_02u:237": "BhP_02.04.011/1 ityupāmantrito rājñā guṇānukathane hareḥ",
  "GP10bhp_02u:238": "BhP_02.04.011/3 hṛṣīkeśam anusmṛtya prativaktuṃ pracakrame",
  "GP10bhp_02u:239": "BhP_02.04.012/0 śrīśuka uvāca",
  "GP10bhp_02u:240": "BhP_02.04.012/1 namaḥ parasmai puruṣāya bhūyase sadudbhavasthānanirodhalīlayā",
  "GP10bhp_02u:241": "BhP_02.04.012/3 gṛhītaśaktitritayāya dehinām antarbhavāyānupalakṣyavartmane",
  "GP10bhp_02u:242": "BhP_02.04.013/1 bhūyo namaḥ sadvṛjinacchide 'satām asambhavāyākhilasattvamūrtaye",
  "GP10bhp_02u:243": "BhP_02.04.013/3 puṃsāṃ punaḥ pāramahaṃsya āśrame vyavasthitānām anumṛgyadāśuṣe",
  "GP10bhp_02u:244": "BhP_02.04.014/1 namo namaste 'stvṛṣabhāya sātvatāṃ vidūrakāṣṭhāya muhuḥ kuyoginām",
  "GP10bhp_02u:245": "BhP_02.04.014/3 nirastasāmyātiśayena rādhasā svadhāmani brahmaṇi raṃsyate namaḥ",
  "GP10bhp_02u:246": "BhP_02.04.015/1 yatkīrtanaṃ yatsmaraṇaṃ yadīkṣaṇaṃ yadvandanaṃ yacchravaṇaṃ yadarhaṇam",
  "GP10bhp_02u:247": "BhP_02.04.015/3 lokasya sadyo vidhunoti kalmaṣaṃ tasmai subhadraśravase namo namaḥ",
  "GP10bhp_02u:248": "BhP_02.04.016/1 vicakṣaṇā yaccaraṇopasādanāt saṅgaṃ vyudasyobhayato 'ntarātmanaḥ",
  "GP10bhp_02u:249": "BhP_02.04.016/3 vindanti hi brahmagatiṃ gataklamāstasmai subhadraśravase namo namaḥ",
  "GP10bhp_02u:250": "BhP_02.04.017/1 tapasvino dānaparā yaśasvino manasvino mantravidaḥ sumaṅgalāḥ",
  "GP10bhp_02u:251": "BhP_02.04.017/3 kṣemaṃ na vindanti vinā yadarpaṇaṃ tasmai subhadraśravase namo namaḥ",
  "GP10bhp_02u:252": "BhP_02.04.018/1 kirātahūṇāndhrapulindapulkaśā ābhīraśumbhā yavanāḥ khasādayaḥ",
  "GP10bhp_02u:253": "BhP_02.04.018/3 ye 'nye ca pāpā yadapāśrayāśrayāḥ śudhyanti tasmai prabhaviṣṇave namaḥ",
  "GP10bhp_02u:254": "BhP_02.04.019/1 sa eṣa ātmātmavatām adhīśvarastrayīmayo dharmamayastapomayaḥ",
  "GP10bhp_02u:255": "BhP_02.04.019/3 gatavyalīkairajaśaṅkarādibhirvitarkyaliṅgo bhagavān prasīdatām",
  "GP10bhp_02u:256": "BhP_02.04.020/1 śriyaḥ patiryajñapatiḥ prajāpatirdhiyāṃ patirlokapatirdharāpatiḥ",
  "GP10bhp_02u:257": "BhP_02.04.020/3 patirgatiścāndhakavṛṣṇisātvatāṃ prasīdatāṃ me bhagavān satāṃ patiḥ",
  "GP10bhp_02u:258": "BhP_02.04.021/1 yadaṅghryabhidhyānasamādhidhautayā dhiyānupaśyanti hi tattvam ātmanaḥ",
  "GP10bhp_02u:259": "BhP_02.04.021/3 vadanti caitat kavayo yathārucaṃ sa me mukundo bhagavān prasīdatām",
  "GP10bhp_02u:260": "BhP_02.04.022/1 pracoditā yena purā sarasvatī vitanvatājasya satīṃ smṛtiṃ hṛdi",
  "GP10bhp_02u:261": "BhP_02.04.022/3 svalakṣaṇā prādurabhūt kilāsyataḥ sa me ṛṣīṇām ṛṣabhaḥ prasīdatām",
  "GP10bhp_02u:262": "BhP_02.04.023/1 bhūtairmahadbhirya imāḥ puro vibhurnirmāya śete yadamūṣu pūruṣaḥ",
  "GP10bhp_02u:263": "BhP_02.04.023/3 bhuṅkte guṇān ṣoḍaśa ṣoḍaśātmakaḥ so 'laṅkṛṣīṣṭa bhagavān vacāṃsi me",
  "GP10bhp_02u:264": "BhP_02.04.024/1 namastasmai bhagavate vāsudevāya vedhase",
  "GP10bhp_02u:265": "BhP_02.04.024/3 papurjñānam ayaṃ saumyā yanmukhāmburuhāsavam",
  "GP10bhp_02u:266": "BhP_02.04.025/1 etadevātmabhū rājan nāradāya vipṛcchate",
  "GP10bhp_02u:267": "BhP_02.04.025/3 vedagarbho 'bhyadhāt sākṣādyadāha harirātmanaḥ",
  "GP10bhp_02u:268": "BhP_02.05.001/0 nārada uvāca",
  "GP10bhp_02u:269": "BhP_02.05.001/1 devadeva namaste 'stu bhūtabhāvana pūrvaja",
  "GP10bhp_02u:270": "BhP_02.05.001/3 tadvijānīhi yaj jñānam ātmatattvanidarśanam",
  "GP10bhp_02u:271": "BhP_02.05.002/1 yadrūpaṃ yadadhiṣṭhānaṃ yataḥ sṛṣṭam idaṃ prabho",
  "GP10bhp_02u:272": "BhP_02.05.002/3 yat saṃsthaṃ yat paraṃ yac ca tat tattvaṃ vada tattvataḥ",
  "GP10bhp_02u:273": "BhP_02.05.003/1 sarvaṃ hyetadbhavān veda bhūtabhavyabhavatprabhuḥ",
  "GP10bhp_02u:274": "BhP_02.05.003/3 karāmalakavadviśvaṃ vijñānāvasitaṃ tava",
  "GP10bhp_02u:275": "BhP_02.05.004/1 yadvijñāno yadādhāro yatparastvaṃ yadātmakaḥ",
  "GP10bhp_02u:276": "BhP_02.05.004/3 ekaḥ sṛjasi bhūtāni bhūtairevātmamāyayā",
  "GP10bhp_02u:277": "BhP_02.05.005/1 ātman bhāvayase tāni na parābhāvayan svayam",
  "GP10bhp_02u:278": "BhP_02.05.005/3 ātmaśaktim avaṣṭabhya ūrṇanābhirivāklamaḥ",
  "GP10bhp_02u:279": "BhP_02.05.006/1 nāhaṃ veda paraṃ hyasmin nāparaṃ na samaṃ vibho",
  "GP10bhp_02u:280": "BhP_02.05.006/3 nāmarūpaguṇairbhāvyaṃ sadasat kiñcidanyataḥ",
  "GP10bhp_02u:281": "BhP_02.05.007/1 sa bhavān acaradghoraṃ yat tapaḥ susamāhitaḥ",
  "GP10bhp_02u:282": "BhP_02.05.007/3 tena khedayase nastvaṃ parāśaṅkāṃ ca yacchasi",
  "GP10bhp_02u:283": "BhP_02.05.008/1 etan me pṛcchataḥ sarvaṃ sarvajña sakaleśvara",
  "GP10bhp_02u:284": "BhP_02.05.008/3 vijānīhi yathaivedam ahaṃ budhye 'nuśāsitaḥ",
  "GP10bhp_02u:285": "BhP_02.05.009/0 brahmovāca",
  "GP10bhp_02u:286": "BhP_02.05.009/1 samyak kāruṇikasyedaṃ vatsa te vicikitsitam",
  "GP10bhp_02u:287": "BhP_02.05.009/3 yadahaṃ coditaḥ saumya bhagavadvīryadarśane",
  "GP10bhp_02u:288": "BhP_02.05.010/1 nānṛtaṃ tava tac cāpi yathā māṃ prabravīṣi bhoḥ",
  "GP10bhp_02u:289": "BhP_02.05.010/3 avijñāya paraṃ matta etāvat tvaṃ yato hi me",
  "GP10bhp_02u:290": "BhP_02.05.011/1 yena svarociṣā viśvaṃ rocitaṃ rocayāmyaham",
  "GP10bhp_02u:291": "BhP_02.05.011/3 yathārko 'gniryathā somo yatharkṣagrahatārakāḥ",
  "GP10bhp_02u:292": "BhP_02.05.012/1 tasmai namo bhagavate vāsudevāya dhīmahi",
  "GP10bhp_02u:293": "BhP_02.05.012/3 yanmāyayā durjayayā māṃ vadanti jagadgurum",
  "GP10bhp_02u:294": "BhP_02.05.013/1 vilajjamānayā yasya sthātum īkṣāpathe 'muyā",
  "GP10bhp_02u:295": "BhP_02.05.013/3 vimohitā vikatthante mamāham iti durdhiyaḥ",
  "GP10bhp_02u:296": "BhP_02.05.014/1 dravyaṃ karma ca kālaśca svabhāvo jīva eva ca",
  "GP10bhp_02u:297": "BhP_02.05.014/3 vāsudevāt paro brahman na cānyo 'rtho 'sti tattvataḥ",
  "GP10bhp_02u:298": "BhP_02.05.015/1 nārāyaṇaparā vedā devā nārāyaṇāṅgajāḥ",
  "GP10bhp_02u:299": "BhP_02.05.015/3 nārāyaṇaparā lokā nārāyaṇaparā makhāḥ",
  "GP10bhp_02u:300": "BhP_02.05.016/1 nārāyaṇaparo yogo nārāyaṇaparaṃ tapaḥ",
  "GP10bhp_02u:301": "BhP_02.05.016/3 nārāyaṇaparaṃ jñānaṃ nārāyaṇaparā gatiḥ",
  "GP10bhp_02u:302": "BhP_02.05.017/1 tasyāpi draṣṭurīśasya kūṭasthasyākhilātmanaḥ",
  "GP10bhp_02u:303": "BhP_02.05.017/3 sṛjyaṃ sṛjāmi sṛṣṭo 'ham īkṣayaivābhicoditaḥ",
  "GP10bhp_02u:304": "BhP_02.05.018/1 sattvaṃ rajastama iti nirguṇasya guṇāstrayaḥ",
  "GP10bhp_02u:305": "BhP_02.05.018/3 sthitisarganirodheṣu gṛhītā māyayā vibhoḥ",
  "GP10bhp_02u:306": "BhP_02.05.019/1 kāryakāraṇakartṛtve dravyajñānakriyāśrayāḥ",
  "GP10bhp_02u:307": "BhP_02.05.019/3 badhnanti nityadā muktaṃ māyinaṃ puruṣaṃ guṇāḥ",
  "GP10bhp_02u:308": "BhP_02.05.020/1 sa eṣa bhagavāṃl liṅgaistribhiretairadhokṣajaḥ",
  "GP10bhp_02u:309": "BhP_02.05.020/3 svalakṣitagatirbrahman sarveṣāṃ mama ceśvaraḥ",
  "GP10bhp_02u:310": "BhP_02.05.021/1 kālaṃ karma svabhāvaṃ ca māyeśo māyayā svayā",
  "GP10bhp_02u:311": "BhP_02.05.021/3 ātman yadṛcchayā prāptaṃ vibubhūṣurupādade",
  "GP10bhp_02u:312": "BhP_02.05.022/1 kālādguṇavyatikaraḥ pariṇāmaḥ svabhāvataḥ",
  "GP10bhp_02u:313": "BhP_02.05.022/3 karmaṇo janma mahataḥ puruṣādhiṣṭhitādabhūt",
  "GP10bhp_02u:314": "BhP_02.05.023/1 mahatastu vikurvāṇādrajaḥsattvopabṛṃhitāt",
  "GP10bhp_02u:315": "BhP_02.05.023/3 tamaḥpradhānastvabhavaddravyajñānakriyātmakaḥ",
  "GP10bhp_02u:316": "BhP_02.05.024/1 so 'haṅkāra iti prokto vikurvan samabhūt tridhā",
  "GP10bhp_02u:317": "BhP_02.05.024/3 vaikārikastaijasaśca tāmasaśceti yadbhidā",
  "GP10bhp_02u:318": "BhP_02.05.024/5 dravyaśaktiḥ kriyāśaktirjñānaśaktiriti prabho",
  "GP10bhp_02u:319": "BhP_02.05.025/1 tāmasādapi bhūtādervikurvāṇādabhūn nabhaḥ",
  "GP10bhp_02u:320": "BhP_02.05.025/3 tasya mātrā guṇaḥ śabdo liṅgaṃ yaddraṣṭṛdṛśyayoḥ",
  "GP10bhp_02u:321": "BhP_02.05.026/1 nabhaso 'tha vikurvāṇādabhūt sparśaguṇo 'nilaḥ",
  "GP10bhp_02u:322": "BhP_02.05.026/3 parānvayāc chabdavāṃśca prāṇa ojaḥ saho balam",
  "GP10bhp_02u:323": "BhP_02.05.027/1 vāyorapi vikurvāṇāt kālakarmasvabhāvataḥ",
  "GP10bhp_02u:324": "BhP_02.05.027/3 udapadyata tejo vai rūpavat sparśaśabdavat",
  "GP10bhp_02u:325": "BhP_02.05.028/1 tejasastu vikurvāṇādāsīdambho rasātmakam",
  "GP10bhp_02u:326": "BhP_02.05.028/3 rūpavat sparśavac cāmbho ghoṣavac ca parānvayāt",
  "GP10bhp_02u:327": "BhP_02.05.029/1 viśeṣastu vikurvāṇādambhaso gandhavān abhūt",
  "GP10bhp_02u:328": "BhP_02.05.029/3 parānvayādrasasparśa śabdarūpaguṇānvitaḥ",
  "GP10bhp_02u:329": "BhP_02.05.030/1 vaikārikān mano jajñe devā vaikārikā daśa",
  "GP10bhp_02u:330": "BhP_02.05.030/3 digvātārkapraceto 'śvi vahnīndropendramitrakāḥ",
  "GP10bhp_02u:331": "BhP_02.05.031/1 taijasāt tu vikurvāṇādindriyāṇi daśābhavan",
  "GP10bhp_02u:332": "BhP_02.05.031/3 jñānaśaktiḥ kriyāśaktirbuddhiḥ prāṇaśca taijasau",
  "GP10bhp_02u:333": "BhP_02.05.031/5 śrotraṃ tvagghrāṇadṛgjihvā vāgdormeḍhrāṅghripāyavaḥ",
  "GP10bhp_02u:334": "BhP_02.05.032/1 yadaite 'saṅgatā bhāvā bhūtendriyamanoguṇāḥ",
  "GP10bhp_02u:335": "BhP_02.05.032/3 yadāyatananirmāṇe na śekurbrahmavittama",
  "GP10bhp_02u:336": "BhP_02.05.033/1 tadā saṃhatya cānyonyaṃ bhagavacchakticoditāḥ",
  "GP10bhp_02u:337": "BhP_02.05.033/3 sadasattvam upādāya cobhayaṃ sasṛjurhyadaḥ",
  "GP10bhp_02u:338": "BhP_02.05.034/1 varṣapūgasahasrānte tadaṇḍam udake śayam",
  "GP10bhp_02u:339": "BhP_02.05.034/3 kālakarmasvabhāvastho jīvo ñjīvam ajīvayat",
  "GP10bhp_02u:340": "BhP_02.05.035/1 sa eva puruṣastasmādaṇḍaṃ nirbhidya nirgataḥ",
  "GP10bhp_02u:341": "BhP_02.05.035/3 sahasrorvaṅghribāhvakṣaḥ sahasrānanaśīrṣavān",
  "GP10bhp_02u:342": "BhP_02.05.036/1 yasyehāvayavairlokān kalpayanti manīṣiṇaḥ",
  "GP10bhp_02u:343": "BhP_02.05.036/3 kaṭyādibhiradhaḥ sapta saptordhvaṃ jaghanādibhiḥ",
  "GP10bhp_02u:344": "BhP_02.05.037/1 puruṣasya mukhaṃ brahma kṣatram etasya bāhavaḥ",
  "GP10bhp_02u:345": "BhP_02.05.037/3 ūrvorvaiśyo bhagavataḥ padbhyāṃ śūdro vyajāyata",
  "GP10bhp_02u:346": "BhP_02.05.038/1 bhūrlokaḥ kalpitaḥ padbhyāṃ bhuvarloko 'sya nābhitaḥ",
  "GP10bhp_02u:347": "BhP_02.05.038/3 hṛdā svarloka urasā maharloko mahātmanaḥ",
  "GP10bhp_02u:348": "BhP_02.05.039/1 grīvāyāṃ janaloko 'sya tapolokaḥ stanadvayāt",
  "GP10bhp_02u:349": "BhP_02.05.039/3 mūrdhabhiḥ satyalokastu brahmalokaḥ sanātanaḥ",
  "GP10bhp_02u:350": "BhP_02.05.040/1 tatkaṭyāṃ cātalaṃ kḷptam ūrubhyāṃ vitalaṃ vibhoḥ",
  "GP10bhp_02u:351": "BhP_02.05.040/3 jānubhyāṃ sutalaṃ śuddhaṃ jaṅghābhyāṃ tu talātalam",
  "GP10bhp_02u:352": "BhP_02.05.041/1 mahātalaṃ tu gulphābhyāṃ prapadābhyāṃ rasātalam",
  "GP10bhp_02u:353": "BhP_02.05.041/3 pātālaṃ pādatalata iti lokamayaḥ pumān",
  "GP10bhp_02u:354": "BhP_02.05.042/1 bhūrlokaḥ kalpitaḥ padbhyāṃ bhuvarloko 'sya nābhitaḥ",
  "GP10bhp_02u:355": "BhP_02.05.042/3 svarlokaḥ kalpito mūrdhnā iti vā lokakalpanā",
  "GP10bhp_02u:356": "BhP_02.06.001/0 brahmovāca",
  "GP10bhp_02u:357": "BhP_02.06.001/1 vācāṃ vahnermukhaṃ kṣetraṃ chandasāṃ sapta dhātavaḥ",
  "GP10bhp_02u:358": "BhP_02.06.001/3 havyakavyāmṛtānnānāṃ jihvā sarvarasasya ca",
  "GP10bhp_02u:359": "BhP_02.06.002/1 sarvāsūnāṃ ca vāyośca tannāse paramāyaṇe",
  "GP10bhp_02u:360": "BhP_02.06.002/3 aśvinoroṣadhīnāṃ ca ghrāṇo modapramodayoḥ",
  "GP10bhp_02u:361": "BhP_02.06.003/1 rūpāṇāṃ tejasāṃ cakṣurdivaḥ sūryasya cākṣiṇī",
  "GP10bhp_02u:362": "BhP_02.06.003/3 karṇau diśāṃ ca tīrthānāṃ śrotram ākāśaśabdayoḥ",
  "GP10bhp_02u:363": "BhP_02.06.003/5 tadgātraṃ vastusārāṇāṃ saubhagasya ca bhājanam",
  "GP10bhp_02u:364": "BhP_02.06.004/1 tvag asya sparśavāyośca sarvamedhasya caiva hi",
  "GP10bhp_02u:365": "BhP_02.06.004/3 romāṇyudbhijjajātīnāṃ yairvā yajñastu sambhṛtaḥ",
  "GP10bhp_02u:366": "BhP_02.06.005/1 keśaśmaśrunakhānyasya śilālohābhravidyutām",
  "GP10bhp_02u:367": "BhP_02.06.005/3 bāhavo lokapālānāṃ prāyaśaḥ kṣemakarmaṇām",
  "GP10bhp_02u:368": "BhP_02.06.006/1 vikramo bhūrbhuvaḥ svaśca kṣemasya śaraṇasya ca",
  "GP10bhp_02u:369": "BhP_02.06.006/3 sarvakāmavarasyāpi hareścaraṇa āspadam",
  "GP10bhp_02u:370": "BhP_02.06.007/1 apāṃ vīryasya sargasya parjanyasya prajāpateḥ",
  "GP10bhp_02u:371": "BhP_02.06.007/3 puṃsaḥ śiśna upasthastu prajātyānandanirvṛteḥ",
  "GP10bhp_02u:372": "BhP_02.06.008/1 pāyuryamasya mitrasya parimokṣasya nārada",
  "GP10bhp_02u:373": "BhP_02.06.008/3 hiṃsāyā nirṛtermṛtyornirayasya gudaṃ smṛtaḥ",
  "GP10bhp_02u:374": "BhP_02.06.009/1 parābhūteradharmasya tamasaścāpi paścimaḥ",
  "GP10bhp_02u:375": "BhP_02.06.009/3 nāḍyo nadanadīnāṃ ca gotrāṇām asthisaṃhatiḥ",
  "GP10bhp_02u:376": "BhP_02.06.010/1 avyaktarasasindhūnāṃ bhūtānāṃ nidhanasya ca",
  "GP10bhp_02u:377": "BhP_02.06.010/3 udaraṃ viditaṃ puṃso hṛdayaṃ manasaḥ padam",
  "GP10bhp_02u:378": "BhP_02.06.011/1 dharmasya mama tubhyaṃ ca kumārāṇāṃ bhavasya ca",
  "GP10bhp_02u:379": "BhP_02.06.011/3 vijñānasya ca sattvasya parasyātmā parāyaṇam",
  "GP10bhp_02u:380": "BhP_02.06.012/1 ahaṃ bhavān bhavaścaiva ta ime munayo 'grajāḥ",
  "GP10bhp_02u:381": "BhP_02.06.012/3 surāsuranarā nāgāḥ khagā mṛgasarīsṛpāḥ",
  "GP10bhp_02u:382": "BhP_02.06.013/1 gandharvāpsaraso yakṣā rakṣobhūtagaṇoragāḥ",
  "GP10bhp_02u:383": "BhP_02.06.013/3 paśavaḥ pitaraḥ siddhā vidyādhrāścāraṇā drumāḥ",
  "GP10bhp_02u:384": "BhP_02.06.014/1 anye ca vividhā jīvājalasthalanabhaukasaḥ",
  "GP10bhp_02u:385": "BhP_02.06.014/3 graharkṣaketavastārāstaḍitaḥ stanayitnavaḥ",
  "GP10bhp_02u:386": "BhP_02.06.015/1 sarvaṃ puruṣa evedaṃ bhūtaṃ bhavyaṃ bhavac ca yat",
  "GP10bhp_02u:387": "BhP_02.06.015/3 tenedam āvṛtaṃ viśvaṃ vitastim adhitiṣṭhati",
  "GP10bhp_02u:388": "BhP_02.06.016/1 svadhiṣṇyaṃ pratapan prāṇo bahiśca pratapatyasau",
  "GP10bhp_02u:389": "BhP_02.06.016/3 evaṃ virājaṃ pratapaṃstapatyantarbahiḥ pumān",
  "GP10bhp_02u:390": "BhP_02.06.017/1 so 'mṛtasyābhayasyeśo martyam annaṃ yadatyagāt",
  "GP10bhp_02u:391": "BhP_02.06.017/3 mahimaiṣa tato brahman puruṣasya duratyayaḥ",
  "GP10bhp_02u:392": "BhP_02.06.018/1 pādeṣu sarvabhūtāni puṃsaḥ sthitipado viduḥ",
  "GP10bhp_02u:393": "BhP_02.06.018/3 amṛtaṃ kṣemam abhayaṃ trimūrdhno 'dhāyi mūrdhasu",
  "GP10bhp_02u:394": "BhP_02.06.019/1 pādāstrayo bahiścāsann aprajānāṃ ya āśramāḥ",
  "GP10bhp_02u:395": "BhP_02.06.019/3 antastrilokyāstvaparo gṛhamedho 'bṛhadvrataḥ",
  "GP10bhp_02u:396": "BhP_02.06.020/1 sṛtī vicakrame viśvam sāśanānaśane ubhe",
  "GP10bhp_02u:397": "BhP_02.06.020/3 yadavidyā ca vidyā ca puruṣastūbhayāśrayaḥ",
  "GP10bhp_02u:398": "BhP_02.06.021/1 yasmādaṇḍaṃ virāḍjajñe bhūtendriyaguṇātmakaḥ",
  "GP10bhp_02u:399": "BhP_02.06.021/3 taddravyam atyagādviśvaṃ gobhiḥ sūrya ivātapan",
  "GP10bhp_02u:400": "BhP_02.06.022/1 yadāsya nābhyān nalinādaham āsaṃ mahātmanaḥ",
  "GP10bhp_02u:401": "BhP_02.06.022/3 nāvidaṃ yajñasambhārān puruṣāvayavān ṛte",
  "GP10bhp_02u:402": "BhP_02.06.023/1 teṣu yajñasya paśavaḥ savanaspatayaḥ kuśāḥ",
  "GP10bhp_02u:403": "BhP_02.06.023/3 idaṃ ca devayajanaṃ kālaścoruguṇānvitaḥ",
  "GP10bhp_02u:404": "BhP_02.06.024/1 vastūnyoṣadhayaḥ snehā rasalohamṛdo jalam",
  "GP10bhp_02u:405": "BhP_02.06.024/3 ṛco yajūṃṣi sāmāni cāturhotraṃ ca sattama",
  "GP10bhp_02u:406": "BhP_02.06.025/1 nāmadheyāni mantrāśca dakṣiṇāśca vratāni ca",
  "GP10bhp_02u:407": "BhP_02.06.025/3 devatānukramaḥ kalpaḥ saṅkalpastantram eva ca",
  "GP10bhp_02u:408": "BhP_02.06.026/1 gatayo matayaścaiva prāyaścittaṃ samarpaṇam",
  "GP10bhp_02u:409": "BhP_02.06.026/3 puruṣāvayavairete sambhārāḥ sambhṛtā mayā",
  "GP10bhp_02u:410": "BhP_02.06.027/1 iti sambhṛtasambhāraḥ puruṣāvayavairaham",
  "GP10bhp_02u:411": "BhP_02.06.027/3 tam eva puruṣaṃ yajñaṃ tenaivāyajam īśvaram",
  "GP10bhp_02u:412": "BhP_02.06.028/1 tataste bhrātara ime prajānāṃ patayo nava",
  "GP10bhp_02u:413": "BhP_02.06.028/3 ayajan vyaktam avyaktaṃ puruṣaṃ susamāhitāḥ",
  "GP10bhp_02u:414": "BhP_02.06.029/1 tataśca manavaḥ kāle ījire ṛṣayo 'pare",
  "GP10bhp_02u:415": "BhP_02.06.029/3 pitaro vibudhā daityā manuṣyāḥ kratubhirvibhum",
  "GP10bhp_02u:416": "BhP_02.06.030/1 nārāyaṇe bhagavati tadidaṃ viśvam āhitam",
  "GP10bhp_02u:417": "BhP_02.06.030/3 gṛhītamāyoruguṇaḥ sargādāvaguṇaḥ svataḥ",
  "GP10bhp_02u:418": "BhP_02.06.031/1 sṛjāmi tanniyukto 'haṃ haro harati tadvaśaḥ",
  "GP10bhp_02u:419": "BhP_02.06.031/3 viśvaṃ puruṣarūpeṇa paripāti triśaktidhṛk",
  "GP10bhp_02u:420": "BhP_02.06.032/1 iti te 'bhihitaṃ tāta yathedam anupṛcchasi",
  "GP10bhp_02u:421": "BhP_02.06.032/3 nānyadbhagavataḥ kiñcidbhāvyaṃ sadasadātmakam",
  "GP10bhp_02u:422": "BhP_02.06.033/1 na bhāratī me 'ṅga mṛṣopalakṣyate na vai kvacin me manaso mṛṣā gatiḥ",
  "GP10bhp_02u:423": "BhP_02.06.033/3 na me hṛṣīkāṇi patantyasatpathe yan me hṛdautkaṇṭhyavatā dhṛto hariḥ",
  "GP10bhp_02u:424": "BhP_02.06.034/1 so 'haṃ samāmnāyamayastapomayaḥ prajāpatīnām abhivanditaḥ patiḥ",
  "GP10bhp_02u:425": "BhP_02.06.034/3 āsthāya yogaṃ nipuṇaṃ samāhitastaṃ nādhyagacchaṃ yata ātmasambhavaḥ",
  "GP10bhp_02u:426": "BhP_02.06.035/1 nato 'smyahaṃ taccaraṇaṃ samīyuṣāṃ bhavacchidaṃ svastyayanaṃ sumaṅgalam",
  "GP10bhp_02u:427": "BhP_02.06.035/3 yo hyātmamāyāvibhavaṃ sma paryagād yathā nabhaḥ svāntam athāpare kutaḥ",
  "GP10bhp_02u:428": "BhP_02.06.036/1 nāhaṃ na yūyaṃ yadṛtāṃ gatiṃ vidur na vāmadevaḥ kim utāpare surāḥ",
  "GP10bhp_02u:429": "BhP_02.06.036/3 tanmāyayā mohitabuddhayastvidaṃ vinirmitaṃ cātmasamaṃ vicakṣmahe",
  "GP10bhp_02u:430": "BhP_02.06.037/1 yasyāvatārakarmāṇi gāyanti hyasmadādayaḥ",
  "GP10bhp_02u:431": "BhP_02.06.037/3 na yaṃ vidanti tattvena tasmai bhagavate namaḥ",
  "GP10bhp_02u:432": "BhP_02.06.038/1 sa eṣa ādyaḥ puruṣaḥ kalpe kalpe sṛjatyajaḥ",
  "GP10bhp_02u:433": "BhP_02.06.038/3 ātmātmanyātmanātmānaṃ sa saṃyacchati pāti ca",
  "GP10bhp_02u:434": "BhP_02.06.039/1 viśuddhaṃ kevalaṃ jñānaṃ pratyak samyag avasthitam",
  "GP10bhp_02u:435": "BhP_02.06.039/3 satyaṃ pūrṇam anādyantaṃ nirguṇaṃ nityam advayam",
  "GP10bhp_02u:436": "BhP_02.06.040/1 ṛṣe vidanti munayaḥ praśāntātmendriyāśayāḥ",
  "GP10bhp_02u:437": "BhP_02.06.040/3 yadā tadevāsattarkaistirodhīyeta viplutam",
  "GP10bhp_02u:438": "BhP_02.06.041/1 ādyo 'vatāraḥ puruṣaḥ parasya kālaḥ svabhāvaḥ sadasanmanaśca",
  "GP10bhp_02u:439": "BhP_02.06.041/3 dravyaṃ vikāro guṇa indriyāṇi virāṭ svarāṭ sthāsnu cariṣṇu bhūmnaḥ",
  "GP10bhp_02u:440": "BhP_02.06.042/1 ahaṃ bhavo yajña ime prajeśā dakṣādayo ye bhavadādayaśca",
  "GP10bhp_02u:441": "BhP_02.06.042/3 svarlokapālāḥ khagalokapālā nṛlokapālāstalalokapālāḥ",
  "GP10bhp_02u:442": "BhP_02.06.043/1 gandharvavidyādharacāraṇeśā ye yakṣarakṣoraganāganāthāḥ",
  "GP10bhp_02u:443": "BhP_02.06.043/3 ye vā ṛṣīṇām ṛṣabhāḥ pitṇāṃ daityendrasiddheśvaradānavendrāḥ",
  "GP10bhp_02u:444": "BhP_02.06.043/5 anye ca ye pretapiśācabhūta kūṣmāṇḍayādomṛgapakṣyadhīśāḥ",
  "GP10bhp_02u:445": "BhP_02.06.044/1 yat kiñca loke bhagavan mahasvad ojaḥsahasvadbalavat kṣamāvat",
  "GP10bhp_02u:446": "BhP_02.06.044/3 śrīhrīvibhūtyātmavadadbhutārṇaṃ tattvaṃ paraṃ rūpavadasvarūpam",
  "GP10bhp_02u:447": "BhP_02.06.045/1 prādhānyato yān ṛṣa āmananti līlāvatārān puruṣasya bhūmnaḥ",
  "GP10bhp_02u:448": "BhP_02.06.045/3 āpīyatāṃ karṇakaṣāyaśoṣān anukramiṣye ta imān supeśān",
  "GP10bhp_02u:449": "BhP_02.07.001/0 brahmovāca",
  "GP10bhp_02u:450": "BhP_02.07.001/1 yatrodyataḥ kṣititaloddharaṇāya bibhrat",
  "GP10bhp_02u:451": "BhP_02.07.001/2 krauḍīṃ tanuṃ sakalayajñamayīm anantaḥ",
  "GP10bhp_02u:452": "BhP_02.07.001/3 antarmahārṇava upāgatam ādidaityaṃ",
  "GP10bhp_02u:453": "BhP_02.07.001/4 taṃ daṃṣṭrayādrim iva vajradharo dadāra",
  "GP10bhp_02u:454": "BhP_02.07.002/1 jāto rucerajanayat suyamān suyajña",
  "GP10bhp_02u:455": "BhP_02.07.002/2 ākūtisūnuramarān atha dakṣiṇāyām",
  "GP10bhp_02u:456": "BhP_02.07.002/3 lokatrayasya mahatīm aharadyadārtiṃ",
  "GP10bhp_02u:457": "BhP_02.07.002/4 svāyambhuvena manunā harirityanūktaḥ",
  "GP10bhp_02u:458": "BhP_02.07.003/1 jajñe ca kardamagṛhe dvija devahūtyāṃ",
  "GP10bhp_02u:459": "BhP_02.07.003/2 strībhiḥ samaṃ navabhirātmagatiṃ svamātre",
  "GP10bhp_02u:460": "BhP_02.07.003/3 ūce yayātmaśamalaṃ guṇasaṅgapaṅkam",
  "GP10bhp_02u:461": "BhP_02.07.003/4 asmin vidhūya kapilasya gatiṃ prapede",
  "GP10bhp_02u:462": "BhP_02.07.004/1 atrerapatyam abhikāṅkṣata āha tuṣṭo",
  "GP10bhp_02u:463": "BhP_02.07.004/2 datto mayāham iti yadbhagavān sa dattaḥ",
  "GP10bhp_02u:464": "BhP_02.07.004/3 yatpādapaṅkajaparāgapavitradehā",
  "GP10bhp_02u:465": "BhP_02.07.004/4 yogarddhim āpurubhayīṃ yaduhaihayādyāḥ",
  "GP10bhp_02u:466": "BhP_02.07.005/1 taptaṃ tapo vividhalokasisṛkṣayā me",
  "GP10bhp_02u:467": "BhP_02.07.005/2 ādau sanāt svatapasaḥ sa catuḥsano 'bhūt",
  "GP10bhp_02u:468": "BhP_02.07.005/3 prākkalpasamplavavinaṣṭam ihātmatattvaṃ",
  "GP10bhp_02u:469": "BhP_02.07.005/4 samyag jagāda munayo yadacakṣatātman",
  "GP10bhp_02u:470": "BhP_02.07.006/1 dharmasya dakṣaduhitaryajaniṣṭa mūrtyāṃ",
  "GP10bhp_02u:471": "BhP_02.07.006/2 nārāyaṇo nara iti svatapaḥprabhāvaḥ",
  "GP10bhp_02u:472": "BhP_02.07.006/3 dṛṣṭvātmano bhagavato niyamāvalopaṃ",
  "GP10bhp_02u:473": "BhP_02.07.006/4 devyastvanaṅgapṛtanā ghaṭituṃ na śekuḥ",
  "GP10bhp_02u:474": "BhP_02.07.007/1 kāmaṃ dahanti kṛtino nanu roṣadṛṣṭyā",
  "GP10bhp_02u:475": "BhP_02.07.007/2 roṣaṃ dahantam uta te na dahantyasahyam",
  "GP10bhp_02u:476": "BhP_02.07.007/3 so 'yaṃ yadantaram alaṃ praviśan bibheti",
  "GP10bhp_02u:477": "BhP_02.07.007/4 kāmaḥ kathaṃ nu punarasya manaḥ śrayeta",
  "GP10bhp_02u:478": "BhP_02.07.008/1 viddhaḥ sapatnyuditapatribhiranti rājño",
  "GP10bhp_02u:479": "BhP_02.07.008/2 bālo 'pi sann upagatastapase vanāni",
  "GP10bhp_02u:480": "BhP_02.07.008/3 tasmā adāddhruvagatiṃ gṛṇate prasanno",
  "GP10bhp_02u:481": "BhP_02.07.008/4 divyāḥ stuvanti munayo yaduparyadhastāt",
  "GP10bhp_02u:482": "BhP_02.07.009/1 yadvenam utpathagataṃ dvijavākyavajra",
  "GP10bhp_02u:483": "BhP_02.07.009/2 niṣpluṣṭapauruṣabhagaṃ niraye patantam",
  "GP10bhp_02u:484": "BhP_02.07.009/3 trātvārthito jagati putrapadaṃ ca lebhe",
  "GP10bhp_02u:485": "BhP_02.07.009/4 dugdhā vasūni vasudhā sakalāni yena",
  "GP10bhp_02u:486": "BhP_02.07.010/1 nābherasāvṛṣabha āsa sudevisūnur",
  "GP10bhp_02u:487": "BhP_02.07.010/2 yo vai cacāra samadṛg jaḍayogacaryām",
  "GP10bhp_02u:488": "BhP_02.07.010/3 yat pāramahaṃsyam ṛṣayaḥ padam āmananti",
  "GP10bhp_02u:489": "BhP_02.07.010/4 svasthaḥ praśāntakaraṇaḥ parimuktasaṅgaḥ",
  "GP10bhp_02u:490": "BhP_02.07.011/1 satre mamāsa bhagavān hayaśīraṣātho",
  "GP10bhp_02u:491": "BhP_02.07.011/2 sākṣāt sa yajñapuruṣastapanīyavarṇaḥ",
  "GP10bhp_02u:492": "BhP_02.07.011/3 chandomayo makhamayo 'khiladevatātmā",
  "GP10bhp_02u:493": "BhP_02.07.011/4 vāco babhūvuruśatīḥ śvasato 'sya nastaḥ",
  "GP10bhp_02u:494": "BhP_02.07.012/1 matsyo yugāntasamaye manunopalabdhaḥ",
  "GP10bhp_02u:495": "BhP_02.07.012/2 kṣoṇīmayo nikhilajīvanikāyaketaḥ",
  "GP10bhp_02u:496": "BhP_02.07.012/3 visraṃsitān urubhaye salile mukhān me",
  "GP10bhp_02u:497": "BhP_02.07.012/4 ādāya tatra vijahāra ha vedamārgān",
  "GP10bhp_02u:498": "BhP_02.07.013/1 kṣīrodadhāvamaradānavayūthapānām",
  "GP10bhp_02u:499": "BhP_02.07.013/2 unmathnatām amṛtalabdhaya ādidevaḥ",
  "GP10bhp_02u:500": "BhP_02.07.013/3 pṛṣṭhena kacchapavapurvidadhāra gotraṃ",
  "GP10bhp_02u:501": "BhP_02.07.013/4 nidrākṣaṇo 'driparivartakaṣāṇakaṇḍūḥ",
  "GP10bhp_02u:502": "BhP_02.07.014/1 traipiṣṭaporubhayahā sa nṛsiṃharūpaṃ",
  "GP10bhp_02u:503": "BhP_02.07.014/2 kṛtvā bhramadbhrukuṭidaṃṣṭrakarālavaktram",
  "GP10bhp_02u:504": "BhP_02.07.014/3 daityendram āśu gadayābhipatantam ārād",
  "GP10bhp_02u:505": "BhP_02.07.014/4 ūrau nipātya vidadāra nakhaiḥ sphurantam",
  "GP10bhp_02u:506": "BhP_02.07.015/1 antaḥsarasyurubalena pade gṛhīto",
  "GP10bhp_02u:507": "BhP_02.07.015/2 grāheṇa yūthapatirambujahasta ārtaḥ",
  "GP10bhp_02u:508": "BhP_02.07.015/3 āhedam ādipuruṣākhilalokanātha",
  "GP10bhp_02u:509": "BhP_02.07.015/4 tīrthaśravaḥ śravaṇamaṅgalanāmadheya",
  "GP10bhp_02u:510": "BhP_02.07.016/1 śrutvā haristam araṇārthinam aprameyaś",
  "GP10bhp_02u:511": "BhP_02.07.016/2 cakrāyudhaḥ patagarājabhujādhirūḍhaḥ",
  "GP10bhp_02u:512": "BhP_02.07.016/3 cakreṇa nakravadanaṃ vinipāṭya tasmād",
  "GP10bhp_02u:513": "BhP_02.07.016/4 dhaste pragṛhya bhagavān kṛpayojjahāra",
  "GP10bhp_02u:514": "BhP_02.07.017/1 jyāyān guṇairavarajo 'pyaditeḥ sutānāṃ",
  "GP10bhp_02u:515": "BhP_02.07.017/2 lokān vicakrama imān yadathādhiyajñaḥ",
  "GP10bhp_02u:516": "BhP_02.07.017/3 kṣmāṃ vāmanena jagṛhe tripadacchalena",
  "GP10bhp_02u:517": "BhP_02.07.017/4 yācñām ṛte pathi caran prabhubhirna cālyaḥ",
  "GP10bhp_02u:518": "BhP_02.07.018/1 nārtho balerayam urukramapādaśaucam",
  "GP10bhp_02u:519": "BhP_02.07.018/2 āpaḥ śikhādhṛtavato vibudhādhipatyam",
  "GP10bhp_02u:520": "BhP_02.07.018/3 yo vai pratiśrutam ṛte na cikīrṣadanyad",
  "GP10bhp_02u:521": "BhP_02.07.018/4 ātmānam aṅga manasā haraye 'bhimene",
  "GP10bhp_02u:522": "BhP_02.07.019/1 tubhyaṃ ca nārada bhṛśaṃ bhagavān vivṛddha",
  "GP10bhp_02u:523": "BhP_02.07.019/2 bhāvena sādhu parituṣṭa uvāca yogam",
  "GP10bhp_02u:524": "BhP_02.07.019/3 jñānaṃ ca bhāgavatam ātmasatattvadīpaṃ",
  "GP10bhp_02u:525": "BhP_02.07.019/4 yadvāsudevaśaraṇā vidurañjasaiva",
  "GP10bhp_02u:526": "BhP_02.07.020/1 cakraṃ ca dikṣvavihataṃ daśasu svatejo",
  "GP10bhp_02u:527": "BhP_02.07.020/2 manvantareṣu manuvaṃśadharo bibharti",
  "GP10bhp_02u:528": "BhP_02.07.020/3 duṣṭeṣu rājasu damaṃ vyadadhāt svakīrtiṃ",
  "GP10bhp_02u:529": "BhP_02.07.020/4 satye tripṛṣṭha uśatīṃ prathayaṃścaritraiḥ",
  "GP10bhp_02u:530": "BhP_02.07.021/1 dhanvantariśca bhagavān svayam eva kīrtir",
  "GP10bhp_02u:531": "BhP_02.07.021/2 nāmnā nṛṇāṃ pururujāṃ ruja āśu hanti",
  "GP10bhp_02u:532": "BhP_02.07.021/3 yajñe ca bhāgam amṛtāyuravāvarundha",
  "GP10bhp_02u:533": "BhP_02.07.021/4 āyuṣyavedam anuśāstyavatīrya loke",
  "GP10bhp_02u:534": "BhP_02.07.022/1 kṣatraṃ kṣayāya vidhinopabhṛtaṃ mahātmā",
  "GP10bhp_02u:535": "BhP_02.07.022/2 brahmadhrug ujjhitapathaṃ narakārtilipsu",
  "GP10bhp_02u:536": "BhP_02.07.022/3 uddhantyasāvavanikaṇṭakam ugravīryas",
  "GP10bhp_02u:537": "BhP_02.07.022/4 triḥsaptakṛtva urudhāraparaśvadhena",
  "GP10bhp_02u:538": "BhP_02.07.023/1 asmatprasādasumukhaḥ kalayā kaleśa",
  "GP10bhp_02u:539": "BhP_02.07.023/2 ikṣvākuvaṃśa avatīrya gurornideśe",
  "GP10bhp_02u:540": "BhP_02.07.023/3 tiṣṭhan vanaṃ sadayitānuja āviveśa",
  "GP10bhp_02u:541": "BhP_02.07.023/4 yasmin virudhya daśakandhara ārtim ārcchat",
  "GP10bhp_02u:542": "BhP_02.07.024/1 yasmā adādudadhirūḍhabhayāṅgavepo",
  "GP10bhp_02u:543": "BhP_02.07.024/2 mārgaṃ sapadyaripuraṃ haravaddidhakṣoḥ",
  "GP10bhp_02u:544": "BhP_02.07.024/3 dūre suhṛnmathitaroṣasuśoṇadṛṣṭyā",
  "GP10bhp_02u:545": "BhP_02.07.024/4 tātapyamānamakaroraganakracakraḥ",
  "GP10bhp_02u:546": "BhP_02.07.025/1 vakṣaḥsthalasparśarugnamahendravāha",
  "GP10bhp_02u:547": "BhP_02.07.025/2 dantairviḍambitakakubjuṣa ūḍhahāsam",
  "GP10bhp_02u:548": "BhP_02.07.025/3 sadyo 'subhiḥ saha vineṣyati dārahartur",
  "GP10bhp_02u:549": "BhP_02.07.025/4 visphūrjitairdhanuṣa uccarato 'dhisainye",
  "GP10bhp_02u:550": "BhP_02.07.026/1 bhūmeḥ suretaravarūthavimarditāyāḥ",
  "GP10bhp_02u:551": "BhP_02.07.026/2 kleśavyayāya kalayā sitakṛṣṇakeśaḥ",
  "GP10bhp_02u:552": "BhP_02.07.026/3 jātaḥ kariṣyati janānupalakṣyamārgaḥ",
  "GP10bhp_02u:553": "BhP_02.07.026/4 karmāṇi cātmamahimopanibandhanāni",
  "GP10bhp_02u:554": "BhP_02.07.027/1 tokena jīvaharaṇaṃ yadulūkikāyās",
  "GP10bhp_02u:555": "BhP_02.07.027/2 traimāsikasya ca padā śakaṭo 'pavṛttaḥ",
  "GP10bhp_02u:556": "BhP_02.07.027/3 yadriṅgatāntaragatena divispṛśorvā",
  "GP10bhp_02u:557": "BhP_02.07.027/4 unmūlanaṃ tvitarathārjunayorna bhāvyam",
  "GP10bhp_02u:558": "BhP_02.07.028/1 yadvai vraje vrajapaśūn viṣatoyapītān",
  "GP10bhp_02u:559": "BhP_02.07.028/2 pālāṃstvajīvayadanugrahadṛṣṭivṛṣṭyā",
  "GP10bhp_02u:560": "BhP_02.07.028/3 tacchuddhaye 'tiviṣavīryavilolajihvam",
  "GP10bhp_02u:561": "BhP_02.07.028/4 uccāṭayiṣyaduragaṃ viharan hradinyām",
  "GP10bhp_02u:562": "BhP_02.07.029/1 tat karma divyam iva yan niśi niḥśayānaṃ",
  "GP10bhp_02u:563": "BhP_02.07.029/2 dāvāgninā śucivane paridahyamāne",
  "GP10bhp_02u:564": "BhP_02.07.029/3 unneṣyati vrajam ato 'vasitāntakālaṃ",
  "GP10bhp_02u:565": "BhP_02.07.029/4 netre pidhāpya sabalo 'nadhigamyavīryaḥ",
  "GP10bhp_02u:566": "BhP_02.07.030/1 gṛhṇīta yadyadupabandham amuṣya mātā",
  "GP10bhp_02u:567": "BhP_02.07.030/2 śulbaṃ sutasya na tu tat tadamuṣya māti",
  "GP10bhp_02u:568": "BhP_02.07.030/3 yaj jṛmbhato 'sya vadane bhuvanāni gopī",
  "GP10bhp_02u:569": "BhP_02.07.030/4 saṃvīkṣya śaṅkitamanāḥ pratibodhitāsīt",
  "GP10bhp_02u:570": "BhP_02.07.031/1 nandaṃ ca mokṣyati bhayādvaruṇasya pāśād",
  "GP10bhp_02u:571": "BhP_02.07.031/2 gopān bileṣu pihitān mayasūnunā ca",
  "GP10bhp_02u:572": "BhP_02.07.031/3 ahnyāpṛtaṃ niśi śayānam atiśrameṇa",
  "GP10bhp_02u:573": "BhP_02.07.031/4 lokaṃ vikuṇṭham upaneṣyati gokulaṃ sma",
  "GP10bhp_02u:574": "BhP_02.07.032/1 gopairmakhe pratihate vrajaviplavāya",
  "GP10bhp_02u:575": "BhP_02.07.032/2 deve 'bhivarṣati paśūn kṛpayā rirakṣuḥ",
  "GP10bhp_02u:576": "BhP_02.07.032/3 dhartocchilīndhram iva saptadināni sapta",
  "GP10bhp_02u:577": "BhP_02.07.032/4 varṣo mahīdhram anaghaikakare salīlam",
  "GP10bhp_02u:578": "BhP_02.07.033/1 krīḍan vane niśi niśākararaśmigauryāṃ",
  "GP10bhp_02u:579": "BhP_02.07.033/2 rāsonmukhaḥ kalapadāyatamūrcchitena",
  "GP10bhp_02u:580": "BhP_02.07.033/3 uddīpitasmararujāṃ vrajabhṛdvadhūnāṃ",
  "GP10bhp_02u:581": "BhP_02.07.033/4 harturhariṣyati śiro dhanadānugasya",
  "GP10bhp_02u:582": "BhP_02.07.034/1 ye ca pralambakharadardurakeśyariṣṭa",
  "GP10bhp_02u:583": "BhP_02.07.034/2 mallebhakaṃsayavanāḥ kapipauṇḍrakādyāḥ",
  "GP10bhp_02u:584": "BhP_02.07.034/3 anye ca śālvakujabalvaladantavakra",
  "GP10bhp_02u:585": "BhP_02.07.034/4 saptokṣaśambaravidūratharukmimukhyāḥ",
  "GP10bhp_02u:586": "BhP_02.07.035/1 ye vā mṛdhe samitiśālina āttacāpāḥ",
  "GP10bhp_02u:587": "BhP_02.07.035/2 kāmbojamatsyakurusṛñjayakaikayādyāḥ",
  "GP10bhp_02u:588": "BhP_02.07.035/3 yāsyantyadarśanam alaṃ balapārthabhīma",
  "GP10bhp_02u:589": "BhP_02.07.035/4 vyājāhvayena hariṇā nilayaṃ tadīyam",
  "GP10bhp_02u:590": "BhP_02.07.036/1 kālena mīlitadhiyām avamṛśya nṇāṃ",
  "GP10bhp_02u:591": "BhP_02.07.036/2 stokāyuṣāṃ svanigamo bata dūrapāraḥ",
  "GP10bhp_02u:592": "BhP_02.07.036/3 āvirhitastvanuyugaṃ sa hi satyavatyāṃ",
  "GP10bhp_02u:593": "BhP_02.07.036/4 vedadrumaṃ viṭapaśo vibhajiṣyati sma",
  "GP10bhp_02u:594": "BhP_02.07.037/1 devadviṣāṃ nigamavartmani niṣṭhitānāṃ",
  "GP10bhp_02u:595": "BhP_02.07.037/2 pūrbhirmayena vihitābhiradṛśyatūrbhiḥ",
  "GP10bhp_02u:596": "BhP_02.07.037/3 lokān ghnatāṃ mativimoham atipralobhaṃ",
  "GP10bhp_02u:597": "BhP_02.07.037/4 veṣaṃ vidhāya bahu bhāṣyata aupadharmyam",
  "GP10bhp_02u:598": "BhP_02.07.038/1 yarhyālayeṣvapi satāṃ na hareḥ kathāḥ syuḥ",
  "GP10bhp_02u:599": "BhP_02.07.038/2 pāṣaṇḍino dvijajanā vṛṣalā nṛdevāḥ",
  "GP10bhp_02u:600": "BhP_02.07.038/3 svāhā svadhā vaṣaḍiti sma giro na yatra",
  "GP10bhp_02u:601": "BhP_02.07.038/4 śāstā bhaviṣyati kalerbhagavān yugānte",
  "GP10bhp_02u:602": "BhP_02.07.039/1 sarge tapo 'ham ṛṣayo nava ye prajeśāḥ",
  "GP10bhp_02u:603": "BhP_02.07.039/2 sthāne 'tha dharmamakhamanvamarāvanīśāḥ",
  "GP10bhp_02u:604": "BhP_02.07.039/3 ante tvadharmaharamanyuvaśāsurādyā",
  "GP10bhp_02u:605": "BhP_02.07.039/4 māyāvibhūtaya imāḥ puruśaktibhājaḥ",
  "GP10bhp_02u:606": "BhP_02.07.040/1 viṣṇornu vīryagaṇanāṃ katamo 'rhatīha",
  "GP10bhp_02u:607": "BhP_02.07.040/2 yaḥ pārthivānyapi kavirvimame rajāṃsi",
  "GP10bhp_02u:608": "BhP_02.07.040/3 caskambha yaḥ svarahasāskhalatā tripṛṣṭhaṃ",
  "GP10bhp_02u:609": "BhP_02.07.040/4 yasmāt trisāmyasadanādurukampayānam",
  "GP10bhp_02u:610": "BhP_02.07.041/1 nāntaṃ vidāmyaham amī munayo 'grajāste",
  "GP10bhp_02u:611": "BhP_02.07.041/2 māyābalasya puruṣasya kuto 'varā ye",
  "GP10bhp_02u:612": "BhP_02.07.041/3 gāyan guṇān daśaśatānana ādidevaḥ",
  "GP10bhp_02u:613": "BhP_02.07.041/4 śeṣo 'dhunāpi samavasyati nāsya pāram",
  "GP10bhp_02u:614": "BhP_02.07.042/1 yeṣāṃ sa eṣa bhagavān dayayedanantaḥ",
  "GP10bhp_02u:615": "BhP_02.07.042/2 sarvātmanāśritapado yadi nirvyalīkam",
  "GP10bhp_02u:616": "BhP_02.07.042/3 te dustarām atitaranti ca devamāyāṃ",
  "GP10bhp_02u:617": "BhP_02.07.042/4 naiṣāṃ mamāham iti dhīḥ śvaśṛgālabhakṣye",
  "GP10bhp_02u:618": "BhP_02.07.043/1 vedāham aṅga paramasya hi yogamāyāṃ",
  "GP10bhp_02u:619": "BhP_02.07.043/2 yūyaṃ bhavaśca bhagavān atha daityavaryaḥ",
  "GP10bhp_02u:620": "BhP_02.07.043/3 patnī manoḥ sa ca manuśca tadātmajāśca",
  "GP10bhp_02u:621": "BhP_02.07.043/4 prācīnabarhirṛbhuraṅga uta dhruvaśca",
  "GP10bhp_02u:622": "BhP_02.07.044/1 ikṣvākurailamucukundavidehagādhi",
  "GP10bhp_02u:623": "BhP_02.07.044/2 raghvambarīṣasagarā gayanāhuṣādyāḥ",
  "GP10bhp_02u:624": "BhP_02.07.044/3 māndhātralarkaśatadhanvanurantidevā",
  "GP10bhp_02u:625": "BhP_02.07.044/4 devavrato baliramūrttarayo dilīpaḥ",
  "GP10bhp_02u:626": "BhP_02.07.045/1 saubharyutaṅkaśibidevalapippalāda",
  "GP10bhp_02u:627": "BhP_02.07.045/2 sārasvatoddhavaparāśarabhūriṣeṇāḥ",
  "GP10bhp_02u:628": "BhP_02.07.045/3 ye 'nye vibhīṣaṇahanūmadupendradatta",
  "GP10bhp_02u:629": "BhP_02.07.045/4 pārthārṣṭiṣeṇaviduraśrutadevavaryāḥ",
  "GP10bhp_02u:630": "BhP_02.07.046/1 te vai vidantyatitaranti ca devamāyāṃ",
  "GP10bhp_02u:631": "BhP_02.07.046/2 strīśūdrahūṇaśabarā api pāpajīvāḥ",
  "GP10bhp_02u:632": "BhP_02.07.046/3 yadyadbhutakramaparāyaṇaśīlaśikṣās",
  "GP10bhp_02u:633": "BhP_02.07.046/4 tiryagjanā api kim u śrutadhāraṇā ye",
  "GP10bhp_02u:634": "BhP_02.07.047/1 śaśvat praśāntam abhayaṃ pratibodhamātraṃ",
  "GP10bhp_02u:635": "BhP_02.07.047/2 śuddhaṃ samaṃ sadasataḥ paramātmatattvam",
  "GP10bhp_02u:636": "BhP_02.07.047/3 śabdo na yatra purukārakavān kriyārtho",
  "GP10bhp_02u:637": "BhP_02.07.047/4 māyā paraityabhimukhe ca vilajjamānā",
  "GP10bhp_02u:638": "BhP_02.07.048/1 tadvai padaṃ bhagavataḥ paramasya puṃso",
  "GP10bhp_02u:639": "BhP_02.07.048/2 brahmeti yadvidurajasrasukhaṃ viśokam",
  "GP10bhp_02u:640": "BhP_02.07.048/3 sadhryaṅ niyamya yatayo yamakartahetiṃ",
  "GP10bhp_02u:641": "BhP_02.07.048/4 jahyuḥ svarāḍiva nipānakhanitram indraḥ",
  "GP10bhp_02u:642": "BhP_02.07.049/1 sa śreyasām api vibhurbhagavān yato 'sya",
  "GP10bhp_02u:643": "BhP_02.07.049/2 bhāvasvabhāvavihitasya sataḥ prasiddhiḥ",
  "GP10bhp_02u:644": "BhP_02.07.049/3 dehe svadhātuvigame 'nuviśīryamāṇe",
  "GP10bhp_02u:645": "BhP_02.07.049/4 vyomeva tatra puruṣo na viśīryate ñjaḥ",
  "GP10bhp_02u:646": "BhP_02.07.050/1 so 'yaṃ te 'bhihitastāta bhagavān viśvabhāvanaḥ",
  "GP10bhp_02u:647": "BhP_02.07.050/3 samāsena harernānyadanyasmāt sadasac ca yat",
  "GP10bhp_02u:648": "BhP_02.07.051/1 idaṃ bhāgavataṃ nāma yan me bhagavatoditam",
  "GP10bhp_02u:649": "BhP_02.07.051/3 saṅgraho 'yaṃ vibhūtīnāṃ tvam etadvipulī kuru",
  "GP10bhp_02u:650": "BhP_02.07.052/1 yathā harau bhagavati nṛṇāṃ bhaktirbhaviṣyati",
  "GP10bhp_02u:651": "BhP_02.07.052/3 sarvātmanyakhilādhāre iti saṅkalpya varṇaya",
  "GP10bhp_02u:652": "BhP_02.07.053/1 māyāṃ varṇayato 'muṣya īśvarasyānumodataḥ",
  "GP10bhp_02u:653": "BhP_02.07.053/3 śṛṇvataḥ śraddhayā nityaṃ māyayātmā na muhyati",
  "GP10bhp_02u:654": "BhP_02.08.001/0 rājovāca",
  "GP10bhp_02u:655": "BhP_02.08.001/1 brahmaṇā codito brahman guṇākhyāne 'guṇasya ca",
  "GP10bhp_02u:656": "BhP_02.08.001/3 yasmai yasmai yathā prāha nārado devadarśanaḥ",
  "GP10bhp_02u:657": "BhP_02.08.002/1 etadveditum icchāmi tattvaṃ tattvavidāṃ vara",
  "GP10bhp_02u:658": "BhP_02.08.002/3 hareradbhutavīryasya kathā lokasumaṅgalāḥ",
  "GP10bhp_02u:659": "BhP_02.08.003/1 kathayasva mahābhāga yathāham akhilātmani",
  "GP10bhp_02u:660": "BhP_02.08.003/3 kṛṣṇe niveśya niḥsaṅgaṃ manastyakṣye kalevaram",
  "GP10bhp_02u:661": "BhP_02.08.004/1 śṛṇvataḥ śraddhayā nityaṃ gṛṇataśca svaceṣṭitam",
  "GP10bhp_02u:662": "BhP_02.08.004/3 kālena nātidīrgheṇa bhagavān viśate hṛdi",
  "GP10bhp_02u:663": "BhP_02.08.005/1 praviṣṭaḥ karṇarandhreṇa svānāṃ bhāvasaroruham",
  "GP10bhp_02u:664": "BhP_02.08.005/3 dhunoti śamalaṃ kṛṣṇaḥ salilasya yathā śarat",
  "GP10bhp_02u:665": "BhP_02.08.006/1 dhautātmā puruṣaḥ kṛṣṇa pādamūlaṃ na muñcati",
  "GP10bhp_02u:666": "BhP_02.08.006/3 muktasarvaparikleśaḥ pānthaḥ svaśaraṇaṃ yathā",
  "GP10bhp_02u:667": "BhP_02.08.007/1 yadadhātumato brahman dehārambho 'sya dhātubhiḥ",
  "GP10bhp_02u:668": "BhP_02.08.007/3 yadṛcchayā hetunā vā bhavanto jānate yathā",
  "GP10bhp_02u:669": "BhP_02.08.008/1 āsīdyadudarāt padmaṃ lokasaṃsthānalakṣaṇam",
  "GP10bhp_02u:670": "BhP_02.08.008/3 yāvān ayaṃ vai puruṣa iyattāvayavaiḥ pṛthak",
  "GP10bhp_02u:671": "BhP_02.08.008/5 tāvān asāviti proktaḥ saṃsthāvayavavān iva",
  "GP10bhp_02u:672": "BhP_02.08.009/1 ajaḥ sṛjati bhūtāni bhūtātmā yadanugrahāt",
  "GP10bhp_02u:673": "BhP_02.08.009/3 dadṛśe yena tadrūpaṃ nābhipadmasamudbhavaḥ",
  "GP10bhp_02u:674": "BhP_02.08.010/1 sa cāpi yatra puruṣo viśvasthityudbhavāpyayaḥ",
  "GP10bhp_02u:675": "BhP_02.08.010/3 muktvātmamāyāṃ māyeśaḥ śete sarvaguhāśayaḥ",
  "GP10bhp_02u:676": "BhP_02.08.011/1 puruṣāvayavairlokāḥ sapālāḥ pūrvakalpitāḥ",
  "GP10bhp_02u:677": "BhP_02.08.011/3 lokairamuṣyāvayavāḥ sapālairiti śuśruma",
  "GP10bhp_02u:678": "BhP_02.08.012/1 yāvān kalpo vikalpo vā yathā kālo 'numīyate",
  "GP10bhp_02u:679": "BhP_02.08.012/3 bhūtabhavyabhavacchabda āyurmānaṃ ca yat sataḥ",
  "GP10bhp_02u:680": "BhP_02.08.013/1 kālasyānugatiryā tu lakṣyate 'ṇvī bṛhatyapi",
  "GP10bhp_02u:681": "BhP_02.08.013/3 yāvatyaḥ karmagatayo yādṛśīrdvijasattama",
  "GP10bhp_02u:682": "BhP_02.08.014/1 yasmin karmasamāvāyo yathā yenopagṛhyate",
  "GP10bhp_02u:683": "BhP_02.08.014/3 guṇānāṃ guṇināṃ caiva pariṇāmam abhīpsatām",
  "GP10bhp_02u:684": "BhP_02.08.015/1 bhūpātālakakubvyoma grahanakṣatrabhūbhṛtām",
  "GP10bhp_02u:685": "BhP_02.08.015/3 saritsamudradvīpānāṃ sambhavaścaitadokasām",
  "GP10bhp_02u:686": "BhP_02.08.016/1 pramāṇam aṇḍakośasya bāhyābhyantarabhedataḥ",
  "GP10bhp_02u:687": "BhP_02.08.016/3 mahatāṃ cānucaritaṃ varṇāśramaviniścayaḥ",
  "GP10bhp_02u:688": "BhP_02.08.017/1 yugāni yugamānaṃ ca dharmo yaśca yuge yuge",
  "GP10bhp_02u:689": "BhP_02.08.017/3 avatārānucaritaṃ yadāścaryatamaṃ hareḥ",
  "GP10bhp_02u:690": "BhP_02.08.018/1 nṛṇāṃ sādhāraṇo dharmaḥ saviśeṣaśca yādṛśaḥ",
  "GP10bhp_02u:691": "BhP_02.08.018/3 śreṇīnāṃ rājarṣīṇāṃ ca dharmaḥ kṛcchreṣu jīvatām",
  "GP10bhp_02u:692": "BhP_02.08.019/1 tattvānāṃ parisaṅkhyānaṃ lakṣaṇaṃ hetulakṣaṇam",
  "GP10bhp_02u:693": "BhP_02.08.019/3 puruṣārādhanavidhiryogasyādhyātmikasya ca",
  "GP10bhp_02u:694": "BhP_02.08.020/1 yogeśvaraiśvaryagatirliṅgabhaṅgastu yoginām",
  "GP10bhp_02u:695": "BhP_02.08.020/3 vedopavedadharmāṇām itihāsapurāṇayoḥ",
  "GP10bhp_02u:696": "BhP_02.08.021/1 samplavaḥ sarvabhūtānāṃ vikramaḥ pratisaṅkramaḥ",
  "GP10bhp_02u:697": "BhP_02.08.021/3 iṣṭāpūrtasya kāmyānāṃ trivargasya ca yo vidhiḥ",
  "GP10bhp_02u:698": "BhP_02.08.022/1 yo vānuśāyināṃ sargaḥ pāṣaṇḍasya ca sambhavaḥ",
  "GP10bhp_02u:699": "BhP_02.08.022/3 ātmano bandhamokṣau ca vyavasthānaṃ svarūpataḥ",
  "GP10bhp_02u:700": "BhP_02.08.023/1 yathātmatantro bhagavān vikrīḍatyātmamāyayā",
  "GP10bhp_02u:701": "BhP_02.08.023/3 visṛjya vā yathā māyām udāste sākṣivadvibhuḥ",
  "GP10bhp_02u:702": "BhP_02.08.024/1 sarvam etac ca bhagavan pṛcchato me 'nupūrvaśaḥ",
  "GP10bhp_02u:703": "BhP_02.08.024/3 tattvato 'rhasyudāhartuṃ prapannāya mahāmune",
  "GP10bhp_02u:704": "BhP_02.08.025/1 atra pramāṇaṃ hi bhavān parameṣṭhī yathātmabhūḥ",
  "GP10bhp_02u:705": "BhP_02.08.025/3 apare cānutiṣṭhanti pūrveṣāṃ pūrvajaiḥ kṛtam",
  "GP10bhp_02u:706": "BhP_02.08.026/1 na me 'savaḥ parāyanti brahmann anaśanādamī",
  "GP10bhp_02u:707": "BhP_02.08.026/3 pibato ñcyutapīyūṣam tadvākyābdhiviniḥsṛtam",
  "GP10bhp_02u:708": "BhP_02.08.027/0 sūta uvāca",
  "GP10bhp_02u:709": "BhP_02.08.027/1 sa upāmantrito rājñā kathāyām iti satpateḥ",
  "GP10bhp_02u:710": "BhP_02.08.027/3 brahmarāto bhṛśaṃ prīto viṣṇurātena saṃsadi",
  "GP10bhp_02u:711": "BhP_02.08.028/1 prāha bhāgavataṃ nāma purāṇaṃ brahmasammitam",
  "GP10bhp_02u:712": "BhP_02.08.028/3 brahmaṇe bhagavatproktaṃ brahmakalpa upāgate",
  "GP10bhp_02u:713": "BhP_02.08.029/1 yadyat parīkṣidṛṣabhaḥ pāṇḍūnām anupṛcchati",
  "GP10bhp_02u:714": "BhP_02.08.029/3 ānupūrvyeṇa tat sarvam ākhyātum upacakrame",
  "GP10bhp_02u:715": "BhP_02.09.001/0 śrīśuka uvāca",
  "GP10bhp_02u:716": "BhP_02.09.001/1 ātmamāyām ṛte rājan parasyānubhavātmanaḥ",
  "GP10bhp_02u:717": "BhP_02.09.001/3 na ghaṭetārthasambandhaḥ svapnadraṣṭurivāñjasā",
  "GP10bhp_02u:718": "BhP_02.09.002/1 bahurūpa ivābhāti māyayā bahurūpayā",
  "GP10bhp_02u:719": "BhP_02.09.002/3 ramamāṇo guṇeṣvasyā mamāham iti manyate",
  "GP10bhp_02u:720": "BhP_02.09.003/1 yarhi vāva mahimni sve parasmin kālamāyayoḥ",
  "GP10bhp_02u:721": "BhP_02.09.003/3 rameta gatasammohastyaktvodāste tadobhayam",
  "GP10bhp_02u:722": "BhP_02.09.004/1 ātmatattvaviśuddhyarthaṃ yadāha bhagavān ṛtam",
  "GP10bhp_02u:723": "BhP_02.09.004/3 brahmaṇe darśayan rūpam avyalīkavratādṛtaḥ",
  "GP10bhp_02u:724": "BhP_02.09.005/1 sa ādidevo jagatāṃ paro guruḥ svadhiṣṇyam āsthāya sisṛkṣayaikṣata",
  "GP10bhp_02u:725": "BhP_02.09.005/3 tāṃ nādhyagacchaddṛśam atra sammatāṃ prapañcanirmāṇavidhiryayā bhavet",
  "GP10bhp_02u:726": "BhP_02.09.006/1 sa cintayan dvyakṣaram ekadāmbhasy upāśṛṇoddvirgaditaṃ vaco vibhuḥ",
  "GP10bhp_02u:727": "BhP_02.09.006/3 sparśeṣu yat ṣoḍaśam ekaviṃśaṃ niṣkiñcanānāṃ nṛpa yaddhanaṃ viduḥ",
  "GP10bhp_02u:728": "BhP_02.09.007/1 niśamya tadvaktṛdidṛkṣayā diśo vilokya tatrānyadapaśyamānaḥ",
  "GP10bhp_02u:729": "BhP_02.09.007/3 svadhiṣṇyam āsthāya vimṛśya taddhitaṃ tapasyupādiṣṭa ivādadhe manaḥ",
  "GP10bhp_02u:730": "BhP_02.09.008/1 divyaṃ sahasrābdam amoghadarśano jitānilātmā vijitobhayendriyaḥ",
  "GP10bhp_02u:731": "BhP_02.09.008/3 atapyata smākhilalokatāpanaṃ tapastapīyāṃstapatāṃ samāhitaḥ",
  "GP10bhp_02u:732": "BhP_02.09.009/1 tasmai svalokaṃ bhagavān sabhājitaḥ sandarśayām āsa paraṃ na yatparam",
  "GP10bhp_02u:733": "BhP_02.09.009/3 vyapetasaṅkleśavimohasādhvasaṃ svadṛṣṭavadbhirpuruṣairabhiṣṭutam",
  "GP10bhp_02u:734": "BhP_02.09.010/1 pravartate yatra rajastamastayoḥ sattvaṃ ca miśraṃ na ca kālavikramaḥ",
  "GP10bhp_02u:735": "BhP_02.09.010/3 na yatra māyā kim utāpare harer anuvratā yatra surāsurārcitāḥ",
  "GP10bhp_02u:736": "BhP_02.09.011/1 śyāmāvadātāḥ śatapatralocanāḥ piśaṅgavastrāḥ surucaḥ supeśasaḥ",
  "GP10bhp_02u:737": "BhP_02.09.011/3 sarve caturbāhava unmiṣanmaṇi pravekaniṣkābharaṇāḥ suvarcasaḥ",
  "GP10bhp_02u:738": "BhP_02.09.011/5 pravālavaidūryamṛṇālavarcasaḥ parisphuratkuṇḍalamaulimālinaḥ",
  "GP10bhp_02u:739": "BhP_02.09.012/1 bhrājiṣṇubhiryaḥ parito virājate lasadvimānāvalibhirmahātmanām",
  "GP10bhp_02u:740": "BhP_02.09.012/3 vidyotamānaḥ pramadottamādyubhiḥ savidyudabhrāvalibhiryathā nabhaḥ",
  "GP10bhp_02u:741": "BhP_02.09.013/1 śrīryatra rūpiṇyurugāyapādayoḥ karoti mānaṃ bahudhā vibhūtibhiḥ",
  "GP10bhp_02u:742": "BhP_02.09.013/3 preṅkhaṃ śritā yā kusumākarānugair vigīyamānā priyakarma gāyatī",
  "GP10bhp_02u:743": "BhP_02.09.014/1 dadarśa tatrākhilasātvatāṃ patiṃ śriyaḥ patiṃ yajñapatiṃ jagatpatim",
  "GP10bhp_02u:744": "BhP_02.09.014/3 sunandanandaprabalārhaṇādibhiḥ svapārṣadāgraiḥ parisevitaṃ vibhum",
  "GP10bhp_02u:745": "BhP_02.09.015/1 bhṛtyaprasādābhimukhaṃ dṛgāsavaṃ prasannahāsāruṇalocanānanam",
  "GP10bhp_02u:746": "BhP_02.09.015/3 kirīṭinaṃ kuṇḍalinaṃ caturbhujaṃ pītāṃśukaṃ vakṣasi lakṣitaṃ śriyā",
  "GP10bhp_02u:747": "BhP_02.09.016/1 adhyarhaṇīyāsanam āsthitaṃ paraṃ vṛtaṃ catuḥṣoḍaśapañcaśaktibhiḥ",
  "GP10bhp_02u:748": "BhP_02.09.016/3 yuktaṃ bhagaiḥ svairitaratra cādhruvaiḥ sva eva dhāman ramamāṇam īśvaram",
  "GP10bhp_02u:749": "BhP_02.09.017/1 taddarśanāhlādapariplutāntaro hṛṣyattanuḥ premabharāśrulocanaḥ",
  "GP10bhp_02u:750": "BhP_02.09.017/3 nanāma pādāmbujam asya viśvasṛg yat pāramahaṃsyena pathādhigamyate",
  "GP10bhp_02u:751": "BhP_02.09.018/1 taṃ prīyamāṇaṃ samupasthitaṃ kaviṃ prajāvisarge nijaśāsanārhaṇam",
  "GP10bhp_02u:752": "BhP_02.09.018/3 babhāṣa īṣatsmitaśociṣā girā priyaḥ priyaṃ prītamanāḥ kare spṛśan",
  "GP10bhp_02u:753": "BhP_02.09.019/0 śrībhagavān uvāca",
  "GP10bhp_02u:754": "BhP_02.09.019/1 tvayāhaṃ toṣitaḥ samyag vedagarbha sisṛkṣayā",
  "GP10bhp_02u:755": "BhP_02.09.019/3 ciraṃ bhṛtena tapasā dustoṣaḥ kūṭayoginām",
  "GP10bhp_02u:756": "BhP_02.09.020/1 varaṃ varaya bhadraṃ te vareśaṃ mābhivāñchitam",
  "GP10bhp_02u:757": "BhP_02.09.020/3 brahmañ chreyaḥpariśrāmaḥ puṃsāṃ maddarśanāvadhiḥ",
  "GP10bhp_02u:758": "BhP_02.09.021/1 manīṣitānubhāvo 'yaṃ mama lokāvalokanam",
  "GP10bhp_02u:759": "BhP_02.09.021/3 yadupaśrutya rahasi cakartha paramaṃ tapaḥ",
  "GP10bhp_02u:760": "BhP_02.09.022/1 pratyādiṣṭaṃ mayā tatra tvayi karmavimohite",
  "GP10bhp_02u:761": "BhP_02.09.022/3 tapo me hṛdayaṃ sākṣādātmāhaṃ tapaso 'nagha",
  "GP10bhp_02u:762": "BhP_02.09.023/1 sṛjāmi tapasaivedaṃ grasāmi tapasā punaḥ",
  "GP10bhp_02u:763": "BhP_02.09.023/3 bibharmi tapasā viśvaṃ vīryaṃ me duścaraṃ tapaḥ",
  "GP10bhp_02u:764": "BhP_02.09.024/0 brahmovāca",
  "GP10bhp_02u:765": "BhP_02.09.024/1 bhagavan sarvabhūtānām adhyakṣo 'vasthito guhām",
  "GP10bhp_02u:766": "BhP_02.09.024/3 veda hyapratiruddhena prajñānena cikīrṣitam",
  "GP10bhp_02u:767": "BhP_02.09.025/1 tathāpi nāthamānasya nātha nāthaya nāthitam",
  "GP10bhp_02u:768": "BhP_02.09.025/3 parāvare yathā rūpejānīyāṃ te tvarūpiṇaḥ",
  "GP10bhp_02u:769": "BhP_02.09.026/1 yathātmamāyāyogena nānāśaktyupabṛṃhitam",
  "GP10bhp_02u:770": "BhP_02.09.026/3 vilumpan visṛjan gṛhṇan bibhradātmānam ātmanā",
  "GP10bhp_02u:771": "BhP_02.09.027/1 krīḍasyamoghasaṅkalpa ūrṇanābhiryathorṇute",
  "GP10bhp_02u:772": "BhP_02.09.027/3 tathā tadviṣayāṃ dhehi manīṣāṃ mayi mādhava",
  "GP10bhp_02u:773": "BhP_02.09.028/1 bhagavacchikṣitam ahaṃ karavāṇi hyatandritaḥ",
  "GP10bhp_02u:774": "BhP_02.09.028/3 nehamānaḥ prajāsargaṃ badhyeyaṃ yadanugrahāt",
  "GP10bhp_02u:775": "BhP_02.09.029/1 yāvat sakhā sakhyuriveśa te kṛtaḥ prajāvisarge vibhajāmi bho janam",
  "GP10bhp_02u:776": "BhP_02.09.029/3 aviklavaste parikarmaṇi sthito mā me samunnaddhamado ñja māninaḥ",
  "GP10bhp_02u:777": "BhP_02.09.030/0 śrībhagavān uvāca",
  "GP10bhp_02u:778": "BhP_02.09.030/1 jñānaṃ paramaguhyaṃ me yadvijñānasamanvitam",
  "GP10bhp_02u:779": "BhP_02.09.030/3 sarahasyaṃ tadaṅgaṃ ca gṛhāṇa gaditaṃ mayā",
  "GP10bhp_02u:780": "BhP_02.09.031/1 yāvān ahaṃ yathābhāvo yadrūpaguṇakarmakaḥ",
  "GP10bhp_02u:781": "BhP_02.09.031/3 tathaiva tattvavijñānam astu te madanugrahāt",
  "GP10bhp_02u:782": "BhP_02.09.032/1 aham evāsam evāgre nānyadyat sadasat param",
  "GP10bhp_02u:783": "BhP_02.09.032/3 paścādahaṃ yadetac ca yo 'vaśiṣyeta so 'smyaham",
  "GP10bhp_02u:784": "BhP_02.09.033/1 ṛte 'rthaṃ yat pratīyeta na pratīyeta cātmani",
  "GP10bhp_02u:785": "BhP_02.09.033/3 tadvidyādātmano māyāṃ yathābhāso yathā tamaḥ",
  "GP10bhp_02u:786": "BhP_02.09.034/1 yathā mahānti bhūtāni bhūteṣūccāvaceṣvanu",
  "GP10bhp_02u:787": "BhP_02.09.034/3 praviṣṭānyapraviṣṭāni tathā teṣu na teṣvaham",
  "GP10bhp_02u:788": "BhP_02.09.035/1 etāvadeva jijñāsyaṃ tattvajijñāsunātmanaḥ",
  "GP10bhp_02u:789": "BhP_02.09.035/3 anvayavyatirekābhyāṃ yat syāt sarvatra sarvadā",
  "GP10bhp_02u:790": "BhP_02.09.036/1 etan mataṃ samātiṣṭha parameṇa samādhinā",
  "GP10bhp_02u:791": "BhP_02.09.036/3 bhavān kalpavikalpeṣu na vimuhyati karhicit",
  "GP10bhp_02u:792": "BhP_02.09.037/0 śrīśuka uvāca",
  "GP10bhp_02u:793": "BhP_02.09.037/1 sampradiśyaivam ajano janānāṃ parameṣṭhinam",
  "GP10bhp_02u:794": "BhP_02.09.037/3 paśyatastasya tadrūpam ātmano nyaruṇaddhariḥ",
  "GP10bhp_02u:795": "BhP_02.09.038/1 antarhitendriyārthāya haraye vihitāñjaliḥ",
  "GP10bhp_02u:796": "BhP_02.09.038/3 sarvabhūtamayo viśvaṃ sasarjedaṃ sa pūrvavat",
  "GP10bhp_02u:797": "BhP_02.09.039/1 prajāpatirdharmapatirekadā niyamān yamān",
  "GP10bhp_02u:798": "BhP_02.09.039/3 bhadraṃ prajānām anvicchann ātiṣṭhat svārthakāmyayā",
  "GP10bhp_02u:799": "BhP_02.09.040/1 taṃ nāradaḥ priyatamo rikthādānām anuvrataḥ",
  "GP10bhp_02u:800": "BhP_02.09.040/3 śuśrūṣamāṇaḥ śīlena praśrayeṇa damena ca",
  "GP10bhp_02u:801": "BhP_02.09.041/1 māyāṃ vividiṣan viṣṇormāyeśasya mahāmuniḥ",
  "GP10bhp_02u:802": "BhP_02.09.041/3 mahābhāgavato rājan pitaraṃ paryatoṣayat",
  "GP10bhp_02u:803": "BhP_02.09.042/1 tuṣṭaṃ niśāmya pitaraṃ lokānāṃ prapitāmaham",
  "GP10bhp_02u:804": "BhP_02.09.042/3 devarṣiḥ paripapraccha bhavān yan mānupṛcchati",
  "GP10bhp_02u:805": "BhP_02.09.043/1 tasmā idaṃ bhāgavataṃ purāṇaṃ daśalakṣaṇam",
  "GP10bhp_02u:806": "BhP_02.09.043/3 proktaṃ bhagavatā prāha prītaḥ putrāya bhūtakṛt",
  "GP10bhp_02u:807": "BhP_02.09.044/1 nāradaḥ prāha munaye sarasvatyāstaṭe nṛpa",
  "GP10bhp_02u:808": "BhP_02.09.044/3 dhyāyate brahma paramaṃ vyāsāyāmitatejase",
  "GP10bhp_02u:809": "BhP_02.09.045/1 yadutāhaṃ tvayā pṛṣṭo vairājāt puruṣādidam",
  "GP10bhp_02u:810": "BhP_02.09.045/3 yathāsīt tadupākhyāste praśnān anyāṃśca kṛtsnaśaḥ",
  "GP10bhp_02u:811": "BhP_02.10.001/0 śrīśuka uvāca",
  "GP10bhp_02u:812": "BhP_02.10.001/1 atra sargo visargaśca sthānaṃ poṣaṇam ūtayaḥ",
  "GP10bhp_02u:813": "BhP_02.10.001/3 manvantareśānukathā nirodho muktirāśrayaḥ",
  "GP10bhp_02u:814": "BhP_02.10.002/1 daśamasya viśuddhyarthaṃ navānām iha lakṣaṇam",
  "GP10bhp_02u:815": "BhP_02.10.002/3 varṇayanti mahātmānaḥ śrutenārthena cāñjasā",
  "GP10bhp_02u:816": "BhP_02.10.003/1 bhūtamātrendriyadhiyāṃ janma sarga udāhṛtaḥ",
  "GP10bhp_02u:817": "BhP_02.10.003/3 brahmaṇo guṇavaiṣamyādvisargaḥ pauruṣaḥ smṛtaḥ",
  "GP10bhp_02u:818": "BhP_02.10.004/1 sthitirvaikuṇṭhavijayaḥ poṣaṇaṃ tadanugrahaḥ",
  "GP10bhp_02u:819": "BhP_02.10.004/3 manvantarāṇi saddharma ūtayaḥ karmavāsanāḥ",
  "GP10bhp_02u:820": "BhP_02.10.005/1 avatārānucaritaṃ hareścāsyānuvartinām",
  "GP10bhp_02u:821": "BhP_02.10.005/3 puṃsām īśakathāḥ proktā nānākhyānopabṛṃhitāḥ",
  "GP10bhp_02u:822": "BhP_02.10.006/1 nirodho 'syānuśayanam ātmanaḥ saha śaktibhiḥ",
  "GP10bhp_02u:823": "BhP_02.10.006/3 muktirhitvānyathā rūpaṃ svarūpeṇa vyavasthitiḥ",
  "GP10bhp_02u:824": "BhP_02.10.007/1 ābhāsaśca nirodhaśca yato 'styadhyavasīyate",
  "GP10bhp_02u:825": "BhP_02.10.007/3 sa āśrayaḥ paraṃ brahma paramātmeti śabdyate",
  "GP10bhp_02u:826": "BhP_02.10.008/1 yo 'dhyātmiko 'yaṃ puruṣaḥ so 'sāvevādhidaivikaḥ",
  "GP10bhp_02u:827": "BhP_02.10.008/3 yastatrobhayavicchedaḥ puruṣo hyādhibhautikaḥ",
  "GP10bhp_02u:828": "BhP_02.10.009/1 ekam ekatarābhāve yadā nopalabhāmahe",
  "GP10bhp_02u:829": "BhP_02.10.009/3 tritayaṃ tatra yo veda sa ātmā svāśrayāśrayaḥ",
  "GP10bhp_02u:830": "BhP_02.10.010/1 puruṣo 'ṇḍaṃ vinirbhidya yadāsau sa vinirgataḥ",
  "GP10bhp_02u:831": "BhP_02.10.010/3 ātmano 'yanam anvicchann apo 'srākṣīc chuciḥ śucīḥ",
  "GP10bhp_02u:832": "BhP_02.10.011/1 tāsvavātsīt svasṛṣṭāsu sahasraṃ parivatsarān",
  "GP10bhp_02u:833": "BhP_02.10.011/3 tena nārāyaṇo nāma yadāpaḥ puruṣodbhavāḥ",
  "GP10bhp_02u:834": "BhP_02.10.012/1 dravyaṃ karma ca kālaśca svabhāvo jīva eva ca",
  "GP10bhp_02u:835": "BhP_02.10.012/3 yadanugrahataḥ santi na santi yadupekṣayā",
  "GP10bhp_02u:836": "BhP_02.10.013/1 eko nānātvam anvicchan yogatalpāt samutthitaḥ",
  "GP10bhp_02u:837": "BhP_02.10.013/3 vīryaṃ hiraṇmayaṃ devo māyayā vyasṛjat tridhā",
  "GP10bhp_02u:838": "BhP_02.10.014/1 adhidaivam athādhyātmam adhibhūtam iti prabhuḥ",
  "GP10bhp_02u:839": "BhP_02.10.014/3 athaikaṃ pauruṣaṃ vīryaṃ tridhābhidyata tac chṛṇu",
  "GP10bhp_02u:840": "BhP_02.10.015/1 antaḥ śarīra ākāśāt puruṣasya viceṣṭataḥ",
  "GP10bhp_02u:841": "BhP_02.10.015/3 ojaḥ saho balaṃ jajñe tataḥ prāṇo mahān asuḥ",
  "GP10bhp_02u:842": "BhP_02.10.016/1 anuprāṇanti yaṃ prāṇāḥ prāṇantaṃ sarvajantuṣu",
  "GP10bhp_02u:843": "BhP_02.10.016/3 apānantam apānanti naradevam ivānugāḥ",
  "GP10bhp_02u:844": "BhP_02.10.017/1 prāṇenākṣipatā kṣut tṛḍantarā jāyate vibhoḥ",
  "GP10bhp_02u:845": "BhP_02.10.017/3 pipāsato jakṣataśca prāṅ mukhaṃ nirabhidyata",
  "GP10bhp_02u:846": "BhP_02.10.018/1 mukhatastālu nirbhinnaṃjihvā tatropajāyate",
  "GP10bhp_02u:847": "BhP_02.10.018/3 tato nānāraso jajñe jihvayā yo 'dhigamyate",
  "GP10bhp_02u:848": "BhP_02.10.019/1 vivakṣormukhato bhūmno vahnirvāg vyāhṛtaṃ tayoḥ",
  "GP10bhp_02u:849": "BhP_02.10.019/3 jale caitasya suciraṃ nirodhaḥ samajāyata",
  "GP10bhp_02u:850": "BhP_02.10.020/1 nāsike nirabhidyetāṃ dodhūyati nabhasvati",
  "GP10bhp_02u:851": "BhP_02.10.020/3 tatra vāyurgandhavaho ghrāṇo nasi jighṛkṣataḥ",
  "GP10bhp_02u:852": "BhP_02.10.021/1 yadātmani nirālokam ātmānaṃ ca didṛkṣataḥ",
  "GP10bhp_02u:853": "BhP_02.10.021/3 nirbhinne hyakṣiṇī tasya jyotiścakṣurguṇagrahaḥ",
  "GP10bhp_02u:854": "BhP_02.10.022/1 bodhyamānasya ṛṣibhirātmanastaj jighṛkṣataḥ",
  "GP10bhp_02u:855": "BhP_02.10.022/3 karṇau ca nirabhidyetāṃ diśaḥ śrotraṃ guṇagrahaḥ",
  "GP10bhp_02u:856": "BhP_02.10.023/1 vastuno mṛdukāṭhinya laghugurvoṣṇaśītatām",
  "GP10bhp_02u:857": "BhP_02.10.023/3 jighṛkṣatastvaṅ nirbhinnā tasyāṃ romamahīruhāḥ",
  "GP10bhp_02u:858": "BhP_02.10.023/5 tatra cāntarbahirvātastvacā labdhaguṇo vṛtaḥ",
  "GP10bhp_02u:859": "BhP_02.10.024/1 hastau ruruhatustasya nānākarmacikīrṣayā",
  "GP10bhp_02u:860": "BhP_02.10.024/3 tayostu balavān indra ādānam ubhayāśrayam",
  "GP10bhp_02u:861": "BhP_02.10.025/1 gatiṃ jigīṣataḥ pādau ruruhāte 'bhikāmikām",
  "GP10bhp_02u:862": "BhP_02.10.025/3 padbhyāṃ yajñaḥ svayaṃ havyaṃ karmabhiḥ kriyate nṛbhiḥ",
  "GP10bhp_02u:863": "BhP_02.10.026/1 nirabhidyata śiśno vai prajānandāmṛtārthinaḥ",
  "GP10bhp_02u:864": "BhP_02.10.026/3 upastha āsīt kāmānāṃ priyaṃ tadubhayāśrayam",
  "GP10bhp_02u:865": "BhP_02.10.027/1 utsisṛkṣordhātumalaṃ nirabhidyata vai gudam",
  "GP10bhp_02u:866": "BhP_02.10.027/3 tataḥ pāyustato mitra utsarga ubhayāśrayaḥ",
  "GP10bhp_02u:867": "BhP_02.10.028/1 āsisṛpsoḥ puraḥ puryā nābhidvāram apānataḥ",
  "GP10bhp_02u:868": "BhP_02.10.028/3 tatrāpānastato mṛtyuḥ pṛthaktvam ubhayāśrayam",
  "GP10bhp_02u:869": "BhP_02.10.029/1 āditsorannapānānām āsan kukṣyantranāḍayaḥ",
  "GP10bhp_02u:870": "BhP_02.10.029/3 nadyaḥ samudrāśca tayostuṣṭiḥ puṣṭistadāśraye",
  "GP10bhp_02u:871": "BhP_02.10.030/1 nididhyāsorātmamāyāṃ hṛdayaṃ nirabhidyata",
  "GP10bhp_02u:872": "BhP_02.10.030/3 tato manaścandra iti saṅkalpaḥ kāma eva ca",
  "GP10bhp_02u:873": "BhP_02.10.031/1 tvakcarmamāṃsarudhira medomajjāsthidhātavaḥ",
  "GP10bhp_02u:874": "BhP_02.10.031/3 bhūmyaptejomayāḥ sapta prāṇo vyomāmbuvāyubhiḥ",
  "GP10bhp_02u:875": "BhP_02.10.032/1 guṇātmakānīndriyāṇi bhūtādiprabhavā guṇāḥ",
  "GP10bhp_02u:876": "BhP_02.10.032/3 manaḥ sarvavikārātmā buddhirvijñānarūpiṇī",
  "GP10bhp_02u:877": "BhP_02.10.033/1 etadbhagavato rūpaṃ sthūlaṃ te vyāhṛtaṃ mayā",
  "GP10bhp_02u:878": "BhP_02.10.033/3 mahyādibhiścāvaraṇairaṣṭabhirbahirāvṛtam",
  "GP10bhp_02u:879": "BhP_02.10.034/1 ataḥ paraṃ sūkṣmatamam avyaktaṃ nirviśeṣaṇam",
  "GP10bhp_02u:880": "BhP_02.10.034/3 anādimadhyanidhanaṃ nityaṃ vāṅmanasaḥ param",
  "GP10bhp_02u:881": "BhP_02.10.035/1 amunī bhagavadrūpe mayā te hyanuvarṇite",
  "GP10bhp_02u:882": "BhP_02.10.035/3 ubhe api na gṛhṇanti māyāsṛṣṭe vipaścitaḥ",
  "GP10bhp_02u:883": "BhP_02.10.036/1 sa vācyavācakatayā bhagavān brahmarūpadhṛk",
  "GP10bhp_02u:884": "BhP_02.10.036/3 nāmarūpakriyā dhatte sakarmākarmakaḥ paraḥ",
  "GP10bhp_02u:885": "BhP_02.10.037/1 prajāpatīn manūn devān ṛṣīn pitṛgaṇān pṛthak",
  "GP10bhp_02u:886": "BhP_02.10.037/3 siddhacāraṇagandharvān vidyādhrāsuraguhyakān",
  "GP10bhp_02u:887": "BhP_02.10.038/1 kinnarāpsaraso nāgān sarpān kimpuruṣān narān",
  "GP10bhp_02u:888": "BhP_02.10.038/3 māt rakṣaḥpiśācāṃśca pretabhūtavināyakān",
  "GP10bhp_02u:889": "BhP_02.10.039/1 kūṣmāṇḍonmādavetālān yātudhānān grahān api",
  "GP10bhp_02u:890": "BhP_02.10.039/3 khagān mṛgān paśūn vṛkṣān girīn nṛpa sarīsṛpān",
  "GP10bhp_02u:891": "BhP_02.10.040/1 dvividhāścaturvidhā ye 'nye jalasthalanabhaukasaḥ",
  "GP10bhp_02u:892": "BhP_02.10.040/3 kuśalākuśalā miśrāḥ karmaṇāṃ gatayastvimāḥ",
  "GP10bhp_02u:893": "BhP_02.10.041/1 sattvaṃ rajastama iti tisraḥ suranṛnārakāḥ",
  "GP10bhp_02u:894": "BhP_02.10.041/3 tatrāpyekaikaśo rājan bhidyante gatayastridhā",
  "GP10bhp_02u:895": "BhP_02.10.041/5 yadaikaikataro 'nyābhyāṃ svabhāva upahanyate",
  "GP10bhp_02u:896": "BhP_02.10.042/1 sa evedaṃ jagaddhātā bhagavān dharmarūpadhṛk",
  "GP10bhp_02u:897": "BhP_02.10.042/3 puṣṇāti sthāpayan viśvaṃ tiryaṅnarasurādibhiḥ",
  "GP10bhp_02u:898": "BhP_02.10.043/1 tataḥ kālāgnirudrātmā yat sṛṣṭam idam ātmanaḥ",
  "GP10bhp_02u:899": "BhP_02.10.043/3 sanniyacchati tat kāle ghanānīkam ivānilaḥ",
  "GP10bhp_02u:900": "BhP_02.10.044/1 itthambhāvena kathito bhagavān bhagavattamaḥ",
  "GP10bhp_02u:901": "BhP_02.10.044/3 netthambhāvena hi paraṃ draṣṭum arhanti sūrayaḥ",
  "GP10bhp_02u:902": "BhP_02.10.045/1 nāsya karmaṇi janmādau parasyānuvidhīyate",
  "GP10bhp_02u:903": "BhP_02.10.045/3 kartṛtvapratiṣedhārthaṃ māyayāropitaṃ hi tat",
  "GP10bhp_02u:904": "BhP_02.10.046/1 ayaṃ tu brahmaṇaḥ kalpaḥ savikalpa udāhṛtaḥ",
  "GP10bhp_02u:905": "BhP_02.10.046/3 vidhiḥ sādhāraṇo yatra sargāḥ prākṛtavaikṛtāḥ",
  "GP10bhp_02u:906": "BhP_02.10.047/1 parimāṇaṃ ca kālasya kalpalakṣaṇavigraham",
  "GP10bhp_02u:907": "BhP_02.10.047/3 yathā purastādvyākhyāsye pādmaṃ kalpam atho śṛṇu",
  "GP10bhp_02u:908": "BhP_02.10.048/0 śaunaka uvāca",
  "GP10bhp_02u:909": "BhP_02.10.048/1 yadāha no bhavān sūta kṣattā bhāgavatottamaḥ",
  "GP10bhp_02u:910": "BhP_02.10.048/3 cacāra tīrthāni bhuvastyaktvā bandhūn sudustyajān",
  "GP10bhp_02u:911": "BhP_02.10.049/1 kṣattuḥ kauśāravestasya saṃvādo 'dhyātmasaṃśritaḥ",
  "GP10bhp_02u:912": "BhP_02.10.049/3 yadvā sa bhagavāṃstasmai pṛṣṭastattvam uvāca ha",
  "GP10bhp_02u:913": "BhP_02.10.050/1 brūhi nastadidaṃ saumya vidurasya viceṣṭitam",
  "GP10bhp_02u:914": "BhP_02.10.050/3 bandhutyāganimittaṃ ca yathaivāgatavān punaḥ",
  "GP10bhp_02u:915": "BhP_02.10.051/0 sūta uvāca",
  "GP10bhp_02u:916": "BhP_02.10.051/1 rājñā parīkṣitā pṛṣṭo yadavocan mahāmuniḥ",
  "GP10bhp_02u:917": "BhP_02.10.051/3 tadvo 'bhidhāsye śṛṇuta rāajñaḥ praśnānusārataḥ"
}