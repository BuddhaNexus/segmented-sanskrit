{
  "GV01rv_02_u:0": "RV_02.001.01.1{17} tvamagne dyubhistvamāśuśukṣaṇistvamadbhyastvamaśmanas pari",
  "GV01rv_02_u:1": "RV_02.001.01.2{17} tvaṃ vanebhyastvamoṣadhībhyastvaṃ nṛṇāṃ nṛpate jāyase śuciḥ",
  "GV01rv_02_u:2": "RV_02.001.02.1{17} tavāgne hotraṃ tava potraṃ ṛtviyaṃ tava neṣṭraṃ tvamagnid ṛtāyataḥ",
  "GV01rv_02_u:3": "RV_02.001.02.2{17} tava praśāstraṃ tvamadhvarīyasi brahmā cāsi gṛhapatiśca no dame",
  "GV01rv_02_u:4": "RV_02.001.03.1{17} tvamagna indro vṛṣabhaḥ satāmasi tvaṃ viṣṇururugāyo namasyaḥ",
  "GV01rv_02_u:5": "RV_02.001.03.2{17} tvaṃ brahmā rayivid brahmaṇas pate tvaṃ vidhartaḥsacase purandhyā",
  "GV01rv_02_u:6": "RV_02.001.04.1{17} tvamagne rājā varuṇo dhṛtavratastvaṃ mitro bhavasi dasma īḍyaḥ",
  "GV01rv_02_u:7": "RV_02.001.04.2{17} tvamaryamā satpatiryasya sambhujaṃ tvamaṃśo vidathe deva bhājayuḥ",
  "GV01rv_02_u:8": "RV_02.001.05.1{17} tvamagne tvaṣṭā vidhate suvīryaṃ tava gnāvo mitramahaḥ sajātyam",
  "GV01rv_02_u:9": "RV_02.001.05.2{17} tvamāśuhemā rariṣe svaśvyaṃ tvaṃ narāṃ śardho asi purūvasuḥ",
  "GV01rv_02_u:10": "RV_02.001.06.1{18} tvamagne rudro asuro maho divastvaṃ śardho mārutaṃ pṛkṣa īśiṣe",
  "GV01rv_02_u:11": "RV_02.001.06.2{18} tvaṃ vātairaruṇairyāsi śaṃgayastvaṃ pūṣā vidhataḥ pāsi nu tmanā",
  "GV01rv_02_u:12": "RV_02.001.07.1{18} tvamagne draviṇodā araṃkṛte tvaṃ devaḥ savitā ratnadhāasi",
  "GV01rv_02_u:13": "RV_02.001.07.2{18} tvaṃ bhago nṛpate vasva īśiṣe tvaṃ pāyurdame yaste'vidhat",
  "GV01rv_02_u:14": "RV_02.001.08.1{18} tvamagne dama ā viśpatiṃ viśastvāṃ rājānaṃ suvidatraṃ ṛñjate",
  "GV01rv_02_u:15": "RV_02.001.08.2{18} tvaṃ viśvāni svanīka patyase tvaṃ sahasrāṇi śatā daśa prati",
  "GV01rv_02_u:16": "RV_02.001.09.1{18} tvāmagne pitaramiṣṭibhirnarastvāṃ bhrātrāya śamyā tanūrucam",
  "GV01rv_02_u:17": "RV_02.001.09.2{18} tvaṃ putro bhavasi yaste 'vidhat tvaṃ sakhā suśevaḥ pāsyādhṛṣaḥ",
  "GV01rv_02_u:18": "RV_02.001.10.1{18} tvamagna ṛbhurāke namasyastvaṃ vājasya kṣumato rāya īśiṣe",
  "GV01rv_02_u:19": "RV_02.001.10.2{18} tvaṃ vi bhāsyanu dakṣi dāvane tvaṃ viśikṣurasiyajñamātaniḥ",
  "GV01rv_02_u:20": "RV_02.001.11.1{19} tvamagne aditirdeva dāśuṣe tvaṃ hotrā bhāratī vardhasegirā",
  "GV01rv_02_u:21": "RV_02.001.11.2{19} tvamiḷā ṣatahimāsi dakṣase tvaṃ vṛtrahā vasupate sarasvatī",
  "GV01rv_02_u:22": "RV_02.001.12.1{19} tvamagne subhṛta uttamaṃ vayastava spārhe varṇa ā sandṛśi śriyaḥ",
  "GV01rv_02_u:23": "RV_02.001.12.2{19} tvaṃ vājaḥ prataraṇo bṛhannasi tvaṃ rayirbahulo viśvatas pṛthuḥ",
  "GV01rv_02_u:24": "RV_02.001.13.1{19} tvāmagna ādityāsa āsyaṃ tvāṃ jihvāṃ śucayaścakrirekave",
  "GV01rv_02_u:25": "RV_02.001.13.2{19} tvāṃ rātiṣāco adhvareṣu saścire tve devā haviradantyāhutam",
  "GV01rv_02_u:26": "RV_02.001.14.1{19} tve agne viśve anṛtāso adruha āsā devā haviradantyāhutam",
  "GV01rv_02_u:27": "RV_02.001.14.2{19} tvayā martāsaḥ svadanta āsutiṃ tvaṃ garbho vīrudhāṃ jajñiṣe śuciḥ",
  "GV01rv_02_u:28": "RV_02.001.15.1{19} tvaṃ tān saṃ ca prati cāsi majmanāgne sujāta pra ca devaricyase",
  "GV01rv_02_u:29": "RV_02.001.15.2{19} pṛkṣo yadatra mahinā vi te bhuvadanu dyāvāpṛthivī rodasī ubhe",
  "GV01rv_02_u:30": "RV_02.001.16.1{19} ye stotṛbhyo goagrāmaśvapeśasamagne rātimupasṛjanti sūrayaḥ",
  "GV01rv_02_u:31": "RV_02.001.16.2{19} asmāñca tāṃśca pra hi neṣi vasya ā bṛhad vadema vidathe suvīrāḥ",
  "GV01rv_02_u:32": "RV_02.002.01.1{20} yajñena vardhata jātavedasamagniṃ yajadhvaṃ haviṣā tanā girā",
  "GV01rv_02_u:33": "RV_02.002.01.2{20} samidhānaṃ suprayasaṃ svarṇaraṃ dyukṣaṃ hotāraṃvṛjaneṣu dhūrṣadam",
  "GV01rv_02_u:34": "RV_02.002.02.1{20} abhi tvā naktīruṣaso vavāśire 'gne vatsaṃ na svasareṣudhenavaḥ",
  "GV01rv_02_u:35": "RV_02.002.02.2{20} diva ivedaratirmānuṣā yugā kṣapo bhāsi puruvāra saṃyataḥ",
  "GV01rv_02_u:36": "RV_02.002.03.1{20} taṃ devā budhne rajasaḥ sudaṃsasaṃ divaspṛthivyoraratiṃnyerire",
  "GV01rv_02_u:37": "RV_02.002.03.2{20} rathamiva vedyaṃ śukraśociṣamagniṃ mitraṃ nakṣitiṣu praśaṃsyam",
  "GV01rv_02_u:38": "RV_02.002.04.1{20} tamukṣamāṇaṃ rajasi sva ā dame candramiva surucaṃ hvāra ā dadhuḥ",
  "GV01rv_02_u:39": "RV_02.002.04.2{20} pṛśnyāḥ pataraṃ citayantamakṣabhiḥ pātho na pāyuṃ janasī ubhe anu",
  "GV01rv_02_u:40": "RV_02.002.05.1{20} sa hotā viśvaṃ pari bhūtvadhvaraṃ tamu havyairmanuṣa ṛñjate girā",
  "GV01rv_02_u:41": "RV_02.002.05.2{20} hiriśipro vṛdhasānāsu jarbhurad dyaurna stṛbhiścitayad rodasī anu",
  "GV01rv_02_u:42": "RV_02.002.06.1{21} sa no revat samidhānaḥ svastaye sandadasvān rayimasmāsu dīdihi",
  "GV01rv_02_u:43": "RV_02.002.06.2{21} ā naḥ kṛṇuṣva suvitāya rodasī agne havyā manuṣodeva vītaye",
  "GV01rv_02_u:44": "RV_02.002.07.1{21} dā no agne bṛhato dāḥ sahasriṇo duro na vājaṃ śrutyā apā vṛdhi",
  "GV01rv_02_u:45": "RV_02.002.07.2{21} prācī dyāvāpṛthivī brahmaṇā kṛdhi svarṇa śukramuṣaso vi didyutaḥ",
  "GV01rv_02_u:46": "RV_02.002.08.1{21} sa idhāna uṣaso rāmyā anu svarṇa dīdedaruṣeṇa bhānunā",
  "GV01rv_02_u:47": "RV_02.002.08.2{21} hotrābhiragnirmanuṣaḥ svadhvaro rājā viśāmatithiścārurāyave",
  "GV01rv_02_u:48": "RV_02.002.09.1{21} evā no agne amṛteṣu pūrvya dhīṣ pīpāya bṛhaddiveṣu mānuṣā",
  "GV01rv_02_u:49": "RV_02.002.09.2{21} duhānā dhenurvṛjaneṣu kārave tmanā śatinaṃ pururūpamiṣaṇi",
  "GV01rv_02_u:50": "RV_02.002.10.1{21} vayamagne arvatā vā suvīryaṃ brahmaṇā vā citayemā janānati",
  "GV01rv_02_u:51": "RV_02.002.10.2{21} asmākaṃ dyumnamadhi pañca kṛṣṭiṣūccā svarṇaśuśucīta duṣṭaram",
  "GV01rv_02_u:52": "RV_02.002.11.1{21} sa no bodhi sahasya praśaṃsyo yasmin sujātā iṣayanta sūrayaḥ",
  "GV01rv_02_u:53": "RV_02.002.11.2{21} yamagne yajñamupayanti vājino nitye toke dīdivāṃsaṃ sve dame",
  "GV01rv_02_u:54": "RV_02.002.12.1{21} ubhayāso jātavedaḥ syāma te stotāro agne sūrayaśca śarmaṇi",
  "GV01rv_02_u:55": "RV_02.002.12.2{21} vasvo rāyaḥ puruścandrasya bhūyasaḥ prajāvataḥ svapatyasya śagdhi naḥ",
  "GV01rv_02_u:56": "RV_02.002.13.1{21} ye stotṛbhyo ...",
  "GV01rv_02_u:57": "RV_02.003.01.1{22} samiddho agnirnihitaḥ pṛthivyāṃ pratyaṃ viśvāni bhuvanānyasthāt",
  "GV01rv_02_u:58": "RV_02.003.01.2{22} hotā pāvakaḥ pradivaḥ sumedhā devo devān yajatvagnirarhan",
  "GV01rv_02_u:59": "RV_02.003.02.1{22} narāśaṃsaḥ prati dhāmānyañjan tisro divaḥ prati mahnā svarciḥ",
  "GV01rv_02_u:60": "RV_02.003.02.2{22} ghṛtapruṣā manasā havyamundan mūrdhan yajñasya samanaktu devān",
  "GV01rv_02_u:61": "RV_02.003.03.1{22} īḷito agne manasā no arhan devān yakṣi mānuṣāt pūrvo adya",
  "GV01rv_02_u:62": "RV_02.003.03.2{22} sa ā vaha marutāṃ śardho acyutamindraṃ naro barhiṣadaṃ yajadhvam",
  "GV01rv_02_u:63": "RV_02.003.04.1{22} deva barhirvardhamānaṃ suvīraṃ stīrṇaṃ rāye subharaṃ vedyasyām",
  "GV01rv_02_u:64": "RV_02.003.04.2{22} ghṛtenāktaṃ vasavaḥ sīdatedaṃ viśve devā ādityā yajñiyāsaḥ",
  "GV01rv_02_u:65": "RV_02.003.05.1{22} vi śrayantāmurviyā hūyamānā dvāro devīḥ suprāyaṇā namobhiḥ",
  "GV01rv_02_u:66": "RV_02.003.05.2{22} vyacasvatīrvi prathantāmajuryā varṇaṃ punānāyaśasaṃ suvīram",
  "GV01rv_02_u:67": "RV_02.003.06.1{23} sādhvapāṃsi sanatā na ukṣite uṣāsānaktā vayyeva raṇvite",
  "GV01rv_02_u:68": "RV_02.003.06.2{23} tantuṃ tataṃ saṃvayantī samīcī yajñasya peśaḥ sudughe payasvatī",
  "GV01rv_02_u:69": "RV_02.003.07.1{23} daivyā hotārā prathamā viduṣṭara ṛju yakṣataḥ saṃ ṛcāvapuṣṭarā",
  "GV01rv_02_u:70": "RV_02.003.07.2{23} devān yajantāv ṛtuthā samañjato nābhā pṛthivyā adhi sānuṣu triṣu",
  "GV01rv_02_u:71": "RV_02.003.08.1{23} sarasvatī sādhayantī dhiyaṃ na iḷā devī bhāratī viśvatūrtiḥ",
  "GV01rv_02_u:72": "RV_02.003.08.2{23} tisro devīḥ svadhayā barhiredamachidraṃ pāntuśaraṇaṃ niṣadya",
  "GV01rv_02_u:73": "RV_02.003.09.1{23} piśaṅgarūpaḥ subharo vayodhāḥ śruṣṭī vīro jāyate devakāmaḥ",
  "GV01rv_02_u:74": "RV_02.003.09.2{23} prajāṃ tvaṣṭā vi ṣyatu nābhimasme athā devānāmapyetu pāthaḥ",
  "GV01rv_02_u:75": "RV_02.003.10.1{23} vanaspatiravasṛjannupa sthādagnirhaviḥ sūdayāti pra dhībhiḥ",
  "GV01rv_02_u:76": "RV_02.003.10.2{23} tridhā samaktaṃ nayatu prajānan devebhyo daivyaḥ śamitopa havyam",
  "GV01rv_02_u:77": "RV_02.003.11.1{23} ghṛtaṃ mimikṣe ghṛtamasya yonirghṛte śrito ghṛtaṃ vasya dhāma",
  "GV01rv_02_u:78": "RV_02.003.11.2{23} anuṣvadhamā vaha mādayasva svāhākṛtaṃ vṛṣabha vakṣi havyam",
  "GV01rv_02_u:79": "RV_02.004.01.1{24} huve vaḥ sudyotmānaṃ suvṛktiṃ viśāmagnimatithiṃ suprayasam",
  "GV01rv_02_u:80": "RV_02.004.01.2{24} mitra iva yo didhiṣāyyo bhūd deva ādeve jane jātavedāḥ",
  "GV01rv_02_u:81": "RV_02.004.02.1{24} imaṃ vidhanto apāṃ sadhasthe dvitādadhurbhṛgavo vikṣvāyoḥ",
  "GV01rv_02_u:82": "RV_02.004.02.2{24} eṣa viśvānyabhyastu bhūmā devānāmagniraratirjīrāśvaḥ",
  "GV01rv_02_u:83": "RV_02.004.03.1{24} agniṃ devāso mānuṣīṣu vikṣu priyaṃ dhuḥ kṣeṣyanto namitram",
  "GV01rv_02_u:84": "RV_02.004.03.2{24} sa dīdayaduśatīrūrmyā ā dakṣāyyo yo dāsvate dama ā",
  "GV01rv_02_u:85": "RV_02.004.04.1{24} asya raṇvā svasyeva puṣṭiḥ sandṛṣṭirasya hiyānasya dakṣoḥ",
  "GV01rv_02_u:86": "RV_02.004.04.2{24} vi yo bharibhradoṣadhīṣu jihvāmatyo na rathyo dodhavīti vārān",
  "GV01rv_02_u:87": "RV_02.004.05.1{24} ā yan me abhvaṃ vanadaḥ panantośigbhyo nāmimīta varṇam",
  "GV01rv_02_u:88": "RV_02.004.05.2{24} sa citreṇa cikite raṃsu bhāsā jujurvān yo muhurā yuvā bhūt",
  "GV01rv_02_u:89": "RV_02.004.06.1{25} ā yo vanā tātṛṣāṇo na bhāti vārṇa pathā rathyevasvānīt",
  "GV01rv_02_u:90": "RV_02.004.06.2{25} kṛṣṇādhvā tapū raṇvaściketa dyauriva smayamāno nabhobhiḥ",
  "GV01rv_02_u:91": "RV_02.004.07.1{25} sa yo vyasthādabhi dakṣadurvīṃ paśurnaiti svayuragopāḥ",
  "GV01rv_02_u:92": "RV_02.004.07.2{25} agniḥ śociṣmānatasānyuṣṇan kṛṣṇavyathirasvadayan na bhūma",
  "GV01rv_02_u:93": "RV_02.004.08.1{25} nū te pūrvasyāvaso adhītau tṛtīye vidathe manma śaṃsi",
  "GV01rv_02_u:94": "RV_02.004.08.2{25} asme agne saṃyadvīraṃ bṛhantaṃ kṣumantaṃ vājaṃ svapatyaṃrayiṃ dāḥ",
  "GV01rv_02_u:95": "RV_02.004.09.1{25} tvayā yathā gṛtsamadāso agne guhā vanvanta uparānabhi ṣyuḥ",
  "GV01rv_02_u:96": "RV_02.004.09.2{25} suvīrāso abhimātiṣāhaḥ smat sūribhyo gṛṇate tad vayo dhāḥ",
  "GV01rv_02_u:97": "RV_02.005.01.1{26} hotājaniṣṭa cetanaḥ pitā pitṛbhya ūtaye",
  "GV01rv_02_u:98": "RV_02.005.01.2{26} prayakṣañ jenyaṃ vasu śakema vājino yamam",
  "GV01rv_02_u:99": "RV_02.005.02.1{26} ā yasmin sapta raśmayastatā yajñasya netari",
  "GV01rv_02_u:100": "RV_02.005.02.2{26} manuṣvad daivyamaṣṭamaṃ potā viśvaṃ tadinvati",
  "GV01rv_02_u:101": "RV_02.005.03.1{26} dadhanve vā yadīmanu vocad brahmāṇi veru tat",
  "GV01rv_02_u:102": "RV_02.005.03.2{26} pari viśvāni kāvyā nemiścakramivābhavat",
  "GV01rv_02_u:103": "RV_02.005.04.1{26} sākaṃ hi śucinā śuciḥ praśāstā kratunājani",
  "GV01rv_02_u:104": "RV_02.005.04.2{26} vidvānasya vratā dhruvā vayā ivānu rohate",
  "GV01rv_02_u:105": "RV_02.005.05.1{26} tā asya varṇamāyuvo neṣṭuḥ sacanta dhenavaḥ",
  "GV01rv_02_u:106": "RV_02.005.05.2{26} kuvit tisṛbhya ā varaṃ svasāro yā idaṃ yayuḥ",
  "GV01rv_02_u:107": "RV_02.005.06.1{26} yadī māturupa svasā ghṛtaṃ bharantyasthita",
  "GV01rv_02_u:108": "RV_02.005.06.2{26} tāsāmadhvaryurāgatau yavo vṛṣṭīva modate",
  "GV01rv_02_u:109": "RV_02.005.07.1{26} svaḥ svāya dhāyase kṛṇutāṃ ṛtvig ṛtvijam",
  "GV01rv_02_u:110": "RV_02.005.07.2{26} stomaṃ yajñaṃ cādaraṃ vanemā rarimā vayam",
  "GV01rv_02_u:111": "RV_02.005.08.1{26} yatha vidvānaraṃ karad viśvebhyo yajatebhyaḥ ayamagne tve api yaṃ yajñaṃ cakṛmā vayam",
  "GV01rv_02_u:112": "RV_02.006.01.1{27} imāṃ me agne samidhamimāmupasadaṃ vaneḥ",
  "GV01rv_02_u:113": "RV_02.006.01.2{27} imā u ṣu śrudhī giraḥ",
  "GV01rv_02_u:114": "RV_02.006.02.1{27} ayā te agne vidhemorjo napādaśvamiṣṭe",
  "GV01rv_02_u:115": "RV_02.006.02.2{27} enā sūktena sujāta",
  "GV01rv_02_u:116": "RV_02.006.03.1{27} taṃ tvā gīrbhirgirvaṇasaṃ draviṇasyuṃ draviṇodaḥ",
  "GV01rv_02_u:117": "RV_02.006.03.2{27} saparyema saparyavaḥ",
  "GV01rv_02_u:118": "RV_02.006.04.1{27} sa bodhi sūrirmaghavā vasupate vasudāvan",
  "GV01rv_02_u:119": "RV_02.006.04.2{27} yuyodhyasmad dveṣāṃsi",
  "GV01rv_02_u:120": "RV_02.006.05.1{27} sa no vṛṣtiṃ divas pari sa no vājamanarvāṇam",
  "GV01rv_02_u:121": "RV_02.006.05.2{27} sa naḥ sahasriṇīriṣaḥ",
  "GV01rv_02_u:122": "RV_02.006.06.1{27} īḷānāyāvasyave yaviṣṭha dūta no girā",
  "GV01rv_02_u:123": "RV_02.006.06.2{27} yajiṣṭha hotarā gahi",
  "GV01rv_02_u:124": "RV_02.006.07.1{27} antarhyagna īyase vidvān janmobhayā kave",
  "GV01rv_02_u:125": "RV_02.006.07.2{27} dūto janyevamitryaḥ",
  "GV01rv_02_u:126": "RV_02.006.08.1{27} sa vidvānā ca piprayo yakṣi cikitva ānuṣak",
  "GV01rv_02_u:127": "RV_02.006.08.2{27} ā cāsmin satsi barhiṣi",
  "GV01rv_02_u:128": "RV_02.007.01.1{28} śreṣṭhaṃ yaviṣṭha bhāratāgne dyumantamā bhara",
  "GV01rv_02_u:129": "RV_02.007.01.2{28} vaso puruspṛhaṃ rayim",
  "GV01rv_02_u:130": "RV_02.007.02.1{28} mā no arātirīśata devasya martyasya ca",
  "GV01rv_02_u:131": "RV_02.007.02.2{28} parṣi tasyā utadviṣaḥ",
  "GV01rv_02_u:132": "RV_02.007.03.1{28} viśvā uta tvayā vayaṃ dhārā udanyā iva",
  "GV01rv_02_u:133": "RV_02.007.03.2{28} ati gāhemahi dviṣaḥ",
  "GV01rv_02_u:134": "RV_02.007.04.1{28} śuciḥ pāvaka vandyo 'gne bṛhad vi rocase",
  "GV01rv_02_u:135": "RV_02.007.04.2{28} tvaṃ ghṛtebhirāhutaḥ",
  "GV01rv_02_u:136": "RV_02.007.05.1{28} tvaṃ no asi bhāratāgne vaśābhirukṣabhiḥ",
  "GV01rv_02_u:137": "RV_02.007.05.2{28} aṣṭāpadībhirāhutaḥ",
  "GV01rv_02_u:138": "RV_02.007.06.1{28} drvannaḥ sarpirāsutiḥ pratno hotā vareṇyaḥ",
  "GV01rv_02_u:139": "RV_02.007.06.2{28} sahasas putro adbhutaḥ",
  "GV01rv_02_u:140": "RV_02.008.01.1{29} vājayanniva nū rathān yogānagnerupa stuhi",
  "GV01rv_02_u:141": "RV_02.008.01.2{29} yaśastamasya mīḷhuṣaḥ",
  "GV01rv_02_u:142": "RV_02.008.02.1{29} yaḥ sunītho dadāśuṣe 'juryo jarayannarim",
  "GV01rv_02_u:143": "RV_02.008.02.2{29} cārupratīkaāhutaḥ",
  "GV01rv_02_u:144": "RV_02.008.03.1{29} ya u śriyā dameṣvā doṣoṣasi praśasyate",
  "GV01rv_02_u:145": "RV_02.008.03.2{29} yasya vrataṃ na mīyate",
  "GV01rv_02_u:146": "RV_02.008.04.1{29} ā yaḥ svarṇa bhānunā citro vibhātyarciṣā",
  "GV01rv_02_u:147": "RV_02.008.04.2{29} añjānoajarairabhi",
  "GV01rv_02_u:148": "RV_02.008.05.1{29} atrimanu svarājyamagnimukthāni vāvṛdhuḥ",
  "GV01rv_02_u:149": "RV_02.008.05.2{29} viśvā adhi śriyo dadhe",
  "GV01rv_02_u:150": "RV_02.008.06.1{29} agnerindrasya somasya devānāmūtibhirvayam",
  "GV01rv_02_u:151": "RV_02.008.06.2{29} ariṣyantaḥsacemahyabhi ṣyāma pṛtanyataḥ",
  "GV01rv_02_u:152": "RV_02.009.01.1{01} ni hotā hotṛṣadane vidānastveṣo dīdivānasadat sudakṣaḥ",
  "GV01rv_02_u:153": "RV_02.009.01.2{01} adabdhavratapramatirvasiṣṭhaḥ sahasrambharaḥ śucijihvo agniḥ",
  "GV01rv_02_u:154": "RV_02.009.02.1{01} tvaṃ dūtastvamu naḥ paraspāstvaṃ vasya ā vṛṣabha praṇetā",
  "GV01rv_02_u:155": "RV_02.009.02.2{01} agne tokasya nastane tanūnāmaprayuchan dīdyad bodhi gopāḥ",
  "GV01rv_02_u:156": "RV_02.009.03.1{01} vidhema te parame janmannagne vidhema stomairavare sadhasthe",
  "GV01rv_02_u:157": "RV_02.009.03.2{01} yasmād yonerudārithā yaje taṃ pra tve havīṃṣi juhuresamiddhe",
  "GV01rv_02_u:158": "RV_02.009.04.1{01} agne yajasva haviṣā yajīyāñchruṣṭī deṣṇamabhi gṛṇīhi rādhaḥ",
  "GV01rv_02_u:159": "RV_02.009.04.2{01} tvaṃ hyasi rayipatī rayīṇāṃ tvaṃ śukrasya vacaso manotā",
  "GV01rv_02_u:160": "RV_02.009.05.1{01} ubhayaṃ te na kṣīyate vasavyaṃ dive-dive jāyamānasya dasma",
  "GV01rv_02_u:161": "RV_02.009.05.2{01} kṛdhi kṣumantaṃ jaritāramagne kṛdhi patiṃ svapatyasya rāyaḥ",
  "GV01rv_02_u:162": "RV_02.009.06.1{01} sainānīkena suvidatro asme yaṣṭā devānāyajiṣṭhaḥ svasti",
  "GV01rv_02_u:163": "RV_02.009.06.2{01} adabdho gopā uta naḥ paraspā agne dyumaduta revad didīhi",
  "GV01rv_02_u:164": "RV_02.010.01.1{02} johūtro agniḥ prathamaḥ piteveḷas pade manuṣā yat samiddhaḥ",
  "GV01rv_02_u:165": "RV_02.010.01.2{02} śriyaṃ vasāno amṛto vicetā marmṛjenyaḥ śravasyaḥsa vājī",
  "GV01rv_02_u:166": "RV_02.010.02.1{02} śrūyā agniścitrabhānurhavaṃ me viśvābhirgīrbhiramṛto vicetāḥ",
  "GV01rv_02_u:167": "RV_02.010.02.2{02} śyāvā rathaṃ vahato rohitā votāruṣāha cakre vibhṛtraḥ",
  "GV01rv_02_u:168": "RV_02.010.03.1{02} uttānāyāmajanayan suṣūtaṃ bhuvadagniḥ purupeśāsu garbhaḥ",
  "GV01rv_02_u:169": "RV_02.010.03.2{02} śiriṇāyāṃ cidaktunā mahobhiraparīvṛto vasati pracetāḥ",
  "GV01rv_02_u:170": "RV_02.010.04.1{02} jigharmyagniṃ haviṣā ghṛtena pratikṣiyantaṃ bhuvanāni viśvā",
  "GV01rv_02_u:171": "RV_02.010.04.2{02} pṛthuṃ tiraścā vayasā bṛhantaṃ vyaciṣṭhamannai rabhasaṃ dṛśānam",
  "GV01rv_02_u:172": "RV_02.010.05.1{02} ā viśvataḥ pratyañcaṃ jigharmyarakṣasā manasā tajjuṣeta",
  "GV01rv_02_u:173": "RV_02.010.05.2{02} maryaśrīḥ spṛhayadvarṇo agnirnābhimṛśe tanvā jarbhurāṇaḥ",
  "GV01rv_02_u:174": "RV_02.010.06.1{02} jñeyā bhāgaṃ sahasāno vareṇa tvādūtāso manuvad vadema",
  "GV01rv_02_u:175": "RV_02.010.06.2{02} anūnamagniṃ juhvā vacasyā madhupṛcaṃ dhanasājohavīmi",
  "GV01rv_02_u:176": "RV_02.011.01.1{03} śrudhī havamindra mā riśaṇyaḥ syāma te dāvane vasūnām",
  "GV01rv_02_u:177": "RV_02.011.01.2{03} imā hi tvāmūrjo vardhayanti vasūyavaḥ sindhavo na kṣarantaḥ",
  "GV01rv_02_u:178": "RV_02.011.02.1{03} sṛjo mahīrindra yā apinvaḥ pariṣṭhitā ahinā śūra pūrvīḥ",
  "GV01rv_02_u:179": "RV_02.011.02.2{03} amartyaṃ cid dāsaṃ manyamānamavābhinadukthairvāvṛdhānaḥ",
  "GV01rv_02_u:180": "RV_02.011.03.1{03} uktheṣvin nu śūra yeṣu cākan stomeṣvindra rudriyeṣu ca",
  "GV01rv_02_u:181": "RV_02.011.03.2{03} tubhyedetā yāsu mandasānaḥ pra vāyave sisrate na śubhrāḥ",
  "GV01rv_02_u:182": "RV_02.011.04.1{03} śubhraṃ nu te śuṣmaṃ vardhayantaḥ śubhraṃ vajraṃ bāhvordadhānāḥ",
  "GV01rv_02_u:183": "RV_02.011.04.2{03} śubhrastvamindra vāvṛdhāno asme dāsīrviśaḥ sūryeṇa sahyāḥ",
  "GV01rv_02_u:184": "RV_02.011.05.1{03} guhā hitaṃ guhyaṃ gūḷhamapsvapīvṛtaṃ māyinaṃ kṣiyantam",
  "GV01rv_02_u:185": "RV_02.011.05.2{03} uto apo dyāṃ tastabhvāṃsamahannahiṃ śūra vīryeṇa",
  "GV01rv_02_u:186": "RV_02.011.06.1{04} stavā nu ta indra pūrvyā mahānyuta stavāma nūtanā kṛtāni",
  "GV01rv_02_u:187": "RV_02.011.06.2{04} stavā vajraṃ bāhvoruśantaṃ stavā harī sūryasya ketū",
  "GV01rv_02_u:188": "RV_02.011.07.1{04} harī nu ta indra vājayantā ghṛtaścutaṃ svāramasvārṣṭām",
  "GV01rv_02_u:189": "RV_02.011.07.2{04} vi samanā bhūmiraprathiṣṭāraṃsta parvataścit sariṣyan",
  "GV01rv_02_u:190": "RV_02.011.08.1{04} ni parvataḥ sādyaprayuchan saṃ mātṛbhirvāvaśāno akrān",
  "GV01rv_02_u:191": "RV_02.011.08.2{04} dūre pāre vāṇīṃ vardhayanta indreṣitāṃ dhamaniṃ paprathan ni",
  "GV01rv_02_u:192": "RV_02.011.09.1{04} indro mahāṃ sindhumāśayānaṃ māyāvinaṃ vṛtramasphuran niḥ",
  "GV01rv_02_u:193": "RV_02.011.09.2{04} arejetāṃ rodasī bhiyāne kanikradato vṛṣṇo asya vajrāt",
  "GV01rv_02_u:194": "RV_02.011.10.1{04} aroravīd vṛṣṇo asya vajro 'mānuṣaṃ yan mānuṣo nijūrvāt",
  "GV01rv_02_u:195": "RV_02.011.10.2{04} ni māyino dānavasya māyā apādayat papivān sutasya",
  "GV01rv_02_u:196": "RV_02.011.11.1{05} pibā-pibedindra śūra somaṃ mandantu tvā mandinaḥ sutāsaḥ",
  "GV01rv_02_u:197": "RV_02.011.11.2{05} pṛṇantaste kukṣī vardhayantvitthā sutaḥ paura indramāva",
  "GV01rv_02_u:198": "RV_02.011.12.1{05} tve indrāpyabhūma viprā dhiyaṃ vanema ṛtayā sapantaḥ",
  "GV01rv_02_u:199": "RV_02.011.12.2{05} avasyavo dhīmahi praśastiṃ sadyaste rāyo dāvane syāma",
  "GV01rv_02_u:200": "RV_02.011.13.1{05} syāma te ta indra ye ta ūtī avasyava ūrjaṃ vardhayantaḥ",
  "GV01rv_02_u:201": "RV_02.011.13.2{05} śuṣmintamaṃ yaṃ cākanāma devāsme rayiṃ rāsi vīravantam",
  "GV01rv_02_u:202": "RV_02.011.14.1{05} rāsi kṣayaṃ rāsi mitramasme rāsi śardha indra mārutaṃnaḥ",
  "GV01rv_02_u:203": "RV_02.011.14.2{05} sajoṣaso ye ca mandasānāḥ pra vāyavaḥ pāntyagraṇītim",
  "GV01rv_02_u:204": "RV_02.011.15.1{05} vyantvin nu yeṣu mandasānastṛpat somaṃ pāhi drahyadindra",
  "GV01rv_02_u:205": "RV_02.011.15.2{05} asmān su pṛtsvā tarutrāvardhayo dyāṃ bṛhadbhirarkaiḥ",
  "GV01rv_02_u:206": "RV_02.011.16.1{06} bṛhanta in nu ye te tarutrokthebhirvā sumnamāvivāsān",
  "GV01rv_02_u:207": "RV_02.011.16.2{06} stṛṇānāso barhiḥ pastyāvat tvotā idindra vājamagman",
  "GV01rv_02_u:208": "RV_02.011.17.1{06} ugreṣvin nu śūra mandasānastrikadrukeṣu pāhi somamindra",
  "GV01rv_02_u:209": "RV_02.011.17.2{06} pradodhuvacchmaśruṣu prīṇāno yāhi haribhyāṃ sutasyapītim",
  "GV01rv_02_u:210": "RV_02.011.18.1{06} dhiṣvā śavaḥ śūra yena vṛtramavābhinad dānumaurṇavābham",
  "GV01rv_02_u:211": "RV_02.011.18.2{06} apāvṛṇorjyotirāryāya ni savyataḥ sādi dasyurindra",
  "GV01rv_02_u:212": "RV_02.011.19.1{06} sanema ye ta ūtibhistaranto viśvā spṛdha āryeṇa dasyūn",
  "GV01rv_02_u:213": "RV_02.011.19.2{06} asmabhyaṃ tat tvāṣṭraṃ viśvarūpamarandhayaḥ sākhyasya tritāya",
  "GV01rv_02_u:214": "RV_02.011.20.1{06} asya suvānasya mandinastritasya nyarbudaṃ vāvṛdhāno astaḥ",
  "GV01rv_02_u:215": "RV_02.011.20.2{06} avartayat sūryo na cakraṃ bhinad valamindro aṅgirasvān",
  "GV01rv_02_u:216": "RV_02.011.21.1{06} nūnaṃ sā te prati varaṃ jaritre duhīyadindra dakṣiṇā maghonī",
  "GV01rv_02_u:217": "RV_02.011.21.2{06} śikṣā stotṛbhyo māti dhag bhago no bṛhad vadema v. s.",
  "GV01rv_02_u:218": "RV_02.012.01.1{07} yo jāta eva prathamo manasvān devo devān kratunā paryabhūṣat",
  "GV01rv_02_u:219": "RV_02.012.01.2{07} yasya śuṣmād rodasī abhyasetāṃ nṛmṇasya mahnā sa janāsa indraḥ",
  "GV01rv_02_u:220": "RV_02.012.02.1{07} yaḥ pṛthivīṃ vyathamānāmadṛṃhad yaḥ parvatān prakupitānaramṇāt",
  "GV01rv_02_u:221": "RV_02.012.02.2{07} yo antarikṣaṃ vimame varīyo yo dyāmastabhnāt sa janāsa indraḥ",
  "GV01rv_02_u:222": "RV_02.012.03.1{07} yo hatvāhimariṇāt sapta sindhūn yo gā udājadapadhā valasya",
  "GV01rv_02_u:223": "RV_02.012.03.2{07} yo aśmanorantaragniṃ jajāna saṃvṛk samatsu s. j. i.",
  "GV01rv_02_u:224": "RV_02.012.04.1{07} yenemā viśvā cyavanā kṛtāni yo dāsaṃ varṇamadharaṃguhākaḥ",
  "GV01rv_02_u:225": "RV_02.012.04.2{07} śvaghnīva yo jigīvān lakṣamādadaryaḥ puṣṭāni s. j. i.",
  "GV01rv_02_u:226": "RV_02.012.05.1{07} yaṃ smā pṛchanti kuha seti ghoramutemāhurnaiṣo astītyenam",
  "GV01rv_02_u:227": "RV_02.012.05.2{07} so aryaḥ puṣtīrvija ivā mināti śradasmai dhattas. j. i.",
  "GV01rv_02_u:228": "RV_02.012.06.1{08} yo radhrasya coditā yaḥ kṛśasya yo brahmaṇo nādhamānasyakīreḥ",
  "GV01rv_02_u:229": "RV_02.012.06.2{08} yuktagrāvṇo yo 'vitā suśipraḥ sutasomasya s. j. i.",
  "GV01rv_02_u:230": "RV_02.012.07.1{08} yasyāśvāsaḥ pradiśi yasya gāvo yasya grāmā yasya viśve rathāsaḥ",
  "GV01rv_02_u:231": "RV_02.012.07.2{08} yaḥ sūryaṃ ya uṣasaṃ jajāna yo apāṃ netā s. j. i.",
  "GV01rv_02_u:232": "RV_02.012.08.1{08} yaṃ krandasī saṃyatī vihvayete pare 'vara ubhayā amitrāḥ",
  "GV01rv_02_u:233": "RV_02.012.08.2{08} samānaṃ cid rathamātasthivāṃsā nānā havete s. j. i.",
  "GV01rv_02_u:234": "RV_02.012.09.1{08} yasmān na ṛte vijayante janāso yaṃ yudhyamānā avase havante",
  "GV01rv_02_u:235": "RV_02.012.09.2{08} yo viśvasya pratimānaṃ babhūva yo acyutacyut s. j. i.",
  "GV01rv_02_u:236": "RV_02.012.10.1{08} yaḥ śaśvato mahyeno dadhānānamanyamānāñcharvā jaghāna",
  "GV01rv_02_u:237": "RV_02.012.10.2{08} yaḥ śardhate nānudadāti śṛdhyāṃ yo dasyorhantās. j. i.",
  "GV01rv_02_u:238": "RV_02.012.11.1{09} yaḥ śambaraṃ parvateṣu kṣiyantaṃ catvāriṃśyāṃ śaradyanvavindat",
  "GV01rv_02_u:239": "RV_02.012.11.2{09} ojāyamānaṃ yo ahiṃ jaghāna dānuṃ śayānaṃs. j. i.",
  "GV01rv_02_u:240": "RV_02.012.12.1{09} yaḥ saptaraśmirvṛṣabhastuviṣmānavāsṛjat sartave saptasindhūn",
  "GV01rv_02_u:241": "RV_02.012.12.2{09} yo rauhiṇamasphurad vajrabāhurdyāmārohantaṃs. j. i.",
  "GV01rv_02_u:242": "RV_02.012.13.1{09} dyāvā cidasmai pṛthivī namete śuṣmāccidasya parvatā bhayante",
  "GV01rv_02_u:243": "RV_02.012.13.2{09} yaḥ somapā nicito vajrabāhuryo vajrahastaḥ s. j. i.",
  "GV01rv_02_u:244": "RV_02.012.14.1{09} yaḥ sunvantamavati yaḥ pacantaṃ yaḥ śaṃsantaṃ yaḥ śaśamānamūtī",
  "GV01rv_02_u:245": "RV_02.012.14.2{09} yasya brahma vardhanaṃ yasya somo yasyedaṃ rādhaḥ s. j. i.",
  "GV01rv_02_u:246": "RV_02.012.15.1{09} yaḥ sunvate pacate dudhra ā cid vājaṃ dardarṣi sa kilāsi satyaḥ",
  "GV01rv_02_u:247": "RV_02.012.15.2{09} vayaṃ ta indra viśvaha priyāsaḥ suvīrāso vidathamā vadema",
  "GV01rv_02_u:248": "RV_02.013.01.1{10} ṛturjanitrī tasyā apas pari makṣū jāta āviśad yāsu vardhate",
  "GV01rv_02_u:249": "RV_02.013.01.2{10} tadāhanā abhavat pipyuṣī payo 'ṃśoḥ pīyūṣaṃ prathamaṃ tadukthyam",
  "GV01rv_02_u:250": "RV_02.013.02.1{10} sadhrīmā yanti pari bibhratīḥ payo viśvapsnyāya pra bharanta bhojanam",
  "GV01rv_02_u:251": "RV_02.013.02.2{10} samāno adhvā pravatāmanuṣyade yastākṛṇoḥ prathamaṃ sāsyukthyaḥ",
  "GV01rv_02_u:252": "RV_02.013.03.1{10} anveko vadati yad dadāti tad rūpā minan tadapā eka īyate",
  "GV01rv_02_u:253": "RV_02.013.03.2{10} viśvā ekasya vinudastitikṣate yastākṛ...",
  "GV01rv_02_u:254": "RV_02.013.04.1{10} prajābhyaḥ puṣṭiṃ vibhajanta āsate rayimiva pṛṣṭhaṃ prabhavantamāyate",
  "GV01rv_02_u:255": "RV_02.013.04.2{10} asinvan daṃṣṭraiḥ pituratti bhojanaṃ yastākṛ...",
  "GV01rv_02_u:256": "RV_02.013.05.1{10} adhākṛṇoḥ pṛthivīṃ sandṛśe dive yo dhautīnāmahihannāriṇak pathaḥ",
  "GV01rv_02_u:257": "RV_02.013.05.2{10} taṃ tvā stomebhirudabhirna vājinaṃ devaṃ devā ajanan sāsyukthyaḥ",
  "GV01rv_02_u:258": "RV_02.013.06.1{11} yo bhojanaṃ ca dayase ca vardhanamārdrādā śuṣkaṃ madhumad dudohitha",
  "GV01rv_02_u:259": "RV_02.013.06.2{11} sa śevadhiṃ ni dadhiṣe vivasvati viśvasyaika īśiṣe sāsyu.",
  "GV01rv_02_u:260": "RV_02.013.07.1{11} yaḥ puṣpiṇīśca prasvaśca dharmaṇādhi dāne vyavanīradhārayaḥ",
  "GV01rv_02_u:261": "RV_02.013.07.2{11} yaścāsamā ajano didyuto diva ururūrvānabhitaḥ s. u.",
  "GV01rv_02_u:262": "RV_02.013.08.1{11} yo nārmaraṃ sahavasuṃ nihantave pṛkṣāya ca dāsaveśāya cāvahaḥ",
  "GV01rv_02_u:263": "RV_02.013.08.2{11} ūrjayantyā apariviṣṭamāsyamutaivādya purukṛts. u.",
  "GV01rv_02_u:264": "RV_02.013.09.1{11} śataṃ vā yasya daśa sākamādya ekasya śruṣṭau yad dhacodamāvitha",
  "GV01rv_02_u:265": "RV_02.013.09.2{11} arajjau dasyūn samunab dabhītaye suprāvyoabhavaḥ s. u.",
  "GV01rv_02_u:266": "RV_02.013.10.1{11} viśvedanu rodhanā asya pauṃsyaṃ dadurasmai dadhire kṛtnave dhanam",
  "GV01rv_02_u:267": "RV_02.013.10.2{11} ṣaḷ astabhnā viṣṭiraḥ pañca sandṛśaḥ pariparo abhavaḥ s. u.",
  "GV01rv_02_u:268": "RV_02.013.11.1{12} supravācanaṃ tava vīra vīryaṃ yadekena kratunā vindase vasu",
  "GV01rv_02_u:269": "RV_02.013.11.2{12} jātūṣṭhirasya pra vayaḥ sahasvato yā cakartha sendra viśvāsyukthyaḥ",
  "GV01rv_02_u:270": "RV_02.013.12.1{12} aramayaḥ sarapasastarāya kaṃ turvītaye ca vayyāya ca srutim",
  "GV01rv_02_u:271": "RV_02.013.12.2{12} nīcā santamudanayaḥ parāvṛjaṃ prāndhaṃ śroṇaṃ śravayan s. u.",
  "GV01rv_02_u:272": "RV_02.013.13.1{12} asmabhyaṃ tad vaso dānāya rādhaḥ samarthayasva bahu te vasavyam",
  "GV01rv_02_u:273": "RV_02.013.13.2{12} indra yaccitraṃ śravasyā anu dyūn bṛhad vadema v. s.",
  "GV01rv_02_u:274": "RV_02.014.01.1{13} adhvaryavo bharatendrāya somamāmatrebhiḥ siñcatā madyamandhaḥ",
  "GV01rv_02_u:275": "RV_02.014.01.2{13} kāmī hi vīraḥ sadamasya pītiṃ juhota vṛṣṇe tadideśa vaṣṭi",
  "GV01rv_02_u:276": "RV_02.014.02.1{13} adhvaryavo yo apo vavrivāṃsaṃ vṛtraṃ jaghānāśanyeva vṛkṣam",
  "GV01rv_02_u:277": "RV_02.014.02.2{13} tasmā etaṃ bharata tadvaśāyaneṣa indro arhati pītimasya",
  "GV01rv_02_u:278": "RV_02.014.03.1{13} adhvaryavo yo dṛbhīkaṃ jaghāna yo gā udājadapa hi valaṃ vaḥ",
  "GV01rv_02_u:279": "RV_02.014.03.2{13} tasmā etamantarikṣe na vātamindraṃ somairorṇuta jūrna vastraiḥ",
  "GV01rv_02_u:280": "RV_02.014.04.1{13} adhvaryavo ya uraṇaṃ jaghāna nava cakhvāṃsaṃ navatiṃ cabāhūn",
  "GV01rv_02_u:281": "RV_02.014.04.2{13} yo arbudamava nīcā babādhe tamindraṃ somasyabhṛthe hinota",
  "GV01rv_02_u:282": "RV_02.014.05.1{13} adhvaryavo yaḥ svaśnaṃ jaghāna yaḥ śuṣṇamaśuṣaṃ yo vyaṃsam",
  "GV01rv_02_u:283": "RV_02.014.05.2{13} yaḥ pipruṃ namuciṃ yo rudhikrāṃ tasmā indrāyāndhaso juhota",
  "GV01rv_02_u:284": "RV_02.014.06.1{13} adhvaryavo yaḥ śataṃ śambarasya puro bibhedāśmaneva pūrvīḥ",
  "GV01rv_02_u:285": "RV_02.014.06.2{13} yo varcinaḥ śatamindraḥ sahasramapāvapad bharatāsomamasmai",
  "GV01rv_02_u:286": "RV_02.014.07.1{14} adhvaryavo yaḥ śatamā sahasraṃ bhūmyā upasthe 'vapajjaghanvān",
  "GV01rv_02_u:287": "RV_02.014.07.2{14} kutsasyāyoratithigvasya vīrān nyāvṛṇag bharatā somamasmai",
  "GV01rv_02_u:288": "RV_02.014.08.1{14} adhvaryavo yan naraḥ kāmayādhve śruṣṭī vahanto naśathā tadindre",
  "GV01rv_02_u:289": "RV_02.014.08.2{14} gabhastipūtaṃ bharata śrutāyendrāya somaṃ yajyavo juhota",
  "GV01rv_02_u:290": "RV_02.014.09.1{14} adhvaryavaḥ kartanā śruṣṭimasmai vane nipūtaṃ vana un nayadhvam",
  "GV01rv_02_u:291": "RV_02.014.09.2{14} juṣāṇo hastyamabhi vāvaśe va indrāya somaṃ madiraṃ juhota",
  "GV01rv_02_u:292": "RV_02.014.10.1{14} adhvaryavaḥ payasodharyathā goḥ somebhirīṃ pṛṇatā bhojamindram",
  "GV01rv_02_u:293": "RV_02.014.10.2{14} vedāhamasya nibhṛtaṃ ma etad ditsantaṃ bhūyo yajataściketa",
  "GV01rv_02_u:294": "RV_02.014.11.1{14} adhvaryavo yo divyasya vasvo yaḥ pārthivasya kṣamyasya rājā",
  "GV01rv_02_u:295": "RV_02.014.11.2{14} tamūrdaraṃ na priṇatā yavenendraṃ somebhistadapovo astu",
  "GV01rv_02_u:296": "RV_02.014.12.1{14} asmabhyaṃ tad ...",
  "GV01rv_02_u:297": "RV_02.015.01.1{15} pra ghā nvasya mahato mahāni satyā satyasya karaṇāni vocam",
  "GV01rv_02_u:298": "RV_02.015.01.2{15} trikadrukeśvapibat sutasyāsya made ahimindro jaghāna",
  "GV01rv_02_u:299": "RV_02.015.02.1{15} avaṃśe dyāmastabhāyad bṛhantamā rodasī apṛṇadantarikṣam",
  "GV01rv_02_u:300": "RV_02.015.02.2{15} sa dhārayad pṛthivīṃ paprathacca somasya tā mada indraścakāra",
  "GV01rv_02_u:301": "RV_02.015.03.1{15} sadmeva prāco vi mimāya mānairvajreṇa khānyatṛṇan nadīnām",
  "GV01rv_02_u:302": "RV_02.015.03.2{15} vṛthāsṛjat pathibhirdīrghayāthaiḥ somasya tā ...",
  "GV01rv_02_u:303": "RV_02.015.04.1{15} sa pravoḷhṝn parigatyā dabhīterviśvamadhāgāyudhamiddhe agnau",
  "GV01rv_02_u:304": "RV_02.015.04.2{15} saṃ gobhiraśvairasṛjad rathebhiḥ so...",
  "GV01rv_02_u:305": "RV_02.015.05.1{15} sa īṃ mahīṃ dhunimetoraramṇāt so asnātṝnapārayat svasti",
  "GV01rv_02_u:306": "RV_02.015.05.2{15} ta utsnāya rayimabhi pra tasthuḥ so...",
  "GV01rv_02_u:307": "RV_02.015.06.1{16} sodañcaṃ sindhumariṇān mahitvā vajreṇāna uṣasaḥ saṃ pipeṣa",
  "GV01rv_02_u:308": "RV_02.015.06.2{16} ajavaso javinībhirvivṛścan so...",
  "GV01rv_02_u:309": "RV_02.015.07.1{16} sa vidvānapagohaṃ kanīnāmāvirbhavannudatiṣṭhat parāvṛk",
  "GV01rv_02_u:310": "RV_02.015.07.2{16} prati śroṇa sthād vyanagacaṣṭa so...",
  "GV01rv_02_u:311": "RV_02.015.08.1{16} bhinad valamaṅgirobhirgṛṇāno vi parvatasya dṛṃhitānyairat",
  "GV01rv_02_u:312": "RV_02.015.08.2{16} riṇag rodhāṃsi kṛtrimāṇyeṣāṃ so...",
  "GV01rv_02_u:313": "RV_02.015.09.1{16} svapnenābhyupyā cumuriṃ dhuniṃ ca jaghantha dasyaṃ pra dabhītimāvaḥ",
  "GV01rv_02_u:314": "RV_02.015.09.2{16} rambhī cidatra vivide hiraṇyaṃ so...",
  "GV01rv_02_u:315": "RV_02.015.10.1{16} nūnaṃ sā te prati ...",
  "GV01rv_02_u:316": "RV_02.016.01.1{17} pra vaḥ satāṃ jyeṣṭhatamāya suṣṭutimagnāviva samidhāne havirbhare",
  "GV01rv_02_u:317": "RV_02.016.01.2{17} indramajuryaṃ jarayantamukṣitaṃ sanād yuvānamavase havāmahe",
  "GV01rv_02_u:318": "RV_02.016.02.1{17} yasmādindrād bṛhataḥ kiṃ caneṃ ṛte viśvānyasmin sambhṛtādhi vīryā",
  "GV01rv_02_u:319": "RV_02.016.02.2{17} jaṭhare somaṃ tanvī saho maho haste vajraṃ bharati śīrṣaṇi kratum",
  "GV01rv_02_u:320": "RV_02.016.03.1{17} na kṣoṇībhyāṃ paribhve ta indriyaṃ na samudraiḥ parvatairindra te rathaḥ",
  "GV01rv_02_u:321": "RV_02.016.03.2{17} na te vajramanvaśnoti kaścana yadāśubhiḥ patasi yojanā puru",
  "GV01rv_02_u:322": "RV_02.016.04.1{17} viśve hyasmai yajatāya dhṛṣṇave kratuṃ bharanti vṛṣabhāya saścate",
  "GV01rv_02_u:323": "RV_02.016.04.2{17} vṛṣā yajasva haviṣā viduṣṭaraḥ pibendra somaṃ vṛṣabheṇa bhānunā",
  "GV01rv_02_u:324": "RV_02.016.05.1{17} vṛṣṇaḥ kośaḥ pavate madhva ūrmirvṛṣabhānnāya vṛṣabhāya pātave",
  "GV01rv_02_u:325": "RV_02.016.05.2{17} vṛṣaṇādhvaryū vṛṣabhāso adrayo vṛṣaṇaṃ somaṃ vṛṣabhāya suṣvati",
  "GV01rv_02_u:326": "RV_02.016.06.1{18} vṛṣā te vajra uta te vṛṣā ratho vṛṣaṇā harī vṛṣabhāṇyāyudhā",
  "GV01rv_02_u:327": "RV_02.016.06.2{18} vṛṣṇo madasya vṛṣabha tvamīśiṣa indra somasya vṛṣabhasya tṛpṇuhi",
  "GV01rv_02_u:328": "RV_02.016.07.1{18} pra te nāvaṃ na samane vacasyuvaṃ brahmaṇā yāmi savaneṣudādhṛṣiḥ",
  "GV01rv_02_u:329": "RV_02.016.07.2{18} kuvin no asya vacaso nibodhiṣadindramutsaṃ na vasunaḥ sicāmahe",
  "GV01rv_02_u:330": "RV_02.016.08.1{18} purā sambādhādabhyā vavṛtsva no dhenurna vatsaṃ yavasasya pipyuṣī",
  "GV01rv_02_u:331": "RV_02.016.08.2{18} sakṛt su te sumatibhiḥ śatakrato saṃ patnībhirna vṛṣaṇo nasīmahi",
  "GV01rv_02_u:332": "RV_02.016.09.1{18} nūnaṃ sā ...",
  "GV01rv_02_u:333": "RV_02.017.01.1{19} tadasmai navyamaṅgirasvadarcata śuṣmā yadasya pratnathodīrate",
  "GV01rv_02_u:334": "RV_02.017.01.2{19} viśvā yad gotrā sahasā parīvṛtā made somasya dṛṃhitānyairayat",
  "GV01rv_02_u:335": "RV_02.017.02.1{19} sa bhutu yo ha prathamāya dhāyasa ojo mimāno mahimānamātirat",
  "GV01rv_02_u:336": "RV_02.017.02.2{19} śūro yo yutsu tanvaṃ parivyata śīrṣaṇi dyāṃ mahinā pratyamuñcata",
  "GV01rv_02_u:337": "RV_02.017.03.1{19} adhākṛṇoḥ prathamaṃ vīryaṃ mahad yadasyāgre brahmaṇā śuṣmamairayaḥ",
  "GV01rv_02_u:338": "RV_02.017.03.2{19} ratheṣṭhena haryaśvena vicyutāḥ pra jīrayaḥ sisrate sadhryak pṛthak",
  "GV01rv_02_u:339": "RV_02.017.04.1{19} adhā yo viśvā bhuvanābhi majmaneśānakṛt pravayā abhyavardhata",
  "GV01rv_02_u:340": "RV_02.017.04.2{19} ād rodasī jyotiṣā vahnirātanot sīvyan tamāṃsi dudhitā samavyayat",
  "GV01rv_02_u:341": "RV_02.017.05.1{19} sa prācīnān parvatān dṛṃhadojasādharācīnamakṛṇodapāmapaḥ",
  "GV01rv_02_u:342": "RV_02.017.05.2{19} adhārayat pṛthivīṃ viśvadhāyasamastabhnān māyayā dyāmavasrasaḥ",
  "GV01rv_02_u:343": "RV_02.017.06.1{20} sāsmā araṃ bāhubhyāṃ yaṃ pitākṛṇod viśvasmādā januṣo vedasas pari",
  "GV01rv_02_u:344": "RV_02.017.06.2{20} yenā pṛthivyāṃ ni kriviṃ śayadhyai vajreṇa hatvyavṛṇak tuviṣvaṇiḥ",
  "GV01rv_02_u:345": "RV_02.017.07.1{20} amājūriva pitroḥ sacā satī samānādā sadasastvāmiye bhagam",
  "GV01rv_02_u:346": "RV_02.017.07.2{20} kṛdhi praketamupa māsyā bhara daddhi bhāgaṃ tanvo yena māmahaḥ",
  "GV01rv_02_u:347": "RV_02.017.08.1{20} bhojaṃ tvāmindra vayaṃ huvema dadiṣ ṭvamindrāpāṃsi vājān",
  "GV01rv_02_u:348": "RV_02.017.08.2{20} aviḍḍhīndra citrayā na ūti kṛdhi vṛśannindra vasyaso naḥ",
  "GV01rv_02_u:349": "RV_02.017.09.1{20} nūnaṃ sā ...",
  "GV01rv_02_u:350": "RV_02.018.01.1{21} prātā ratho navo yoji sasniścaturyugastrikaśaḥ saptaraśmiḥ",
  "GV01rv_02_u:351": "RV_02.018.01.2{21} daśāritro manuṣyaḥ svarṣāḥ sa iṣṭibhirmatibhīraṃhyo bhūt",
  "GV01rv_02_u:352": "RV_02.018.02.1{21} sāsmā araṃ prathamaṃ sa dvitīyamuto tṛtīyaṃ manuṣaḥ sa hotā",
  "GV01rv_02_u:353": "RV_02.018.02.2{21} anyasyā garbhamanya ū jananta so anyebhiḥ sacate jenyo vṛṣā",
  "GV01rv_02_u:354": "RV_02.018.03.1{21} harī nu kaṃ ratha indrasya yojamāyai sūktena vacasā navena",
  "GV01rv_02_u:355": "RV_02.018.03.2{21} mo ṣu tvāmatra bahavo hi viprā ni rīraman yajamānāso anye",
  "GV01rv_02_u:356": "RV_02.018.04.1{21} ā dvābhyāṃ haribhyāmindra yāhyā caturbhirā ṣaḍbhirhūyamānaḥ",
  "GV01rv_02_u:357": "RV_02.018.04.2{21} āṣṭābhirdaśabhiḥ somapeyamayaṃ sutaḥsumakha mā mṛdhas kaḥ",
  "GV01rv_02_u:358": "RV_02.018.05.1{21} ā viṃśatyā triṃśatā yāhyarvāṃ ā catvāriṃśatā haribhiryajānaḥ",
  "GV01rv_02_u:359": "RV_02.018.05.2{21} ā pañcāśatā surathebhirindrā ṣaṣṭyā saptatyā somapeyam",
  "GV01rv_02_u:360": "RV_02.018.06.1{22} āśītyā navatyā yāhyarvāṃ ā śatena haribhiruhyamānaḥ",
  "GV01rv_02_u:361": "RV_02.018.06.2{22} ayaṃ hi te śunahotreṣu soma indra tvāyā pariṣikto madāya",
  "GV01rv_02_u:362": "RV_02.018.07.1{22} mama brahmendra yāhyachā viśvā harī dhuri dhiṣvā rathasya",
  "GV01rv_02_u:363": "RV_02.018.07.2{22} purutrā hi vihavyo babhūthāsmiñchūra savane mādayasva",
  "GV01rv_02_u:364": "RV_02.018.08.1{22} na ma indreṇa sakhyaṃ vi yoṣadasmabhyamasya dakṣiṇā duhīta",
  "GV01rv_02_u:365": "RV_02.018.08.2{22} upa jyeṣṭhe varūthe gabhastau prāye-prāye jigīvāṃsaḥ syāma",
  "GV01rv_02_u:366": "RV_02.018.09.1{22} nūnaṃ sā ...",
  "GV01rv_02_u:367": "RV_02.019.01.1{23} apāyyasyāndhaso madāya manīṣiṇaḥ suvānasya prayasaḥ",
  "GV01rv_02_u:368": "RV_02.019.01.2{23} yasminnindraḥ pradivi vāvṛdhāna oko dadhe brahmaṇyantaśca naraḥ",
  "GV01rv_02_u:369": "RV_02.019.02.1{23} asya mandāno madhvo vajrahasto 'himindro arṇovṛtaṃ vi vṛścat",
  "GV01rv_02_u:370": "RV_02.019.02.2{23} pra yad vayo sa svasarāṇyachā prayāṃsi ca nadīnāṃ cakramanta",
  "GV01rv_02_u:371": "RV_02.019.03.1{23} sa māhina indro arṇo apāṃ prairayadahihāchā samudram",
  "GV01rv_02_u:372": "RV_02.019.03.2{23} ajanayat sūryaṃ vidad gā aktunāhnāṃ vayunāni sādhat",
  "GV01rv_02_u:373": "RV_02.019.04.1{23} so apratīni manave purūṇīndro dāśad dāśuṣe hanti vṛtram",
  "GV01rv_02_u:374": "RV_02.019.04.2{23} sadyo yo nṛbhyo atasāyyo bhūt paspṛdhānebhyaḥ sūryasya sātau",
  "GV01rv_02_u:375": "RV_02.019.05.1{23} sa sunvata indraḥ sūryamā devo riṇaṃ martyāya stavān",
  "GV01rv_02_u:376": "RV_02.019.05.2{23} ā yad rayiṃ guhadavadyamasmai bharadaṃśaṃ naitaśo daśasyan",
  "GV01rv_02_u:377": "RV_02.019.06.1{24} sa randhayat sadivaḥ sārathaye śuṣṇamaśuṣaṃ kuyavaṃ kutsāya",
  "GV01rv_02_u:378": "RV_02.019.06.2{24} divodāsāya navatiṃ ca navendraḥ puro vyairacchambarasya",
  "GV01rv_02_u:379": "RV_02.019.07.1{24} evā ta indrocathamahema śravasyā na tmanā vājayantaḥ",
  "GV01rv_02_u:380": "RV_02.019.07.2{24} aśyāma tat sāptamāśuṣāṇā nanamo vadharadevasya pīyoḥ",
  "GV01rv_02_u:381": "RV_02.019.08.1{24} evā te gṛtsamadāḥ śūra mamnāvasyavo na vayunāni takṣuḥ",
  "GV01rv_02_u:382": "RV_02.019.08.2{24} brahmaṇyanta indra te navīya iṣamūrjaṃ sukṣitiṃ sumnamaśyuḥ",
  "GV01rv_02_u:383": "RV_02.019.09.1{24} nūnaṃ sā ...",
  "GV01rv_02_u:384": "RV_02.020.01.1{25} vayaṃ te vaya indra viddhi ṣu ṇaḥ pra bharāmahe vājayurna ratham",
  "GV01rv_02_u:385": "RV_02.020.01.2{25} vipanyavo dīdhyato manīṣā sumnamiyakṣantastvāvato nṝn",
  "GV01rv_02_u:386": "RV_02.020.02.1{25} tvaṃ na indra tvābhirūtī tvāyato abhiṣṭipāsi janān",
  "GV01rv_02_u:387": "RV_02.020.02.2{25} tvamino dāśuṣo varūtetthādhīrabhi yo nakṣati tvā",
  "GV01rv_02_u:388": "RV_02.020.03.1{25} sa no yuvendro johūtraḥ sakhā śivo narāmastu pātā",
  "GV01rv_02_u:389": "RV_02.020.03.2{25} yaḥ śaṃsantaṃ yaḥ śaśamānamūtī pacantaṃ ca stuvantaṃca praṇeṣat",
  "GV01rv_02_u:390": "RV_02.020.04.1{25} tamu stuṣa indraṃ taṃ gṛṇīṣe yasmin purā vāvṛdhuḥ śāśaduśca",
  "GV01rv_02_u:391": "RV_02.020.04.2{25} sa vasvaḥ kāmaṃ pīparadiyāno brahmaṇyato nūtanasyāyoḥ",
  "GV01rv_02_u:392": "RV_02.020.05.1{25} so aṅgirasāmucathā jujuṣvān brahmā tūtodindro gātumiṣṇan",
  "GV01rv_02_u:393": "RV_02.020.05.2{25} muṣṇannuṣasaḥ sūryeṇa stavānaśnasya cicchiśnathat pūrvyāṇi",
  "GV01rv_02_u:394": "RV_02.020.06.1{26} sa ha śruta indro nāma deva ūrdhvo bhuvan manuṣe dasmatamaḥ",
  "GV01rv_02_u:395": "RV_02.020.06.2{26} ava priyamarśasānasya sāhvāñchiro bharad dāsasya svadhāvān",
  "GV01rv_02_u:396": "RV_02.020.07.1{26} sa vṛtrahendraḥ kṛṣṇayonīḥ purandaro dāsīrairayad vi",
  "GV01rv_02_u:397": "RV_02.020.07.2{26} ajanayan manave kṣāmapaśca satrā śaṃsaṃ yajamānasya tūtot",
  "GV01rv_02_u:398": "RV_02.020.08.1{26} tasmai tavasyamanu dāyi satrendrāya devebhirarṇasātau",
  "GV01rv_02_u:399": "RV_02.020.08.2{26} prati yadasya vajraṃ bāhvordhurhatvī dasyūn pura āyasīrni tārīt",
  "GV01rv_02_u:400": "RV_02.020.09.1{26} nūnaṃ sā ...",
  "GV01rv_02_u:401": "RV_02.021.01.1{27} viśvajite dhanajite svarjite satrājite nṛjita urvarājite",
  "GV01rv_02_u:402": "RV_02.021.01.2{27} aśvajite gojite abjite bharendrāya somaṃ yajatāya haryatam",
  "GV01rv_02_u:403": "RV_02.021.02.1{27} abhibhuve 'bhibhaṅgāya vanvate 'ṣāḷhāya sahamānāya vedhase",
  "GV01rv_02_u:404": "RV_02.021.02.2{27} tuvigraye vahnaye duṣṭarītave satrāsāhe nama indrāya vocata",
  "GV01rv_02_u:405": "RV_02.021.03.1{27} satrāsāho janabhakṣo janaṃsahaścyavano yudhmo anu joṣamukṣitaḥ",
  "GV01rv_02_u:406": "RV_02.021.03.2{27} vṛtaṃcayaḥ sahurirvikṣvārita indrasya vocaṃ pra kṛtāni vīryā",
  "GV01rv_02_u:407": "RV_02.021.04.1{27} anānudo vṛṣabho dodhato vadho gambhīra ṛṣvo asamaṣṭakāvyaḥ",
  "GV01rv_02_u:408": "RV_02.021.04.2{27} radhracodaḥ śnathano vīḷitas pṛthurindraḥ suyajña uṣasaḥ svarjanat",
  "GV01rv_02_u:409": "RV_02.021.05.1{27} yajṇena gātumapturo vividrire dhiyo hinvānā uśijo manīṣiṇaḥ",
  "GV01rv_02_u:410": "RV_02.021.05.2{27} abhisvarā niṣadā gā avasyava indre hinvānā draviṇānyāśata",
  "GV01rv_02_u:411": "RV_02.021.06.1{27} indra śreṣṭhāni draviṇāni dhehi cittiṃ dakṣasya subhagatvaṃ asme",
  "GV01rv_02_u:412": "RV_02.021.06.2{27} poṣaṃ rayīṇāmariṣṭiṃ tanūnāṃ svādmānaṃ vācaḥ sudinatvamahnām",
  "GV01rv_02_u:413": "RV_02.022.01.1{28} trikadrukeṣu mahiṣo yavāśiraṃ tuviśuṣmastṛpat somamapibad viṣṇunā sutaṃ yathāvaśat",
  "GV01rv_02_u:414": "RV_02.022.01.2{28} sa īṃ mamāda mahi karma kartave mahāmuruṃ sainaṃ saścad devo devaṃ satyamindraṃsatya induḥ",
  "GV01rv_02_u:415": "RV_02.022.02.1{28} adha tviṣīmānabhyojasā kriviṃ yudhābhavadā rodasī apṛṇadasya majmanā pra vāvṛdhe",
  "GV01rv_02_u:416": "RV_02.022.02.2{28} adhattānyaṃ jaṭhare premaricyata sainaṃ ...",
  "GV01rv_02_u:417": "RV_02.022.03.1{28} sākaṃ jātaḥ kratunā sākamojasā vavakṣitha sākaṃ vṛddho vīryaiḥ sāsahirmṛdho vicarṣaṇiḥ",
  "GV01rv_02_u:418": "RV_02.022.03.2{28} dātā rādhaḥ stuvate kāmyaṃ vasu sainaṃ ...",
  "GV01rv_02_u:419": "RV_02.022.04.1{28} tava tyan naryaṃ nṛto 'pa indra prathamaṃ pūrvyaṃ divi pravācyaṃ kṛtam /",
  "GV01rv_02_u:420": "yad devasya śavasā prāriṇā asuṃ riṇannapaḥ",
  "GV01rv_02_u:421": "RV_02.022.04.2{28} bhuvad viśvamabhyādevamojasā vidādūrjaṃ śatakraturvidādiṣam",
  "GV01rv_02_u:422": "RV_02.023.01.1{29} gaṇānāṃ tvā gaṇapatiṃ havāmahe kaviṃ kavīnāmupamaśravastamam",
  "GV01rv_02_u:423": "RV_02.023.01.2{29} jyeṣṭharājaṃ brahmaṇāṃ brahmaṇas pata ā naḥ ṣṛṇvannūtibhiḥ sīda sādanam",
  "GV01rv_02_u:424": "RV_02.023.02.1{29} devāścit te asurya pracetaso bṛhaspate yajñiyaṃ bhāgamānaśuḥ",
  "GV01rv_02_u:425": "RV_02.023.02.2{29} usrā iva sūryo jyotiṣā maho viśveṣāmijjanitā brahmaṇāmasi",
  "GV01rv_02_u:426": "RV_02.023.03.1{29} ā vibādhyā parirāpastamāṃsi ca jyotiṣmantaṃ rathaṃ ṛtasya tiṣṭhasi",
  "GV01rv_02_u:427": "RV_02.023.03.2{29} bṛhaspate bhīmamamitradambhanaṃ rakṣohaṇaṃgotrabhidaṃ svarvidam",
  "GV01rv_02_u:428": "RV_02.023.04.1{29} sunītibhirnayasi trāyase janaṃ yastubhyaṃ dāśān na tamaṃho aśnavat",
  "GV01rv_02_u:429": "RV_02.023.04.2{29} brahmadviṣastapano manyumīrasi bṛhaspate mahi tat te mahitvanam",
  "GV01rv_02_u:430": "RV_02.023.05.1{29} na tamaṃho na duritaṃ kutaścana nārātayastitirurna dvayāvinaḥ",
  "GV01rv_02_u:431": "RV_02.023.05.2{29} viśvā idasmād dhvaraso vi bādhase yaṃ sugopā rakṣasi brahmaṇas pate",
  "GV01rv_02_u:432": "RV_02.023.06.1{30} tvaṃ no gopāḥ pathikṛd vicakṣaṇastava vratāya matibhirjarāmahe",
  "GV01rv_02_u:433": "RV_02.023.06.2{30} bṛhaspate yo no abhi hvaro dadhe svā taṃ marmartu duchunā harasvatī",
  "GV01rv_02_u:434": "RV_02.023.07.1{30} uta vā yo no marcayādanāgaso 'rātīvā martaḥ sānuko vṛkaḥ",
  "GV01rv_02_u:435": "RV_02.023.07.2{30} bṛhaspate apa taṃ vartayā pathaḥ sugaṃ no asyai devavītaye kṛdhi",
  "GV01rv_02_u:436": "RV_02.023.08.1{30} trātāraṃ tvā tanūnāṃ havāmahe 'vaspartaradhivaktāramasmayum",
  "GV01rv_02_u:437": "RV_02.023.08.2{30} bṛhaspate devanido ni barhaya mā durevā uttaraṃ sumnamun naśan",
  "GV01rv_02_u:438": "RV_02.023.09.1{30} tvayā vayaṃ suvṛdhā brahmaṇas pate spārhā vasu manuṣyā dadīmahi",
  "GV01rv_02_u:439": "RV_02.023.09.2{30} yā no dūre taḷito yā arātayo 'bhi santi jambhayā tā anapnasaḥ",
  "GV01rv_02_u:440": "RV_02.023.10.1{30} tvayā vayamuttamaṃ dhīmahe vayo bṛhaspate papriṇā sasninā yujā",
  "GV01rv_02_u:441": "RV_02.023.10.2{30} mā no duḥśaṃso abhidipsurīśata pra suśaṃsā matibhistāriṣīmahi",
  "GV01rv_02_u:442": "RV_02.023.11.1{31} anānudo vṛṣabho jagmirāhavaṃ niṣṭaptā śatruṃ pṛtanāsusāsahiḥ",
  "GV01rv_02_u:443": "RV_02.023.11.2{31} asi satya ṛṇayā brahmaṇas pata ugrasya cid damitā vīḷuharṣiṇaḥ",
  "GV01rv_02_u:444": "RV_02.023.12.1{31} adevena manasā yo riśaṇyati śāsāmugro manyamāno jighāṃsati",
  "GV01rv_02_u:445": "RV_02.023.12.2{31} bṛhaspate ma praṇak tasya no vadho ni karma manyuṃ durevasya śardhataḥ",
  "GV01rv_02_u:446": "RV_02.023.13.1{31} bhareṣu havyo namasopasadyo gantā vājeṣu sanitā dhanaṃ dhanam",
  "GV01rv_02_u:447": "RV_02.023.13.2{31} viśvā idaryo abhidipsvo mṛdho bṛhaspatirvi vavarhā rathāṃ iva",
  "GV01rv_02_u:448": "RV_02.023.14.1{31} tejiṣthayā tapani rakṣasastapa ye tvā nide dadhire dṛṣṭavīryam",
  "GV01rv_02_u:449": "RV_02.023.14.2{31} āvistat kṛṣva yadasat ta ukthyaṃ bṛhaspate vi parirāpo ardaya",
  "GV01rv_02_u:450": "RV_02.023.15.1{31} bṛhaspate ati yadaryo arhād dyumad vibhāti kratumajjaneṣu",
  "GV01rv_02_u:451": "RV_02.023.15.2{31} yad dīdayacchavasa ṛtaprajāta tadasmasu draviṇaṃ dhehicitram",
  "GV01rv_02_u:452": "RV_02.023.16.1{32} mā na stenebhyo ye abhi druhas pade nirāmiṇo ripavo 'nneṣu jāgṛdhuḥ",
  "GV01rv_02_u:453": "RV_02.023.16.2{32} ā devānāmohate vi vrayo hṛdi bṛhaspate naparaḥ sāmno viduḥ",
  "GV01rv_02_u:454": "RV_02.023.17.1{32} viśvebhyo hi tvā bhuvanebhyas pari tvaṣṭājanat sāmnaḥ sāmnaḥ kaviḥ",
  "GV01rv_02_u:455": "RV_02.023.17.2{32} sa ṛṇacid ṛṇayā brahmaṇas patirdruho hantā maha ṛtasya dhartari",
  "GV01rv_02_u:456": "RV_02.023.18.1{32} tava śriye vyajihīta parvato gavāṃ gotramudasṛjo yadaṅgiraḥ",
  "GV01rv_02_u:457": "RV_02.023.18.2{32} indreṇa yujā tamasā parīvṛtaṃ bṛhaspate nirapāmaubjo arṇavam",
  "GV01rv_02_u:458": "RV_02.023.19.1{32} brahmaṇas pate tvamasya yantā sūktasya bodhi tanayaṃ ca jinva",
  "GV01rv_02_u:459": "RV_02.023.19.2{32} viśvaṃ tad bhadraṃ yadavanti devā bṛhad vadema ...",
  "GV01rv_02_u:460": "RV_02.024.01.1{01} semāmaviḍḍhi prabhṛtiṃ ya īśiṣe 'yā vidhema navayā mahā girā",
  "GV01rv_02_u:461": "RV_02.024.01.2{01} yathā no mīḍhvān stavate sakhā tava bṛhaspatesīṣadhaḥ sota no matim",
  "GV01rv_02_u:462": "RV_02.024.02.1{01} yo nantvānyanaman nyojasotādardarmanyunā śambarāṇi vi",
  "GV01rv_02_u:463": "RV_02.024.02.2{01} prācyāvayadacyutā brahmaṇas patirā cāviśad vasumantaṃ vi parvatam",
  "GV01rv_02_u:464": "RV_02.024.03.1{01} tad devānāṃ devatamāya kartvamaśrathnan dṛḷhāvradanta vīḷitā",
  "GV01rv_02_u:465": "RV_02.024.03.2{01} ud gā ājadabhinad brahmaṇā valamagūhat tamo vyacakṣayat svaḥ",
  "GV01rv_02_u:466": "RV_02.024.04.1{01} aśmāsyamavataṃ brahmaṇas patirmadhudhāramabhi yamojasātṛṇat",
  "GV01rv_02_u:467": "RV_02.024.04.2{01} tameva viśve papire svardṛśo bahu sākaṃ sisicurutsamudriṇam",
  "GV01rv_02_u:468": "RV_02.024.05.1{01} sanā tā kā cid bhuvanā bhavītvā mādbhiḥ śaradbhirduro varanta vaḥ",
  "GV01rv_02_u:469": "RV_02.024.05.2{01} ayatantā carato anyad-anyadid ya cakāra vayunā brahmaṇas patiḥ",
  "GV01rv_02_u:470": "RV_02.024.06.1{02} abhinakṣanto abhi ye tamānaśurnidhiṃ paṇīnāṃ paramaṃguhā hitam",
  "GV01rv_02_u:471": "RV_02.024.06.2{02} te vidvāṃsaḥ praticakṣyānṛtā punaryata uāyan tadudīyurāviśam",
  "GV01rv_02_u:472": "RV_02.024.07.1{02} ṛtāvānaḥ praticakṣyānṛtā punarāta ā tasthuḥ kavayo mahas pathaḥ",
  "GV01rv_02_u:473": "RV_02.024.07.2{02} te bāhubhyāṃ dhamitamagnimaśmani nakiḥ ṣo astyaraṇo jahurhi tam",
  "GV01rv_02_u:474": "RV_02.024.08.1{02} ṛtajyena kṣipreṇa brahmaṇas patiryatra vaṣṭi pra tadaśnoti dhanvanā",
  "GV01rv_02_u:475": "RV_02.024.08.2{02} tasya sādhvīriṣavo yābhirasyati nṛcakṣaso dṛśaye karṇayonayaḥ",
  "GV01rv_02_u:476": "RV_02.024.09.1{02} sa saṃnayaḥ sa vinayaḥ purohitaḥ sa suṣṭutaḥ sa yudhibrahmaṇas patiḥ",
  "GV01rv_02_u:477": "RV_02.024.09.2{02} cākṣmo yad vājaṃ bharate matī dhanādit sūryastapati tapyaturvṛthā",
  "GV01rv_02_u:478": "RV_02.024.10.1{02} vibhu prabhu prathamaṃ mehanāvato bṛhaspateḥ suvidatrāṇi rādhyā",
  "GV01rv_02_u:479": "RV_02.024.10.2{02} imā sātāni venyasya vājino yena janā ubhaye bhuñjate viśaḥ",
  "GV01rv_02_u:480": "RV_02.024.11.1{03} yo 'vare vṛjane viśvathā vibhurmahāmu raṇvaḥ śavasā vavakṣitha",
  "GV01rv_02_u:481": "RV_02.024.11.2{03} sa devo devān prati paprathe pṛthu viśvedu tāparibhūrbrahmaṇas patiḥ",
  "GV01rv_02_u:482": "RV_02.024.12.1{03} viśvaṃ satyaṃ maghavānā yuvoridāpaścana pra minanti vrataṃ vām",
  "GV01rv_02_u:483": "RV_02.024.12.2{03} achendrābrahmaṇaspatī havirno 'nnaṃ yujeva vājinā jigātam",
  "GV01rv_02_u:484": "RV_02.024.13.1{03} utāśiṣṭhā anu śṛṇvanti vahnayaḥ sabheyo vipro bharate matī dhanā",
  "GV01rv_02_u:485": "RV_02.024.13.2{03} vīḷudveṣā anu vaśa ṛṇamādadiḥ sa ha vājī samithe brahmaṇas patiḥ",
  "GV01rv_02_u:486": "RV_02.024.14.1{03} brahmaṇas paterabhavad yathāvaśaṃ satyo manyurmahi karmākariṣyataḥ",
  "GV01rv_02_u:487": "RV_02.024.14.2{03} yo gā udājat sa dive vi cābhajan mahīva rītiḥ śavasāsarat pṛthak",
  "GV01rv_02_u:488": "RV_02.024.15.1{03} brahmaṇas pate suyamasya viśvahā rāyaḥ syāma rathyo vayasvataḥ",
  "GV01rv_02_u:489": "RV_02.024.15.2{03} vīreṣu vīrānupa pṛṃdhi nastvaṃ yadīśāno brahmaṇā veṣi me havam",
  "GV01rv_02_u:490": "RV_02.024.16.1{03} brahmaṇas pate tvamasya ...",
  "GV01rv_02_u:491": "RV_02.025.01.1{04} indhāno agniṃ vanavad vanuṣyataḥ kṛtabrahmā śūśuvad rātahavya it",
  "GV01rv_02_u:492": "RV_02.025.01.2{04} jātena jātamati sa pra sarsṛte yaṃ-yaṃ yujaṃkṛṇute brahmaṇas patiḥ",
  "GV01rv_02_u:493": "RV_02.025.02.1{04} vīrebhirvīrān vanavad vanuṣyato gobhī rayiṃ paprathad bodhati tmanā",
  "GV01rv_02_u:494": "RV_02.025.02.2{04} tokaṃ ca tasya tanayaṃ ca vardhate yaṃ-yaṃ ...",
  "GV01rv_02_u:495": "RV_02.025.03.1{04} sindhurna kṣodaḥ śimīvān ṛghāyato vṛṣeva vadhrīnrabhi vaṣṭyojasā",
  "GV01rv_02_u:496": "RV_02.025.03.2{04} agneriva prasitirnāha vartave yaṃ-yaṃ ..",
  "GV01rv_02_u:497": "RV_02.025.04.1{04} tasmā arṣanti divyā asaścataḥ sa satvabhiḥ prathamo goṣugachati",
  "GV01rv_02_u:498": "RV_02.025.04.2{04} anibhṛṣṭataviṣirhantyojasā yaṃ-yaṃ ...",
  "GV01rv_02_u:499": "RV_02.025.05.1{04} tasmā id viśve dhunayanta sindhavo 'chidrā śarma dadhire purūṇi",
  "GV01rv_02_u:500": "RV_02.025.05.2{04} devānāṃ sumne subhagaḥ sa edhate yaṃ-yaṃ ...",
  "GV01rv_02_u:501": "RV_02.026.01.1{05} ṛjuricchaṃso vanavad vanuṣyato devayannidadevayantamabhyasat",
  "GV01rv_02_u:502": "RV_02.026.01.2{05} suprāvīrid vanavat pṛtsu duṣṭaraṃ yajvedayajyorvi bhajāti bhojanam",
  "GV01rv_02_u:503": "RV_02.026.02.1{05} yajasva vīra pra vihi manāyato bhadraṃ manaḥ kṛṇuṣva vṛtratūrye",
  "GV01rv_02_u:504": "RV_02.026.02.2{05} haviṣ kṛṇuṣva subhago yathāsasi brahmaṇas paterava ā vṛṇīmahe",
  "GV01rv_02_u:505": "RV_02.026.03.1{05} sa ijjanena sa viśā sa janmanā sa putrairvājaṃ bharatedhanā nṛbhiḥ",
  "GV01rv_02_u:506": "RV_02.026.03.2{05} devānāṃ yaḥ pitaramāvivāsati śraddhāmanā haviṣā brahmaṇas patim",
  "GV01rv_02_u:507": "RV_02.026.04.1{05} yo asmai havyairghṛtavadbhiravidhat pra taṃ prācā nayati brahmaṇas patiḥ",
  "GV01rv_02_u:508": "RV_02.026.04.2{05} uruṣyatīmaṃhaso rakṣatī riṣo 'ṃhościdasmā urucakriradbhutaḥ",
  "GV01rv_02_u:509": "RV_02.027.01.1{06} imā gira ādityebhyo ghṛtasnūḥ sanād rājabhyo juhvā juhomi",
  "GV01rv_02_u:510": "RV_02.027.01.2{06} śṛṇotu mitro aryamā bhago nastuvijāto varuṇo dakṣo aṃśaḥ",
  "GV01rv_02_u:511": "RV_02.027.02.1{06} imaṃ stomaṃ sakratavo me adya mitro aryamā varuṇo juṣanta",
  "GV01rv_02_u:512": "RV_02.027.02.2{06} ādityāsaḥ śucayo dhārapūtā avṛjinā anavadyā ariṣṭāḥ",
  "GV01rv_02_u:513": "RV_02.027.03.1{06} ta ādityāsa uravo gabhīrā adabdhāso dipsanto bhūryakṣāḥ",
  "GV01rv_02_u:514": "RV_02.027.03.2{06} antaḥ paśyanti vṛjinota sādhu sarvaṃ rājabhyaḥ paramā cidanti",
  "GV01rv_02_u:515": "RV_02.027.04.1{06} dhārayanta ādityāso jagat sthā devā viśvasya bhuvanasya gopāḥ",
  "GV01rv_02_u:516": "RV_02.027.04.2{06} dīrghādhiyo rakṣamāṇā asuryaṃ ṛtāvānaścayamānā ṛṇāni",
  "GV01rv_02_u:517": "RV_02.027.05.1{06} vidyāmādityā avaso vo asya yadaryaman bhaya ā cin mayobhu",
  "GV01rv_02_u:518": "RV_02.027.05.2{06} yuṣmākaṃ mitrāvaruṇā praṇītau pari śvabhreva duritānivṛjyām",
  "GV01rv_02_u:519": "RV_02.027.06.1{07} sugo hi vo aryaman mitra panthā anṛkṣaro varuṇa sādhurasti",
  "GV01rv_02_u:520": "RV_02.027.06.2{07} tenādityā adhi vocatā no yachatā no duṣparihantu śarma",
  "GV01rv_02_u:521": "RV_02.027.07.1{07} pipartu no aditī rājaputrāti dveṣāṃsyaryamā sugebhiḥ",
  "GV01rv_02_u:522": "RV_02.027.07.2{07} bṛhan mitrasya varuṇasya śarmopa syāma puruvīrā ariṣṭāḥ",
  "GV01rv_02_u:523": "RV_02.027.08.1{07} tisro bhūmīrdhārayan trīnruta dyūn trīṇi vratā vidathe antareṣām",
  "GV01rv_02_u:524": "RV_02.027.08.2{07} ṛtenādityā mahi vo mahitvaṃ tadaryaman varuṇa mitra cāru",
  "GV01rv_02_u:525": "RV_02.027.09.1{07} trī rocanā divyā dhārayanta hiraṇyayāḥ śucayo dhārapūtāḥ",
  "GV01rv_02_u:526": "RV_02.027.09.2{07} asvapnajo animiṣā adabdhā uruśaṃsā ṛjave martyāya",
  "GV01rv_02_u:527": "RV_02.027.10.1{07} tvaṃ viśveṣāṃ varuṇāsi rājā ye ca devā asura ye ca martāḥ",
  "GV01rv_02_u:528": "RV_02.027.10.2{07} śataṃ no rāsva śarado vicakṣe 'cyāmāyūṃṣi sudhitāni pūrvā",
  "GV01rv_02_u:529": "RV_02.027.11.1{08} na dakṣiṇā vi cikite na savyā na prācīnamādityā notapaścā",
  "GV01rv_02_u:530": "RV_02.027.11.2{08} pākyā cid vasavo dhīryā cid yuṣmānīto abhayaṃjyotiraśyām",
  "GV01rv_02_u:531": "RV_02.027.12.1{08} yo rājabhya ṛtanibhyo dadāśa yaṃ vardhayanti puṣṭayaścanityāḥ",
  "GV01rv_02_u:532": "RV_02.027.12.2{08} sa revān yāti prathamo rathena vasudāvā vidatheṣu praśastaḥ",
  "GV01rv_02_u:533": "RV_02.027.13.1{08} śucirapaḥ sūyavasā adabdha upa kṣeti vṛddhavayāḥ suvīraḥ",
  "GV01rv_02_u:534": "RV_02.027.13.2{08} nakiṣ ṭaṃ ghnantyantito na dūrād ya ādityānāṃ bhavati praṇītau",
  "GV01rv_02_u:535": "RV_02.027.14.1{08} adite mitra varuṇota mṛḷa yad vo vayaṃ cakṛmā kaccidāgaḥ",
  "GV01rv_02_u:536": "RV_02.027.14.2{08} urvaśyāmabhayaṃ jyotirindra mā no dīrghā abhi naśan tamisrāḥ",
  "GV01rv_02_u:537": "RV_02.027.15.1{08} ubhe asmai pīpayataḥ samīcī divo vṛṣṭiṃ subhago nāma puṣyan",
  "GV01rv_02_u:538": "RV_02.027.15.2{08} ubhā kṣayāvājayan yāti pṛtsūbhāvardhau bhavataḥ sādhū asmai",
  "GV01rv_02_u:539": "RV_02.027.16.1{08} yā vo māyā abhidruhe yajatrāḥ pāśā ādityā ripave vicṛttāḥ",
  "GV01rv_02_u:540": "RV_02.027.16.2{08} aśvīva tānati yeṣaṃ rathenāriṣṭā urāvā śarman syāma",
  "GV01rv_02_u:541": "RV_02.027.17.1{08} māhaṃ maghono varuṇa priyasya bhūridāvna ā vidaṃ śūnamāpeḥ",
  "GV01rv_02_u:542": "RV_02.027.17.2{08} mā rāyo rājan suyamādava sthāṃ bṛhad vadema ...",
  "GV01rv_02_u:543": "RV_02.028.01.1{09} idaṃ kaverādityasya svarājo viśvāni sāntyabhyastu mahnā",
  "GV01rv_02_u:544": "RV_02.028.01.2{09} ati yo mandro yajathāya devaḥ sukīrtiṃ bhikṣe varuṇasya bhūreḥ",
  "GV01rv_02_u:545": "RV_02.028.02.1{09} tava vrate subhagāsaḥ syāma svādhyo varuṇa tuṣṭuvāṃsaḥ",
  "GV01rv_02_u:546": "RV_02.028.02.2{09} upāyana uṣasāṃ gomatīnāmagnayo na jaramāṇā anu dyūn",
  "GV01rv_02_u:547": "RV_02.028.03.1{09} tava syāma puruvīrasya śarmannuruśaṃsasya varuṇa praṇetaḥ",
  "GV01rv_02_u:548": "RV_02.028.03.2{09} yūyaṃ naḥ putrā aditeradabdhā abhi kṣamadhvaṃ yujyāya devāḥ",
  "GV01rv_02_u:549": "RV_02.028.04.1{09} pra sīmādityo asṛjad vidhartān ṛtaṃ sindhavo varuṇasya yanti",
  "GV01rv_02_u:550": "RV_02.028.04.2{09} na śrāmyanti na vi mucantyete vayo na paptū raghuyāparijman",
  "GV01rv_02_u:551": "RV_02.028.05.1{09} vi macchrathāya raśanāmivāga ṛdhyāma te varuṇa khāṃ ṛtasya",
  "GV01rv_02_u:552": "RV_02.028.05.2{09} mā tantuśchedi vayato dhiyaṃ me mā mātrā śāryapasaḥ pura ṛtoḥ",
  "GV01rv_02_u:553": "RV_02.028.06.1{10} apo su myakṣa varuṇa bhiyasaṃ mat samrāḷ ṛtāvo 'nu mā gṛbhāya",
  "GV01rv_02_u:554": "RV_02.028.06.2{10} dāmeva vatsād vi mumugdhyaṃho nahi tvadāre nimiṣaścaneśe",
  "GV01rv_02_u:555": "RV_02.028.07.1{10} mā no vadhairvaruṇa ye ta iṣṭāvenaḥ kṛṇvantamasura bhrīṇanti",
  "GV01rv_02_u:556": "RV_02.028.07.2{10} mā jyotiṣaḥ pravasathāni ganma vi ṣū mṛdhaḥ śiśratho jīvase naḥ",
  "GV01rv_02_u:557": "RV_02.028.08.1{10} namaḥ purā te varuṇota nūnamutāparaṃ tuvijāta bravāma",
  "GV01rv_02_u:558": "RV_02.028.08.2{10} tve hi kaṃ parvate na śritānyapracyutāni dūḷabha vratāni",
  "GV01rv_02_u:559": "RV_02.028.09.1{10} para ṛṇā sāvīradha matkṛtāni māhaṃ rājannanyakṛtena bhojam",
  "GV01rv_02_u:560": "RV_02.028.09.2{10} avyuṣṭā in nu bhūyasīruṣāsa ā no jīvān varuṇa tāsu śādhi",
  "GV01rv_02_u:561": "RV_02.028.10.1{10} yo me rājan yujyo vā sakhā vā svapne bhayaṃ bhīrave mahyamāha",
  "GV01rv_02_u:562": "RV_02.028.10.2{10} steno vā yo dipsati no vṛko vā tvaṃ tasmād varuṇapāhyasmān",
  "GV01rv_02_u:563": "RV_02.028.11.1{10} māhaṃ maghono ...",
  "GV01rv_02_u:564": "RV_02.029.01.1{11} dhṛtavratā ādityā iṣirā āre mat karta rahasūrivāgaḥ",
  "GV01rv_02_u:565": "RV_02.029.01.2{11} śṛṇvato vo varuṇa mitra devā bhadrasya vidvānavase huvevaḥ",
  "GV01rv_02_u:566": "RV_02.029.02.1{11} yūyaṃ devāḥ pramatiryūyamojo yūyaṃ dveṣāṃsi sanutaryuyota",
  "GV01rv_02_u:567": "RV_02.029.02.2{11} abhikṣattāro abhi ca kṣamadhvamadyā ca no mṛḷayatāparaṃ ca",
  "GV01rv_02_u:568": "RV_02.029.03.1{11} kimū nu vaḥ kṛṇavāmāpareṇa kiṃ sanena vasava āpyena",
  "GV01rv_02_u:569": "RV_02.029.03.2{11} yūyaṃ no mitrāvaruṇādite ca svastimindrāmaruto dadhāta",
  "GV01rv_02_u:570": "RV_02.029.04.1{11} haye devā yūyamidāpaya stha te mṛḷata nādhamānāya mahyam",
  "GV01rv_02_u:571": "RV_02.029.04.2{11} mā vo ratho madhyamavāḷ ṛte bhūn mā yuṣmāvastvāpiṣu śramiṣma",
  "GV01rv_02_u:572": "RV_02.029.05.1{11} pra va eko mimaya bhūryāgo yan mā piteva kitavaṃ śaśāsa",
  "GV01rv_02_u:573": "RV_02.029.05.2{11} āre pāṣā āre aghāni devā mā mādhi putre vimiva grabhīṣṭa",
  "GV01rv_02_u:574": "RV_02.029.06.1{11} arvāñco adyā bhavatā yajatrā ā vo hārdi bhayamāno vyayeyam",
  "GV01rv_02_u:575": "RV_02.029.06.2{11} trādhvaṃ no devā nijuro vṛkasya trādhvaṃ kartādavapado yajatrāḥ",
  "GV01rv_02_u:576": "RV_02.029.07.1{11} māhaṃ maghono ...",
  "GV01rv_02_u:577": "RV_02.030.01.1{12} ṛtaṃ devāya kṛṇvate savitra indrāyāhighne na ramanta āpaḥ",
  "GV01rv_02_u:578": "RV_02.030.01.2{12} ahar-aharyātyakturapāṃ kiyātyā prathamaḥ sarga āsām",
  "GV01rv_02_u:579": "RV_02.030.02.1{12} yo vṛtrāya sinamatrābhariṣyat pra taṃ janitrī viduṣa uvāca",
  "GV01rv_02_u:580": "RV_02.030.02.2{12} patho radantīranu joṣamasmai dive-dive dhunayo yantyartham",
  "GV01rv_02_u:581": "RV_02.030.03.1{12} ūrdhvo hyasthādadhyantarikṣe 'dhā vṛtrāya pra vadhaṃjabhāra",
  "GV01rv_02_u:582": "RV_02.030.03.2{12} mihaṃ vasāna upa hīmadudrot tigmāyudho ajayacchatrumindraḥ",
  "GV01rv_02_u:583": "RV_02.030.04.1{12} bṛhaspate tapuṣāśneva vidhya vṛkadvaraso asurasya vīrān",
  "GV01rv_02_u:584": "RV_02.030.04.2{12} yathā jaghantha dhṛṣatā purā cidevā jahi śatrumasmākamindra",
  "GV01rv_02_u:585": "RV_02.030.05.1{12} ava kṣipa divo aśmānamuccā yena śatruṃ mandasāno nijūrvāḥ",
  "GV01rv_02_u:586": "RV_02.030.05.2{12} tokasya sātau tanayasya bhūrerasmānardhaṃ kṛṇutādindra gonām",
  "GV01rv_02_u:587": "RV_02.030.06.1{13} pra hi kratuṃ vṛhatho yaṃ vanutho radhrasya stho yajamānasya codau",
  "GV01rv_02_u:588": "RV_02.030.06.2{13} indrāsomā yuvamasmānaviṣṭamasmin bhayasthe kṛṇutamu lokam",
  "GV01rv_02_u:589": "RV_02.030.07.1{13} na mā taman na śraman nota tandran na vocāma mā sunoteti somam",
  "GV01rv_02_u:590": "RV_02.030.07.2{13} yo me pṛṇād yo dadad yo nibodhād yo mā sunvantamupa gobhirāyat",
  "GV01rv_02_u:591": "RV_02.030.08.1{13} sarasvati tvamasmānaviḍḍhi marutvatī dhṛṣatī jeṣi śatrūn",
  "GV01rv_02_u:592": "RV_02.030.08.2{13} tyaṃ cicchardhantaṃ taviṣīyamāṇamindro hanti vṛṣabhaṃ śaṇḍikānām",
  "GV01rv_02_u:593": "RV_02.030.09.1{13} yo naḥ sanutya uta vā jighatnurabhikhyāya taṃ tigitena vidhya",
  "GV01rv_02_u:594": "RV_02.030.09.2{13} bṛhaspata āyudhairjeṣi śatrūn druhe rīṣantaṃ pari dhehi rājan",
  "GV01rv_02_u:595": "RV_02.030.10.1{13} asmākebhiḥ satvabhiḥ śūra śūrairvīrya kṛdhi yāni te kartvāni",
  "GV01rv_02_u:596": "RV_02.030.10.2{13} jyogabhūvannanudhūpitāso hatvī teśāmā bharāno vasūni",
  "GV01rv_02_u:597": "RV_02.030.11.1{13} taṃ vaḥ śardhaṃ mārutaṃ sumnayurgiropa bruve namasā daivyaṃ janam",
  "GV01rv_02_u:598": "RV_02.030.11.2{13} yathā rayiṃ sarvavīraṃ naśāmahā apatyasācaṃ śrutyaṃ dive-dive",
  "GV01rv_02_u:599": "RV_02.031.01.1{14} asmākaṃ mitrāvaruṇāvataṃ rathamādityai rudrairvasubhiḥ sacābhuvā",
  "GV01rv_02_u:600": "RV_02.031.01.2{14} pra yad vayo na paptan vasmanas pari śravasyavohṛṣīvanto vanarṣadaḥ",
  "GV01rv_02_u:601": "RV_02.031.02.1{14} adha smā na udavatā sajoṣaso rathaṃ devāso abhi vikṣu vājayum",
  "GV01rv_02_u:602": "RV_02.031.02.2{14} yadāśavaḥ padyābhistitrato rajaḥ pṛthivyāḥ sānau jaṅghananta pāṇibhiḥ",
  "GV01rv_02_u:603": "RV_02.031.03.1{14} uta sya na indro viśvacarṣaṇirdivaḥ śardhena mārutena sukratuḥ",
  "GV01rv_02_u:604": "RV_02.031.03.2{14} anu nu sthātyavṛkābhirūtibhī rathaṃ mahe sanaye vājasātaye",
  "GV01rv_02_u:605": "RV_02.031.04.1{14} uta sya devo bhuvanasya sakṣaṇistvaṣṭā gnābhiḥ sajoṣā jūjuvad ratham",
  "GV01rv_02_u:606": "RV_02.031.04.2{14} iḷā bhago bṛhaddivota rodasī pūṣā purandhiraśvināvadhā patī",
  "GV01rv_02_u:607": "RV_02.031.05.1{14} uta tye devī subhage mithūdṛśoṣāsānaktā jagatāmapījuvā",
  "GV01rv_02_u:608": "RV_02.031.05.2{14} stuṣe yad vāṃ pṛthivi navyasā vaca sthātuśca vayastrivayā upastire",
  "GV01rv_02_u:609": "RV_02.031.06.1{14} uta vaḥ śaṃsamuśijāmiva śmasyahirbudhnyo 'ja ekapāduta",
  "GV01rv_02_u:610": "RV_02.031.06.2{14} trita ṛbhukṣāḥ savitā cano dadhe 'pāṃ napādāśuhemā dhiyā śami",
  "GV01rv_02_u:611": "RV_02.031.07.1{14} etā vo vaśmyudyatā yajatrā atakṣannāyavo navyase sam",
  "GV01rv_02_u:612": "RV_02.031.07.2{14} śravasyavo vājaṃ cakānāḥ saptirna rathyo aha dhītimaśyāḥ",
  "GV01rv_02_u:613": "RV_02.032.01.1{15} asya me dyāvāpṛthivī ṛtāyato bhūtamavitrī vacasaḥ siṣāsataḥ",
  "GV01rv_02_u:614": "RV_02.032.01.2{15} yayorāyaḥ prataraṃ te idaṃ pura upastute vasūyurvāṃ maho dadhe",
  "GV01rv_02_u:615": "RV_02.032.02.1{15} mā no guhyā ripa āyorahan dabhan mā na ābhyo rīradho duchunābhyaḥ",
  "GV01rv_02_u:616": "RV_02.032.02.2{15} mā no vi yauḥ sakhyā viddhi tasya naḥ sumnāyatā manasā tat tvemahe",
  "GV01rv_02_u:617": "RV_02.032.03.1{15} aheḷatā manasā śruṣṭimā vaha duhānāṃ dhenuṃ pipyuṣīmasaścatam",
  "GV01rv_02_u:618": "RV_02.032.03.2{15} padyābhirāśuṃ vacasā ca vājinaṃ tvāṃ hinomi puruhūta viśvahā",
  "GV01rv_02_u:619": "RV_02.032.04.1{15} rākāmahaṃ suhavāṃ suṣṭutī huve śṛṇotu naḥ subhagā bodhatu tmanā",
  "GV01rv_02_u:620": "RV_02.032.04.2{15} sīvyatvapaḥ sūcyāchidyamānayā dadātu vīraṃ sa=tadāyamukthyam",
  "GV01rv_02_u:621": "RV_02.032.05.1{15} yāste rāke sumatayaḥ supeśaso yābhirdadāsi dāśuṣe vasūni",
  "GV01rv_02_u:622": "RV_02.032.05.2{15} tābhirno adya sumanā upāgahi sahasrapoṣaṃ subhage rarāṇā",
  "GV01rv_02_u:623": "RV_02.032.06.1{15} sinīvāli pṛthuṣṭuke yā devānāmasi svasā",
  "GV01rv_02_u:624": "RV_02.032.06.2{15} juṣasva havyamāhutaṃ prajāṃ devi didiḍḍhi naḥ",
  "GV01rv_02_u:625": "RV_02.032.07.1{15} yā subāhuḥ svaṅguriḥ suṣūmā bahusūvarī",
  "GV01rv_02_u:626": "RV_02.032.07.2{15} tasyai viśpatnyai haviḥ sinīvālyai juhotana",
  "GV01rv_02_u:627": "RV_02.032.08.1{15} yā guṅgūryā sinīvālī yā rākā yā sarasvatī",
  "GV01rv_02_u:628": "RV_02.032.08.2{15} indrāṇīmahva ūtaye varuṇānīṃ svastaye",
  "GV01rv_02_u:629": "RV_02.033.01.1{16} ā te pitarmarutāṃ sumnametu mā naḥ sūryasya sandṛṣo yuyothāḥ",
  "GV01rv_02_u:630": "RV_02.033.01.2{16} abhi no vīro arvati kṣameta pra jāyemahi rudra prajābhiḥ",
  "GV01rv_02_u:631": "RV_02.033.02.1{16} tvādattebhī rudra śantamebhiḥ śataṃ himā aśīya bheṣajebhiḥ",
  "GV01rv_02_u:632": "RV_02.033.02.2{16} vyasmad dveṣo vitaraṃ vyaṃho vyamīvāścātayasvā viṣūcīḥ",
  "GV01rv_02_u:633": "RV_02.033.03.1{16} śreṣṭho jātasya rudra śriyāsi tavastamastavasāṃ vajrabāho",
  "GV01rv_02_u:634": "RV_02.033.03.2{16} parṣi ṇaḥ pāramaṃhasaḥ svasti viśvā abhītī rapaso yuyodhi",
  "GV01rv_02_u:635": "RV_02.033.04.1{16} mā tvā rudra cukrudhāmā namobhirmā duṣṭutī vṛṣabha māsahūtī",
  "GV01rv_02_u:636": "RV_02.033.04.2{16} un no vīrānarpaya bheṣajebhirbhiṣaktamaṃ tvā bhiṣajāṃ śṛṇomi",
  "GV01rv_02_u:637": "RV_02.033.05.1{16} havīmabhirhavate yo havirbhirava stomebhī rudraṃ diṣīya",
  "GV01rv_02_u:638": "RV_02.033.05.2{16} ṛdūdaraḥ suhavo mā no asyai babhruḥ suśipro rīradhan manāyai",
  "GV01rv_02_u:639": "RV_02.033.06.1{17} un mā mamanda vṛṣabho marutvān tvakṣīyasā vayasā nādhamānam",
  "GV01rv_02_u:640": "RV_02.033.06.2{17} ghṛṇīva chāyāmarapā aśīyā vivāseyaṃ rudrasya sumnam",
  "GV01rv_02_u:641": "RV_02.033.07.1{17} kva sya te rudra mṛḷayākurhasto yo asti bheṣajo jalāṣaḥ",
  "GV01rv_02_u:642": "RV_02.033.07.2{17} apabhartā rapaso daivyasyābhī nu mā vṛṣabha cakṣamīthāḥ",
  "GV01rv_02_u:643": "RV_02.033.08.1{17} pra babhrave vṛṣabhāya śvitīce maho mahīṃ suṣṭutimīrayāmi",
  "GV01rv_02_u:644": "RV_02.033.08.2{17} namasyā kalmalīkinaṃ namobhirgṛṇīmasi tveṣaṃ rudrasya nāma",
  "GV01rv_02_u:645": "RV_02.033.09.1{17} sthirebhiraṅgaiḥ pururūpa ugro babhruḥ śukrebhiḥ pipiśehiraṇyaiḥ",
  "GV01rv_02_u:646": "RV_02.033.09.2{17} īśānādasya bhuvanasya bhūrerna vā u yoṣad rudrādasuryam",
  "GV01rv_02_u:647": "RV_02.033.10.1{17} arhan bibharṣi sāyakāni dhanvārhan niṣkaṃ yajataṃ viśvarūpam",
  "GV01rv_02_u:648": "RV_02.033.10.2{17} arhannidaṃ dayase viśvamabhvaṃ na vā ojīyo rudra tvadasti",
  "GV01rv_02_u:649": "RV_02.033.11.1{18} stuhi śrutaṃ gartasadaṃ yuvānaṃ mṛgaṃ na bhīmamupahatnumugram",
  "GV01rv_02_u:650": "RV_02.033.11.2{18} mṛlā jaritre rudra stavāno 'nyaṃ te asman ni vapantu senāḥ",
  "GV01rv_02_u:651": "RV_02.033.12.1{18} kumāraścit pitaraṃ vandamānaṃ prati nānāma rudropayantam",
  "GV01rv_02_u:652": "RV_02.033.12.2{18} bhūrerdātāraṃ satpatiṃ gṛṇīṣe stutastvaṃ bheṣajā rāsyasme",
  "GV01rv_02_u:653": "RV_02.033.13.1{18} yā vo bheṣajā marutaḥ śucīni yā śantamā vṛṣaṇo yā mayobhu",
  "GV01rv_02_u:654": "RV_02.033.13.2{18} yāni manuravṛṇītā pitā nastā śaṃ ca yoścarudrasya vaśmi",
  "GV01rv_02_u:655": "RV_02.033.14.1{18} pari ṇo hetī rudrasya vṛjyāḥ pari tveṣasya durmatirmahīgāt",
  "GV01rv_02_u:656": "RV_02.033.14.2{18} ava sthirā maghavadbhyastanuṣva mīḍhvastokāya tanayāya mṛḷa",
  "GV01rv_02_u:657": "RV_02.033.15.1{18} evā babhro vṛṣabha cekitāna yathā deva na hṛṇīṣe na haṃsi",
  "GV01rv_02_u:658": "RV_02.033.15.2{18} havanaśrun no rudreha bodhi bṛhad v. v. s.",
  "GV01rv_02_u:659": "RV_02.034.01.1{19} dhārāvarā maruto dhṛṣṇvojaso mṛgā na bhīmāstaviṣībhirarcinaḥ",
  "GV01rv_02_u:660": "RV_02.034.01.2{19} agnayo na śuśucānā ṛjīṣiṇo bhṛmiṃ dhamantoapa gā avṛṇvata",
  "GV01rv_02_u:661": "RV_02.034.02.1{19} dyāvo na stṛbhiścitayanta khādino vyabhriyā na dyutayantavṛṣṭayaḥ",
  "GV01rv_02_u:662": "RV_02.034.02.2{19} rudro yad vo maruto rukmavakṣaso vṛṣājani pṛśnyāḥ śukra ūdhani",
  "GV01rv_02_u:663": "RV_02.034.03.1{19} ukṣante aśvānatyānivājiṣu nadasya karṇaisturayanta āśubhiḥ",
  "GV01rv_02_u:664": "RV_02.034.03.2{19} hiraṇyaśiprā maruto davidhvataḥ pṛkṣaṃ yātha pṛṣatībhiḥ samanyavaḥ",
  "GV01rv_02_u:665": "RV_02.034.04.1{19} pṛkṣe tā viśvā bhuvanā vavakṣire mitrāya vā sadamā jīradānavaḥ",
  "GV01rv_02_u:666": "RV_02.034.04.2{19} pṛṣadaśvāso anavabhrarādhasa ṛjipyāso na vayuneṣu dhūrṣadaḥ",
  "GV01rv_02_u:667": "RV_02.034.05.1{19} indhanvabhirdhenubhī rapśadūdhabhiradhvasmabhiḥ pathibhirbhrājadṛṣṭayaḥ",
  "GV01rv_02_u:668": "RV_02.034.05.2{19} ā haṃsāso na svasarāṇi gantana madhormadāya marutaḥ samanyavaḥ",
  "GV01rv_02_u:669": "RV_02.034.06.1{20} ā no brahmāṇi marutaḥ samanyavo narāṃ na śaṃsaḥ savanāni gantana",
  "GV01rv_02_u:670": "RV_02.034.06.2{20} aśvāmiva pipyata dhenumūdhani kartā dhiyaṃ jaritre vājapeśasam",
  "GV01rv_02_u:671": "RV_02.034.07.1{20} taṃ no dāta maruto vājinaṃ ratha āpānaṃ brahma citayad dive-dive",
  "GV01rv_02_u:672": "RV_02.034.07.2{20} iṣaṃ stotṛbhyo vṛjaneṣu kārave saniṃ medhāmariṣṭaṃ duṣṭaraṃ sahaḥ",
  "GV01rv_02_u:673": "RV_02.034.08.1{20} yad yuñjate maruto rukmavakṣaso 'śvān ratheṣu bhaga ā sudānavaḥ",
  "GV01rv_02_u:674": "RV_02.034.08.2{20} dhenurna śiśve svasareṣu pinvate janāya rātahaviṣe mahīmiṣam",
  "GV01rv_02_u:675": "RV_02.034.09.1{20} yo no maruto vṛkatāti martyo ripurdadhe vasavo rakṣatā riṣaḥ",
  "GV01rv_02_u:676": "RV_02.034.09.2{20} vartayata tapuṣā cakriyābhi tamava rudrā aśaso hantanā vadhaḥ",
  "GV01rv_02_u:677": "RV_02.034.10.1{20} citraṃ tad vo maruto yāma cekite pṛśnyā yadūdharapyāpayo duhuḥ",
  "GV01rv_02_u:678": "RV_02.034.10.2{20} yad vā nide navamānasya rudriyāstritaṃ jarāyajuratāmadābhyāḥ",
  "GV01rv_02_u:679": "RV_02.034.11.1{21} tān vo maho maruta evayāvno viṣṇoreṣasya prabhṛthe havāmahe",
  "GV01rv_02_u:680": "RV_02.034.11.2{21} hiraṇyavarṇān kakuhān yatasruco brahmaṇyantaḥ śaṃsyaṃ rādha īmahe",
  "GV01rv_02_u:681": "RV_02.034.12.1{21} te daśagvāḥ prathamā yajñamūhire te no hinvantūṣaso vyuṣṭiṣu",
  "GV01rv_02_u:682": "RV_02.034.12.2{21} uṣā na rāmīraruṇairaporṇute maho jyotiṣāśucatā goarṇasā",
  "GV01rv_02_u:683": "RV_02.034.13.1{21} te kṣoṇībhiraruṇebhirnāñjibhī rudrā ṛtasya sadaneṣuvāvṛdhuḥ",
  "GV01rv_02_u:684": "RV_02.034.13.2{21} nimeghamānā atyena pājasā suścandraṃ varṇandadhire supeśasam",
  "GV01rv_02_u:685": "RV_02.034.14.1{21} tāniyāno mahi varūthamūtaya upa ghedenā namasā gṛṇīmasi",
  "GV01rv_02_u:686": "RV_02.034.14.2{21} trito na yān pañca hotṝnabhiṣṭaya āvavartadavarāñcakriyāvase",
  "GV01rv_02_u:687": "RV_02.034.15.1{21} yayā radhraṃ pārayathātyaṃho yayā nido muñcatha vanditāram",
  "GV01rv_02_u:688": "RV_02.034.15.2{21} arvācī sā maruto yā va ūtiro ṣu vāśreva sumatirjigātu",
  "GV01rv_02_u:689": "RV_02.035.01.1{22} upemasṛkṣi vājayurvacasyāṃ cano dadhīta nādyo giro me",
  "GV01rv_02_u:690": "RV_02.035.01.2{22} apāṃ napādāśuhemā kuvit sa supeśasas karati joṣiṣad dhi",
  "GV01rv_02_u:691": "RV_02.035.02.1{22} imaṃ svasmai hṛda ā sutaṣṭaṃ mantraṃ vocema kuvidasya vedat",
  "GV01rv_02_u:692": "RV_02.035.02.2{22} apāṃ napādasuryasya mahnā viśvānyaryo bhuvanā jajāna",
  "GV01rv_02_u:693": "RV_02.035.03.1{22} samanyā yantyupa yantyanyāḥ samānamūrvaṃ nadyaḥ pṛṇanti",
  "GV01rv_02_u:694": "RV_02.035.03.2{22} tamū śuciṃ śucayo dīdivāṃsamapāṃ napātaṃ pari tasthurāpaḥ",
  "GV01rv_02_u:695": "RV_02.035.04.1{22} tamasmerā yuvatayo yuvānaṃ marmṛjyamānāḥ pari yantyāpaḥ",
  "GV01rv_02_u:696": "RV_02.035.04.2{22} sa śukrebhiḥ śikvabhī revadasme dīdāyānidhmo ghṛtanirṇigapsu",
  "GV01rv_02_u:697": "RV_02.035.05.1{22} asmai tisro avyathyāya nārīrdevāya devīrdidhiṣantyannam",
  "GV01rv_02_u:698": "RV_02.035.05.2{22} kṛtā ivopa hi prasarsre apsu sa pīyūṣaṃ dhayati pūrvasūnām",
  "GV01rv_02_u:699": "RV_02.035.06.1{23} aśvasyātra janimāsya ca svardruho riṣaḥ sampṛcaḥ pāhisūrīn",
  "GV01rv_02_u:700": "RV_02.035.06.2{23} āmāsu pūrṣu paro apramṛṣyaṃ nārātayo vi naśan nānṛtāni",
  "GV01rv_02_u:701": "RV_02.035.07.1{23} sva ā dame sudughā yasya dhenuḥ svadhāṃ pīpāya subhvannamatti",
  "GV01rv_02_u:702": "RV_02.035.07.2{23} so apāṃ napādūrjayannapsvantarvasudeyāya vidhate vi bhāti",
  "GV01rv_02_u:703": "RV_02.035.08.1{23} yo apsvā sucinā daivyena ṛtāvājasra urviyā vibhāti",
  "GV01rv_02_u:704": "RV_02.035.08.2{23} vayā idanyā bhuvanānyasya pra jāyante vīrudhaśca prajābhiḥ",
  "GV01rv_02_u:705": "RV_02.035.09.1{23} apāṃ napādā hyasthādupasthaṃ jihmānāmūrdhvo vidyutaṃ vasānaḥ",
  "GV01rv_02_u:706": "RV_02.035.09.2{23} tasya jyeṣṭhaṃ mahimānaṃ vahantīrhiraṇyavarṇāḥ pari yanti yahvīḥ",
  "GV01rv_02_u:707": "RV_02.035.10.1{23} hiraṇyarūpaḥ sa hiraṇyasandṛgapāṃ napāt sedu hiraṇyavarṇaḥ",
  "GV01rv_02_u:708": "RV_02.035.10.2{23} hiraṇyayāt pari yonerniṣadyā hiraṇyadā dadatyannamasmai",
  "GV01rv_02_u:709": "RV_02.035.11.1{24} tadasyānīkamuta cāru nāmāpīcyaṃ vardhate napturapām",
  "GV01rv_02_u:710": "RV_02.035.11.2{24} yamindhate yuvatayaḥ samitthā hiraṇyavarṇaṃ ghṛtamannamasya",
  "GV01rv_02_u:711": "RV_02.035.12.1{24} asmai bahūnāmavamāya sakhye yajñairvidhema namasā havirbhiḥ",
  "GV01rv_02_u:712": "RV_02.035.12.2{24} saṃ sānu mārjmi didhiṣāmi bilmairdadhāmyannaiḥpari vanda ṛgbhiḥ",
  "GV01rv_02_u:713": "RV_02.035.13.1{24} sa īṃ vṛṣājanayat tāsu garbhaṃ sa īṃ siśurdhayati taṃ rihanti",
  "GV01rv_02_u:714": "RV_02.035.13.2{24} so apāṃ napādanabhimlātavarṇo 'nyasyeveha tanvā viveṣa",
  "GV01rv_02_u:715": "RV_02.035.14.1{24} asmin pade parame tasthivāṃsamadhvasmabhirviśvahā dīdivāṃsām",
  "GV01rv_02_u:716": "RV_02.035.14.2{24} āpo naptre ghṛtamannaṃ vahantīḥ svayamatkaiḥ pari dīyanti yahvīḥ",
  "GV01rv_02_u:717": "RV_02.035.15.1{24} ayāṃsamagne sukṣitiṃ janāyāyāṃsamu maghavadbhyaḥ suvṛktim",
  "GV01rv_02_u:718": "RV_02.035.15.2{24} viśvaṃ tad ...",
  "GV01rv_02_u:719": "RV_02.036.01.1{25} tubhyaṃ hinvāno vasiṣṭa gā apo 'dhukṣan sīmavibhiradribhirnaraḥ",
  "GV01rv_02_u:720": "RV_02.036.01.2{25} pibendra svāhā prahutaṃ vaṣatkṛtaṃ hotrādāsomaṃ prathamo ya īśiṣe",
  "GV01rv_02_u:721": "RV_02.036.02.1{25} yajñaiḥ sammiślāḥ pṛṣatībhirṛṣṭibhiryāmañchubhrāso añjiṣu priyā uta",
  "GV01rv_02_u:722": "RV_02.036.02.2{25} āsadyā barhirbharatasya sūnavaḥ potrādā somaṃ pibatā divo naraḥ",
  "GV01rv_02_u:723": "RV_02.036.03.1{25} ameva naḥ suhavā ā hi gantana ni barhiṣi sadatanā raṇiṣṭana",
  "GV01rv_02_u:724": "RV_02.036.03.2{25} athā mandasva jujuṣāṇo andhasastvaṣṭardevebhirjanibhiḥ sumadgaṇaḥ",
  "GV01rv_02_u:725": "RV_02.036.04.1{25} ā vakṣi devāniha vipra yakṣi cośan hotarni ṣadā yoniṣu triṣu",
  "GV01rv_02_u:726": "RV_02.036.04.2{25} prati vīhi prasthitaṃ somyaṃ madhu pibāgnīdhrāttava bhāgasya tṛpṇuhi",
  "GV01rv_02_u:727": "RV_02.036.05.1{25} eṣa sya te tanvo nṛmṇavardhanaḥ saha ojaḥ pradivi bāhvorhitaḥ",
  "GV01rv_02_u:728": "RV_02.036.05.2{25} tubhyaṃ suto maghavan tubhyamābhṛtastvamasya brāhmanādā tṛpat piba",
  "GV01rv_02_u:729": "RV_02.036.06.1{25} juṣethāṃ yajñaṃ bodhataṃ havasya me satto hotā nividaḥ pūrvyā anu",
  "GV01rv_02_u:730": "RV_02.036.06.2{25} achā rājānā nama etyāvṛtaṃ praśāstrādā pibataṃ somyaṃ madhu",
  "GV01rv_02_u:731": "RV_02.037.01.1{01} mandasva hotrādanu joṣamandhaso 'dhvaryavaḥ sa pūrṇāṃvaṣṭyāsicam",
  "GV01rv_02_u:732": "RV_02.037.01.2{01} tasmā etaṃ bharata tadvaśo dadirhotrād somaṃ draviṇodaḥ piba ṛtubhiḥ",
  "GV01rv_02_u:733": "RV_02.037.02.1{01} yamu pūrvamahuve tamidaṃ huve sedu havyo dadiryo nāma patyate",
  "GV01rv_02_u:734": "RV_02.037.02.2{01} adhvaryubhiḥ prasthitaṃ somyaṃ madhu potrāt somaṃ d. p. ṛ.",
  "GV01rv_02_u:735": "RV_02.037.03.1{01} medyantu te vahnayo yebhirīyase 'riṣaṇyan vīḷayasvā vanaspate",
  "GV01rv_02_u:736": "RV_02.037.03.2{01} āyūyā dhṛṣṇo abhigūryā tvaṃ neṣṭrāt somaṃ ...",
  "GV01rv_02_u:737": "RV_02.037.04.1{01} apād dhotrāduta potrādamattota neṣṭrādajuṣata prayo hitam",
  "GV01rv_02_u:738": "RV_02.037.04.2{01} turīyaṃ pātramamṛktamamartyaṃ draviṇodāḥ pibatu drāviṇodasaḥ",
  "GV01rv_02_u:739": "RV_02.037.05.1{01} arvāñcamadya yayyaṃ nṛvāhaṇaṃ rathaṃ yuñjāthāmiha vāṃ vimocanam",
  "GV01rv_02_u:740": "RV_02.037.05.2{01} pṛṅktaṃ havīṃṣi madhunā hi kaṃ gatamathā somaṃ pibataṃ vājinīvasū",
  "GV01rv_02_u:741": "RV_02.037.06.1{01} joṣyagne samidhaṃ joṣyāhutiṃ joṣi brahma janyaṃ joṣisuṣṭutim",
  "GV01rv_02_u:742": "RV_02.037.06.2{01} viśvebhirviśvān ṛtunā vaso maha uśan devānuśataḥ pāyayā haviḥ",
  "GV01rv_02_u:743": "RV_02.038.01.1{02} udu ṣya devaḥ savitā savāya śaśvattamaṃ tadapā vahnirasthāt",
  "GV01rv_02_u:744": "RV_02.038.01.2{02} nūnaṃ devebhyo vi hi dhāti ratnamathābhajad vītihotraṃ svastau",
  "GV01rv_02_u:745": "RV_02.038.02.1{02} viśvasya hi śruṣṭaye deva ūrdhvaḥ pra bāhavā pṛthupāṇiḥ sisarti",
  "GV01rv_02_u:746": "RV_02.038.02.2{02} āpaścidasya vrata ā nimṛgrā ayaṃ cid vāto ramate parijman",
  "GV01rv_02_u:747": "RV_02.038.03.1{02} āśubhiścid yān vi mucāti nūnamarīramadatamānaṃ cidetoḥ",
  "GV01rv_02_u:748": "RV_02.038.03.2{02} ahyarṣūṇāṃ cin nyayānaviṣyāmanu vrataṃ saviturmokyāgāt",
  "GV01rv_02_u:749": "RV_02.038.04.1{02} punaḥ samavyad vitataṃ vayantī madhyā kartornyadhācchakma dhīraḥ",
  "GV01rv_02_u:750": "RV_02.038.04.2{02} ut saṃhāyāsthād vy ṛtūṃ adardhararamatiḥsavitā deva āgāt",
  "GV01rv_02_u:751": "RV_02.038.05.1{02} nānaukāṃsi duryo viśvamāyurvi tiṣṭhate prabhavaḥ śoko agneḥ",
  "GV01rv_02_u:752": "RV_02.038.05.2{02} jyeṣṭhaṃ mātā sūnave bhāgamādhādanvasyaketamiṣitaṃ savitrā",
  "GV01rv_02_u:753": "RV_02.038.06.1{03} samāvavarti viṣṭhito jigīṣurviśveṣāṃ kāmaścaratāmamābhūt",
  "GV01rv_02_u:754": "RV_02.038.06.2{03} śaśvānapo vikṛtaṃ hitvyāgādanu vrataṃ saviturdaivyasya",
  "GV01rv_02_u:755": "RV_02.038.07.1{03} tvayā hitamapyamapsu bhāgaṃ dhanvānvā mṛgayaso vi tasthuḥ",
  "GV01rv_02_u:756": "RV_02.038.07.2{03} vanāni vibhyo nakirasya tāni vratā devasya saviturminanti",
  "GV01rv_02_u:757": "RV_02.038.08.1{03} yādrādhyaṃ varuṇo yonimapyamaniśitaṃ nimiṣi jarbhurāṇaḥ",
  "GV01rv_02_u:758": "RV_02.038.08.2{03} viśvo mārtāṇḍo vrajamā paśurgāt sthaśo janmāni savitā vyākaḥ",
  "GV01rv_02_u:759": "RV_02.038.09.1{03} na yasyendro varuṇo na mitro vratamaryamā na minanti rudraḥ",
  "GV01rv_02_u:760": "RV_02.038.09.2{03} nārātayastamidaṃ svasti huve devaṃ savitāraṃ namobhiḥ",
  "GV01rv_02_u:761": "RV_02.038.10.1{03} bhagaṃ dhiyaṃ vājayantaḥ purandhiṃ narāśaṃso gnāspatirno avyāḥ",
  "GV01rv_02_u:762": "RV_02.038.10.2{03} āye vāmasya saṃgathe rayīṇāṃ priyā devasya savituḥ syāma",
  "GV01rv_02_u:763": "RV_02.038.11.1{03} asmabhyaṃ tad divo adbhyaḥ pṛthivyāstvayā dattaṃ kāmyaṃ rādha ā gāt",
  "GV01rv_02_u:764": "RV_02.038.11.2{03} śaṃ yat stotṛbhya āpaye bhavātyuruśaṃsāya savitarjaritre",
  "GV01rv_02_u:765": "RV_02.039.01.1{04} grāvāṇeva tadidathaṃ jarethe gṛdhreva vṛkṣaṃ nidhimantamacha",
  "GV01rv_02_u:766": "RV_02.039.01.2{04} brahmāṇeva vidatha ukthaśāsā dūteva havyā janyā purutrā",
  "GV01rv_02_u:767": "RV_02.039.02.1{04} prātaryāvāṇā rathyeva vīrājeva yamā varamā sacethe",
  "GV01rv_02_u:768": "RV_02.039.02.2{04} mene iva tanvā śumbhamāne dampatīva kratuvidā janeṣu",
  "GV01rv_02_u:769": "RV_02.039.03.1{04} śṛṅgeva naḥ prathamā gantamarvāk chaphāviva jarbhurāṇātarobhiḥ",
  "GV01rv_02_u:770": "RV_02.039.03.2{04} cakravākeva prati vastorusrārvāñcā yātaṃ rathyeva śakrā",
  "GV01rv_02_u:771": "RV_02.039.04.1{04} nāveva naḥ pārayataṃ yugeva nabhyeva na upadhīva pradhīva",
  "GV01rv_02_u:772": "RV_02.039.04.2{04} śvāneva no ariṣaṇyā tanūnāṃ khṛgaleva visrasaḥ pātamasmān",
  "GV01rv_02_u:773": "RV_02.039.05.1{04} vātevājuryā nadyeva rītirakṣī iva cakṣuṣā yātamarvāk",
  "GV01rv_02_u:774": "RV_02.039.05.2{04} hastāviva tanve śambhaviṣṭhā pādeva no nayataṃ vasyo acha",
  "GV01rv_02_u:775": "RV_02.039.06.1{05} oṣṭhāviva madhvāsne vadantā stanāviva pipyataṃ jīvasenaḥ",
  "GV01rv_02_u:776": "RV_02.039.06.2{05} nāseva nastanvo rakṣitārā karṇāviva suśrutā bhūtamasme",
  "GV01rv_02_u:777": "RV_02.039.07.1{05} hasteva śaktimabhi sandadī naḥ kṣāmeva naḥ samajataṃ rajāṃsi",
  "GV01rv_02_u:778": "RV_02.039.07.2{05} imā giro aśvinā yuṣmayantīḥ kṣṇotreṇeva svadhitiṃ saṃ śiśītam",
  "GV01rv_02_u:779": "RV_02.039.08.1{05} etāni vāmaśvinā vardhanāni brahma stomaṃ gṛtsamadāso akran",
  "GV01rv_02_u:780": "RV_02.039.08.2{05} tāni narā jujuṣāṇopa yātaṃ bṛhad ...",
  "GV01rv_02_u:781": "RV_02.040.01.1{06} somāpūṣaṇā jananā rayīṇāṃ jananā divo jananā pṛthivyāḥ",
  "GV01rv_02_u:782": "RV_02.040.01.2{06} jātau viśvasya bhuvanasya gopau devā akṛṇvannamṛtasya nābhim",
  "GV01rv_02_u:783": "RV_02.040.02.1{06} imau devau jāyamānau juṣantemau tamāṃsi gūhatāmajuṣṭā",
  "GV01rv_02_u:784": "RV_02.040.02.2{06} ābhyāmindraḥ pakvamāmāsvantaḥ somāpūṣabhyāṃ janadusriyāsu",
  "GV01rv_02_u:785": "RV_02.040.03.1{06} somāpūṣaṇā rajaso vimānaṃ saptacakraṃ rathamaviśvaminvam",
  "GV01rv_02_u:786": "RV_02.040.03.2{06} viṣūvṛtaṃ manasā yujyamānaṃ taṃ jinvatho vṛṣaṇā pañcaraśmim",
  "GV01rv_02_u:787": "RV_02.040.04.1{06} divyanyaḥ sadanaṃ cakra uccā pṛthivyāmanyo adhyantarikṣe",
  "GV01rv_02_u:788": "RV_02.040.04.2{06} tāvasmabhyaṃ puruvāraṃ purukṣuṃ rāyas poṣaṃ vi ṣyatāṃ nābhimasme",
  "GV01rv_02_u:789": "RV_02.040.05.1{06} viśvānyanyo bhuvanā jajāna viśvamanyo abhicakṣāṇa eti",
  "GV01rv_02_u:790": "RV_02.040.05.2{06} somāpūṣaṇāvavataṃ dhiyaṃ me yuvābhyāṃ viśvāḥ pṛtanā jayema",
  "GV01rv_02_u:791": "RV_02.040.06.1{06} dhiyaṃ pūṣā jinvatu viśvaminvo rayiṃ somo rayipatirdadhātu",
  "GV01rv_02_u:792": "RV_02.040.06.2{06} avatu devyaditiranarvā bṛ...",
  "GV01rv_02_u:793": "RV_02.041.01.1{07} vāyo ye te sahasriṇo rathāsastebhirā gahi",
  "GV01rv_02_u:794": "RV_02.041.01.2{07} niyutvān somapītaye",
  "GV01rv_02_u:795": "RV_02.041.02.1{07} niyutvān vāyavā gahyayaṃ śukro ayāmi te",
  "GV01rv_02_u:796": "RV_02.041.02.2{07} gantāsi sunvato gṛham",
  "GV01rv_02_u:797": "RV_02.041.03.1{07} śukrasyādya gavāśira indravāyū niyutvataḥ",
  "GV01rv_02_u:798": "RV_02.041.03.2{07} ā yātaṃ pibataṃ narā",
  "GV01rv_02_u:799": "RV_02.041.04.1{07} ayaṃ vāṃ mitrāvaruṇā sutaḥ soma ṛtāvṛdhā",
  "GV01rv_02_u:800": "RV_02.041.04.2{07} mamediha śrutaṃ havam",
  "GV01rv_02_u:801": "RV_02.041.05.1{07} rājānāvanabhidruhā dhruve sadasyuttame",
  "GV01rv_02_u:802": "RV_02.041.05.2{07} sahasrasthūṇa āsāte",
  "GV01rv_02_u:803": "RV_02.041.06.1{08} tā samrājā ghṛtāsutī ādityā dānunas patī",
  "GV01rv_02_u:804": "RV_02.041.06.2{08} sacete anavahvaram",
  "GV01rv_02_u:805": "RV_02.041.07.1{08} gomadū ṣu nāsatyāśvāvad yātamaśvinā",
  "GV01rv_02_u:806": "RV_02.041.07.2{08} vartī rudrā nṛpāyyam",
  "GV01rv_02_u:807": "RV_02.041.08.1{08} na yat paro nāntara ādadharṣad vṛṣaṇvasū",
  "GV01rv_02_u:808": "RV_02.041.08.2{08} duḥśaṃso martyo ripuḥ",
  "GV01rv_02_u:809": "RV_02.041.09.1{08} tā na ā voḷhamaśvinā rayiṃ piśaṅgasandṛśam",
  "GV01rv_02_u:810": "RV_02.041.09.2{08} dhiṣnyāvarivovidam",
  "GV01rv_02_u:811": "RV_02.041.10.1{08} indro aṅga mahad bhayamabhī ṣadapa cucyavat",
  "GV01rv_02_u:812": "RV_02.041.10.2{08} sa hi sthiro vicarṣaṇiḥ",
  "GV01rv_02_u:813": "RV_02.041.11.1{09} indraśca mṛḷayāti no na naḥ paścādaghaṃ naśat",
  "GV01rv_02_u:814": "RV_02.041.11.2{09} bhadraṃ bhavāti naḥ puraḥ",
  "GV01rv_02_u:815": "RV_02.041.12.1{09} indra āśābhyas pari sarvābhyo abhayaṃ karat",
  "GV01rv_02_u:816": "RV_02.041.12.2{09} jetā śatrūn vicarśaṇiḥ",
  "GV01rv_02_u:817": "RV_02.041.13.1{09} viśve devāsa ā gata śṛṇutā ma imaṃ havam",
  "GV01rv_02_u:818": "RV_02.041.13.2{09} edaṃ barhirni ṣīdata",
  "GV01rv_02_u:819": "RV_02.041.14.1{09} tīvro vo madhumānayaṃ śunahotreṣu matsaraḥ",
  "GV01rv_02_u:820": "RV_02.041.14.2{09} etaṃ pibatakāmyam",
  "GV01rv_02_u:821": "RV_02.041.15.1{09} indrajyeṣṭhā ...",
  "GV01rv_02_u:822": "RV_02.041.16.1{10} ambitame nadītame devitame sarasvati",
  "GV01rv_02_u:823": "RV_02.041.16.2{10} apraśastā iva smasi praśastimamba nas kṛdhi",
  "GV01rv_02_u:824": "RV_02.041.17.1{10} tve viśvā sarasvati śritāyūṃṣi devyām",
  "GV01rv_02_u:825": "RV_02.041.17.2{10} śunahotreṣu matsva prajāṃ devi didiḍḍhi naḥ",
  "GV01rv_02_u:826": "RV_02.041.18.1{10} imā brahma sarasvati juṣasva vājinīvati",
  "GV01rv_02_u:827": "RV_02.041.18.2{10} yā te manma gṛtsamadā ṛtāvari priyā deveṣu juhvati",
  "GV01rv_02_u:828": "RV_02.041.19.1{10} pretāṃ yajñasya śambhuvā yuvāmidā vṛṇīmahe",
  "GV01rv_02_u:829": "RV_02.041.19.2{10} agniṃca havyavāhanam",
  "GV01rv_02_u:830": "RV_02.041.20.1{10} dyāvā naḥ pṛthivī imaṃ sidhramadya divispṛśam",
  "GV01rv_02_u:831": "RV_02.041.20.2{10} yajṇandeveṣu yachatām",
  "GV01rv_02_u:832": "RV_02.041.21.1{10} ā vāmupasthamadruhā devāḥ sīdantu yajñiyāḥ",
  "GV01rv_02_u:833": "RV_02.041.21.2{10} ihādyasomapītaye",
  "GV01rv_02_u:834": "RV_02.042.01.1{11} kanikradajjanuṣaṃ prabruvāṇa iyarti vācamariteva nāvam",
  "GV01rv_02_u:835": "RV_02.042.01.2{11} sumaṅgalaśca śakune bhavāsi mā tvā kā cidabhibhā viśvyā vidat",
  "GV01rv_02_u:836": "RV_02.042.02.1{11} mā tvā śyena ud vadhīn mā suparṇo mā tvā vidadiṣumānvīro astā",
  "GV01rv_02_u:837": "RV_02.042.02.2{11} pitryāmanu pradiśaṃ kanikradat sumaṅgalo bhadravādī vadeha",
  "GV01rv_02_u:838": "RV_02.042.03.1{11} ava kranda dakṣiṇato gṛhāṇāṃ sumaṅgalo bhadravādī śakunte",
  "GV01rv_02_u:839": "RV_02.042.03.2{11} mā na stena īśata māghaśaṃso bṛhad ...",
  "GV01rv_02_u:840": "RV_02.043.01.1{12} pradakṣinidabhi gṛṇanti kāravo vayo vadanta ṛtuthā śakuntayaḥ",
  "GV01rv_02_u:841": "RV_02.043.01.2{12} ubhe vācau vadati sāmagā iva gāyatraṃ ca traiṣṭubhaṃ cānu rājati",
  "GV01rv_02_u:842": "RV_02.043.02.1{12} udgāteva śakune sāma gāyasi brahmaputra iva savaneṣu śaṃsasi",
  "GV01rv_02_u:843": "RV_02.043.02.2{12} vṛṣeva vājī śiśumatīrapītyā sarvato naḥ śakune bhadramā vada viśvato naḥ śakune puṇyamā vada",
  "GV01rv_02_u:844": "RV_02.043.03.1{12} āvadaṃstvaṃ śakune bhadramā vada tūṣṇīmāsīnaḥ sumatiṃ cikiddhi naḥ",
  "GV01rv_02_u:845": "RV_02.043.03.2{12} yadutpatan vadasi karkariryathā bṛhad . ."
}