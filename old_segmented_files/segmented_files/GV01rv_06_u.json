{
  "GV01rv_06_u:0": "RV_06.001.01.1{35} tvaṃ hyagne prathamo manotāsyā dhiyo abhavo dasma hotā",
  "GV01rv_06_u:1": "RV_06.001.01.2{35} tvaṃ sīṃ vṛṣannakṛṇorduṣṭarītu saho viśvasmai sahase sahadhyai",
  "GV01rv_06_u:2": "RV_06.001.02.1{35} adhā hotā nyasīdo yajīyāniḷas pada iṣayannīḍyaḥ san",
  "GV01rv_06_u:3": "RV_06.001.02.2{35} taṃ tvā naraḥ prathamaṃ devayanto maho rāye citayanto anu gman",
  "GV01rv_06_u:4": "RV_06.001.03.1{35} vṛteva yantaṃ bahubhirvasavyaistve rayiṃ jāgṛvāṃso anu gman",
  "GV01rv_06_u:5": "RV_06.001.03.2{35} ruśantamagniṃ darśataṃ bṛhantaṃ vapāvantaṃ viśvahā dīdivāṃsam",
  "GV01rv_06_u:6": "RV_06.001.04.1{35} padaṃ devasya namasā vyantaḥ śravasyavaḥ śrava āpannamṛktam",
  "GV01rv_06_u:7": "RV_06.001.04.2{35} nāmāni cid dadhire yajñiyāni bhadrāyāṃ te raṇayantasandṛṣṭau",
  "GV01rv_06_u:8": "RV_06.001.05.1{35} tvāṃ vardhanti kṣitayaḥ pṛthivyāṃ tvāṃ rāya ubhayāso janānām",
  "GV01rv_06_u:9": "RV_06.001.05.2{35} tvaṃ trātā taraṇe cetyo bhūḥ pitā mātā sadamin mānuṣāṇām",
  "GV01rv_06_u:10": "RV_06.001.06.1{36} saparyeṇyaḥ sa priyo vikṣvagnirhotā mandro ni ṣasādā yajīyān",
  "GV01rv_06_u:11": "RV_06.001.06.2{36} taṃ tvā vayaṃ dama ā dīdivāṃsamupa jñubādho namasā sadema",
  "GV01rv_06_u:12": "RV_06.001.07.1{36} taṃ tvā vayaṃ sudhyo navyamagne-sumnāyava īmahe devayantaḥ",
  "GV01rv_06_u:13": "RV_06.001.07.2{36} tvaṃ viśo anayo dīdyāno divo agne bṛhatā rocanena",
  "GV01rv_06_u:14": "RV_06.001.08.1{36} viśāṃ kaviṃ viśpatiṃ śaśvatīnāṃ nitośanaṃ vṛṣabhaṃ carṣaṇīnām",
  "GV01rv_06_u:15": "RV_06.001.08.2{36} pretīṣaṇimiṣayantaṃ pāvakaṃ rājantamagniṃ yajataṃ rayīṇām",
  "GV01rv_06_u:16": "RV_06.001.09.1{36} so agna īje śaśame ca marto yasta ānaṭ samidhā havyadātim",
  "GV01rv_06_u:17": "RV_06.001.09.2{36} ya āhutiṃ pari vedā namobhirviśvet sa vāmā dadhatetvotaḥ",
  "GV01rv_06_u:18": "RV_06.001.10.1{36} asmā u te mahi mahe vidhema namobhiragne samidhota havyaiḥ",
  "GV01rv_06_u:19": "RV_06.001.10.2{36} vedī sūno sahaso gīrbhirukthairā te bhadrāyāṃ sumatauyatema",
  "GV01rv_06_u:20": "RV_06.001.11.1{36} ā yastatantha rodasī vi bhāsā śravobhiśca śravasyastarutraḥ",
  "GV01rv_06_u:21": "RV_06.001.11.2{36} bṛhadbhirvājai sthavirebhirasme revadbhiragne vitaraṃ vi bhāhi",
  "GV01rv_06_u:22": "RV_06.001.12.1{36} nṛvad vaso sadamid dhehyasme bhūri tokāya tanayāya paśvaḥ",
  "GV01rv_06_u:23": "RV_06.001.12.2{36} pūrvīriṣo bṛhatīrāreaghā asme bhadrā sauśravasāni santu",
  "GV01rv_06_u:24": "RV_06.001.13.1{36} purūṇyagne purudhā tvāyā vasūni rājan vasutā te aśyām",
  "GV01rv_06_u:25": "RV_06.001.13.2{36} purūṇi hi tve puruvāra santyagne vasu vidhate rājani tve",
  "GV01rv_06_u:26": "RV_06.002.01.1{01} tvaṃ hi kṣaitavad yaśo 'gne mitro na patyase",
  "GV01rv_06_u:27": "RV_06.002.01.2{01} tvaṃ vicarṣaṇe śravo vaso puṣṭiṃ na puṣyasi",
  "GV01rv_06_u:28": "RV_06.002.02.1{01} tvāṃ hi ṣmā carṣaṇayo yajñebhirgīrbhirīḷate",
  "GV01rv_06_u:29": "RV_06.002.02.2{01} tvāṃ vājī yātyavṛko rajastūrviśvacarṣaṇiḥ",
  "GV01rv_06_u:30": "RV_06.002.03.1{01} sajoṣastvā divo naro yajñasya ketumindhate",
  "GV01rv_06_u:31": "RV_06.002.03.2{01} yad dha sya mānuṣo janaḥ sumnāyurjuhve adhvare",
  "GV01rv_06_u:32": "RV_06.002.04.1{01} ṛdhad yaste sudānave dhiyā martaḥ śaśamate",
  "GV01rv_06_u:33": "RV_06.002.04.2{01} ūtī ṣa bṛhato divo dviṣo aṃho na tarati",
  "GV01rv_06_u:34": "RV_06.002.05.1{01} samidhā yasta āhutiṃ niśitiṃ martyo naśat",
  "GV01rv_06_u:35": "RV_06.002.05.2{01} vayāvantaṃsa puṣyati kṣayamagne śatāyuṣam",
  "GV01rv_06_u:36": "RV_06.002.06.1{02} tveṣaste dhūma ṛṇvati divi ṣañchukra ātataḥ",
  "GV01rv_06_u:37": "RV_06.002.06.2{02} sūro na hi dyutā tvaṃ kṛpā pāvaka rocase",
  "GV01rv_06_u:38": "RV_06.002.07.1{02} adhā hi vikṣvīḍyo 'si priyo no atithiḥ",
  "GV01rv_06_u:39": "RV_06.002.07.2{02} raṇvaḥ purīva jūryaḥ sūnurna trayayāyyaḥ",
  "GV01rv_06_u:40": "RV_06.002.08.1{02} kratvā hi droṇe ajyase 'gne vājī na kṛtvyaḥ",
  "GV01rv_06_u:41": "RV_06.002.08.2{02} parijmevasvadhā gayo 'tyo na hvāryaḥ śiśuḥ",
  "GV01rv_06_u:42": "RV_06.002.09.1{02} tvaṃ tyā cidacyutāgne paśurna yavase",
  "GV01rv_06_u:43": "RV_06.002.09.2{02} dhāmā ha yat te ajara vanā vṛścanti śikvasaḥ",
  "GV01rv_06_u:44": "RV_06.002.10.1{02} veṣi hyadhvarīyatāmagne hotā dame viśām",
  "GV01rv_06_u:45": "RV_06.002.10.2{02} samṛdho viśpate kṛṇu juṣasva havyamaṅgiraḥ",
  "GV01rv_06_u:46": "RV_06.002.11.1{02} achā no mitramaho deva devānagne vocaḥ sumatiṃ rodasyoḥ",
  "GV01rv_06_u:47": "RV_06.002.11.2{02} vīhi svastiṃ sukṣitiṃ divo nṝn dviṣo aṃhāṃsi duritātarema tā tarema tavāvasā tarema",
  "GV01rv_06_u:48": "RV_06.003.01.1{03} agne sa kṣeṣad ṛtapā ṛtejā uru jyotirnaśate devayuṣ ṭe",
  "GV01rv_06_u:49": "RV_06.003.01.2{03} yaṃ tvaṃ mitreṇa varuṇaḥ sajoṣā deva pāsi tyajasā martamaṃhaḥ",
  "GV01rv_06_u:50": "RV_06.003.02.1{03} īje yajñebhih śaśame śamībhirṛdhadvārāyāgnaye dadāśa",
  "GV01rv_06_u:51": "RV_06.003.02.2{03} evā cana taṃ yaśasāmajuṣṭirnāṃho martaṃ naśate na pradṛptiḥ",
  "GV01rv_06_u:52": "RV_06.003.03.1{03} sūro na yasya dṛśatirarepā bhīmā yadeti śucatasta ā dhīḥ",
  "GV01rv_06_u:53": "RV_06.003.03.2{03} heṣasvataḥ śurudho nāyamaktoḥ kutrā cid raṇvo vasatirvanejāḥ",
  "GV01rv_06_u:54": "RV_06.003.04.1{03} tigmaṃ cidema mahi varpo asya bhasadaśvo na yamasāna āsā",
  "GV01rv_06_u:55": "RV_06.003.04.2{03} vijehamānaḥ paraśurna jihvāṃ dravirna drāvayati dāru dhakṣat",
  "GV01rv_06_u:56": "RV_06.003.05.1{03} sa idasteva prati dhādasiṣyañchiśīta tejo 'yaso na dhārām",
  "GV01rv_06_u:57": "RV_06.003.05.2{03} citradhrajatiraratiryo aktorverna druṣadvā raghupatmajaṃhāḥ",
  "GV01rv_06_u:58": "RV_06.003.06.1{04} sa īṃ rebho na prati vasta usrāḥ śociṣā rārapīti mitramahāḥ",
  "GV01rv_06_u:59": "RV_06.003.06.2{04} naktaṃ ya īmaruṣo yo divā nṝnamartyo aruṣo yo divā nṝn",
  "GV01rv_06_u:60": "RV_06.003.07.1{04} divo na yasya vidhato navīnod vṛṣā rukṣa oṣadhīṣu nūnot",
  "GV01rv_06_u:61": "RV_06.003.07.2{04} ghṛṇā na yo dhrajasā patmanā yannā rodasī vasunādaṃ supatnī",
  "GV01rv_06_u:62": "RV_06.003.08.1{04} dhāyobhirvā yo yujyebhirarkairvidyun na davidyot svebhiḥśuṣmaih",
  "GV01rv_06_u:63": "RV_06.003.08.2{04} śardho vā yo marutāṃ tatakṣa ṛbhurna tveṣorabhasāno adyaut",
  "GV01rv_06_u:64": "RV_06.004.01.1{05} yathā hotarmanuṣo devatātā yajñebhiḥ sūno sahaso yajāsi",
  "GV01rv_06_u:65": "RV_06.004.01.2{05} evā no adya samanā samānānuśannagna uśato yakṣi devān",
  "GV01rv_06_u:66": "RV_06.004.02.1{05} sa no vibhāvā cakṣaṇirna vastoragnirvandāru vedyaścano dhāt",
  "GV01rv_06_u:67": "RV_06.004.02.2{05} viśvāyuryo amṛto martyeṣūṣarbhud bhūdatithirjātavedāḥ",
  "GV01rv_06_u:68": "RV_06.004.03.1{05} dyāvo na yasya panayantyabhvaṃ bhāsāṃsi vaste sūryo na śukraḥ",
  "GV01rv_06_u:69": "RV_06.004.03.2{05} vi ya inotyajaraḥ pāvako 'śnasya cicchiśnathat pūrvyāṇi",
  "GV01rv_06_u:70": "RV_06.004.04.1{05} vadmā hi sūno asyadmasadvā cakre agnirjanuṣājmānnam",
  "GV01rv_06_u:71": "RV_06.004.04.2{05} sa tvaṃ na ūrjasana ūrjaṃ dhā rājeva jeravṛke kṣeṣyantaḥ",
  "GV01rv_06_u:72": "RV_06.004.05.1{05} nitikti yo vāraṇamannamatti vāyurna rāṣṭryatyetyaktūn",
  "GV01rv_06_u:73": "RV_06.004.05.2{05} turyāma yasta ādiśāmarātīratyo na hrutaḥ patataḥ parihrut",
  "GV01rv_06_u:74": "RV_06.004.06.1{06} ā sūryo na bhānumadbhirarkairagne tatantha rodasī vi bhāsā",
  "GV01rv_06_u:75": "RV_06.004.06.2{06} citro nayat pari tamāṃsyaktaḥ śociṣā patmannauśijo na dīyan",
  "GV01rv_06_u:76": "RV_06.004.07.1{06} tvāṃ hi mandratamamarkaśokairvavṛmahe mahi naḥ śroṣyagne",
  "GV01rv_06_u:77": "RV_06.004.07.2{06} indraṃ na tvā śavasā devatā vāyuṃ pṛṇanti rādhasānṛtamāḥ",
  "GV01rv_06_u:78": "RV_06.004.08.1{06} nū no agne 'vṛkebhiḥ svasti veṣi rāyaḥ pathibhiḥ parṣyaṃhaḥ",
  "GV01rv_06_u:79": "RV_06.004.08.2{06} tā sūribhyo gṛṇate rāsi sumnaṃ madema śatahimāḥsuvīrāḥ",
  "GV01rv_06_u:80": "RV_06.005.01.1{07} huve vaḥ sūnuṃ sahaso yuvānamadroghavācaṃ matibhiryaviṣṭham",
  "GV01rv_06_u:81": "RV_06.005.01.2{07} ya invati draviṇāni pracetā viśvavārāṇi puruvāroadhruk",
  "GV01rv_06_u:82": "RV_06.005.02.1{07} tve vasūni purvaṇīka hotardoṣā vastorerire yajñiyāsaḥ",
  "GV01rv_06_u:83": "RV_06.005.02.2{07} kṣāmeva viśvā bhuvanāni yasmin saṃ saubhagāni dadhirepāvake",
  "GV01rv_06_u:84": "RV_06.005.03.1{07} tvaṃ vikṣu pradivaḥ sīda āsu kratvā rathīrabhavo vāryāṇām",
  "GV01rv_06_u:85": "RV_06.005.03.2{07} ata inoṣi vidhate cikitvo vyānuṣag jātavedo vasūni",
  "GV01rv_06_u:86": "RV_06.005.04.1{07} yo naḥ sanutyo abhidāsadagne yo antaro mitramaho vanuṣyāt",
  "GV01rv_06_u:87": "RV_06.005.04.2{07} tamajarebhirvṛṣabhistava svaistapā tapiṣṭha tapasā tapasvān",
  "GV01rv_06_u:88": "RV_06.005.05.1{07} yaste yajñena samidhā ya ukthairarkebhiḥ sūno sahaso dadāśat",
  "GV01rv_06_u:89": "RV_06.005.05.2{07} sa martyeṣvamṛta pracetā rāyā dyumnena śravasā vi bhāti",
  "GV01rv_06_u:90": "RV_06.005.06.1{07} sa tat kṛdhīṣitastūyamagne spṛdho bādhasva sahasā sahasvān",
  "GV01rv_06_u:91": "RV_06.005.06.2{07} yacchasyase dyubhirakto vacobhistajjuṣasva jariturghoṣi manma",
  "GV01rv_06_u:92": "RV_06.005.07.1{07} aśyāma taṃ kāmamagne tavotī aśyāma rayiṃ rayivaḥ suvīram",
  "GV01rv_06_u:93": "RV_06.005.07.2{07} aśyāma vājamabhi vājayanto 'śyāma dyumnamajarājaraṃ te",
  "GV01rv_06_u:94": "RV_06.006.01.1{08} pra navyasā sahasaḥ sūnumachā yajñena gātumava ichamānaḥ",
  "GV01rv_06_u:95": "RV_06.006.01.2{08} vṛścadvanaṃ kṛṣṇayāmaṃ ruśantaṃ vītī hotārandivyaṃ jigāti",
  "GV01rv_06_u:96": "RV_06.006.02.1{08} sa śvitānastanyatū rocanasthā ajarebhirnānadadbhiryaviṣṭhaḥ",
  "GV01rv_06_u:97": "RV_06.006.02.2{08} yaḥ pāvakaḥ purutamaḥ purūṇi pṛthūnyagniranuyāti bharvan",
  "GV01rv_06_u:98": "RV_06.006.03.1{08} vi te viṣvag vātajūtāso agne bhāmāsaḥ śuce śucayaścaranti",
  "GV01rv_06_u:99": "RV_06.006.03.2{08} tuvimrakṣāso divyā navagvā vanā vananti dhṛṣatā rujantaḥ",
  "GV01rv_06_u:100": "RV_06.006.04.1{08} ye te śukrāsaḥ śucayaḥ śuciṣmaḥ kṣāṃ vapanti viṣitāso aśvāḥ",
  "GV01rv_06_u:101": "RV_06.006.04.2{08} adha bhramasta urviyā vi bhāti yātayamāno adhi sānu pṛśneḥ",
  "GV01rv_06_u:102": "RV_06.006.05.1{08} adha jihvā pāpatīti pra vṛṣṇo goṣuyudho nāśaniḥ sṛjānā",
  "GV01rv_06_u:103": "RV_06.006.05.2{08} śūrasyeva prasitiḥ kṣātiragnerdurvarturbhīmo dayate vanāni",
  "GV01rv_06_u:104": "RV_06.006.06.1{08} ā bhānunā pārthivāni jrayāṃsi mahastodasya dhṛṣatā tatantha",
  "GV01rv_06_u:105": "RV_06.006.06.2{08} sa bādhasvāpa bhayā sahobhi spṛdho vanuṣyan vanuṣo ni jūrva",
  "GV01rv_06_u:106": "RV_06.006.07.1{08} sa citra citraṃ citayantamasme citrakṣatra citratamaṃ vayodhām",
  "GV01rv_06_u:107": "RV_06.006.07.2{08} candraṃ rayiṃ puruvīraṃ bṛhantaṃ candra candrābhirgṛṇate yuvasva",
  "GV01rv_06_u:108": "RV_06.007.01.1{09} mūrdhānaṃ divo aratiṃ pṛthivyā vaiśvānaram ṛta ā jātamagnim",
  "GV01rv_06_u:109": "RV_06.007.01.2{09} kaviṃ samrājamatithiṃ janānāmāsannā pātraṃ janayanta devāḥ",
  "GV01rv_06_u:110": "RV_06.007.02.1{09} nābhiṃ yajñānāṃ sadanaṃ rayīṇāṃ mahāmāhāvamabhisaṃ navanta",
  "GV01rv_06_u:111": "RV_06.007.02.2{09} vaiśvānaraṃ rathyamadhvarāṇāṃ yajñasya ketuṃ janayanta devāḥ",
  "GV01rv_06_u:112": "RV_06.007.03.1{09} tvad vipro jāyate vājyagne tvad vīrāso abhimātiṣāhaḥ",
  "GV01rv_06_u:113": "RV_06.007.03.2{09} vaiśvānara tvamasmāsu dhehi vasūni rājan spṛhayāyyāṇi",
  "GV01rv_06_u:114": "RV_06.007.04.1{09} tvāṃ viśve amṛta jāyamānaṃ śiśuṃ na devā abhi saṃ navante",
  "GV01rv_06_u:115": "RV_06.007.04.2{09} tava kratubhiramṛtatvamāyan vaiśvānara yat pitroradīdeḥ",
  "GV01rv_06_u:116": "RV_06.007.05.1{09} vaiśvānara tava tāni vratāni mahānyagne nakirā dadharṣa",
  "GV01rv_06_u:117": "RV_06.007.05.2{09} yajjāyamānaḥ pitrorupasthe 'vindaḥ ketuṃ vayuneṣvahnām",
  "GV01rv_06_u:118": "RV_06.007.06.1{09} vaiśvānarasya vimitāni cakṣasā sānūni divo amṛtasya ketunā",
  "GV01rv_06_u:119": "RV_06.007.06.2{09} tasyedu viśvā bhuvanādhi mūrdhani vayā iva ruruhuḥsapta visruhaḥ",
  "GV01rv_06_u:120": "RV_06.007.07.1{09} vi yo rajāṃsyamimīta sukraturvaiśvānaro vi divo rocanā kaviḥ",
  "GV01rv_06_u:121": "RV_06.007.07.2{09} pari yo viśvā bhuvanāni paprathe 'dabdho gopā amṛtasya rakṣitā",
  "GV01rv_06_u:122": "RV_06.008.01.1{10} pṛkṣasya vṛṣṇo aruṣasya nū sahaḥ pra nu vocaṃ vidathājātavedasaḥ",
  "GV01rv_06_u:123": "RV_06.008.01.2{10} vaiśvānarāya matirnavyasī śuciḥ soma ivapavate cāruragnaye",
  "GV01rv_06_u:124": "RV_06.008.02.1{10} sa jāyamānaḥ parame vyomani vratānyagnirvratapā arakṣata",
  "GV01rv_06_u:125": "RV_06.008.02.2{10} vyantarikṣamamimīta sukraturvaiśvānaro mahinā nākamaspṛśat",
  "GV01rv_06_u:126": "RV_06.008.03.1{10} vyastabhnād rodasī mitro adbhuto 'ntarvāvadakṛṇojjyotiṣā tamaḥ",
  "GV01rv_06_u:127": "RV_06.008.03.2{10} vi carmaṇīva dhiṣaṇe avartayad vaiśvānaro viśvamadhatta vṛṣṇyam",
  "GV01rv_06_u:128": "RV_06.008.04.1{10} apāmupasthe mahiṣā agṛbhṇata viśo rājānamupa tasthurṛgmiyam",
  "GV01rv_06_u:129": "RV_06.008.04.2{10} ā dūto agnimabharad vivasvato vaiśvānaraṃ mātariśvā parāvataḥ",
  "GV01rv_06_u:130": "RV_06.008.05.1{10} yuge-yuge vidathyaṃ gṛṇadbhyo 'gne rayiṃ yaśasaṃ dhehi navyasīm",
  "GV01rv_06_u:131": "RV_06.008.05.2{10} pavyeva rājannaghaśaṃsamajara nīcā ni vṛśca vaninaṃ na tejasā",
  "GV01rv_06_u:132": "RV_06.008.06.1{10} asmākamagne maghavatsu dhārayānāmi kṣatramajaraṃ suvīryam",
  "GV01rv_06_u:133": "RV_06.008.06.2{10} vayaṃ jayema śatinaṃ sahasriṇaṃ vaiśvānara vājamagne tavotibhiḥ",
  "GV01rv_06_u:134": "RV_06.008.07.1{10} adabdhebhistava gopābhiriṣṭe 'smākaṃ pāhi triṣadhastha sūrīn",
  "GV01rv_06_u:135": "RV_06.008.07.2{10} rakṣā ca no daduṣāṃ śardho agne vaiśvānara pra catārī stavānaḥ",
  "GV01rv_06_u:136": "RV_06.009.01.1{11} ahaśca kṛṣṇamahararjunaṃ ca vi vartete rajasī vedyābhiḥ",
  "GV01rv_06_u:137": "RV_06.009.01.2{11} vaiśvānaro jāyamāno na rājāvātirajjyotiṣāgnistamāṃsi",
  "GV01rv_06_u:138": "RV_06.009.02.1{11} nāhaṃ tantuṃ na vi jānāmyotuṃ na yaṃ vayanti samare'tamānāḥ",
  "GV01rv_06_u:139": "RV_06.009.02.2{11} kasya svit putra iha vaktvāni paro vadātyavareṇa pitrā",
  "GV01rv_06_u:140": "RV_06.009.03.1{11} sa it tantuṃ sa vi jānātyotuṃ sa vaktvāny ṛtuthā vadāti",
  "GV01rv_06_u:141": "RV_06.009.03.2{11} ya īṃ ciketadamṛtasya gopā avaścaran paro anyena paśyan",
  "GV01rv_06_u:142": "RV_06.009.04.1{11} ayaṃ hotā prathamaḥ paśyatemamidaṃ jyotiramṛtaṃ martyeṣu",
  "GV01rv_06_u:143": "RV_06.009.04.2{11} ayaṃ sa jajñe dhruva ā niṣatto 'martyastanvā vardhamānaḥ",
  "GV01rv_06_u:144": "RV_06.009.05.1{11} dhruvaṃ jyotirnihitaṃ dṛśaye kaṃ mano javiṣṭhaṃ patayatsvantaḥ",
  "GV01rv_06_u:145": "RV_06.009.05.2{11} viśve devāḥ samanasaḥ saketā ekaṃ kratumabhivi yanti sādhu",
  "GV01rv_06_u:146": "RV_06.009.06.1{11} vi me karṇā patayato vi cakṣurvīdaṃ jyotirhṛdaya āhitaṃ yat",
  "GV01rv_06_u:147": "RV_06.009.06.2{11} vi me manaścarati dūraādhīḥ kiṃ svid vakṣyāmikimu nū maniṣye",
  "GV01rv_06_u:148": "RV_06.009.07.1{11} viśve devā anamasyan bhiyānāstvāmagne tamasi tasthivāṃsam",
  "GV01rv_06_u:149": "RV_06.009.07.2{11} vaiśvānaro 'vatūtaye no 'martyo 'vatūtaye naḥ",
  "GV01rv_06_u:150": "RV_06.010.01.1{12} puro vo mandraṃ divyaṃ suvṛktiṃ prayati yajñe agnimadhvaredadhidhvam",
  "GV01rv_06_u:151": "RV_06.010.01.2{12} pura ukthebhiḥ sa hi no vibhāvā svadhvarā karati jātavedāḥ",
  "GV01rv_06_u:152": "RV_06.010.02.1{12} tamu dyumaḥ purvaṇīka hotaragne agnibhirmanuṣa idhānaḥ",
  "GV01rv_06_u:153": "RV_06.010.02.2{12} stomaṃ yamasmai mamateva śūṣaṃ ghṛtaṃ na śuci matayaḥ pavante",
  "GV01rv_06_u:154": "RV_06.010.03.1{12} pīpāya sa śravasā martyeṣu yo agnaye dadāśa vipra ukthaiḥ",
  "GV01rv_06_u:155": "RV_06.010.03.2{12} citrābhistamūtibhiścitraśocirvrajasya sātā gomato dadhāti",
  "GV01rv_06_u:156": "RV_06.010.04.1{12} ā yaḥ paprau jāyamāna urvī dūredṛśā bhāsā kṛṣṇādhvā",
  "GV01rv_06_u:157": "RV_06.010.04.2{12} adha bahu cit tama ūrmyāyāstiraḥ śociṣā dadṛśe pāvakaḥ",
  "GV01rv_06_u:158": "RV_06.010.05.1{12} nū naścitraṃ puruvājābhirūtī agne rayiṃ maghavadbhyaśca dhehi",
  "GV01rv_06_u:159": "RV_06.010.05.2{12} ye rādhasā śravasā cātyanyān suvīryebhiścābhi santi janān",
  "GV01rv_06_u:160": "RV_06.010.06.1{12} imaṃ yajñaṃ cano dhā agna uśan yaṃ ta āsāno juhute haviṣmān",
  "GV01rv_06_u:161": "RV_06.010.06.2{12} bharadvājeṣu dadhiṣe suvṛktimavīrvājasya gadhyasya sātau",
  "GV01rv_06_u:162": "RV_06.010.07.1{12} vi dveṣāṃsīnuhi vardhayeḷāṃ madema śatahimāḥ suvīrāḥ",
  "GV01rv_06_u:163": "RV_06.011.01.1{13} yajasva hotariṣito yajīyānagne bādho marutāṃ na prayukti",
  "GV01rv_06_u:164": "RV_06.011.01.2{13} ā no mitrāvaruṇā nāsatyā dyāvā hotrāya pṛthivī vavṛtyāḥ",
  "GV01rv_06_u:165": "RV_06.011.02.1{13} tvaṃ hotā mandratamo no adhrugantardevo vidathā martyeṣu",
  "GV01rv_06_u:166": "RV_06.011.02.2{13} pāvakayā juhvā vahnirāsāgne yajasva tanvaṃ tava svām",
  "GV01rv_06_u:167": "RV_06.011.03.1{13} dhanyā cid dhi tve dhiṣaṇā vaṣṭi pra devāñ janma gṛṇate yajadhyai",
  "GV01rv_06_u:168": "RV_06.011.03.2{13} vepiṣṭho aṅgirasāṃ yad dha vipro madhu chando bhanati rebha iṣṭau",
  "GV01rv_06_u:169": "RV_06.011.04.1{13} adidyutat svapāko vibhāvāgne yajasva rodasī urūcī",
  "GV01rv_06_u:170": "RV_06.011.04.2{13} āyuṃ na yaṃ namasā rātahavyā añjanti suprayasaṃ pañca janāḥ",
  "GV01rv_06_u:171": "RV_06.011.05.1{13} vṛñje ha yan namasā barhiragnāvayāmi srug ghṛtavatī suvṛktiḥ",
  "GV01rv_06_u:172": "RV_06.011.05.2{13} amyakṣi sadma sadane pṛthivyā aśrāyi yajñaḥ sūrye na cakṣuḥ",
  "GV01rv_06_u:173": "RV_06.011.06.1{13} daśasyā naḥ purvaṇīka hotardevebhiragne agnibhiridhānaḥ",
  "GV01rv_06_u:174": "RV_06.011.06.2{13} rāyaḥ sūno sahaso vāvasānā ati srasema vṛjanaṃ nāṃhaḥ",
  "GV01rv_06_u:175": "RV_06.012.01.1{14} madhye hotā duroṇe barhiṣo rāḷ agnistodasya rodasī yajadhyai",
  "GV01rv_06_u:176": "RV_06.012.01.2{14} ayaṃ sa sūnuḥ sahasa ṛtāvā dūrāt sūryo na śociṣā tatāna",
  "GV01rv_06_u:177": "RV_06.012.02.1{14} ā yasmin tve svapāke yajatra yakṣad rājan sarvatāteva nudyauḥ",
  "GV01rv_06_u:178": "RV_06.012.02.2{14} triṣadhasthastataruṣo na jaṃho havyā maghāni mānuṣā yajadhyai",
  "GV01rv_06_u:179": "RV_06.012.03.1{14} tejiṣṭhā yasyāratirvanerāṭ todo adhvan na vṛdhasāno adyaut",
  "GV01rv_06_u:180": "RV_06.012.03.2{14} adrogho na dravitā cetati tmannamartyo 'vartra oṣadhīṣu",
  "GV01rv_06_u:181": "RV_06.012.04.1{14} sāsmākebhiretarī na śūṣairagni ṣṭave dama ā jātavedāḥ",
  "GV01rv_06_u:182": "RV_06.012.04.2{14} drvanno vanvan kratvā nārvosraḥ piteva jārayāyi yajñaiḥ",
  "GV01rv_06_u:183": "RV_06.012.05.1{14} adha smāsya panayanti bhāso vṛthā yat takṣadanuyāti pṛthvīm",
  "GV01rv_06_u:184": "RV_06.012.05.2{14} sadyo yaḥ syandro viṣito dhavīyān ṛṇo na tāyurati dhanvā rāṭ",
  "GV01rv_06_u:185": "RV_06.012.06.1{14} sa tvaṃ no arvan nidāyā viśvebhiragne agnibhiridhānaḥ",
  "GV01rv_06_u:186": "RV_06.012.06.2{14} veṣi rāyo vi yāsi duchunā madema śatahimāḥ suvīrāḥ",
  "GV01rv_06_u:187": "RV_06.013.01.1{15} tvad viśvā subhaga saubhagānyagne vi yanti vanino na vayāḥ",
  "GV01rv_06_u:188": "RV_06.013.01.2{15} śruṣṭī rayirvājo vṛtratūrye divo vṛṣṭirīḍyo rītirapām",
  "GV01rv_06_u:189": "RV_06.013.02.1{15} tvaṃ bhago na ā hi ratnamiṣe parijmeva kṣayasi dasmavarcāḥ",
  "GV01rv_06_u:190": "RV_06.013.02.2{15} agne mitro na bṛhata ṛtasyāsi kṣattā vāmasya deva bhūreḥ",
  "GV01rv_06_u:191": "RV_06.013.03.1{15} sa satpatiḥ śavasā hanti vṛtramagne vipro vi paṇerbhartivājam",
  "GV01rv_06_u:192": "RV_06.013.03.2{15} yaṃ tvaṃ praceta ṛtajāta rāyā sajoṣā naptrāpāṃ hinoṣi",
  "GV01rv_06_u:193": "RV_06.013.04.1{15} yaste sūno sahaso gīrbhirukthairyajñairmarto niśitiṃ vedyānaṭ",
  "GV01rv_06_u:194": "RV_06.013.04.2{15} viśvaṃ sa deva prati vāramagne dhatte dhānyaṃ patyate vasavyaiḥ",
  "GV01rv_06_u:195": "RV_06.013.05.1{15} tā nṛbhya ā sauśravasā suvīrāgne sūno sahasaḥ puṣyasedhāḥ",
  "GV01rv_06_u:196": "RV_06.013.05.2{15} kṛṇoṣi yacchavasā bhūri paśvo vayo vṛkāyārayejasuraye",
  "GV01rv_06_u:197": "RV_06.013.06.1{15} vadmā sūno sahaso no vihāyā agne tokaṃ tanayaṃ vāji no dāḥ",
  "GV01rv_06_u:198": "RV_06.013.06.2{15} viśvābhirgīrbhirabhi pūrtimaśyāṃ madema śatahimāḥ suvīrāḥ",
  "GV01rv_06_u:199": "RV_06.014.01.1{16} agnā yo martyo duvo dhiyaṃ jujoṣa dhītibhiḥ",
  "GV01rv_06_u:200": "RV_06.014.01.2{16} bhasan nuṣa pra pūrvya iṣaṃ vurītāvase",
  "GV01rv_06_u:201": "RV_06.014.02.1{16} agnirid dhi pracetā agnirvedhastama ṛṣiḥ",
  "GV01rv_06_u:202": "RV_06.014.02.2{16} agniṃ hotāramīḷate yajñeṣu manuṣo viśaḥ",
  "GV01rv_06_u:203": "RV_06.014.03.1{16} nānā hyagne 'vase spardhante rāyo aryaḥ",
  "GV01rv_06_u:204": "RV_06.014.03.2{16} tūrvanto dasyumāyavo vrataiḥ sīkṣanto avratam",
  "GV01rv_06_u:205": "RV_06.014.04.1{16} agnirapsām ṛtīṣahaṃ vīraṃ dadāti satpatim",
  "GV01rv_06_u:206": "RV_06.014.04.2{16} yasya trasanti śavasaḥ saṃcakṣi śatravo bhiyā",
  "GV01rv_06_u:207": "RV_06.014.05.1{16} agnirhi vidmanā nido devo martamuruṣyati",
  "GV01rv_06_u:208": "RV_06.014.05.2{16} sahāvā yasyāvṛto rayirvājeṣvavṛtaḥ",
  "GV01rv_06_u:209": "RV_06.014.06.1{16} achā no mitramaho ...",
  "GV01rv_06_u:210": "RV_06.015.01.1{17} imamū ṣu vo atithimuṣarbudhaṃ viśvāsāṃ viśāṃ patimṛñjase girā",
  "GV01rv_06_u:211": "RV_06.015.01.2{17} vetīd divo januṣā kaccidā śucirjyok cidatti garbho yadacyutam",
  "GV01rv_06_u:212": "RV_06.015.02.1{17} mitraṃ na yaṃ sudhitaṃ bhṛgavo dadhurvanaspatāvīḍyamūrdhvaśociṣam",
  "GV01rv_06_u:213": "RV_06.015.02.2{17} sa tvaṃ suprīto vītahavye adbhuta praśastibhirmahayase dive dive",
  "GV01rv_06_u:214": "RV_06.015.03.1{17} sa tvaṃ dakṣasyāvṛko vṛdho bhūraryaḥ parasyāntarasya taruṣaḥ",
  "GV01rv_06_u:215": "RV_06.015.03.2{17} rāyaḥ sūno sahaso martyeṣvā chardiryacha vītahavyāya sapratho bharadvājāya saprathaḥ",
  "GV01rv_06_u:216": "RV_06.015.04.1{17} dyutānaṃ vo atithiṃ svarṇaramagniṃ hotāraṃ manuṣaḥ svadhvaram",
  "GV01rv_06_u:217": "RV_06.015.04.2{17} vipraṃ na dyukṣavacasaṃ suvṛktibhirhavyavāhamaratiṃ devam ṛñjase",
  "GV01rv_06_u:218": "RV_06.015.05.1{17} pāvakayā yaścitayantyā kṛpā kṣāman ruruca uṣaso na bhānunā",
  "GV01rv_06_u:219": "RV_06.015.05.2{17} tūrvan na yāmannetaśasya nū raṇa ā yo ghṛṇe na tatṛṣāṇo ajaraḥ",
  "GV01rv_06_u:220": "RV_06.015.06.1{18} agnim-agniṃ vaḥ samidhā duvasyata priyam-priyaṃ vo atithiṃ gṛṇīṣaṇi",
  "GV01rv_06_u:221": "RV_06.015.06.2{18} upa vo gīrbhiramṛtaṃ vivāsata devo deveṣu vanate hi vāryaṃ devo deveṣu vanate hi no duvaḥ",
  "GV01rv_06_u:222": "RV_06.015.07.1{18} samiddhamagniṃ samidhā girā gṛṇe śuciṃ pāvakaṃ puro adhvare dhruvam",
  "GV01rv_06_u:223": "RV_06.015.07.2{18} vipraṃ hotāraṃ puruvāramadruhaṃ kaviṃ sumnairīmahe jātavedasam",
  "GV01rv_06_u:224": "RV_06.015.08.1{18} tvāṃ dūtamagne amṛtaṃ yuge-yuge havyavāhaṃ dadhire pāyumīḍyam",
  "GV01rv_06_u:225": "RV_06.015.08.2{18} devāsaśca martāsaśca jāgṛviṃ vibhuṃ viśpatiṃ namasā ni ṣedire",
  "GV01rv_06_u:226": "RV_06.015.09.1{18} vibhūṣannagna ubhayānanu vratā dūto devānāṃ rajasī samīyase",
  "GV01rv_06_u:227": "RV_06.015.09.2{18} yat te dhītiṃ sumatimāvṛṇīmahe 'dha smā nastrivarūthaḥ śivo bhava",
  "GV01rv_06_u:228": "RV_06.015.10.1{18} taṃ supratīkaṃ sudṛśaṃ svañcamavidvāṃso viduṣṭaraṃ sapema",
  "GV01rv_06_u:229": "RV_06.015.10.2{18} sa yakṣad viśvā vayunāni vidvān pra havyamagniramṛteṣu vocat",
  "GV01rv_06_u:230": "RV_06.015.11.1{19} tamagne pāsyuta taṃ piparṣi yasta ānaṭ kavaye śūra dhītim",
  "GV01rv_06_u:231": "RV_06.015.11.2{19} yajñasya vā niśitiṃ voditiṃ vā tamit pṛṇakṣi śavasota rāyā",
  "GV01rv_06_u:232": "RV_06.015.12.1{19} tvamagne vanuṣyato ni pāhi tvamu naḥ sahasāvannavadyāt",
  "GV01rv_06_u:233": "RV_06.015.12.2{19} saṃ tvā dhvasmanvadabhyetu pāthaḥ saṃ rayi spṛhayāyyaḥsahasrī",
  "GV01rv_06_u:234": "RV_06.015.13.1{19} agnirhotā gṛhapatiḥ sa rājā viśvā veda janimā jātavedaḥ",
  "GV01rv_06_u:235": "RV_06.015.13.2{19} devānāmuta yo martyānāṃ yajiṣṭhaḥ sa pra yajatām ṛtāvā",
  "GV01rv_06_u:236": "RV_06.015.14.1{19} agne yadadya viśo adhvarasya hotaḥ pāvakaśoce veṣ ṭvaṃ hi yajvā",
  "GV01rv_06_u:237": "RV_06.015.14.2{19} ṛtā yajāsi mahinā vi yad bhūrhavyā vaha yaviṣṭha yā te adya",
  "GV01rv_06_u:238": "RV_06.015.15.1{19} abhi prayāṃsi sudhitāni hi khyo ni tvā dadhīta rodasī yajadhyai",
  "GV01rv_06_u:239": "RV_06.015.15.2{19} avā no maghavan vājasātāvagne viśvāni duritā tarema tā tarema tavāvasā tarema",
  "GV01rv_06_u:240": "RV_06.015.16.1{20} agne viśvebhiḥ svanīka devairūrṇāvantaṃ prathamaḥ sīda yonim",
  "GV01rv_06_u:241": "RV_06.015.16.2{20} kulāyinaṃ ghṛtavantaṃ savitre yajñaṃ naya yajamānāya sādhu",
  "GV01rv_06_u:242": "RV_06.015.17.1{20} imamu tyamatharvavadagniṃ manthanti vedhasaḥ",
  "GV01rv_06_u:243": "RV_06.015.17.2{20} yamaṅkūyantamānayannamūraṃ śyāvyābhyaḥ",
  "GV01rv_06_u:244": "RV_06.015.18.1{20} janiṣvā devavītaye sarvatātā svastaye",
  "GV01rv_06_u:245": "RV_06.015.18.2{20} ā devān vakṣyamṛtān ṛtāvṛdho yajñaṃ deveṣu pispṛśaḥ",
  "GV01rv_06_u:246": "RV_06.015.19.1{20} vayamu tvā gṛhapate janānāmagne akarma samidhā bṛhantam",
  "GV01rv_06_u:247": "RV_06.015.19.2{20} asthūri no gārhapatyāni santu tigmena nastejasā saṃ śiśādhi",
  "GV01rv_06_u:248": "RV_06.016.01.1{21} tvamagne yajñānāṃ hotā viśveṣāṃ hitaḥ",
  "GV01rv_06_u:249": "RV_06.016.01.2{21} devebhirmānuṣe jane",
  "GV01rv_06_u:250": "RV_06.016.02.1{21} sa no mandrābhiradhvare jihvābhiryajā mahaḥ",
  "GV01rv_06_u:251": "RV_06.016.02.2{21} ā devān vakṣi yakṣi ca",
  "GV01rv_06_u:252": "RV_06.016.03.1{21} vetthā hi vedho adhvanaḥ pathaśca devāñjasā",
  "GV01rv_06_u:253": "RV_06.016.03.2{21} agne yajñeṣu sukrato",
  "GV01rv_06_u:254": "RV_06.016.04.1{21} tvāmīḷe adha dvitā bharato vājibhiḥ śunam",
  "GV01rv_06_u:255": "RV_06.016.04.2{21} īje yajñeayat divi",
  "GV01rv_06_u:256": "RV_06.016.05.1{21} tvamimā vāryā puru divodāsāya sunvate",
  "GV01rv_06_u:257": "RV_06.016.05.2{21} bharadvājāya dāśuṣe",
  "GV01rv_06_u:258": "RV_06.016.06.1{22} tvaṃ dūto amartya ā vahā daivyaṃ janam",
  "GV01rv_06_u:259": "RV_06.016.06.2{22} śṛṇvan viprasya suṣṭutim",
  "GV01rv_06_u:260": "RV_06.016.07.1{22} tvāmagne svādhyo martāso deva vītaye",
  "GV01rv_06_u:261": "RV_06.016.07.2{22} yajñeṣu devamīḷate",
  "GV01rv_06_u:262": "RV_06.016.08.1{22} tava pra yakṣi sandṛśamuta kratuṃ sudānavaḥ",
  "GV01rv_06_u:263": "RV_06.016.08.2{22} viśve juṣanta kāminaḥ",
  "GV01rv_06_u:264": "RV_06.016.09.1{22} tvaṃ hotā manurhito vahnirāsā viduṣṭaraḥ",
  "GV01rv_06_u:265": "RV_06.016.09.2{22} agne yakṣidivo viśaḥ",
  "GV01rv_06_u:266": "RV_06.016.10.1{22} agna ā yāhi vītaye gṛṇāno havyadātaye",
  "GV01rv_06_u:267": "RV_06.016.10.2{22} ni hotā satsi barhiṣi",
  "GV01rv_06_u:268": "RV_06.016.11.1{23} taṃ tvā samidbhiraṅgiro ghṛtena vardhayāmasi",
  "GV01rv_06_u:269": "RV_06.016.11.2{23} bṛhacchocā yaviṣṭhya",
  "GV01rv_06_u:270": "RV_06.016.12.1{23} sa naḥ pṛthu śravāyyamachā deva vivāsasi",
  "GV01rv_06_u:271": "RV_06.016.12.2{23} bṛhadagne suvīryam",
  "GV01rv_06_u:272": "RV_06.016.13.1{23} tvāmagne puṣkarādadhyatharvā niramanthata",
  "GV01rv_06_u:273": "RV_06.016.13.2{23} mūrdhno viśvasya vāghataḥ",
  "GV01rv_06_u:274": "RV_06.016.14.1{23} tamu tvā dadhyaṃm ṛṣiḥ putra īdhe atharvaṇaḥ",
  "GV01rv_06_u:275": "RV_06.016.14.2{23} vṛtrahaṇaṃ purandaram",
  "GV01rv_06_u:276": "RV_06.016.15.1{23} tamu tvā pāthyo vṛṣā samīdhe dasyuhantamam",
  "GV01rv_06_u:277": "RV_06.016.15.2{23} dhanaṃjayaṃ raṇe-raṇe",
  "GV01rv_06_u:278": "RV_06.016.16.1{24} ehyū ṣu bravāṇi te 'gna itthetarā giraḥ",
  "GV01rv_06_u:279": "RV_06.016.16.2{24} ebhirvardhāsa indubhiḥ",
  "GV01rv_06_u:280": "RV_06.016.17.1{24} yatra kva ca te mano dakṣaṃ dadhasa uttaram",
  "GV01rv_06_u:281": "RV_06.016.17.2{24} tatrā sadaḥ kṛṇavase",
  "GV01rv_06_u:282": "RV_06.016.18.1{24} nahi te pūrtamakṣipad bhuvan nemānāṃ vaso",
  "GV01rv_06_u:283": "RV_06.016.18.2{24} athā duvo vanavase",
  "GV01rv_06_u:284": "RV_06.016.19.1{24} āgniragāmi bhārato vṛtrahā purucetanaḥ",
  "GV01rv_06_u:285": "RV_06.016.19.2{24} divodāsasya satpatiḥ",
  "GV01rv_06_u:286": "RV_06.016.20.1{24} sa hi viśvāti pārthivā rayiṃ dāśan mahitvanā",
  "GV01rv_06_u:287": "RV_06.016.20.2{24} vanvannavāto astṛtaḥ",
  "GV01rv_06_u:288": "RV_06.016.21.1{25} sa pratnavan navīyasāgne dyumnena saṃyatā",
  "GV01rv_06_u:289": "RV_06.016.21.2{25} bṛhat tatanthabhānunā",
  "GV01rv_06_u:290": "RV_06.016.22.1{25} pra vaḥ sakhāyo agnaye stomaṃ yajñaṃ ca dhṛṣṇuyā",
  "GV01rv_06_u:291": "RV_06.016.22.2{25} arcagāya ca vedhase",
  "GV01rv_06_u:292": "RV_06.016.23.1{25} sa hi yo mānuṣā yugā sīdad dhotā kavikratuḥ",
  "GV01rv_06_u:293": "RV_06.016.23.2{25} dūtaśca havyavāhanaḥ",
  "GV01rv_06_u:294": "RV_06.016.24.1{25} tā rājānā śucivratādityān mārutaṃ gaṇam",
  "GV01rv_06_u:295": "RV_06.016.24.2{25} vaso yakṣīha rodasī",
  "GV01rv_06_u:296": "RV_06.016.25.1{25} vasvī te agne sandṛṣṭiriṣayate martyāya",
  "GV01rv_06_u:297": "RV_06.016.25.2{25} ūrjo napādamṛtasya",
  "GV01rv_06_u:298": "RV_06.016.26.1{26} kratvā dā astu śreṣṭho 'dya tvā vanvan surekṇāḥ",
  "GV01rv_06_u:299": "RV_06.016.26.2{26} marta ānāśa suvṛktim",
  "GV01rv_06_u:300": "RV_06.016.27.1{26} te te agne tvotā iṣayanto viśvamāyuḥ",
  "GV01rv_06_u:301": "RV_06.016.27.2{26} taranto aryo arātīrvanvanto aryo arātīḥ",
  "GV01rv_06_u:302": "RV_06.016.28.1{26} agnistigmena śociṣā yāsad viśvaṃ nyatriṇam",
  "GV01rv_06_u:303": "RV_06.016.28.2{26} agnirnovanate rayim",
  "GV01rv_06_u:304": "RV_06.016.29.1{26} suvīraṃ rayimā bhara jātavedo vicarṣaṇe",
  "GV01rv_06_u:305": "RV_06.016.29.2{26} jahi rakṣāṃsi sukrato",
  "GV01rv_06_u:306": "RV_06.016.30.1{26} tvaṃ naḥ pāhyaṃhaso jātavedo aghāyataḥ",
  "GV01rv_06_u:307": "RV_06.016.30.2{26} rakṣā ṇo brahmaṇas kave",
  "GV01rv_06_u:308": "RV_06.016.31.1{27} yo no agne dureva ā marto vadhāya dāśati",
  "GV01rv_06_u:309": "RV_06.016.31.2{27} tasmān naḥ pāhyaṃhasaḥ",
  "GV01rv_06_u:310": "RV_06.016.32.1{27} tvaṃ taṃ deva jihvayā pari bādhasva duṣkṛtam",
  "GV01rv_06_u:311": "RV_06.016.32.2{27} marto yo nojighāṃsati",
  "GV01rv_06_u:312": "RV_06.016.33.1{27} bharadvājāya saprathaḥ śarma yacha sahantya",
  "GV01rv_06_u:313": "RV_06.016.33.2{27} agne vareṇyaṃvasu",
  "GV01rv_06_u:314": "RV_06.016.34.1{27} agnirvṛtrāṇi jaṅghanad draviṇasyurvipanyayā",
  "GV01rv_06_u:315": "RV_06.016.34.2{27} samiddhaḥ śukra āhutaḥ",
  "GV01rv_06_u:316": "RV_06.016.35.1{27} garbhe mātuḥ pituṣ pitā vididyutāno akṣare",
  "GV01rv_06_u:317": "RV_06.016.35.2{27} sīdannṛtasya yonimā",
  "GV01rv_06_u:318": "RV_06.016.36.1{28} brahma prajāvadā bhara jātavedo vicarṣaṇe",
  "GV01rv_06_u:319": "RV_06.016.36.2{28} agne yad dīd ayad divi",
  "GV01rv_06_u:320": "RV_06.016.37.1{28} upa tvā raṇvasandṛśaṃ prayasvantaḥ sahaskṛta",
  "GV01rv_06_u:321": "RV_06.016.37.2{28} agne sasṛjmahe giraḥ",
  "GV01rv_06_u:322": "RV_06.016.38.1{28} upa chāyāmiva ghṛṇeraganma śarma te vayam",
  "GV01rv_06_u:323": "RV_06.016.38.2{28} agne hiraṇyasandṛśaḥ",
  "GV01rv_06_u:324": "RV_06.016.39.1{28} ya ugra iva śaryahā tigmaśṛṅgo na vaṃsagaḥ",
  "GV01rv_06_u:325": "RV_06.016.39.2{28} agne puro rurojitha",
  "GV01rv_06_u:326": "RV_06.016.40.1{28} ā yaṃ haste na khādinaṃ śiśuṃ jātaṃ na bibhrati",
  "GV01rv_06_u:327": "RV_06.016.40.2{28} viśāmagniṃ svadhvaram",
  "GV01rv_06_u:328": "RV_06.016.41.1{29} pra devaṃ devavītaye bharatā vasuvittamam",
  "GV01rv_06_u:329": "RV_06.016.41.2{29} ā sve yonau ni ṣīdatu",
  "GV01rv_06_u:330": "RV_06.016.42.1{29} ā jātaṃ jātavedasi priyaṃ śiśītātithim",
  "GV01rv_06_u:331": "RV_06.016.42.2{29} syona ā gṛhapatim",
  "GV01rv_06_u:332": "RV_06.016.43.1{29} agne yukṣvā hi ye tavāśvāso deva sādhavaḥ",
  "GV01rv_06_u:333": "RV_06.016.43.2{29} araṃ vahanti manyave",
  "GV01rv_06_u:334": "RV_06.016.44.1{29} achā no yāhyā vahābhi prayāṃsi vītaye",
  "GV01rv_06_u:335": "RV_06.016.44.2{29} ā devān somapītaye",
  "GV01rv_06_u:336": "RV_06.016.45.1{29} udagne bhārata dyumadajasreṇa davidyutat",
  "GV01rv_06_u:337": "RV_06.016.45.2{29} śocā vi bhāhyajara",
  "GV01rv_06_u:338": "RV_06.016.46.1{30} vītī yo devaṃ marto duvasyedagnimīḷītādhvare haviṣmān",
  "GV01rv_06_u:339": "RV_06.016.46.2{30} hotāraṃ satyayajaṃ rodasyoruttānahasto namasā vivāset",
  "GV01rv_06_u:340": "RV_06.016.47.1{30} ā te agna ṛcā havirhṛdā taṣṭaṃ bharāmasi",
  "GV01rv_06_u:341": "RV_06.016.47.2{30} te te bhavantūkṣaṇa ṛṣabhāso vaśā uta",
  "GV01rv_06_u:342": "RV_06.016.48.1{30} agniṃ devāso agriyamindhate vṛtrahantamam",
  "GV01rv_06_u:343": "RV_06.016.48.2{30} yenā vasūnyābhṛtā tṛḷhā rakṣāṃsi vājināṣu yajñiyam",
  "GV01rv_06_u:344": "RV_06.017.01.1{01} pibā somamabhi yamugra tarda ūrvaṃ gavyaṃ mahi gṛṇānaindra",
  "GV01rv_06_u:345": "RV_06.017.01.2{01} vi yo dhṛṣṇo vadhiṣo vajrahasta viśvā vṛtramamitriyā śavobhiḥ",
  "GV01rv_06_u:346": "RV_06.017.02.1{01} sa īṃ pāhi ya ṛjīṣī tarutro yaḥ śipravān vṛṣabho yo matīnām",
  "GV01rv_06_u:347": "RV_06.017.02.2{01} yo gotrabhid vajrabhṛd yo hariṣṭhāḥ sa indra citrānabhi tṛndhi vājān",
  "GV01rv_06_u:348": "RV_06.017.03.1{01} evā pāhi pratnathā mandatu tvā śrudhi brahma vāvṛdhasvotagīrbhiḥ",
  "GV01rv_06_u:349": "RV_06.017.03.2{01} āviḥ sūryaṃ kṛṇuhi pīpihīṣo jahi śatrūnrabhi gā indra tṛndhi",
  "GV01rv_06_u:350": "RV_06.017.04.1{01} te tvā madā bṛhadindra svadhāva ime pītā ukṣayanta dyumantam",
  "GV01rv_06_u:351": "RV_06.017.04.2{01} mahāmanūnaṃ tavasaṃ vibhūtiṃ matsarāso jarhṛṣanta prasāham",
  "GV01rv_06_u:352": "RV_06.017.05.1{01} yebhiḥ sūryamuṣasaṃ mandasāno 'vāsayo 'pa dṛlhāni dardrat",
  "GV01rv_06_u:353": "RV_06.017.05.2{01} mahāmadriṃ pari gā indra santaṃ nutthā acyutaṃ sadasas pari svāt",
  "GV01rv_06_u:354": "RV_06.017.06.1{02} tava kratvā tava tad daṃsanābhirāmāsu pakvaṃ śacyā ni dīdhaḥ",
  "GV01rv_06_u:355": "RV_06.017.06.2{02} aurṇordura usriyābhyo vi dṛḷhodūrvād gā asṛjo aṅgirasvān",
  "GV01rv_06_u:356": "RV_06.017.07.1{02} paprātha kṣāṃ mahi daṇso vyurvīmupa dyām ṛṣvo bṛhadindra stabhāyaḥ",
  "GV01rv_06_u:357": "RV_06.017.07.2{02} adhārayo rodasī devaputre pratne mātarā yahvī ṛtasya",
  "GV01rv_06_u:358": "RV_06.017.08.1{02} adha tvā viśve pura indra devā ekaṃ tavasaṃ dadhire bharāya",
  "GV01rv_06_u:359": "RV_06.017.08.2{02} adevo yadabhyauhiṣṭa devān svarṣātā vṛṇata indramatra",
  "GV01rv_06_u:360": "RV_06.017.09.1{02} adha dyauścit te apa sā nu vajrād dvitānamad bhiyasā svasya manyoḥ",
  "GV01rv_06_u:361": "RV_06.017.09.2{02} ahiṃ yadindro abhyohasānaṃ ni cid viśvāyuḥ śayathe jaghāna",
  "GV01rv_06_u:362": "RV_06.017.10.1{02} adha tvaṣṭā te maha ugra vajraṃ sahasrabhṛṣṭiṃ vavṛtacchatāśrim",
  "GV01rv_06_u:363": "RV_06.017.10.2{02} nikāmamaramaṇasaṃ yena navantamahiṃ saṃ piṇagṛjīṣin",
  "GV01rv_06_u:364": "RV_06.017.11.1{03} vardhān yaṃ viśve marutaḥ sajoṣāḥ pacacchataṃ mahiṣānindra tubhyam",
  "GV01rv_06_u:365": "RV_06.017.11.2{03} pūṣā viṣṇustrīṇi sarāṃsi dhāvan vṛtrahaṇaṃ madiramaṃśumasmai",
  "GV01rv_06_u:366": "RV_06.017.12.1{03} ā kṣodo mahi vṛtaṃ nadīnāṃ pariṣṭhitamasṛja ūrmimapām",
  "GV01rv_06_u:367": "RV_06.017.12.2{03} tāsāmanu pravata indra panthāṃ prārdayo nīcīrapasaḥ samudram",
  "GV01rv_06_u:368": "RV_06.017.13.1{03} evā tā viśvā cakṛvāṃsamindraṃ mahāmugramajuryaṃ sahodām",
  "GV01rv_06_u:369": "RV_06.017.13.2{03} suvīraṃ tvā svāyudhaṃ suvajramā brahma navyamavase vavṛtyāt",
  "GV01rv_06_u:370": "RV_06.017.14.1{03} sa no vājāya śravasa iṣe ca rāye dhehi dyumata indra viprān",
  "GV01rv_06_u:371": "RV_06.017.14.2{03} bharadvāje nṛvata indra sūrīn divi ca smaidhi pārye na indra",
  "GV01rv_06_u:372": "RV_06.017.15.1{03} ayā vājaṃ devahitaṃ sanema madema śatahimāḥ suvīrāḥ",
  "GV01rv_06_u:373": "RV_06.018.01.1{04} tamu ṣṭuhi yo abhibhūtyojā vanvannavātaḥ puruhūta indraḥ",
  "GV01rv_06_u:374": "RV_06.018.01.2{04} aṣāḷhamugraṃ sahamānamābhirgīrbhirvardha vṛṣabhaṃ carṣaṇīnām",
  "GV01rv_06_u:375": "RV_06.018.02.1{04} sa yudhmaḥ satvā khajakṛt samadvā tuvimrakṣo nadanumān ṛjīṣī",
  "GV01rv_06_u:376": "RV_06.018.02.2{04} bṛhadreṇuścyavano mānuṣīṇāmekaḥ kṛṣṭīnāmabhavat sahāvā",
  "GV01rv_06_u:377": "RV_06.018.03.1{04} tvaṃ ha nu tyadadamāyo dasyūnrekaḥ kṛṣṭīravanorāryāya",
  "GV01rv_06_u:378": "RV_06.018.03.2{04} asti svin nu vīryaṃ tat ta indra na svidasti tad ṛtuthā vi vocaḥ",
  "GV01rv_06_u:379": "RV_06.018.04.1{04} sadid dhi te tuvijātasya manye sahaḥ sahiṣṭha turatasturasya",
  "GV01rv_06_u:380": "RV_06.018.04.2{04} ugramugrasya tavasastavīyo 'radhrasya radhraturo babhūva",
  "GV01rv_06_u:381": "RV_06.018.05.1{04} tan naḥ pratnaṃ sakhyamastu yuṣme itthā vadadbhirvalamaṅgirobhiḥ",
  "GV01rv_06_u:382": "RV_06.018.05.2{04} hannacyutacyud dasmeṣayantam ṛṇoḥ puro vi duroasya viśvāḥ",
  "GV01rv_06_u:383": "RV_06.018.06.1{05} sa hi dhībhirhavyo astyugra īśānakṛn mahati vṛtratūrye",
  "GV01rv_06_u:384": "RV_06.018.06.2{05} sa tokasātā tanaye sa vajrī vitantasāyyo abhavat samatsu",
  "GV01rv_06_u:385": "RV_06.018.07.1{05} sa majmanā janima mānuṣāṇāmamartyena nāmnāti pra sarsre",
  "GV01rv_06_u:386": "RV_06.018.07.2{05} sa dyumnena sa śavasota rāyā sa vīryeṇa nṛtamaḥ samokāḥ",
  "GV01rv_06_u:387": "RV_06.018.08.1{05} sa yo na muhe na mithū jano bhūt sumantunāmā cumuriṃ dhuniṃ ca",
  "GV01rv_06_u:388": "RV_06.018.08.2{05} vṛṇak pipruṃ śambaraṃ śuṣṇamindraḥ purāṃcyautnāya śayathāya nū cit",
  "GV01rv_06_u:389": "RV_06.018.09.1{05} udāvatā tvakṣasā panyasā ca vṛtrahatyāya rathamindra tiṣṭha",
  "GV01rv_06_u:390": "RV_06.018.09.2{05} dhiṣva vajraṃ hasta ā dakṣiṇatrābhi pra manda purudatra māyāḥ",
  "GV01rv_06_u:391": "RV_06.018.10.1{05} agnirna śuṣkaṃ vanamindra hetī rakṣo ni dhakṣyaśanirna bhīmā",
  "GV01rv_06_u:392": "RV_06.018.10.2{05} gambhīraya ṛṣvayā yo rurojādhvānayad duritā dambhayacca",
  "GV01rv_06_u:393": "RV_06.018.11.1{06} ā sahasraṃ pathibhirindra rāyā tuvidyumna tuvivājebhirarvāk",
  "GV01rv_06_u:394": "RV_06.018.11.2{06} yāhi sūno sahaso yasya nū cidadeva īśe puruhūta yotoḥ",
  "GV01rv_06_u:395": "RV_06.018.12.1{06} pra tuvidyumnasya sthavirasya ghṛṣverdivo rarapśe mahimā pṛthivyāḥ",
  "GV01rv_06_u:396": "RV_06.018.12.2{06} nāsya śatrurna pratimānamasti na pratiṣṭhiḥpurumāyasya sahyoḥ",
  "GV01rv_06_u:397": "RV_06.018.13.1{06} pra tat te adyā karaṇaṃ kṛtaṃ bhūt kutsaṃ yadāyumatithigvamasmai",
  "GV01rv_06_u:398": "RV_06.018.13.2{06} purū sahasrā ni śiśā abhi kṣāmut tūrvayāṇaṃ dhṛṣatā ninetha",
  "GV01rv_06_u:399": "RV_06.018.14.1{06} anu tvāhighne adha deva devā madan viśve kavitamaṃ kavīnām",
  "GV01rv_06_u:400": "RV_06.018.14.2{06} karo yatra varivo bādhitāya dive janāya tanve gṛṇānaḥ",
  "GV01rv_06_u:401": "RV_06.018.15.1{06} anu dyāvāpṛthivī tat ta ojo 'martyā jihata indra devāḥ",
  "GV01rv_06_u:402": "RV_06.018.15.2{06} kṛṣvā kṛtno akṛtaṃ yat te astyukthaṃ navīyo janayasva yajñaiḥ",
  "GV01rv_06_u:403": "RV_06.019.01.1{07} mahānindro nṛvadā carṣaṇiprā uta dvibarhā aminaḥ sahobhiḥ",
  "GV01rv_06_u:404": "RV_06.019.01.2{07} asmadryag vāvṛdhe viryāyoruḥ pṛthuḥ sukṛtaḥ kartṛbhirbhūt",
  "GV01rv_06_u:405": "RV_06.019.02.1{07} indrameva dhiṣaṇā sātaye dhād bṛhantam ṛṣvamajaraṃ yuvānam",
  "GV01rv_06_u:406": "RV_06.019.02.2{07} aṣāḷhena savasā śūśuvāṃsaṃ sadyaścid yo vāvṛdhe asāmi",
  "GV01rv_06_u:407": "RV_06.019.03.1{07} pṛthū karasnā bahulā gabhastī asmadryak saṃ mimīhi śravāṃsi",
  "GV01rv_06_u:408": "RV_06.019.03.2{07} yūtheva paśvaḥ paśupā damūnā asmānindrābhyā vavṛtsvājau",
  "GV01rv_06_u:409": "RV_06.019.04.1{07} taṃ va indraṃ catinamasya śākairiha nūnaṃ vājayanto huvema",
  "GV01rv_06_u:410": "RV_06.019.04.2{07} yathā cit pūrve jaritāra āsuranedyā anavadyā ariṣṭāḥ",
  "GV01rv_06_u:411": "RV_06.019.05.1{07} dhṛtavrato dhanadāḥ somavṛddhaḥ sa hi vāmasya vasunaḥ purukṣuḥ",
  "GV01rv_06_u:412": "RV_06.019.05.2{07} saṃ jagmire pathyā rāyo asmin samudre na sindhavo yādamānāḥ",
  "GV01rv_06_u:413": "RV_06.019.06.1{08} śaviṣṭhaṃ na ā bhara śūra śava ojiṣṭhamojo abhibhūtaugram",
  "GV01rv_06_u:414": "RV_06.019.06.2{08} viśvā dyumnā vṛṣṇyā mānuṣāṇāmasmabhyaṃ dāharivo mādayadhyai",
  "GV01rv_06_u:415": "RV_06.019.07.1{08} yaste madaḥ pṛtaṇāṣāḷ amṛdhra indra taṃ na ā bhara śūśuvāṃsam",
  "GV01rv_06_u:416": "RV_06.019.07.2{08} yena tokasya tanayasya sātau maṃsīmahi jigīvāṃsastvotāḥ",
  "GV01rv_06_u:417": "RV_06.019.08.1{08} ā no bhara vṛṣaṇaṃ śuṣmamindra dhanaspṛtaṃ śūśuvāṃsaṃ sudakṣam",
  "GV01rv_06_u:418": "RV_06.019.08.2{08} yena vaṃsāma pṛtanāsu śatrūn tavotibhiruta jāmīnrajāmīn",
  "GV01rv_06_u:419": "RV_06.019.09.1{08} ā te śuṣmo vṛṣabha etu paścādottarādadharādā purastāt",
  "GV01rv_06_u:420": "RV_06.019.09.2{08} ā viśvato abhi sametvarvāṃ indra dyumnaṃ svarvad dhehyasme",
  "GV01rv_06_u:421": "RV_06.019.10.1{08} nṛvat ta indra nṛtamābhirūtī vaṃsīmahi vāmaṃ śromatebhiḥ",
  "GV01rv_06_u:422": "RV_06.019.10.2{08} īkṣe hi vasva ubhayasya rājan dhā ratnaṃ mahi sthūraṃ bṛhantam",
  "GV01rv_06_u:423": "RV_06.019.11.1{08} marutvantaṃ vṛṣabhaṃ ...",
  "GV01rv_06_u:424": "RV_06.019.12.1{08} janaṃ vajrin mahi cin manyamānamebhyo nṛbhyo randhayā yeṣvasmi",
  "GV01rv_06_u:425": "RV_06.019.12.2{08} adhā hi tvā pṛthivyāṃ śūrasātau havāmahe tanayegoṣvapsu",
  "GV01rv_06_u:426": "RV_06.019.13.1{08} vayaṃ ta ebhiḥ puruhūta sakhyaiḥ śatroḥ-śatroruttara itsyāma",
  "GV01rv_06_u:427": "RV_06.019.13.2{08} ghnanto vṛtrāṇyubhayāni śūra rāyā madema bṛhatātvotāḥ",
  "GV01rv_06_u:428": "RV_06.020.01.1{09} dyaurna ya indrābhi bhūmāryastasthau rayiḥ śavasā pṛtsu janān",
  "GV01rv_06_u:429": "RV_06.020.01.2{09} taṃ naḥ sahasrabharamurvarāsāṃ daddhi sūno sahaso vṛtraturam",
  "GV01rv_06_u:430": "RV_06.020.02.1{09} divo na tubhyamanvindra satrāsuryaṃ devebhirdhāyi viśvam",
  "GV01rv_06_u:431": "RV_06.020.02.2{09} ahiṃ yad vṛtramapo vavrivāṃsaṃ hannṛjīṣin viṣṇunāsacānaḥ",
  "GV01rv_06_u:432": "RV_06.020.03.1{09} tūrvannojīyān tavasastavīyān kṛtabrahmendro vṛddhamahāḥ",
  "GV01rv_06_u:433": "RV_06.020.03.2{09} rājābhavan madhunaḥ somyasya viśvāsāṃ yat purāṃ dartnumāvat",
  "GV01rv_06_u:434": "RV_06.020.04.1{09} śatairapadran paṇaya indrātra daśoṇaye kavaye 'rkasātau",
  "GV01rv_06_u:435": "RV_06.020.04.2{09} vadhaiḥ śuṣṇasyāśuṣasya māyāḥ pitvo nārirecīt kiṃcana pra",
  "GV01rv_06_u:436": "RV_06.020.05.1{09} maho druho apa viśvāyu dhāyi vajrasya yat patane pādi śuṣṇaḥ",
  "GV01rv_06_u:437": "RV_06.020.05.2{09} uru ṣa sarathaṃ sārathaye karindraḥ kutsāya sūryasya sātau",
  "GV01rv_06_u:438": "RV_06.020.06.1{10} pra śyeno na madiramaṃśumasmai śiro dāsasya namucermathāyan",
  "GV01rv_06_u:439": "RV_06.020.06.2{10} prāvan namīṃ sāpyaṃ sasantaṃ pṛṇag rāyā samiṣā saṃ svasti",
  "GV01rv_06_u:440": "RV_06.020.07.1{10} vi piprorahimāyasya dṛḷhāḥ puro vajriñchavasā na dardaḥ",
  "GV01rv_06_u:441": "RV_06.020.07.2{10} sudāman tad rekṇo apramṛṣyam ṛjiśvane dātraṃ dāśuṣe dāḥ",
  "GV01rv_06_u:442": "RV_06.020.08.1{10} sa vetasuṃ daśamāyaṃ daśoṇiṃ tūtujimindraḥ svabhiṣṭisumnaḥ",
  "GV01rv_06_u:443": "RV_06.020.08.2{10} ā tugraṃ śaśvadibhaṃ dyotanāya māturna sīmupa sṛjā iyadhyai",
  "GV01rv_06_u:444": "RV_06.020.09.1{10} sa īṃ spṛdho vanate apratīto bibhrad vajraṃ vṛtrahaṇaṃ gabhastau",
  "GV01rv_06_u:445": "RV_06.020.09.2{10} tiṣṭhad dharī adhyasteva garte vacoyujā vahata indram ṛṣvam",
  "GV01rv_06_u:446": "RV_06.020.10.1{10} sanema te 'vasā navya indra pra pūrava stavanta enā yajñaiḥ",
  "GV01rv_06_u:447": "RV_06.020.10.2{10} sapta yat puraḥ śarma śāradīrdard dhan dāsīḥ purukutsāya śikṣan",
  "GV01rv_06_u:448": "RV_06.020.11.1{10} tvaṃ vṛdha indra pūrvyo bhūrvarivasyannuśane kāvyāya",
  "GV01rv_06_u:449": "RV_06.020.11.2{10} parā navavāstvamanudeyaṃ mahe pitre dadātha svaṃ napātam",
  "GV01rv_06_u:450": "RV_06.020.12.1{10} tvaṃ dhunirindra ...",
  "GV01rv_06_u:451": "RV_06.020.13.1{10} tava ha tyadindra viṣvamājau sasto dhunīcumurī yā ha siṣvap",
  "GV01rv_06_u:452": "RV_06.020.13.2{10} dīdayadit tubhyaṃ somebhiḥ sunvan dabhītiridhmabhṛtiḥ pakthyarkaiḥ",
  "GV01rv_06_u:453": "RV_06.021.01.1{11} imā u tvā purutamasya kārorhavyaṃ vīra havyā havante",
  "GV01rv_06_u:454": "RV_06.021.01.2{11} dhiyo ratheṣṭhāmajaraṃ navīyo rayirvibhūtirīyate vacasyā",
  "GV01rv_06_u:455": "RV_06.021.02.1{11} tamu stuṣa indraṃ yo vidāno girvāhasaṃ gīrbhīryajñavṛddham",
  "GV01rv_06_u:456": "RV_06.021.02.2{11} yasya divamati mahnā pṛthivyāḥ purumāyasya riricemahitvam",
  "GV01rv_06_u:457": "RV_06.021.03.1{11} sa it tamo 'vayunaṃ tatanvat sūryeṇa vayunavaccakāra",
  "GV01rv_06_u:458": "RV_06.021.03.2{11} kadā te martā amṛtasya dhāmeyakṣanto na minanti svadhāvaḥ",
  "GV01rv_06_u:459": "RV_06.021.04.1{11} yastā cakāra sa kuha svidindraḥ kamā janaṃ carati kāsu vikṣu",
  "GV01rv_06_u:460": "RV_06.021.04.2{11} kaste yajño manase śaṃ varāya ko arka indrakatamaḥ sa hotā",
  "GV01rv_06_u:461": "RV_06.021.05.1{11} idā hi te veviṣataḥ purājāḥ pratnāsa āsuḥ purukṛt sakhāyaḥ",
  "GV01rv_06_u:462": "RV_06.021.05.2{11} ye madhyamāsa uta nūtanāsa utāvamasya puruhūta bodhi",
  "GV01rv_06_u:463": "RV_06.021.06.1{12} taṃ pṛchanto 'varāsaḥ parāṇi pratnā ta indra śrutyānu yemuḥ",
  "GV01rv_06_u:464": "RV_06.021.06.2{12} arcāmasi vīra brahmavāho yādeva vidma tāt tvā mahāntam",
  "GV01rv_06_u:465": "RV_06.021.07.1{12} abhi tvā pājo rakṣaso vi tasthe mahi jajñānamabhi tat su tiṣṭha",
  "GV01rv_06_u:466": "RV_06.021.07.2{12} tava pratnena yujyena sakhyā vajreṇa dhṛṣṇo apatā nudasva",
  "GV01rv_06_u:467": "RV_06.021.08.1{12} sa tu śrudhīndra nūtanasya brahmaṇyato vīra kārudhāyaḥ",
  "GV01rv_06_u:468": "RV_06.021.08.2{12} tvaṃ hyāpiḥ pradivi pitṝṇāṃ śaśvad babhūtha suhava eṣṭau",
  "GV01rv_06_u:469": "RV_06.021.09.1{12} protaye varuṇaṃ mitramindraṃ marutaḥ kṛṣvāvase no adya",
  "GV01rv_06_u:470": "RV_06.021.09.2{12} pra pūṣaṇaṃ viṣṇumagniṃ purandhiṃ savitāramoṣadhīḥ parvatāṃśca",
  "GV01rv_06_u:471": "RV_06.021.10.1{12} ima u tvā puruśāka prayajyo jaritāro abhyarcantyarkaiḥ",
  "GV01rv_06_u:472": "RV_06.021.10.2{12} śrudhī havamā huvato huvāno na tvāvānanyo amṛta tvadasti",
  "GV01rv_06_u:473": "RV_06.021.11.1{12} nū ma ā vācamupa yāhi vidvān viśvebhiḥ sūno sahaso yajatraiḥ",
  "GV01rv_06_u:474": "RV_06.021.11.2{12} ye agnijihvā ṛtasāpa āsurye manuṃ cakruruparaṃ dasāya",
  "GV01rv_06_u:475": "RV_06.021.12.1{12} sa no bodhi puraetā sugeṣūta durgeṣu pathikṛd vidānaḥ",
  "GV01rv_06_u:476": "RV_06.021.12.2{12} ye aśramāsa uravo vahiṣṭhāstebhirna indrābhi vakṣi vājam",
  "GV01rv_06_u:477": "RV_06.022.01.1{13} ya eka id dhavyaścarṣaṇīnāmindraṃ taṃ gīrbhirabhyarca ābhiḥ",
  "GV01rv_06_u:478": "RV_06.022.01.2{13} yaḥ patyate vṛṣabho vṛṣṇyāvān satyaḥ satvā purumāyaḥ sahasvān",
  "GV01rv_06_u:479": "RV_06.022.02.1{13} tamu naḥ pūrve pitaro navagvāḥ sapta viprāso abhi vājayantaḥ",
  "GV01rv_06_u:480": "RV_06.022.02.2{13} nakṣaddābhaṃ taturiṃ parvateṣṭhāmadroghavācaṃ matibhiḥ śaviṣṭham",
  "GV01rv_06_u:481": "RV_06.022.03.1{13} tamīmaha indramasya rāyaḥ puruvīrasya nṛvataḥ purukṣoḥ",
  "GV01rv_06_u:482": "RV_06.022.03.2{13} yo askṛdhoyurajaraḥ svarvān tamā bhara harivo mādayadhyai",
  "GV01rv_06_u:483": "RV_06.022.04.1{13} tan no vi voco yadi te purā cijjaritāra ānaśuḥ sumnamindra",
  "GV01rv_06_u:484": "RV_06.022.04.2{13} kaste bhāgaḥ kiṃ vayo dudhra khidvaḥ puruhūta purūvaso 'suraghnaḥ",
  "GV01rv_06_u:485": "RV_06.022.05.1{13} taṃ pṛchantī vajrahastaṃ ratheṣṭhāmindraṃ vepī vakvarīyasya nū gīḥ",
  "GV01rv_06_u:486": "RV_06.022.05.2{13} tuvigrābhaṃ tuvikūrmiṃ rabhodāṃ gātumiṣe nakṣate tumramacha",
  "GV01rv_06_u:487": "RV_06.022.06.1{14} ayā ha tyaṃ māyayā vāvṛdhānaṃ manojuvā svatavaḥ parvatena",
  "GV01rv_06_u:488": "RV_06.022.06.2{14} acyutā cid vīḷitā svojo rujo vi dṛḷhā dhṛṣatā virapśin",
  "GV01rv_06_u:489": "RV_06.022.07.1{14} taṃ vo dhiyā navyasyā śaviṣṭhaṃ pratnaṃ pratnavat paritaṃsayadhyai",
  "GV01rv_06_u:490": "RV_06.022.07.2{14} sa no vakṣadanimānaḥ suvahmendro viśvānyatidurgahāṇi",
  "GV01rv_06_u:491": "RV_06.022.08.1{14} ā janāya druhvaṇe pārthivāni divyāni dīpayo 'ntarikṣā",
  "GV01rv_06_u:492": "RV_06.022.08.2{14} tapā vṛṣan viśvataḥ śociṣā tān brahmadviṣe śocaya kṣāmapaśca",
  "GV01rv_06_u:493": "RV_06.022.09.1{14} bhuvo janasya divyasya rājā pārthivasya jagatastveṣasandṛk",
  "GV01rv_06_u:494": "RV_06.022.09.2{14} dhiṣva vajraṃ dakṣiṇa indra haste viśvā ajurya dayase vi māyāḥ",
  "GV01rv_06_u:495": "RV_06.022.10.1{14} ā saṃyatamindra ṇaḥ svastiṃ śatrutūryāya bṛhatīmamṛdhrām",
  "GV01rv_06_u:496": "RV_06.022.10.2{14} yayā dāsānyāryāṇi vṛtrā karo vajrin sutukā nāhuṣāṇi",
  "GV01rv_06_u:497": "RV_06.022.11.1{14} sa no niyudbhiḥ puruhūta vedho viśvavārābhirā gahi prayajyo",
  "GV01rv_06_u:498": "RV_06.022.11.2{14} na yā adevo varate na deva ābhiryāhi tūyamā madryadrik",
  "GV01rv_06_u:499": "RV_06.023.01.1{15} suta it tvaṃ nimiśla indra some stome brahmaṇi śasyamānaukthe",
  "GV01rv_06_u:500": "RV_06.023.01.2{15} yad vā yuktābhyāṃ maghavan haribhyāṃ bibhrad vajrambāhvorindra yāsi",
  "GV01rv_06_u:501": "RV_06.023.02.1{15} yad vā divi pārye suṣvimindra vṛtrahatye 'vasi śūrasātau",
  "GV01rv_06_u:502": "RV_06.023.02.2{15} yad vā dakṣasya bibhyuṣo abibhyadarandhayaḥ śardhata indra dasyūn",
  "GV01rv_06_u:503": "RV_06.023.03.1{15} pātā sutamindro astu somaṃ praṇenīrugro jaritāramūtī",
  "GV01rv_06_u:504": "RV_06.023.03.2{15} kartā vīrāya suṣvaya u lokaṃ dātā vasu stuvate kīraye cit",
  "GV01rv_06_u:505": "RV_06.023.04.1{15} ganteyānti savanā haribhyāṃ babhrirvajraṃ papiḥ somaṃ dadirgāḥ",
  "GV01rv_06_u:506": "RV_06.023.04.2{15} kartā vīraṃ naryaṃ sarvavīraṃ śrotā havaṃgṛṇata stomavāhāḥ",
  "GV01rv_06_u:507": "RV_06.023.05.1{15} asmai vayaṃ yad vāvāna tad viviṣma indrāya yo naḥ pradivo apas kaḥ",
  "GV01rv_06_u:508": "RV_06.023.05.2{15} sute some stumasi śaṃsadukthendrāya brahma vardhanaṃ yathāsat",
  "GV01rv_06_u:509": "RV_06.023.06.1{16} brahmāṇi hi cakṛṣe vardhanāni tāvat ta indra matibhirviviṣmaḥ",
  "GV01rv_06_u:510": "RV_06.023.06.2{16} sute some sutapāḥ śantamāni rāndryā kriyāsma vakṣaṇāni yajñaiḥ",
  "GV01rv_06_u:511": "RV_06.023.07.1{16} sa no bodhi puroḷāśaṃ rarāṇaḥ pibā tu somaṃ goṛjīkamindra",
  "GV01rv_06_u:512": "RV_06.023.07.2{16} edaṃ barhiryajamānasya sīdoruṃ kṛdhi tvāyata u lokam",
  "GV01rv_06_u:513": "RV_06.023.08.1{16} sa mandasvā hyanu joṣamugra pra tvā yajñāsa ime aśnuvantu",
  "GV01rv_06_u:514": "RV_06.023.08.2{16} preme havāsaḥ puruhūtamasme ā tveyaṃ dhīravasa indra yamyāḥ",
  "GV01rv_06_u:515": "RV_06.023.09.1{16} taṃ vaḥ sakhāyaḥ saṃ yathā suteṣu somebhirīṃ pṛṇatā bhojamindram",
  "GV01rv_06_u:516": "RV_06.023.09.2{16} kuvit tasmā asati no bharāya na suṣvimindro 'vase mṛdhāti",
  "GV01rv_06_u:517": "RV_06.023.10.1{16} evedindraḥ sute astāvi some bharadvājeṣu kṣayadin maghonaḥ",
  "GV01rv_06_u:518": "RV_06.023.10.2{16} asad yathā jaritra uta sūririndro rāyo viśvavārasya dātā",
  "GV01rv_06_u:519": "RV_06.024.01.1{17} vṛṣā mada indre śloka ukthā sacā someṣu sutapā ṛjīṣī",
  "GV01rv_06_u:520": "RV_06.024.01.2{17} arcatryo maghavā nṛbhya ukthairdyukṣo rājā girāmakṣitotiḥ",
  "GV01rv_06_u:521": "RV_06.024.02.1{17} taturirvīro naryo vicetāḥ śrotā havaṃ gṛṇata urvyūtiḥ",
  "GV01rv_06_u:522": "RV_06.024.02.2{17} vasuḥ śaṃso narāṃ kārudhāyā vājī stuto vidathe dāti vājam",
  "GV01rv_06_u:523": "RV_06.024.03.1{17} akṣo na cakryoḥ śūra bṛhan pra te mahnā ririce rodasyoḥ",
  "GV01rv_06_u:524": "RV_06.024.03.2{17} vṛkṣasya nu te puruhūta vayā vyūtayo ruruhurindra pūrvīḥ",
  "GV01rv_06_u:525": "RV_06.024.04.1{17} śacīvataste puruśāka śākā gavāmiva srutayaḥ saṃcaraṇīḥ",
  "GV01rv_06_u:526": "RV_06.024.04.2{17} vatsānāṃ na tantayasta indra dāmanvanto adāmānaḥ sudāman",
  "GV01rv_06_u:527": "RV_06.024.05.1{17} anyadadya karvaramanyadu śvo 'sacca san muhurācakririndraḥ",
  "GV01rv_06_u:528": "RV_06.024.05.2{17} mitro no atra varuṇaśca pūṣāryo vaśasya paryetāsti",
  "GV01rv_06_u:529": "RV_06.024.06.1{18} vi tvadāpo na parvatasya pṛṣṭhādukthebhirindrānayanta yajñaiḥ",
  "GV01rv_06_u:530": "RV_06.024.06.2{18} taṃ tvābhiḥ suṣṭutibhirvājayanta ājiṃ na jagmurgirvāho aśvāḥ",
  "GV01rv_06_u:531": "RV_06.024.07.1{18} na yaṃ jaranti śarado na māsā na dyāva indramavakarśayanti",
  "GV01rv_06_u:532": "RV_06.024.07.2{18} vṛddhasya cid vardhatāmasya tanū stomebhirukthaiścaśasyamānā",
  "GV01rv_06_u:533": "RV_06.024.08.1{18} na vīḷave namate na sthirāya na śardhate dasyujūtāya stavān",
  "GV01rv_06_u:534": "RV_06.024.08.2{18} ajrā indrasya girayaścid ṛṣvā gambhīre cid bhavatigādhamasmai",
  "GV01rv_06_u:535": "RV_06.024.09.1{18} gambhīreṇa na uruṇāmatrin preṣo yandhi sutapāvan vājān",
  "GV01rv_06_u:536": "RV_06.024.09.2{18} sthā ū ṣu ūrdhva ūtī ariṣaṇyannaktorvyuṣṭau paritakmyāyām",
  "GV01rv_06_u:537": "RV_06.024.10.1{18} sacasva nāyamavase abhīka ito vā tamindra pāhi riṣaḥ",
  "GV01rv_06_u:538": "RV_06.024.10.2{18} amā cainamaraṇye pāhi riṣo madema śatahimāḥ suvīrāḥ",
  "GV01rv_06_u:539": "RV_06.025.01.1{19} yā ta ūtiravamā yā paramā yā madhyamendra śuṣminnasti",
  "GV01rv_06_u:540": "RV_06.025.01.2{19} tābhirū ṣu vṛtrahatye 'vīrna ebhiśca vājairmahānna ugra",
  "GV01rv_06_u:541": "RV_06.025.02.1{19} ābhi spṛdho mithatīrariṣaṇyannamitrasya vyathayā manyumindra",
  "GV01rv_06_u:542": "RV_06.025.02.2{19} ābhirviśvā abhiyujo viṣūcīrāryāya viśo 'va tārīrdāsīḥ",
  "GV01rv_06_u:543": "RV_06.025.03.1{19} indra jāmaya uta ye 'jāmayo 'rvācīnāso vanuṣo yuyujre",
  "GV01rv_06_u:544": "RV_06.025.03.2{19} tvameṣāṃ vithurā śavāṃsi jahi vṛṣṇyāni kṛṇuhī parācaḥ",
  "GV01rv_06_u:545": "RV_06.025.04.1{19} śūro vā śūraṃ vanate śarīraistanūrucā taruṣi yat kṛṇvaite",
  "GV01rv_06_u:546": "RV_06.025.04.2{19} toke vā goṣu tanaye yadapsu vi krandasī urvarāsu bravaite",
  "GV01rv_06_u:547": "RV_06.025.05.1{19} nahi tvā śūro na turo na dhṛṣṇurna tvā yodho manyamāno yuyodha",
  "GV01rv_06_u:548": "RV_06.025.05.2{19} indra nakiṣ ṭvā pratyastyeṣāṃ viśvā jātānyabhyasi tāni",
  "GV01rv_06_u:549": "RV_06.025.06.1{20} sa patyata ubhayornṛmṇamayoryadī vedhasaḥ samithe havante",
  "GV01rv_06_u:550": "RV_06.025.06.2{20} vṛtre vā maho nṛvati kṣaye vā vyacasvantā yadi vitantasaite",
  "GV01rv_06_u:551": "RV_06.025.07.1{20} adha smā te carṣaṇayo yadejānindra trātota bhavā varūtā",
  "GV01rv_06_u:552": "RV_06.025.07.2{20} asmākāso ye nṛtamāso arya indra sūrayo dadhire puronaḥ",
  "GV01rv_06_u:553": "RV_06.025.08.1{20} anu te dāyi maha indriyāya satrā te viṣvamanu vṛtrahatye",
  "GV01rv_06_u:554": "RV_06.025.08.2{20} anu kṣatramanu saho yajatrendra devebhiranu te nṛṣahye",
  "GV01rv_06_u:555": "RV_06.025.09.1{20} evā na spṛdhaḥ samajā samatsvindra rārandhi mithatīradevīḥ",
  "GV01rv_06_u:556": "RV_06.025.09.2{20} vidyāma vastoravasā gṛṇanto bharadvājā uta ta indra nūnam",
  "GV01rv_06_u:557": "RV_06.026.01.1{21} śrudhī na indra hvayāmasi tvā maho vājasya sātau vāvṛṣāṇāḥ",
  "GV01rv_06_u:558": "RV_06.026.01.2{21} saṃ yad viśo 'yanta śūrasātā ugraṃ no 'vaḥ pārye ahan dāḥ",
  "GV01rv_06_u:559": "RV_06.026.02.1{21} tvāṃ vājī havate vājineyo maho vājasya gadhyasya sātau",
  "GV01rv_06_u:560": "RV_06.026.02.2{21} tvāṃ vṛtreṣvindra satpatiṃ tarutraṃ tvāṃ caṣṭe muṣṭihā goṣu yudhyan",
  "GV01rv_06_u:561": "RV_06.026.03.1{21} tvaṃ kaviṃ codayo 'rkasātau tvaṃ kutsāya śuṣṇaṃ dāśuṣe vark",
  "GV01rv_06_u:562": "RV_06.026.03.2{21} tvaṃ śiro amarmaṇaḥ parāhannatithigvāya śaṃsyaṃ kariṣyan",
  "GV01rv_06_u:563": "RV_06.026.04.1{21} tvaṃ rathaṃ pra bharo yodham ṛṣvamāvo yudhyantaṃ vṛṣabhaṃ daśadyum",
  "GV01rv_06_u:564": "RV_06.026.04.2{21} tvaṃ tugraṃ vetasave sacāhan tvaṃ tujiṃ gṛṇantamindra tūtoḥ",
  "GV01rv_06_u:565": "RV_06.026.05.1{21} tvaṃ tadukthamindra barhaṇā kaḥ pra yacchatā sahasrāśūra darṣi",
  "GV01rv_06_u:566": "RV_06.026.05.2{21} ava girerdāsaṃ śambaraṃ han prāvo divodāsaṃ citrābhirūtī",
  "GV01rv_06_u:567": "RV_06.026.06.1{22} tvaṃ śraddhābhirmandasānaḥ somairdabhītaye cumurimindrasiṣvap",
  "GV01rv_06_u:568": "RV_06.026.06.2{22} tvaṃ rajiṃ piṭhīnase daśasyan ṣaṣṭiṃ sahasrāśacyā sacāhan",
  "GV01rv_06_u:569": "RV_06.026.07.1{22} ahaṃ cana tat sūribhirānaśyāṃ tava jyāya indra sumnamojaḥ",
  "GV01rv_06_u:570": "RV_06.026.07.2{22} tvayā yat stavante sadhavīra vīrāstrivarūthena nahuṣā śaviṣṭha",
  "GV01rv_06_u:571": "RV_06.026.08.1{22} vayaṃ te asyāmindra dyumnahūtau sakhāyaḥ syāma mahina preṣṭhāḥ",
  "GV01rv_06_u:572": "RV_06.026.08.2{22} prātardaniḥ kṣatraśrīrastu śreṣṭho ghane vṛtrāṇāṃ sanaye dhanānām",
  "GV01rv_06_u:573": "RV_06.027.01.1{23} kimasya made kiṃ vasya pītāvindraḥ kimasya sakhye cakāra",
  "GV01rv_06_u:574": "RV_06.027.01.2{23} raṇā vā ye niṣadi kiṃ te asya pura vividre kimu nūtanāsaḥ",
  "GV01rv_06_u:575": "RV_06.027.02.1{23} sadasya made sad vasya pitavindraḥ sadasya sakhye cakāra",
  "GV01rv_06_u:576": "RV_06.027.02.2{23} raṇā vā ye niṣadi sat te asya pura vividre sadu nūtanāsaḥ",
  "GV01rv_06_u:577": "RV_06.027.03.1{23} nahi nu te mahimanaḥ samasya na maghavan maghavattvasya vidma",
  "GV01rv_06_u:578": "RV_06.027.03.2{23} na rādhaso-rādhaso nūtanasyendra nakirdadṛśa indriyaṃ te",
  "GV01rv_06_u:579": "RV_06.027.04.1{23} etat tyat ta indriyamaceti yenāvadhīrvaraśikhasya śeṣaḥ",
  "GV01rv_06_u:580": "RV_06.027.04.2{23} vajrasya yat te nihatasya śuṣmāt svanāccidindra paramodadāra",
  "GV01rv_06_u:581": "RV_06.027.05.1{23} vadhīdindro varaśikhasya śeṣo 'bhyāvartine cāyamānāya śikṣan",
  "GV01rv_06_u:582": "RV_06.027.05.2{23} vṛcīvato yad dhariyūpīyāyāṃ han pūrve ardhe bhiyasāparo dart",
  "GV01rv_06_u:583": "RV_06.027.06.1{24} triṃśacchataṃ varmiṇa indra sākaṃ yavyāvatyāṃ puruhūta śravasyā",
  "GV01rv_06_u:584": "RV_06.027.06.2{24} vṛcīvantaḥ śarave patyamānāḥ pātrā bhindānanyarthānyāyan",
  "GV01rv_06_u:585": "RV_06.027.07.1{24} yasya gāvāvaruṣā sūyavasyū antarū ṣu carato rerihāṇā",
  "GV01rv_06_u:586": "RV_06.027.07.2{24} sa sṛñjayāya turvaśaṃ parādād vṛcīvato daivavātāyaśikṣan",
  "GV01rv_06_u:587": "RV_06.027.08.1{24} dvayānagne rathino viṃśatiṃ gā vadhūmato maghavā mahyaṃ samrāṭ",
  "GV01rv_06_u:588": "RV_06.027.08.2{24} abhyāvartī cāyamāno dadāti dūṇāśeyaṃ dakṣiṇā pārthavānām",
  "GV01rv_06_u:589": "RV_06.028.01.1{25} ā gāvo agmannuta bhadramakran sīdantu goṣṭhe raṇayantvasme",
  "GV01rv_06_u:590": "RV_06.028.01.2{25} prajāvatīḥ pururūpā iha syurindrāya pūrvīruṣaso duhānāḥ",
  "GV01rv_06_u:591": "RV_06.028.02.1{25} indro yajvane pṛṇate ca śikṣatyuped dadāti na svaṃ muṣāyati",
  "GV01rv_06_u:592": "RV_06.028.02.2{25} bhūyo-bhūyo rayimidasya vardhayannabhinne khilye nidadhāti devayum",
  "GV01rv_06_u:593": "RV_06.028.03.1{25} na tā naśanti na dabhāti taskaro nāsāmāmitro vyathirādadharṣati",
  "GV01rv_06_u:594": "RV_06.028.03.2{25} devāṃśca yābhiryajate dadāti ca jyogit tābhiḥ sacate gopatiḥ saha",
  "GV01rv_06_u:595": "RV_06.028.04.1{25} na tā arvā reṇukakāṭo aśnute na saṃskṛtatramupa yanti tā abhi",
  "GV01rv_06_u:596": "RV_06.028.04.2{25} urugāyamabhayaṃ tasya tā anu gāvo martasya vicaranti yajvanaḥ",
  "GV01rv_06_u:597": "RV_06.028.05.1{25} gāvo bhago gāva indro me achān gāvaḥ somasya prathamasya bhakṣaḥ",
  "GV01rv_06_u:598": "RV_06.028.05.2{25} imā yā gāvaḥ sa janāsa indra ichāmīd dhṛdāmanasā cidindram",
  "GV01rv_06_u:599": "RV_06.028.06.1{25} yūyaṃ gāvo medayathā kṛśaṃ cidaśrīraṃ cit kṛṇuthā supratīkam",
  "GV01rv_06_u:600": "RV_06.028.06.2{25} bhadraṃ gṛhaṃ kṛṇutha bhadravāco bṛhad vo vaya ucyate sabhāsu",
  "GV01rv_06_u:601": "RV_06.028.07.1{25} prajāvatīḥ sūyavasaṃ riśantīḥ śuddhā apaḥ suprapāṇepibantīḥ",
  "GV01rv_06_u:602": "RV_06.028.07.2{25} mā va stena īśata māghaśaṃsaḥ pari vo hetī rudrasya vṛjyāḥ",
  "GV01rv_06_u:603": "RV_06.028.08.1{25} upedamupaparcanamāsu goṣūpa pṛcyatām",
  "GV01rv_06_u:604": "RV_06.028.08.2{25} upa ṛṣabhasya retasyupendra tava vīrye",
  "GV01rv_06_u:605": "RV_06.029.01.1{01} indraṃ vo naraḥ sakhyāya sepurmaho yantaḥ sumataye cakānāḥ",
  "GV01rv_06_u:606": "RV_06.029.01.2{01} maho hi dātā vajrahasto asti mahāmu raṇvamavase yajadhvam",
  "GV01rv_06_u:607": "RV_06.029.02.1{01} ā yasmin haste naryā mimikṣurā rathe hiraṇyaye ratheṣṭhāḥ",
  "GV01rv_06_u:608": "RV_06.029.02.2{01} ā raśmayo gabhastyo sthūrayorādhvannaśvāso vṛṣaṇo yujānāḥ",
  "GV01rv_06_u:609": "RV_06.029.03.1{01} śriye te pādā duva ā mimikṣurdhṛṣṇurvajrī śavasā dakṣiṇāvān",
  "GV01rv_06_u:610": "RV_06.029.03.2{01} vasāno atkaṃ surabhiṃ dṛśe kaṃ svarṇa nṛtaviṣiro babhūtha",
  "GV01rv_06_u:611": "RV_06.029.04.1{01} sa soma āmiślatamaḥ suto bhūd yasmin paktiḥ pacyate santidhānāḥ",
  "GV01rv_06_u:612": "RV_06.029.04.2{01} indraṃ nara stuvanto brahmakārā ukthā śaṃsanto devavātatamāḥ",
  "GV01rv_06_u:613": "RV_06.029.05.1{01} na te antaḥ śavaso dhāyyasya vi tu bābadhe rodasī mahitvā",
  "GV01rv_06_u:614": "RV_06.029.05.2{01} ā tā sūriḥ pṛṇati tūtujāno yūthevāpsu samījamāna ūtī",
  "GV01rv_06_u:615": "RV_06.029.06.1{01} evedindraḥ suhava ṛṣvo astūtī anūtī hiriśipraḥ satvā",
  "GV01rv_06_u:616": "RV_06.029.06.2{01} evā hi jāto asamātyojāḥ purū ca vṛtrā hanati ni dasyūn",
  "GV01rv_06_u:617": "RV_06.030.01.1{02} bhūya id vāvṛdhe vīryāyaneko ajuryo dayate vasūni",
  "GV01rv_06_u:618": "RV_06.030.01.2{02} pra ririce diva indraḥ pṛthivyā ardhamidasya prati rodasī ubhe",
  "GV01rv_06_u:619": "RV_06.030.02.1{02} adhā manye bṛhadasuryamasya yāni dādhāra nakirā mināti",
  "GV01rv_06_u:620": "RV_06.030.02.2{02} dive-dive sūryo darśato bhūd vi sadmānyurviyā sukraturdhāt",
  "GV01rv_06_u:621": "RV_06.030.03.1{02} adyā cin nū cit tadapo nadīnāṃ yadābhyo arado gātumindra",
  "GV01rv_06_u:622": "RV_06.030.03.2{02} ni parvatā admasado na sedustvayā dṛḷhāni sukrato rajāṃsi",
  "GV01rv_06_u:623": "RV_06.030.04.1{02} satyamit tan na tvāvānanyo astīndra devo na martyo jyāyān",
  "GV01rv_06_u:624": "RV_06.030.04.2{02} ahannahiṃ pariśayānamarṇo 'vāsṛjo apo achā samudram",
  "GV01rv_06_u:625": "RV_06.030.05.1{02} tvamapo vi duro viṣūcīrindra dṛḷhamarujaḥ parvatasya",
  "GV01rv_06_u:626": "RV_06.030.05.2{02} rājābhavo jagataścarṣaṇīnāṃ sākaṃ sūryaṃ janayan dyāmuṣāsam",
  "GV01rv_06_u:627": "RV_06.031.01.1{03} abhūreko rayipate rayīṇāmā hastayoradhithā indra kṛṣṭīḥ",
  "GV01rv_06_u:628": "RV_06.031.01.2{03} vi toke apsu tanaye ca sūre 'vocanta carṣaṇayo vivācaḥ",
  "GV01rv_06_u:629": "RV_06.031.02.1{03} tvad bhiyendra pārthivāni viśvācyutā ciccyāvayante rajāṃsi",
  "GV01rv_06_u:630": "RV_06.031.02.2{03} dyāvākṣāmā parvatāso vanāni viśvaṃ dṛḷhaṃ bhayate ajmannā te",
  "GV01rv_06_u:631": "RV_06.031.03.1{03} tvaṃ kutsenābhi śuṣṇamindrāśuṣaṃ yudhya kuyavaṃ gaviṣṭau",
  "GV01rv_06_u:632": "RV_06.031.03.2{03} daśa prapitve adha sūryasya muṣāyaścakramaviverapāṃsi",
  "GV01rv_06_u:633": "RV_06.031.04.1{03} tvaṃ śatānyava śambarasya puro jaghanthāpratīni sasyoḥ",
  "GV01rv_06_u:634": "RV_06.031.04.2{03} aśikṣo yatra śacyā śacīvo divodāsāya sunvate sutakre bharadvājāya gṛṇate vasūni",
  "GV01rv_06_u:635": "RV_06.031.05.1{03} sa satyasatvan mahate raṇāya rathamā tiṣṭha tuvinṛmṇa bhīmam",
  "GV01rv_06_u:636": "RV_06.031.05.2{03} yāhi prapathinnavasopa madrik pra ca śruta śrāvaya carṣaṇibhyaḥ",
  "GV01rv_06_u:637": "RV_06.032.01.1{04} apūrvyā purutamānyasmai mahe vīrāya tavase turāya",
  "GV01rv_06_u:638": "RV_06.032.01.2{04} virapśine vajriṇe śantamāni vacāṃsyāsā sthavirāya takṣam",
  "GV01rv_06_u:639": "RV_06.032.02.1{04} sa mātarā sūryeṇā kavīnāmavāsayad rujadadriṃ gṛṇānaḥ",
  "GV01rv_06_u:640": "RV_06.032.02.2{04} svādhībhirṛkvabhirvāvaśāna udusriyāṇāmasṛjan nidānam",
  "GV01rv_06_u:641": "RV_06.032.03.1{04} sa vahnibhirṛkvabhirgoṣu śaśvan mitajñubhiḥ purukṛtvā jigāya",
  "GV01rv_06_u:642": "RV_06.032.03.2{04} puraḥ purohā sakhibhiḥ sakhīyan dṛḷhā ruroja kavibhiḥ kaviḥ san",
  "GV01rv_06_u:643": "RV_06.032.04.1{04} sa nīvyābhirjaritāramachā maho vājebhirmahadbhiśca śuṣmaiḥ",
  "GV01rv_06_u:644": "RV_06.032.04.2{04} puruvīrābhirvṛṣabha kṣitīnāmā girvaṇaḥ suvitāya pra yāhi",
  "GV01rv_06_u:645": "RV_06.032.05.1{04} sa sargeṇa śavasā takto atyairapa indro dakṣiṇatasturāṣāṭ",
  "GV01rv_06_u:646": "RV_06.032.05.2{04} itthā sṛjānā anapāvṛdarthaṃ dive-dive viviṣurapramṛṣyam",
  "GV01rv_06_u:647": "RV_06.033.01.1{05} ya ojiṣṭha indra taṃ su no dā mado vṛṣan svabhiṣṭirdāsvān",
  "GV01rv_06_u:648": "RV_06.033.01.2{05} sauvaśvyaṃ yo vanavat svaśvo vṛtrā samatsu sāsahadamitrān",
  "GV01rv_06_u:649": "RV_06.033.02.1{05} tvāṃ hīndrāvase vivāco havante carṣaṇayaḥ śūrasātau",
  "GV01rv_06_u:650": "RV_06.033.02.2{05} tvaṃ viprebhirvi paṇīnraśāyastvota it sanitā vājamarvā",
  "GV01rv_06_u:651": "RV_06.033.03.1{05} tvaṃ tānindrobhayānamitrān dāsā vṛtrāṇyāryā ca śūra",
  "GV01rv_06_u:652": "RV_06.033.03.2{05} vadhīrvaneva sudhitebhiratkairā pṛtsu darṣi nṛṇāṃ nṛtama",
  "GV01rv_06_u:653": "RV_06.033.04.1{05} sa tvaṃ na indrākavābhirūtī sakhā viśvāyuravitā vṛdhe bhūḥ",
  "GV01rv_06_u:654": "RV_06.033.04.2{05} svarṣātā yad dhvayāmasi tvā yudhyanto nemadhitāpṛtsu śūra",
  "GV01rv_06_u:655": "RV_06.033.05.1{05} nūnaṃ na indrāparāya ca syā bhavā mṛḷīka uta no abhiṣṭau",
  "GV01rv_06_u:656": "RV_06.033.05.2{05} itthā gṛṇanto mahinasya śarman divi ṣyāma pārye goṣatamāḥ",
  "GV01rv_06_u:657": "RV_06.034.01.1{06} saṃ ca tve jagmurgira indra pūrvīrvi ca tvad yanti vibhvomanīṣāḥ",
  "GV01rv_06_u:658": "RV_06.034.01.2{06} pūrā nūnaṃ ca stutaya ṛṣīṇāṃ paspṛdhra indre adhyukthārkā",
  "GV01rv_06_u:659": "RV_06.034.02.1{06} puruhūto yaḥ purugūrta ṛbhvānekaḥ purupraśasto asti yajñaiḥ",
  "GV01rv_06_u:660": "RV_06.034.02.2{06} ratho na mahe śavase yujāno 'smābhirindro anumādyo bhūt",
  "GV01rv_06_u:661": "RV_06.034.03.1{06} na yaṃ hiṃsanti dhītayo na vāṇīrindraṃ nakṣantīdabhi vardhayantīḥ",
  "GV01rv_06_u:662": "RV_06.034.03.2{06} yadi stotāraḥ śataṃ yat sahasraṃ gṛṇanti girvaṇasaṃ śaṃ tadasmai",
  "GV01rv_06_u:663": "RV_06.034.04.1{06} asmā etad divyarceva māsā mimikṣa indre nyayāmi somaḥ",
  "GV01rv_06_u:664": "RV_06.034.04.2{06} janaṃ na dhanvannabhi saṃ yadāpaḥ satrā vāvṛdhurhavanāni yajñaiḥ",
  "GV01rv_06_u:665": "RV_06.034.05.1{06} asmā etan mahyāṅgūṣamasmā indrāya stotraṃ matibhiravāci",
  "GV01rv_06_u:666": "RV_06.034.05.2{06} asad yathā mahati vṛtratūrya indro viśvāyuravitā vṛdhaśca",
  "GV01rv_06_u:667": "RV_06.035.01.1{07} kadā bhuvan rathakṣayāṇi brahma kadā stotre sahasrapoṣyandāḥ",
  "GV01rv_06_u:668": "RV_06.035.01.2{07} kadā stomaṃ vāsayo 'sya rāyā kadā dhiyaḥ karasi vājaratnāḥ",
  "GV01rv_06_u:669": "RV_06.035.02.1{07} karhi svit tadindra yan nṛbhirnṝn vīrairvīrān nīḷayāse jayājīn",
  "GV01rv_06_u:670": "RV_06.035.02.2{07} tridhātu gā adhi jayāsi goṣvindra dyumnaṃsvarvad dhehyasme",
  "GV01rv_06_u:671": "RV_06.035.03.1{07} karhi svit tadindra yajjaritre viṣvapsu brahma kṛṇavaḥ śaviṣṭha",
  "GV01rv_06_u:672": "RV_06.035.03.2{07} kadā dhiyo na niyuto yuvāse kadā gomaghā havanāni gachāḥ",
  "GV01rv_06_u:673": "RV_06.035.04.1{07} sa gomaghā jaritre aśvaścandrā vājaśravaso adhi dhehi pṛkṣaḥ",
  "GV01rv_06_u:674": "RV_06.035.04.2{07} pīpihīṣaḥ sudughāmindra dhenuṃ bharadvājeṣu suruco rurucyāḥ",
  "GV01rv_06_u:675": "RV_06.035.05.1{07} tamā nūnaṃ vṛjanamanyathā cicchūro yacchakra vi durogṛṇīṣe",
  "GV01rv_06_u:676": "RV_06.035.05.2{07} mā niraraṃ śukradughasya dhenorāṅgirasān brahmaṇā vipra jinva",
  "GV01rv_06_u:677": "RV_06.036.01.1{08} satrā madāsastava viśvajanyāḥ satrā rāyo 'dha ye pārthivāsaḥ",
  "GV01rv_06_u:678": "RV_06.036.01.2{08} satrā vājānāmabhavo vibhaktā yad deveṣu dhārayathā asuryam",
  "GV01rv_06_u:679": "RV_06.036.02.1{08} anu pra yeje jana ojo asya satrā dadhire anu vīryāya",
  "GV01rv_06_u:680": "RV_06.036.02.2{08} syūmagṛbhe dudhaye 'rvate ca kratuṃ vṛñjantyapi vṛtrahatye",
  "GV01rv_06_u:681": "RV_06.036.03.1{08} taṃ sadhrīcīrūtayo vṛṣṇyāni pauṃsyāni niyutaḥ saścurindram",
  "GV01rv_06_u:682": "RV_06.036.03.2{08} samudraṃ na sindhava ukthaśuṣmā uruvyacasaṃ giraā viśanti",
  "GV01rv_06_u:683": "RV_06.036.04.1{08} sa rāyas khāmupa sṛjā gṛṇānaḥ puruścandrasya tvamindravasvaḥ",
  "GV01rv_06_u:684": "RV_06.036.04.2{08} patirbabhūthāsamo janānāmeko viśvasya bhuvanasya rājā",
  "GV01rv_06_u:685": "RV_06.036.05.1{08} sa tu śrudhi śrutyā yo duvoyurdyaurna bhūmābhi rāyoaryaḥ",
  "GV01rv_06_u:686": "RV_06.036.05.2{08} aso yathā naḥ śavasā cakāno yuge-yuge vayasā cekitānaḥ",
  "GV01rv_06_u:687": "RV_06.037.01.1{09} arvāg rathaṃ viśvavāraṃ ta ugrendra yuktāso harayo vahantu",
  "GV01rv_06_u:688": "RV_06.037.01.2{09} kīriścid dhi tvā havate svarvān ṛdhīmahi sadhamādasteadya",
  "GV01rv_06_u:689": "RV_06.037.02.1{09} pro droṇe harayaḥ karmāgman punānāsa ṛjyanto abhūvan",
  "GV01rv_06_u:690": "RV_06.037.02.2{09} indro no asya pūrvyaḥ papīyād dyukṣo madasya somyasya rājā",
  "GV01rv_06_u:691": "RV_06.037.03.1{09} āsasrāṇāsaḥ śavasānamachendraṃ sucakre rathyāso aśvāḥ",
  "GV01rv_06_u:692": "RV_06.037.03.2{09} abhi śrava ṛjyanto vaheyurnū cin nu vāyoramṛtaṃ vidasyet",
  "GV01rv_06_u:693": "RV_06.037.04.1{09} variṣṭho asya dakṣiṇāmiyartīndro maghonāṃ tuvikūrmitamaḥ",
  "GV01rv_06_u:694": "RV_06.037.04.2{09} yayā vajrivaḥ pariyāsyaṃho maghā ca dhṛṣṇo dayase vi sūrīn",
  "GV01rv_06_u:695": "RV_06.037.05.1{09} indro vājasya sthavirasya dātendro gīrbhirvardhatāṃ vṛddhamahāḥ",
  "GV01rv_06_u:696": "RV_06.037.05.2{09} indro vṛtraṃ haniṣṭho astu satvā tā sūriḥ pṛṇati tūtujānaḥ",
  "GV01rv_06_u:697": "RV_06.038.01.1{10} apādita udu naścitratamo mahīṃ bharṣad dyumatīmindrahūtim",
  "GV01rv_06_u:698": "RV_06.038.01.2{10} panyasīṃ dhītiṃ daivyasya yāmañ janasya rātiṃ vanate sudānuḥ",
  "GV01rv_06_u:699": "RV_06.038.02.1{10} dūrāccidā vasato asya karṇā ghoṣādindrasya tanyati bruvāṇaḥ",
  "GV01rv_06_u:700": "RV_06.038.02.2{10} eyamenaṃ devahūtirvavṛtyān madryagindramiyam ṛcyamānā",
  "GV01rv_06_u:701": "RV_06.038.03.1{10} taṃ vo dhiyā paramayā purājāmajaramindramabhyanūṣyarkaiḥ",
  "GV01rv_06_u:702": "RV_06.038.03.2{10} brahmā ca giro dadhire samasmin mahāṃśca stomo adhi vardhadindre",
  "GV01rv_06_u:703": "RV_06.038.04.1{10} vardhād yaṃ yajña uta soma indraṃ vardhād brahma gira ukthā ca manma",
  "GV01rv_06_u:704": "RV_06.038.04.2{10} vardhāhainamuṣaso yāmannaktorvardhān māsāḥ śarado dyāva indram",
  "GV01rv_06_u:705": "RV_06.038.05.1{10} evā jajñānaṃ sahase asāmi vāvṛdhānaṃ rādhase ca śrutāya",
  "GV01rv_06_u:706": "RV_06.038.05.2{10} mahāmugramavase vipra nūnamā vivāsema vṛtratūryeṣu",
  "GV01rv_06_u:707": "RV_06.039.01.1{11} mandrasya kaverdivyasya vahnervipramanmano vacanasya madhvaḥ",
  "GV01rv_06_u:708": "RV_06.039.01.2{11} apā nastasya sacanasya deveṣo yuvasva gṛṇate goagrāḥ",
  "GV01rv_06_u:709": "RV_06.039.02.1{11} ayamuśānaḥ paryadrimusra ṛtadhītibhirṛtayug yujānaḥ",
  "GV01rv_06_u:710": "RV_06.039.02.2{11} rujadarugṇaṃ vi valasya sānuṃ paṇīnrvacobhirabhi yodhadindraḥ",
  "GV01rv_06_u:711": "RV_06.039.03.1{11} ayaṃ dyotayadadyuto vyaktūn doṣā vastoḥ śarada indurindra",
  "GV01rv_06_u:712": "RV_06.039.03.2{11} imaṃ ketumadadhurnū cidahnāṃ śucijanmana uṣasaścakāra",
  "GV01rv_06_u:713": "RV_06.039.04.1{11} ayaṃ rocayadaruco rucāno 'yaṃ vāsayad vy ṛtena pūrvīḥ",
  "GV01rv_06_u:714": "RV_06.039.04.2{11} ayamīyata ṛtayugbhiraśvaiḥ svarvidā nābhinā carṣaṇiprāḥ",
  "GV01rv_06_u:715": "RV_06.039.05.1{11} nū gṛṇāno gṛṇate pratna rājanniṣaḥ pinva vasudeyāya pūrvīḥ",
  "GV01rv_06_u:716": "RV_06.039.05.2{11} apa oṣadhīraviṣā vanāni gā arvato nṝn ṛcase rirīhi",
  "GV01rv_06_u:717": "RV_06.040.01.1{12} indra piba tubhyaṃ suto madāyāva sya harī vi mucā sakhāyā",
  "GV01rv_06_u:718": "RV_06.040.01.2{12} uta pra gāya gaṇa ā niṣadyāthā yajñāya gṛṇate vayo dhāḥ",
  "GV01rv_06_u:719": "RV_06.040.02.1{12} asya piba yasya jajñāna indra madāya kratve apibo virapśin",
  "GV01rv_06_u:720": "RV_06.040.02.2{12} tamu te gāvo nara āpo adririnduṃ samahyan pītaye samasmai",
  "GV01rv_06_u:721": "RV_06.040.03.1{12} samiddhe agnau suta indra soma ā tvā vahantu harayo vahiṣṭhāḥ",
  "GV01rv_06_u:722": "RV_06.040.03.2{12} tvāyatā manasā johavīmīndrā yāhi suvitāya mahe naḥ",
  "GV01rv_06_u:723": "RV_06.040.04.1{12} ā yāhi śaśvaduśatā yayāthendra mahā manasā somapeyam",
  "GV01rv_06_u:724": "RV_06.040.04.2{12} upa brahmāṇi śṛṇava imā no 'thā te yajñastanve vayo dhāt",
  "GV01rv_06_u:725": "RV_06.040.05.1{12} yadindra divi pārye yad ṛdhag yad vā sve sadane yatra vāsi",
  "GV01rv_06_u:726": "RV_06.040.05.2{12} ato no yajñamavase niyutvān sajoṣāḥ pāhi girvaṇo marudbhiḥ",
  "GV01rv_06_u:727": "RV_06.041.01.1{13} aheḷamāna upa yāhi yajñaṃ tubhyaṃ pavanta indavaḥ sutāsaḥ",
  "GV01rv_06_u:728": "RV_06.041.01.2{13} gāvo na vajrin svamoko achendrā gahi prathamo yajñiyānām",
  "GV01rv_06_u:729": "RV_06.041.02.1{13} yā te kākut sukṛtā yā variṣṭhā yayā śaśvat pibasi madhva ūrmim",
  "GV01rv_06_u:730": "RV_06.041.02.2{13} tayā pāhi pra te adhvaryurasthāt saṃ te vajrovartatāmindra gavyuḥ",
  "GV01rv_06_u:731": "RV_06.041.03.1{13} eṣa drapso vṛṣabho viśvarūpa indrāya vṛṣṇe samakāri somaḥ",
  "GV01rv_06_u:732": "RV_06.041.03.2{13} etaṃ piba hariva sthātarugra yasyeśiṣe pradivi yasteannam",
  "GV01rv_06_u:733": "RV_06.041.04.1{13} sutaḥ somo asutādindra vasyānayaṃ śreyāñcikituṣe raṇāya",
  "GV01rv_06_u:734": "RV_06.041.04.2{13} etaṃ titirva upa yāhi yajñaṃ tena viśvāstaviṣīrā pṛṇasva",
  "GV01rv_06_u:735": "RV_06.041.05.1{13} hvayāmasi tvendra yāhyarvāṃ araṃ te somastanve bhavāti",
  "GV01rv_06_u:736": "RV_06.041.05.2{13} śatakrato mādayasvā suteṣu prāsmānava pṛtanāsu pra vikṣu",
  "GV01rv_06_u:737": "RV_06.042.01.1{14} pratyasmai pipīṣate viśvāni viduṣe bhara",
  "GV01rv_06_u:738": "RV_06.042.01.2{14} araṃgamāya jagmaye 'paścāddaghvane nare",
  "GV01rv_06_u:739": "RV_06.042.02.1{14} emenaṃ pratyetana somebhiḥ somapātamam",
  "GV01rv_06_u:740": "RV_06.042.02.2{14} amatrebhirṛjīṣiṇamindraṃ sutebhirindubhiḥ",
  "GV01rv_06_u:741": "RV_06.042.03.1{14} yadī sutebhirindubhiḥ somebhiḥ pratibhūṣatha",
  "GV01rv_06_u:742": "RV_06.042.03.2{14} vedā viśvasya medhiro dhṛṣat taṃ-tamideṣate",
  "GV01rv_06_u:743": "RV_06.042.04.1{14} asmā-asmā idandhaso 'dhvaryo pra bharā sutam",
  "GV01rv_06_u:744": "RV_06.042.04.2{14} kuvit samasya jenyasya śardhato 'bhiśasteravasparat",
  "GV01rv_06_u:745": "RV_06.043.01.1{15} yasya tyacchambaraṃ made divodāsāya randhayaḥ",
  "GV01rv_06_u:746": "RV_06.043.01.2{15} ayaṃ sa soma indra te sutaḥ piba",
  "GV01rv_06_u:747": "RV_06.043.02.1{15} yasya tīvrasutaṃ madaṃ madhyamantaṃ ca rakṣase",
  "GV01rv_06_u:748": "RV_06.043.02.2{15} ayaṃ sa...",
  "GV01rv_06_u:749": "RV_06.043.03.1{15} yasya gā antaraśmano made dṛḷhā avāsṛjaḥ",
  "GV01rv_06_u:750": "RV_06.043.03.2{15} ayaṃ sa .. .",
  "GV01rv_06_u:751": "RV_06.043.04.1{15} yasya mandāno andhaso māghonaṃ dadhiṣe śavaḥ",
  "GV01rv_06_u:752": "RV_06.043.04.2{15} ayaṃ sa...",
  "GV01rv_06_u:753": "RV_06.044.01.1{16} yo rayivo rayintamo yo dyumnairdyumnavattamaḥ",
  "GV01rv_06_u:754": "RV_06.044.01.2{16} somaḥ sutaḥ sa indra te 'sti svadhāpate madaḥ",
  "GV01rv_06_u:755": "RV_06.044.02.1{16} yaḥ śagmastuviśagma te rāyo dāmā matīnām",
  "GV01rv_06_u:756": "RV_06.044.02.2{16} somaḥ sutaḥ ...",
  "GV01rv_06_u:757": "RV_06.044.03.1{16} yena vṛddho na śavasā turo na svābhirūtibhiḥ",
  "GV01rv_06_u:758": "RV_06.044.03.2{16} somaḥ sutaḥ ...",
  "GV01rv_06_u:759": "RV_06.044.04.1{16} tyamu vo aprahaṇaṃ gṛṇīṣe śavasas patim",
  "GV01rv_06_u:760": "RV_06.044.04.2{16} indraṃ viśvāsāhaṃ naraṃ maṃhiṣṭhaṃ viśvacarṣaṇim",
  "GV01rv_06_u:761": "RV_06.044.05.1{16} yaṃ vardhayantīd giraḥ patiṃ turasya rādhasaḥ",
  "GV01rv_06_u:762": "RV_06.044.05.2{16} taminnvasya rodasī devī śuṣmaṃ saparyataḥ",
  "GV01rv_06_u:763": "RV_06.044.06.1{17} tad va ukthasya barhaṇendrāyopastṛṇīṣaṇi",
  "GV01rv_06_u:764": "RV_06.044.06.2{17} vipo na yasyotayo vi yad rohanti sakṣitaḥ",
  "GV01rv_06_u:765": "RV_06.044.07.1{17} avidad dakṣaṃ mitro navīyān papāno devebhyo vasyo acait",
  "GV01rv_06_u:766": "RV_06.044.07.2{17} sasavān staulābhirdhautarībhiruruṣyā pāyurabhavat sakhibhyaḥ",
  "GV01rv_06_u:767": "RV_06.044.08.1{17} ṛtasya pathi vedhā apāyi śriye manāṃsi devāso akran",
  "GV01rv_06_u:768": "RV_06.044.08.2{17} dadhāno nāma maho vacobhirvapurdṛśaye venyo vyāvaḥ",
  "GV01rv_06_u:769": "RV_06.044.09.1{17} dyumattamaṃ dakṣaṃ dhehyasme sedhā janānāṃ pūrvīrarātīḥ",
  "GV01rv_06_u:770": "RV_06.044.09.2{17} varṣīyo vayaḥ kṛṇuhi śacībhirdhanasya sātāvasmānaviḍḍhi",
  "GV01rv_06_u:771": "RV_06.044.10.1{17} indra tubhyamin maghavannabhūma vayaṃ dātre harivo mā vivenaḥ",
  "GV01rv_06_u:772": "RV_06.044.10.2{17} nakirāpirdadṛśe martyatrā kimaṅga radhracodanantvāhuḥ",
  "GV01rv_06_u:773": "RV_06.044.11.1{18} mā jasvane vṛṣabha no rarīthā mā te revataḥ sakhye riṣāma",
  "GV01rv_06_u:774": "RV_06.044.11.2{18} pūrvīṣ ṭa indra niṣṣidho janeṣu jahyasuṣvīn pra vṛhāpṛṇataḥ",
  "GV01rv_06_u:775": "RV_06.044.12.1{18} udabhrāṇīva stanayanniyartīndro rādhāṃsyaśvyāni gavyā",
  "GV01rv_06_u:776": "RV_06.044.12.2{18} tvamasi pradivaḥ kārudhāyā mā tvādāmāna ā dabhanmaghonaḥ",
  "GV01rv_06_u:777": "RV_06.044.13.1{18} adhvaryo vīra pra mahe sutānāmindrāya bhara sa hyasya rājā",
  "GV01rv_06_u:778": "RV_06.044.13.2{18} yaḥ pūrvyābhiruta nūtanābhirgīrbhirvāvṛdhe gṛṇatām ṛṣīṇām",
  "GV01rv_06_u:779": "RV_06.044.14.1{18} asya made puru varpāṃsi vidvānindro vṛtrāṇyapratī jaghāna",
  "GV01rv_06_u:780": "RV_06.044.14.2{18} tamu pra hoṣi madhumantamasmai somaṃ vīrāya śipriṇe pibadhyai",
  "GV01rv_06_u:781": "RV_06.044.15.1{18} pātā sutamindro astu somaṃ hantā vṛtraṃ vajreṇa mandasānaḥ",
  "GV01rv_06_u:782": "RV_06.044.15.2{18} gantā yajñaṃ parāvataścidachā vasurdhīnāmavitā kārudhāyāḥ",
  "GV01rv_06_u:783": "RV_06.044.16.1{19} idaṃ tyat pātramindrapānamindrasya priyamamṛtamapāyi",
  "GV01rv_06_u:784": "RV_06.044.16.2{19} matsad yathā saumanasāya devaṃ vyasmad dveṣo yuyavad vyaṃhaḥ",
  "GV01rv_06_u:785": "RV_06.044.17.1{19} enā mandāno jahi śūra śatrūñ jāmimajāmiṃ maghavannamitrān",
  "GV01rv_06_u:786": "RV_06.044.17.2{19} abhiṣeṇānabhyādediśānān parāca indra pra mṛṇājahī ca",
  "GV01rv_06_u:787": "RV_06.044.18.1{19} āsu ṣmā ṇo maghavannindra pṛtsvasmabhyaṃ mahi varivaḥ sugaṃ kaḥ",
  "GV01rv_06_u:788": "RV_06.044.18.2{19} apāṃ tokasya tanayasya jeṣa indra sūrīn kṛṇuhismā no ardham",
  "GV01rv_06_u:789": "RV_06.044.19.1{19} ā tvā harayo vṛṣaṇo yujānā vṛṣarathāso vṛṣaraśmayo 'tyāḥ",
  "GV01rv_06_u:790": "RV_06.044.19.2{19} asmatrāñco vṛṣaṇo vajravāho vṛṣṇe madāya suyujovahantu",
  "GV01rv_06_u:791": "RV_06.044.20.1{19} ā te vṛṣan vṛṣaṇo droṇamasthurghṛtapruṣo normayo madantaḥ",
  "GV01rv_06_u:792": "RV_06.044.20.2{19} indra pra tubhyaṃ vṛṣabhiḥ sutānāṃ vṛṣṇe bharantivṛṣabhāya somam",
  "GV01rv_06_u:793": "RV_06.044.21.1{20} vṛṣāsi divo vṛṣabhaḥ pṛthivyā vṛṣā sindhūnāṃ vṛṣabhastiyānām",
  "GV01rv_06_u:794": "RV_06.044.21.2{20} vṛṣṇe ta indurvṛṣabha pīpāya svādū raso madhupeyo varāya",
  "GV01rv_06_u:795": "RV_06.044.22.1{20} ayaṃ devaḥ sahasā jāyamāna indreṇa yujā paṇimastabhāyat",
  "GV01rv_06_u:796": "RV_06.044.22.2{20} ayaṃ svasya piturāyudhānīnduramuṣṇādaśivasya māyāḥ",
  "GV01rv_06_u:797": "RV_06.044.23.1{20} ayamakṛṇoduṣasaḥ supatnīrayaṃ sūrye adadhājjyotirantaḥ",
  "GV01rv_06_u:798": "RV_06.044.23.2{20} ayaṃ tridhātu divi rocaneṣu triteṣu vindadamṛtaṃ nigūḷham",
  "GV01rv_06_u:799": "RV_06.044.24.1{20} ayaṃ dyāvāpṛthivī vi ṣkabhāyadayaṃ rathamayunak saptaraśmim",
  "GV01rv_06_u:800": "RV_06.044.24.2{20} ayaṃ goṣu śacyā pakvamantaḥ somo dādhāra daśayantramutsam",
  "GV01rv_06_u:801": "RV_06.045.01.1{21} ya ānayat parāvataḥ sunītī turvaśaṃ yadum",
  "GV01rv_06_u:802": "RV_06.045.01.2{21} indraḥ sano yuvā sakhā",
  "GV01rv_06_u:803": "RV_06.045.02.1{21} avipre cid vayo dadhadanāśunā cidarvatā",
  "GV01rv_06_u:804": "RV_06.045.02.2{21} indro jetā hitaṃ dhanam",
  "GV01rv_06_u:805": "RV_06.045.03.1{21} mahīrasya praṇītayaḥ pūrvīruta praśastayaḥ",
  "GV01rv_06_u:806": "RV_06.045.03.2{21} nāsya kṣīyanta ūtayaḥ",
  "GV01rv_06_u:807": "RV_06.045.04.1{21} sakhāyo brahmavāhase 'rcata pra ca gāyata",
  "GV01rv_06_u:808": "RV_06.045.04.2{21} sa hi naḥ pramatirmahī",
  "GV01rv_06_u:809": "RV_06.045.05.1{21} tvamekasya vṛtrahannavitā dvayorasi",
  "GV01rv_06_u:810": "RV_06.045.05.2{21} utedṛśe yathā vayam",
  "GV01rv_06_u:811": "RV_06.045.06.1{22} nayasīd vati dviṣaḥ kṛṇoṣyukthaśaṃsinaḥ",
  "GV01rv_06_u:812": "RV_06.045.06.2{22} nṛbhiḥ suvīra ucyase",
  "GV01rv_06_u:813": "RV_06.045.07.1{22} brahmāṇaṃ brahmavāhasaṃ gīrbhiḥ sakhāyam ṛgmiyam",
  "GV01rv_06_u:814": "RV_06.045.07.2{22} gāṃna dohase huve",
  "GV01rv_06_u:815": "RV_06.045.08.1{22} yasya viśvāni hastayorūcurvasūni ni dvitā",
  "GV01rv_06_u:816": "RV_06.045.08.2{22} vīrasya pṛtanāṣahaḥ",
  "GV01rv_06_u:817": "RV_06.045.09.1{22} vi dṛḷhāni cidadrivo janānāṃ śacīpate",
  "GV01rv_06_u:818": "RV_06.045.09.2{22} vṛha māyā anānata",
  "GV01rv_06_u:819": "RV_06.045.10.1{22} tamu tvā satya somapā indra vājānāṃ pate",
  "GV01rv_06_u:820": "RV_06.045.10.2{22} ahūmahi śravasyavaḥ",
  "GV01rv_06_u:821": "RV_06.045.11.1{23} tamu tvā yaḥ purāsitha yo vā nūnaṃ hite dhane",
  "GV01rv_06_u:822": "RV_06.045.11.2{23} havyaḥsa śrudhī havam",
  "GV01rv_06_u:823": "RV_06.045.12.1{23} dhībhirarvadbhirarvato vājānindra śravāyyān",
  "GV01rv_06_u:824": "RV_06.045.12.2{23} tvayā jeṣma hitaṃ dhanam",
  "GV01rv_06_u:825": "RV_06.045.13.1{23} abhūru vīra girvaṇo mahānindra dhane hite",
  "GV01rv_06_u:826": "RV_06.045.13.2{23} bhare vitantasāyyaḥ",
  "GV01rv_06_u:827": "RV_06.045.14.1{23} yā ta ūtiramitrahan makṣūjavastamāsati",
  "GV01rv_06_u:828": "RV_06.045.14.2{23} tayā no hinuhī ratham",
  "GV01rv_06_u:829": "RV_06.045.15.1{23} sa rathena rathītamo 'smākenābhiyugvanā",
  "GV01rv_06_u:830": "RV_06.045.15.2{23} jeṣi jiṣṇo hitaṃ dhanam",
  "GV01rv_06_u:831": "RV_06.045.16.1{24} ya eka it tamu ṣṭuhi kṛṣṭīnāṃ vicarṣaṇiḥ",
  "GV01rv_06_u:832": "RV_06.045.16.2{24} patirjajñe vṛṣakratuḥ",
  "GV01rv_06_u:833": "RV_06.045.17.1{24} yo gṛṇatāmidāsithāpirūtī śivaḥ sakhā",
  "GV01rv_06_u:834": "RV_06.045.17.2{24} sa tvaṃna indra mṛḷaya",
  "GV01rv_06_u:835": "RV_06.045.18.1{24} dhiṣva vajraṃ gabhastyo rakṣohatyāya vajrivaḥ",
  "GV01rv_06_u:836": "RV_06.045.18.2{24} sāsahīṣṭhā abhi spṛdhaḥ",
  "GV01rv_06_u:837": "RV_06.045.19.1{24} pratnaṃ rayīṇāṃ yujaṃ sakhāyaṃ kīricodanam",
  "GV01rv_06_u:838": "RV_06.045.19.2{24} brahmavāhastamaṃ huve",
  "GV01rv_06_u:839": "RV_06.045.20.1{24} sa hi viśvāni pārthivāneko vasūni patyate",
  "GV01rv_06_u:840": "RV_06.045.20.2{24} girvaṇastamo adhriguḥ",
  "GV01rv_06_u:841": "RV_06.045.21.1{25} sa no niyudbhirā pṛṇa kāmaṃ vājebhiraśvibhiḥ",
  "GV01rv_06_u:842": "RV_06.045.21.2{25} gomadbhirgopate dhṛṣat",
  "GV01rv_06_u:843": "RV_06.045.22.1{25} tad vo gāya sute sacā puruhūtāya satvane",
  "GV01rv_06_u:844": "RV_06.045.22.2{25} śaṃ yad gave",
  "GV01rv_06_u:845": "RV_06.045.22.1{25} na śākine",
  "GV01rv_06_u:846": "RV_06.045.23.1{25} na ghā vasurni yamate dānaṃ vājasya gomataḥ",
  "GV01rv_06_u:847": "RV_06.045.23.2{25} yat sīmupa śravad giraḥ",
  "GV01rv_06_u:848": "RV_06.045.24.1{25} kuvitsasya pra hi vrajaṃ gomantaṃ dasyuhā gamat",
  "GV01rv_06_u:849": "RV_06.045.24.2{25} śacībhirapa no varat",
  "GV01rv_06_u:850": "RV_06.045.25.1{25} imā u tvā śatakrato 'bhi pra ṇonuvurgiraḥ",
  "GV01rv_06_u:851": "RV_06.045.25.2{25} indra vatsaṃna mātaraḥ",
  "GV01rv_06_u:852": "RV_06.045.26.1{26} dūṇāśaṃ sakhyaṃ tava gaurasi vīra gavyate",
  "GV01rv_06_u:853": "RV_06.045.26.2{26} aśvo aśvāyate bhava",
  "GV01rv_06_u:854": "RV_06.045.27.1{26} sa mandasvā hyandhaso ...",
  "GV01rv_06_u:855": "RV_06.045.28.1{26} imā u tvā sute-sute nakṣante girvaṇo giraḥ",
  "GV01rv_06_u:856": "RV_06.045.28.2{26} vatsaṃ gāvona dhenavaḥ",
  "GV01rv_06_u:857": "RV_06.045.29.1{26} purūtamaṃ purūṇāṃ stotṝṇāṃ vivāci",
  "GV01rv_06_u:858": "RV_06.045.29.2{26} vājebhirvājayatām",
  "GV01rv_06_u:859": "RV_06.045.30.1{26} asmākamindra bhūtu te stomo vāhiṣṭho antamaḥ",
  "GV01rv_06_u:860": "RV_06.045.30.2{26} asmān rāye mahe hinu",
  "GV01rv_06_u:861": "RV_06.045.31.1{26} adhi bṛbuḥ paṇīnāṃ varṣiṣṭhe mūrdhannasthāt",
  "GV01rv_06_u:862": "RV_06.045.31.2{26} uruḥ kakṣo na gāṅgyaḥ",
  "GV01rv_06_u:863": "RV_06.045.32.1{26} yasya vāyoriva dravad bhadrā rātiḥ sahasriṇī",
  "GV01rv_06_u:864": "RV_06.045.32.2{26} sadyo dānāya maṃhate",
  "GV01rv_06_u:865": "RV_06.045.33.1{26} tat su no viśve arya ā sadā gṛṇanti kāravaḥ",
  "GV01rv_06_u:866": "RV_06.045.33.2{26} bṛbuṃ sahasradātamaṃ sūriṃ sahasrasātamam",
  "GV01rv_06_u:867": "RV_06.046.01.1{27} tvāmid dhi havāmahe sātā vājasya kāravaḥ",
  "GV01rv_06_u:868": "RV_06.046.01.2{27} tvāṃ vṛtreṣvindra satpatiṃ narastvāṃ kāṣṭhāsvarvataḥ",
  "GV01rv_06_u:869": "RV_06.046.02.1{27} sa tvaṃ naścitra vajrahasta dhṛṣṇuyā maha stavāno adrivaḥ",
  "GV01rv_06_u:870": "RV_06.046.02.2{27} gāmaśvaṃ rathyamindra saṃ kira satrā vājaṃ na jigyuṣe",
  "GV01rv_06_u:871": "RV_06.046.03.1{27} yaḥ satrāhā vicarṣaṇirindraṃ taṃ hūmahe vayam",
  "GV01rv_06_u:872": "RV_06.046.03.2{27} sahasramuṣka tuvinṛmṇa satpate bhavā samatsu no vṛdhe",
  "GV01rv_06_u:873": "RV_06.046.04.1{27} bādhase janān vṛṣabheva manyunā ghṛṣau mīḷha ṛcīṣama",
  "GV01rv_06_u:874": "RV_06.046.04.2{27} asmākaṃ bodhyavitā mahādhane tanūṣvapsu sūrye",
  "GV01rv_06_u:875": "RV_06.046.05.1{27} indra jyeṣṭhaṃ na ā bharanojiṣṭhaṃ papuri śravaḥ",
  "GV01rv_06_u:876": "RV_06.046.05.2{27} yeneme citra vajrahasta rodasī obhe suśipra prāḥ",
  "GV01rv_06_u:877": "RV_06.046.06.1{28} tvāmugramavase carṣaṇīsahaṃ rājan deveṣu hūmahe",
  "GV01rv_06_u:878": "RV_06.046.06.2{28} viśvā su no vithurā pibdanā vaso 'mitrān suṣahān kṛdhi",
  "GV01rv_06_u:879": "RV_06.046.07.1{28} yadindra nāhuṣīṣvānojo nṛmṇaṃ ca kṛṣṭiṣu",
  "GV01rv_06_u:880": "RV_06.046.07.2{28} yad vāpañca kṣitīnāṃ dyumnamā bhara satrā viśvāni pauṃsyā",
  "GV01rv_06_u:881": "RV_06.046.08.1{28} yad vā tṛkṣau maghavan druhyāvā jane yat pūrau kacca vṛṣṇyam",
  "GV01rv_06_u:882": "RV_06.046.08.2{28} asmabhyaṃ tad rirīhi saṃ nṛṣāhye 'mitrān pṛtsuturvaṇe",
  "GV01rv_06_u:883": "RV_06.046.09.1{28} indra tridhātu śaraṇaṃ trivarūthaṃ svastimat",
  "GV01rv_06_u:884": "RV_06.046.09.2{28} chardiryacha maghavadbhyaśca mahyaṃ ca yāvayā didyumebhyaḥ",
  "GV01rv_06_u:885": "RV_06.046.10.1{28} ye gavyatā manasā śatrumādabhurabhipraghnanti dhṛṣṇuyā",
  "GV01rv_06_u:886": "RV_06.046.10.2{28} adha smā no maghavannindra girvaṇastanūpā antamo bhava",
  "GV01rv_06_u:887": "RV_06.046.11.1{29} adha smā no vṛdhe bhavendra nāyamavā yudhi",
  "GV01rv_06_u:888": "RV_06.046.11.2{29} yadantarikṣepatayanti parṇino didyavastigmamūrdhānaḥ",
  "GV01rv_06_u:889": "RV_06.046.12.1{29} yatra śūrāsastanvo vitanvate priyā śarma pitṝṇām",
  "GV01rv_06_u:890": "RV_06.046.12.2{29} adha smā yacha tanve tane ca chardiracittaṃ yāvaya dveṣaḥ",
  "GV01rv_06_u:891": "RV_06.046.13.1{29} yadindra sarge arvataścodayāse mahādhane",
  "GV01rv_06_u:892": "RV_06.046.13.2{29} asamane adhvanivṛjine pathi śyenāniva śravasyatah",
  "GV01rv_06_u:893": "RV_06.046.14.1{29} sindhūnriva pravaṇa āśuyā yato yadi klośamanu ṣvaṇi",
  "GV01rv_06_u:894": "RV_06.046.14.2{29} ā ye vayo na varvṛtatyāmiṣi gṛbhītā bāhvorgavi",
  "GV01rv_06_u:895": "RV_06.047.01.1{30} svāduṣ kilāyaṃ madhumānutāyaṃ tīvraḥ kilāyaṃ rasavānutāyam",
  "GV01rv_06_u:896": "RV_06.047.01.2{30} uto nvasya papivāṃsamindraṃ na kaścanasahata āhaveṣu",
  "GV01rv_06_u:897": "RV_06.047.02.1{30} ayaṃ svāduriha madiṣṭha āsa yasyendro vṛtrahatye mamāda",
  "GV01rv_06_u:898": "RV_06.047.02.2{30} purūṇi yaścyautnā śambarasya vi navatiṃ nava ca dehyo han",
  "GV01rv_06_u:899": "RV_06.047.03.1{30} ayaṃ me pīta udiyarti vacamayaṃ manīṣāmuśatīmajīgaḥ",
  "GV01rv_06_u:900": "RV_06.047.03.2{30} ayaṃ ṣaḷ urvīramimīta dhīro na yābhyo bhuvanaṃ kaccanāre",
  "GV01rv_06_u:901": "RV_06.047.04.1{30} ayaṃ sa yo varimāṇaṃ pṛthivyā varṣmāṇaṃ divo akṛṇodayaṃ saḥ",
  "GV01rv_06_u:902": "RV_06.047.04.2{30} ayaṃ pīyūṣaṃ tisṛṣu pravatsu somo dādhārorvantarikṣam",
  "GV01rv_06_u:903": "RV_06.047.05.1{30} ayaṃ vidaccitradṛśīkamarṇaḥ śukrasadmanāmuṣasāmanīke",
  "GV01rv_06_u:904": "RV_06.047.05.2{30} ayaṃ mahān mahatā skambhanenod dyāmastabhnād vṛṣabhomarutvān",
  "GV01rv_06_u:905": "RV_06.047.06.1{31} dhṛṣat piba kalaśe somamindra vṛtrahā śūra samare vasūnām",
  "GV01rv_06_u:906": "RV_06.047.06.2{31} mādhyandine savana ā vṛṣasva rayisthāno rayimasmāsu dhehi",
  "GV01rv_06_u:907": "RV_06.047.07.1{31} indra pra ṇaḥ puraeteva paśya pra no naya prataraṃ vasyo acha",
  "GV01rv_06_u:908": "RV_06.047.07.2{31} bhavā supāro atipārayo no bhavā sunītiruta vāmanītiḥ",
  "GV01rv_06_u:909": "RV_06.047.08.1{31} uruṃ no lokamanu neṣi vidvān svarvajjyotirabhayaṃ svasti",
  "GV01rv_06_u:910": "RV_06.047.08.2{31} ṛṣvā ta indra sthavirasya bāhū upa stheyāma śaraṇā bṛhantā",
  "GV01rv_06_u:911": "RV_06.047.09.1{31} variṣṭhe na indra vandhure dhā vahiṣṭhayoḥ śatāvannaśvayorā",
  "GV01rv_06_u:912": "RV_06.047.09.2{31} iṣamā vakṣīṣāṃ varṣiṣṭhāṃ mā nastārīn maghavan rāyo aryaḥ",
  "GV01rv_06_u:913": "RV_06.047.10.1{31} indra mṛḷa mahyaṃ jīvātumicha codaya dhiyamayaso na dhārām",
  "GV01rv_06_u:914": "RV_06.047.10.2{31} yat kiṃ cāhaṃ tvāyuridaṃ vadāmi tajjuṣasva kṛdhi mā devavantam",
  "GV01rv_06_u:915": "RV_06.047.11.1{32} trātāramindramavitāramindraṃ have-have suhavaṃ śūramindram",
  "GV01rv_06_u:916": "RV_06.047.11.2{32} hvayāmi śakraṃ puruhūtamindraṃ svasti no maghavādhātvindraḥ",
  "GV01rv_06_u:917": "RV_06.047.12.1{32} indraḥ sutrāmā svavānavobhiḥ sumṛḷīko bhavatu viśvavedāḥ",
  "GV01rv_06_u:918": "RV_06.047.12.2{32} bādhatāṃ dveṣo abhayaṃ kṛṇotu suvīryasya patayaḥ syāma",
  "GV01rv_06_u:919": "RV_06.047.13.1{32} tasya vayaṃ sumatau yajñiyasyāpi bhadre saumanase syāma",
  "GV01rv_06_u:920": "RV_06.047.13.2{32} sa sutrāmā svavānindro asme ārāccid dveṣaḥ sanutaryuyotu",
  "GV01rv_06_u:921": "RV_06.047.14.1{32} ava tve indra pravato normirgiro brahmāṇi niyuto dhavante",
  "GV01rv_06_u:922": "RV_06.047.14.2{32} urū na rādhaḥ savanā purūṇyapo gā vajrin yuvase samindūn",
  "GV01rv_06_u:923": "RV_06.047.15.1{32} ka īṃ stavat kaḥ pṛṇāt ko yajāte yadugramin maghavā viśvahāvet",
  "GV01rv_06_u:924": "RV_06.047.15.2{32} pādāviva praharannanyam-anyaṃ kṛṇoti pūrvamaparaṃ śacībhiḥ",
  "GV01rv_06_u:925": "RV_06.047.16.1{33} śṛṇve vīra ugram-ugraṃ damāyannanyam anyamatinenīyamānaḥ",
  "GV01rv_06_u:926": "RV_06.047.16.2{33} edhamānadviḷ ubhayasya rājā coṣkūyate viśa indro manuṣyān",
  "GV01rv_06_u:927": "RV_06.047.17.1{33} parā pūrveṣāṃ sakhyā vṛṇakti vitarturāṇo aparebhireti",
  "GV01rv_06_u:928": "RV_06.047.17.2{33} anānubhūtīravadhūnvānaḥ pūrvīrindraḥ śaradastartarīti",
  "GV01rv_06_u:929": "RV_06.047.18.1{33} rūpaṃ-rūpaṃ pratirūpo babhūva tadasya rūpaṃ praticakṣaṇāya",
  "GV01rv_06_u:930": "RV_06.047.18.2{33} indro māyābhiḥ pururūpa īyate yuktā hyasya harayaḥśatā daśa",
  "GV01rv_06_u:931": "RV_06.047.19.1{33} yujāno haritā rathe bhūri tvaṣṭeha rājati",
  "GV01rv_06_u:932": "RV_06.047.19.2{33} ko viśvāhā dviṣataḥ pakṣa āsata utāsīneṣu sūriṣu",
  "GV01rv_06_u:933": "RV_06.047.20.1{33} agavyūti kṣetramāgamna devā urvī satī bhūmiraṃhūraṇābhūt",
  "GV01rv_06_u:934": "RV_06.047.20.2{33} bṛhaspate pra cikitsā gaviṣṭāvitthā sate jaritraindra panthām",
  "GV01rv_06_u:935": "RV_06.047.21.1{34} dive-dive sadṛśīranyamardhaṃ kṛṣṇā asedhatapa sadmanojāḥ",
  "GV01rv_06_u:936": "RV_06.047.21.2{34} ahan dāsā vṛṣabho vasnayantodavraje varcinaṃ śambaraṃ ca",
  "GV01rv_06_u:937": "RV_06.047.22.1{34} prastoka in nu rādhasasta indra daśa kośayīrdaśa vājino 'dāt",
  "GV01rv_06_u:938": "RV_06.047.22.2{34} divodāsādatithigvasya rādhaḥ śāmbaraṃ vasu pratyagrabhīṣma",
  "GV01rv_06_u:939": "RV_06.047.23.1{34} daśāśvān daśa kośān daśa vastrādhibhojanā",
  "GV01rv_06_u:940": "RV_06.047.23.2{34} daśo hiraṇyapiṇḍān divodāsādasāniṣam",
  "GV01rv_06_u:941": "RV_06.047.24.1{34} daśa rathān praṣṭimataḥ śataṃ gā atharvabhyaḥ",
  "GV01rv_06_u:942": "RV_06.047.24.2{34} aśvathaḥ pāyave 'dāt",
  "GV01rv_06_u:943": "RV_06.047.25.1{34} mahi rādho viśvajanyaṃ dadhānān bharadvājān sārñjayo abhyayaṣṭa",
  "GV01rv_06_u:944": "RV_06.047.26.1{35} vanaspate vīḍvaṅgo hi bhūyā asmatsakhā prataraṇaḥ suvīraḥ",
  "GV01rv_06_u:945": "RV_06.047.26.2{35} gobhiḥ saṃnaddho asi vīḷayasvāsthātā te jayatu jetvāni",
  "GV01rv_06_u:946": "RV_06.047.27.1{35} divas pṛthivyāḥ paryoja udbhṛtaṃ vanaspatibhyaḥ paryābhṛtaṃ sahaḥ",
  "GV01rv_06_u:947": "RV_06.047.27.2{35} apāmojmānaṃ pari gobhirāvṛtamindrasya vajraṃ haviṣā rathaṃ yaja",
  "GV01rv_06_u:948": "RV_06.047.28.1{35} indrasya vajro marutāmanīkaṃ mitrasya garbho varuṇasya nābhiḥ",
  "GV01rv_06_u:949": "RV_06.047.28.2{35} semāṃ no havyadātiṃ juṣāṇo deva ratha prati havyā gṛbhāya",
  "GV01rv_06_u:950": "RV_06.047.29.1{35} upa śvāsaya pṛthivīmuta dyāṃ purutrā te manutāṃ viṣṭhitaṃ jagat",
  "GV01rv_06_u:951": "RV_06.047.29.2{35} sa dundubhe sajūrindreṇa devairdūrād davīyoapa sedha śatrūn",
  "GV01rv_06_u:952": "RV_06.047.30.1{35} ā krandaya balamojo na ā dhā ni ṣṭanihi duritā bādhamānaḥ",
  "GV01rv_06_u:953": "RV_06.047.30.2{35} apa protha dundubhe duchunā ita indrasya muṣṭirasi vīḷayasva",
  "GV01rv_06_u:954": "RV_06.047.31.1{35} āmūraja pratyāvartayemāḥ ketumad dundubhirvāvadīti",
  "GV01rv_06_u:955": "RV_06.047.31.2{35} samaśvaparṇāścaranti no naro 'smākamindra rathino jayantu",
  "GV01rv_06_u:956": "RV_06.048.01.1{01} yajñā-yajñā vo agnaye girā-girā ca dakṣase",
  "GV01rv_06_u:957": "RV_06.048.01.2{01} pra-pra vayamamṛtaṃ jātavedasaṃ priyaṃ mitraṃ na śaṃsiṣam",
  "GV01rv_06_u:958": "RV_06.048.02.1{01} ūrjo napātaṃ sa hināyamasmayurdāśema havyadātaye",
  "GV01rv_06_u:959": "RV_06.048.02.2{01} bhuvad vājeṣvavitā bhuvad vṛdha uta trātā tanūnām",
  "GV01rv_06_u:960": "RV_06.048.03.1{01} vṛṣā hyagne ajaro mahān vibhāsyarciṣā",
  "GV01rv_06_u:961": "RV_06.048.03.2{01} ajasreṇa śociṣā śośucacchuce sudītibhiḥ su dīdihi",
  "GV01rv_06_u:962": "RV_06.048.04.1{01} maho devān yajasi yakṣyānuṣak tava kratvota daṃsanā",
  "GV01rv_06_u:963": "RV_06.048.04.2{01} arvācaḥ sīṃ kṛṇuhyagne 'vase rāsva vājota vaṃsva",
  "GV01rv_06_u:964": "RV_06.048.05.1{01} yamāpo adrayo vanā garbham ṛtasya piprati",
  "GV01rv_06_u:965": "RV_06.048.05.2{01} sahasā yo mathito jāyate nṛbhiḥ pṛthivyā adhi sānavi",
  "GV01rv_06_u:966": "RV_06.048.06.1{02} ā yaḥ paprau bhānunā rodasī ubhe dhūmena dhāvate divi",
  "GV01rv_06_u:967": "RV_06.048.06.2{02} tirastamo dadṛśa ūrmyāsvā śyāvāsvaruṣo vṛṣā śyāvā aruṣo vṛṣā",
  "GV01rv_06_u:968": "RV_06.048.07.1{02} bṛhadbhiragne arcibhiḥ śukreṇa deva śociṣā",
  "GV01rv_06_u:969": "RV_06.048.07.2{02} bharadvāje samidhāno yaviṣṭhya revan naḥ śukra dīdihi dyumat pāvaka dīdihi",
  "GV01rv_06_u:970": "RV_06.048.08.1{02} viśvāsāṃ gṛhapatirviśāmasi tvamagne mānuṣīṇām",
  "GV01rv_06_u:971": "RV_06.048.08.2{02} śataṃ pūrbhiryaviṣṭha pāhyaṃhasaḥ sameddhāraṃ śataṃ himā stotṛbhyo ye ca dadati",
  "GV01rv_06_u:972": "RV_06.048.09.1{02} tvaṃ naścitra ūtyā vaso rādhāṃsi codaya",
  "GV01rv_06_u:973": "RV_06.048.09.2{02} asya rāyastvamagne rathīrasi vidā gādhaṃ tuce tu naḥ",
  "GV01rv_06_u:974": "RV_06.048.10.1{02} parṣi tokaṃ tanayaṃ partṛbhiṣ ṭvamadabdhairaprayutvabhiḥ",
  "GV01rv_06_u:975": "RV_06.048.10.2{02} agne heḷāṃsi daivyā yuyodhi no 'devāni hvarāṃsi ca",
  "GV01rv_06_u:976": "RV_06.048.11.1{03} ā sakhāyaḥ sabardughāṃ dhenumajadhvamupa navyasā vacaḥ",
  "GV01rv_06_u:977": "RV_06.048.11.2{03} sṛjadhvamanapasphurām",
  "GV01rv_06_u:978": "RV_06.048.12.1{03} yā śardhāya mārutāya svabhānave śravo 'mṛtyu dhukṣata",
  "GV01rv_06_u:979": "RV_06.048.12.2{03} yā mṛḷīke marutāṃ turāṇāṃ yā sumnairevayāvarī",
  "GV01rv_06_u:980": "RV_06.048.13.1{03} bharadvājāyāva dhukṣata dvitā",
  "GV01rv_06_u:981": "RV_06.048.13.2{03} dhenuṃ ca viśvadohasamiṣaṃ ca viśvabhojasam",
  "GV01rv_06_u:982": "RV_06.048.14.1{03} taṃ va indraṃ na sukratuṃ varuṇamiva māyinam",
  "GV01rv_06_u:983": "RV_06.048.14.2{03} aryamaṇaṃ na mandraṃ sṛprabhojasaṃ viṣṇuṃ na stuṣa ādiśe",
  "GV01rv_06_u:984": "RV_06.048.15.1{03} tveṣaṃ śardho na mārutaṃ tuviṣvaṇyanarvāṇaṃ pūṣaṇaṃ saṃ yathā śatā",
  "GV01rv_06_u:985": "RV_06.048.15.2{03} saṃ sahasrā kāriṣaccarṣaṇibhya ānāvirgūḷhā vasū karat suvedā no vasū karat",
  "GV01rv_06_u:986": "RV_06.048.16.1{03} ā mā pūṣannupa drava śaṃsiṣaṃ nu te apikarṇa āghṛṇe",
  "GV01rv_06_u:987": "RV_06.048.16.2{03} aghā aryo arātayaḥ",
  "GV01rv_06_u:988": "RV_06.048.17.1{04} mā kākambīramud vṛho vanaspatimaśastīrvi hi nīnaśaḥ",
  "GV01rv_06_u:989": "RV_06.048.17.2{04} mota sūro aha evā cana grīvā ādadhate veḥ",
  "GV01rv_06_u:990": "RV_06.048.18.1{04} dṛteriva te 'vṛkamastu sakhyam",
  "GV01rv_06_u:991": "RV_06.048.18.2{04} achidrasya dadhanvataḥ supūrṇasya dadhanvataḥ",
  "GV01rv_06_u:992": "RV_06.048.19.1{04} paro hi martyairasi samo devairuta śriyā",
  "GV01rv_06_u:993": "RV_06.048.19.2{04} abhi khyaḥ pūṣan pṛtanāsu nastvamavā nūnaṃ yathā purā",
  "GV01rv_06_u:994": "RV_06.048.20.1{04} vāmī vāmasya dhūtayaḥ praṇītirastu sūnṛtā",
  "GV01rv_06_u:995": "RV_06.048.20.2{04} devasya vāmaruto martyasya vejānasya prayajyavaḥ",
  "GV01rv_06_u:996": "RV_06.048.21.1{04} sadyaścid yasya carkṛtiḥ pari dyāṃ devo naiti sūryaḥ",
  "GV01rv_06_u:997": "RV_06.048.21.2{04} tveṣaṃ śavo dadhire nāma yajñiyaṃ maruto vṛtrahaṃ śavo jyeṣṭhaṃ vṛtrahaṃ śavaḥ",
  "GV01rv_06_u:998": "RV_06.048.22.1{04} sakṛd dha dyaurajāyata sakṛd bhūmirajāyata",
  "GV01rv_06_u:999": "RV_06.048.22.2{04} pṛśnyā dugdhaṃ sakṛt payastadanyo nānu jāyate",
  "GV01rv_06_u:1000": "RV_06.049.01.1{05} stuṣe janaṃ suvrataṃ navyasībhirgīrbhirmitrāvaruṇā sumnayantā",
  "GV01rv_06_u:1001": "RV_06.049.01.2{05} ta ā gamantu ta iha śruvantu sukṣatrāso varuṇomitro agniḥ",
  "GV01rv_06_u:1002": "RV_06.049.02.1{05} viśo-viśa īḍyamadhvareṣvadṛptakratumaratiṃ yuvatyoḥ",
  "GV01rv_06_u:1003": "RV_06.049.02.2{05} divaḥ śiśuṃ sahasaḥ sūnumagniṃ yajñasya ketumaruṣaṃ yajadhyai",
  "GV01rv_06_u:1004": "RV_06.049.03.1{05} aruṣasya duhitarā virūpe stṛbhiranyā pipiśe sūro anyā",
  "GV01rv_06_u:1005": "RV_06.049.03.2{05} mithasturā vicarantī pāvake manma śrutaṃ nakṣata ṛcyamāne",
  "GV01rv_06_u:1006": "RV_06.049.04.1{05} pra vāyumachā bṛhatī manīṣā bṛhadrayiṃ viśvavāraṃ rathaprām",
  "GV01rv_06_u:1007": "RV_06.049.04.2{05} dyutadyāmā niyutaḥ patyamānaḥ kaviḥ kavimiyakṣasi prayajyo",
  "GV01rv_06_u:1008": "RV_06.049.05.1{05} sa me vapuśchadayadaśvinoryo ratho virukmān manasā yujānaḥ",
  "GV01rv_06_u:1009": "RV_06.049.05.2{05} yena narā nāsatyeṣayadhyai vartiryāthastanayāya tmane ca",
  "GV01rv_06_u:1010": "RV_06.049.06.1{06} parjanyavātā vṛṣabhā pṛthivyāḥ purīṣāṇi jinvatamapyāni",
  "GV01rv_06_u:1011": "RV_06.049.06.2{06} satyaśrutaḥ kavayo yasya gīrbhirjagata sthātarjagadākṛṇudhvam",
  "GV01rv_06_u:1012": "RV_06.049.07.1{06} pāvīravī kanyā citrāyuḥ sarasvatī vīrapatnī dhiyaṃ dhāt",
  "GV01rv_06_u:1013": "RV_06.049.07.2{06} gnābhirachidraṃ śaraṇaṃ sajoṣā durādharṣaṃ gṛṇate śarma yaṃsat",
  "GV01rv_06_u:1014": "RV_06.049.08.1{06} pathas-pathaḥ paripatiṃ vacasyā kāmena kṛto abhyānaḷ arkam",
  "GV01rv_06_u:1015": "RV_06.049.08.2{06} sa no rāsacchurudhaścandrāgrā dhiyaṃ-dhiyaṃ sīṣadhāti pra pūṣā",
  "GV01rv_06_u:1016": "RV_06.049.09.1{06} prathamabhājaṃ yaśasaṃ vayodhāṃ supāṇiṃ devaṃ sugabhastim ṛbhvam",
  "GV01rv_06_u:1017": "RV_06.049.09.2{06} hotā yakṣad yajataṃ pastyānāmagnistvaṣṭāraṃ suhavaṃ vibhāvā",
  "GV01rv_06_u:1018": "RV_06.049.10.1{06} bhuvanasya pitaraṃ gīrbhirābhī rudraṃ divā vardhayā rudramaktau",
  "GV01rv_06_u:1019": "RV_06.049.10.2{06} bṛhantam ṛṣvamajaraṃ suṣumnam ṛdhag ghuvema kavineṣitāsaḥ",
  "GV01rv_06_u:1020": "RV_06.049.11.1{07} ā yuvānaḥ kavayo yajñiyāso maruto ganta gṛṇato varasyām",
  "GV01rv_06_u:1021": "RV_06.049.11.2{07} acitraṃ cid dhi jinvathā vṛdhanta itthā nakṣanto naro aṅgirasvat",
  "GV01rv_06_u:1022": "RV_06.049.12.1{07} pra vīrāya pra tavase turāyājā yūtheva paśurakṣirastam",
  "GV01rv_06_u:1023": "RV_06.049.12.2{07} sa pispṛśati tanvi śrutasya stṛbhirna nākaṃ vacanasyavipaḥ",
  "GV01rv_06_u:1024": "RV_06.049.13.1{07} yo rajāṃsi vimame pārthivāni triścid viṣṇurmanave bādhitāya",
  "GV01rv_06_u:1025": "RV_06.049.13.2{07} tasya te śarmannupadadyamāne rāyā madema tanvā tanā ca",
  "GV01rv_06_u:1026": "RV_06.049.14.1{07} tan no 'hirbudhnyo abdhirarkaistat parvatastat savitā cano dhāt",
  "GV01rv_06_u:1027": "RV_06.049.14.2{07} tadoṣadhībhirabhi rātiṣāco bhagaḥ purandhirjinvatu pra rāye",
  "GV01rv_06_u:1028": "RV_06.049.15.1{07} nu no rayiṃ rathyaṃ carṣaṇiprāṃ puruvīraṃ maha ṛtasya gopām",
  "GV01rv_06_u:1029": "RV_06.049.15.2{07} kṣayaṃ dātājaraṃ yena janān spṛdho adevīrabhi cakramāma viśa ādevīrabhyaśnavāma",
  "GV01rv_06_u:1030": "RV_06.050.01.1{08} huve vo devīmaditiṃ namobhirmṛḷīkāya varuṇaṃ mitramagnim",
  "GV01rv_06_u:1031": "RV_06.050.01.2{08} abhikṣadāmaryamaṇaṃ suśevaṃ trātṝn devān savitāraṃ bhagaṃ ca",
  "GV01rv_06_u:1032": "RV_06.050.02.1{08} sujyotiṣaḥ sūrya dakṣapitṝnanāgāstve sumaho vīhi devān",
  "GV01rv_06_u:1033": "RV_06.050.02.2{08} dvijanmāno ya ṛtasāpaḥ satyāḥ svarvanto yajatā agnijihvāḥ",
  "GV01rv_06_u:1034": "RV_06.050.03.1{08} uta dyāvāpṛthivī kṣatramuru bṛhad rodasī śaraṇaṃ suṣumne",
  "GV01rv_06_u:1035": "RV_06.050.03.2{08} mahas karatho varivo yathā no 'sme kṣayāya dhiṣaṇe anehaḥ",
  "GV01rv_06_u:1036": "RV_06.050.04.1{08} ā no rudrasya sūnavo namantāmadyā hūtāso vasavo 'dhṛṣṭāḥ",
  "GV01rv_06_u:1037": "RV_06.050.04.2{08} yadīmarbhe mahati vā hitāso bādhe maruto ahvāma devān",
  "GV01rv_06_u:1038": "RV_06.050.05.1{08} mimyakṣa yeṣu rodasī nu devī siṣakti pūṣā abhyardhayajvā",
  "GV01rv_06_u:1039": "RV_06.050.05.2{08} śrutvā havaṃ maruto yad dha yātha bhūmā rejante adhvani pravikte",
  "GV01rv_06_u:1040": "RV_06.050.06.1{09} abhi tyaṃ vīraṃ girvaṇasamarcendraṃ brahmaṇā jaritarnavena",
  "GV01rv_06_u:1041": "RV_06.050.06.2{09} śravadid dhavamupa ca stavāno rāsad vājānupa maho gṛṇānaḥ",
  "GV01rv_06_u:1042": "RV_06.050.07.1{09} omānamāpo mānuṣīramṛktaṃ dhāta tokāya tanayāya śaṃyoḥ",
  "GV01rv_06_u:1043": "RV_06.050.07.2{09} yūyaṃ hi ṣṭhā bhiṣajo mātṛtamā viśvasya sthāturjagato janitrīḥ",
  "GV01rv_06_u:1044": "RV_06.050.08.1{09} ā no devaḥ savitā trāyamāṇo hiraṇyapāṇiryajato jagamyāt",
  "GV01rv_06_u:1045": "RV_06.050.08.2{09} yo datravānuṣaso na pratīkaṃ vyūrṇute dāśuṣe vāryāṇi",
  "GV01rv_06_u:1046": "RV_06.050.09.1{09} uta tvaṃ sūno sahaso no adyā devānasminnadhvare vavṛtyāḥ",
  "GV01rv_06_u:1047": "RV_06.050.09.2{09} syāmahaṃ te sadamid rātau tava syāmagne 'vasā suvīraḥ",
  "GV01rv_06_u:1048": "RV_06.050.10.1{09} uta tyā me havamā jagmyātaṃ nāsatyā dhībhiryuvamaṅga viprā",
  "GV01rv_06_u:1049": "RV_06.050.10.2{09} atriṃ na mahastamaso 'mumuktaṃ tūrvataṃ narā duritādabhīke",
  "GV01rv_06_u:1050": "RV_06.050.11.1{10} te no rāyo dyumato vājavato dātāro bhūta nṛvataḥ purukṣoḥ",
  "GV01rv_06_u:1051": "RV_06.050.11.2{10} daśasyanto divyāḥ pārthivāso gojātā apyā mṛlatā cadevāḥ",
  "GV01rv_06_u:1052": "RV_06.050.12.1{10} te no rudraḥ sarasvatī sajoṣā mīḷhuṣmanto viṣṇurmṛḷantu vāyuḥ",
  "GV01rv_06_u:1053": "RV_06.050.12.2{10} ṛbhukṣā vājo daivyo vidhātā parjanyāvātā pipyatāmiṣaṃ naḥ",
  "GV01rv_06_u:1054": "RV_06.050.13.1{10} uta sya devaḥ savitā bhago no 'pāṃ napādavatu dānu papriḥ",
  "GV01rv_06_u:1055": "RV_06.050.13.2{10} tvaṣṭā devebhirjanibhiḥ sajoṣā dyaurdevebhiḥ pṛthivī samudraiḥ",
  "GV01rv_06_u:1056": "RV_06.050.14.1{10} uta no 'hirbudhnyaḥ śṛṇotvaja ekapāt pṛthivī samudraḥ",
  "GV01rv_06_u:1057": "RV_06.050.14.2{10} viśve devā ṛtāvṛdho huvānā stutā mantrāḥ kaviśastā avantu",
  "GV01rv_06_u:1058": "RV_06.050.15.1{10} evā napāto mama tasya dhībhirbharadvājā abhyarcantyarkaiḥ",
  "GV01rv_06_u:1059": "RV_06.050.15.2{10} gnā hutāso vasavo 'dhṛṣṭā viśve stutāso bhūtā yajatrāḥ",
  "GV01rv_06_u:1060": "RV_06.051.01.1{11} udu tyaccakṣurmahi mitrayorāneti priyaṃ varuṇayoradabdham",
  "GV01rv_06_u:1061": "RV_06.051.01.2{11} ṛtasya śuci darśatamanīkaṃ rukmo na diva uditāvyadyaut",
  "GV01rv_06_u:1062": "RV_06.051.02.1{11} veda yastrīṇi vidathānyeṣāṃ devānāṃ janma sanutarā ca vipraḥ",
  "GV01rv_06_u:1063": "RV_06.051.02.2{11} ṛju marteṣu vṛjinā ca paśyannabhi caṣṭe sūro arya evān",
  "GV01rv_06_u:1064": "RV_06.051.03.1{11} stuṣa u vo maha ṛtasya gopānaditiṃ mitraṃ varuṇaṃ sujātān",
  "GV01rv_06_u:1065": "RV_06.051.03.2{11} aryamaṇaṃ bhagamadabdhadhītīnachā voce sadhanyaḥ pāvakān",
  "GV01rv_06_u:1066": "RV_06.051.04.1{11} riśādasaḥ satpatīnradabdhān maho rājñaḥ suvasanasya dātṝn",
  "GV01rv_06_u:1067": "RV_06.051.04.2{11} yūnaḥ sukṣatrān kṣayato divo nṝnādityān yāmyaditiṃ duvoyu",
  "GV01rv_06_u:1068": "RV_06.051.05.1{11} dyauṣ pitaḥ pṛthivi mātaradhrugagne bhrātarvasavo mṛḷatā naḥ",
  "GV01rv_06_u:1069": "RV_06.051.05.2{11} viśva ādityā adite sajoṣā asmabhyaṃ śarma bahulaṃ vi yanta",
  "GV01rv_06_u:1070": "RV_06.051.06.1{12} mā no vṛkāya vṛkye samasmā aghāyate rīradhatā yajatrāḥ",
  "GV01rv_06_u:1071": "RV_06.051.06.2{12} yūyaṃ hi ṣṭhā rathyo nastanūnāṃ yūyaṃ dakṣasya vacaso babhūva",
  "GV01rv_06_u:1072": "RV_06.051.07.1{12} mā va eno anyakṛtaṃ bhujema mā tat karma vasavo yaccayadhve",
  "GV01rv_06_u:1073": "RV_06.051.07.2{12} viśvasya hi kṣayatha viśvadevāḥ svayaṃ ripustanvaṃ rīriṣīṣṭa",
  "GV01rv_06_u:1074": "RV_06.051.08.1{12} nama idugraṃ nama ā vivāse namo dādhāra pṛthivīmuta dyām",
  "GV01rv_06_u:1075": "RV_06.051.08.2{12} namo devebhyo nama īśa eṣāṃ kṛtaṃ cideno namasāvivāse",
  "GV01rv_06_u:1076": "RV_06.051.09.1{12} ṛtasya vo rathyaḥ pūtadakṣān ṛtasya pastyasado adabdhān",
  "GV01rv_06_u:1077": "RV_06.051.09.2{12} tānā namobhirurucakṣaso nṝn viśvān va ā name maho yajatrāḥ",
  "GV01rv_06_u:1078": "RV_06.051.10.1{12} te hi śreṣṭhavarcasasta u nastiro viśvāni duritā nayanti",
  "GV01rv_06_u:1079": "RV_06.051.10.2{12} sukṣatrāso varuṇo mitro agnir{ṛ}tadhītayo vakmarājasatyāḥ",
  "GV01rv_06_u:1080": "RV_06.051.11.1{13} te na indraḥ pṛthivī kṣāma vardhan pūṣā bhago aditiḥ pañca janāḥ",
  "GV01rv_06_u:1081": "RV_06.051.11.2{13} suśarmāṇaḥ svavasaḥ sunīthā bhavantu naḥsutrātrāsaḥ sugopāḥ",
  "GV01rv_06_u:1082": "RV_06.051.12.1{13} nū sadmānaṃ divyaṃ naṃśi devā bhāradvājaḥ sumatiṃ yāti hotā",
  "GV01rv_06_u:1083": "RV_06.051.12.2{13} āsānebhiryajamāno miyedhairdevānāṃ janma vasūyurvavanda",
  "GV01rv_06_u:1084": "RV_06.051.13.1{13} apa tyaṃ vṛjinaṃ ripuṃ stenamagne durādhyam",
  "GV01rv_06_u:1085": "RV_06.051.13.2{13} daviṣṭhamasya satpate kṛdhī sugam",
  "GV01rv_06_u:1086": "RV_06.051.14.1{13} grāvāṇaḥ soma no hi kaṃ sakhitvanāya vāvaśuḥ",
  "GV01rv_06_u:1087": "RV_06.051.14.2{13} jahī nyatriṇaṃ paṇiṃ vṛko hi ṣaḥ",
  "GV01rv_06_u:1088": "RV_06.051.15.1{13} yūyaṃ hi ṣṭhā sudānava indrajyeṣṭhā abhidyavaḥ",
  "GV01rv_06_u:1089": "RV_06.051.15.2{13} kartā no adhvannā sugaṃ gopā amā",
  "GV01rv_06_u:1090": "RV_06.051.16.1{13} api panthāmaganmahi svastigāmanehasam",
  "GV01rv_06_u:1091": "RV_06.051.16.2{13} yena viśvāḥ paridviṣo vṛṇakti vindate vasu",
  "GV01rv_06_u:1092": "RV_06.052.01.1{14} na tad divā na pṛthivyānu manye na yajñena nota śamībhirābhiḥ",
  "GV01rv_06_u:1093": "RV_06.052.01.2{14} ubjantu taṃ subhvaḥ parvatāso ni hīyatāmatiyājasya yaṣṭā",
  "GV01rv_06_u:1094": "RV_06.052.02.1{14} ati vā yo maruto manyate no brahma vā yaḥ kriyamāṇaṃ ninitsāt",
  "GV01rv_06_u:1095": "RV_06.052.02.2{14} tapūṃṣi tasmai vṛjināni santu brahmadviṣamabhi taṃ śocatu dyauḥ",
  "GV01rv_06_u:1096": "RV_06.052.03.1{14} kimaṅga tvā brahmaṇaḥ soma gopāṃ kimaṅga tvāhurabhiśastipāṃ naḥ",
  "GV01rv_06_u:1097": "RV_06.052.03.2{14} kimaṅga naḥ paśyasi nidyamānān brahmadviṣe tapuṣiṃ hetimasya",
  "GV01rv_06_u:1098": "RV_06.052.04.1{14} avantu māmuṣaso jāyamānā avantu mā sindhavaḥ pinvamānāḥ",
  "GV01rv_06_u:1099": "RV_06.052.04.2{14} avantu mā parvatāso dhruvāso 'vantu mā pitaro devahūtau",
  "GV01rv_06_u:1100": "RV_06.052.05.1{14} viśvadānīṃ sumanasaḥ syāma paśyema nu sūryamuccarantam",
  "GV01rv_06_u:1101": "RV_06.052.05.2{14} tathā karad vasupatirvasūnāṃ devānohāno 'vasāgamiṣṭhaḥ",
  "GV01rv_06_u:1102": "RV_06.052.06.1{15} indro nediṣṭhamavasāgamiṣṭhaḥ sarasvatī sindhubhiḥ pinvamānā",
  "GV01rv_06_u:1103": "RV_06.052.06.2{15} parjanyo na oṣadhībhirmayobhuragniḥ suśaṃsaḥ suhavaḥ piteva",
  "GV01rv_06_u:1104": "RV_06.052.07.1{15} viśve devāsa ā gata śṛṇutā ma imaṃ havam",
  "GV01rv_06_u:1105": "RV_06.052.07.2{15} edaṃ barhirni ṣīdata",
  "GV01rv_06_u:1106": "RV_06.052.08.1{15} yo vo devā ghṛtasnunā havyena pratibhūṣati",
  "GV01rv_06_u:1107": "RV_06.052.08.2{15} taṃ viśva upa gachatha",
  "GV01rv_06_u:1108": "RV_06.052.09.1{15} upa naḥ sūnavo giraḥ śṛṇvantvamṛtasya ye",
  "GV01rv_06_u:1109": "RV_06.052.09.2{15} sumṛḷīkā bhavantu naḥ",
  "GV01rv_06_u:1110": "RV_06.052.10.1{15} viśve devā ṛtāvṛdha ṛtubhirhavanaśrutaḥ",
  "GV01rv_06_u:1111": "RV_06.052.10.2{15} juṣantāṃ yujyaṃ payaḥ",
  "GV01rv_06_u:1112": "RV_06.052.11.1{16} stotramindro marudgaṇastvaṣṭṛmān mitro aryamā",
  "GV01rv_06_u:1113": "RV_06.052.11.2{16} imā havyā juṣanta naḥ",
  "GV01rv_06_u:1114": "RV_06.052.12.1{16} imaṃ no agne adhvaraṃ hotarvayunaśo yaja",
  "GV01rv_06_u:1115": "RV_06.052.12.2{16} cikitvān daivyaṃ janam",
  "GV01rv_06_u:1116": "RV_06.052.13.1{16} viśve devāḥ śṛṇutemaṃ havaṃ me ye antarikṣe ya upa dyavi ṣṭha",
  "GV01rv_06_u:1117": "RV_06.052.13.2{16} ye agnijihvā uta vā yajatrā āsadyāsmin barhiṣi mādayadhvam",
  "GV01rv_06_u:1118": "RV_06.052.14.1{16} viśve devā mama śṛṇvantu yajñiyā ubhe rodasī apāṃ napācca manma",
  "GV01rv_06_u:1119": "RV_06.052.14.2{16} mā vo vacāṃsi paricakṣyāṇi vocaṃ sumneṣvid vo antamā madema",
  "GV01rv_06_u:1120": "RV_06.052.15.1{16} ye ke ca jmā mahino ahimāyā divo jajñire apāṃ sadhasthe",
  "GV01rv_06_u:1121": "RV_06.052.15.2{16} te asmabhyamiṣaye viśvamāyuḥ kṣapa usrā varivasyantudevāḥ",
  "GV01rv_06_u:1122": "RV_06.052.16.1{16} agnīparjanyāvavataṃ dhiyaṃ me 'smin have suhavā suṣṭutiṃnaḥ",
  "GV01rv_06_u:1123": "RV_06.052.16.2{16} iḷāmanyo janayad garbhamanyaḥ prajāvatīriṣa ā dhattamasme",
  "GV01rv_06_u:1124": "RV_06.052.17.1{16} stīrṇe barhiṣi samidhāne agnau sūktena mahā namasā vivāse",
  "GV01rv_06_u:1125": "RV_06.052.17.2{16} asmin no adya vidathe yajatrā viśve devā haviṣi mādayadhvam",
  "GV01rv_06_u:1126": "RV_06.053.01.1{17} vayamu tvā pathas pate rathaṃ na vājasātaye",
  "GV01rv_06_u:1127": "RV_06.053.01.2{17} dhiye pūṣannayujmahi",
  "GV01rv_06_u:1128": "RV_06.053.02.1{17} abhi no naryaṃ vasu vīraṃ prayatadakṣiṇam",
  "GV01rv_06_u:1129": "RV_06.053.02.2{17} vāmaṃ gṛhapatiṃ naya",
  "GV01rv_06_u:1130": "RV_06.053.03.1{17} aditsantaṃ cidāghṛṇe pūṣan dānāya codaya",
  "GV01rv_06_u:1131": "RV_06.053.03.2{17} paṇeścid vimradā manaḥ",
  "GV01rv_06_u:1132": "RV_06.053.04.1{17} vi patho vājasātaye cinuhi vi mṛdho jahi",
  "GV01rv_06_u:1133": "RV_06.053.04.2{17} sādhantāmugra no dhiyaḥ",
  "GV01rv_06_u:1134": "RV_06.053.05.1{17} pari tṛndhi paṇīnāmārayā hṛdayā kave",
  "GV01rv_06_u:1135": "RV_06.053.05.2{17} athemasmabhyaṃ randhaya",
  "GV01rv_06_u:1136": "RV_06.053.06.1{18} vi pūṣannārayā tuda paṇericha hṛdi priyam",
  "GV01rv_06_u:1137": "RV_06.053.06.2{18} atheṃ ...",
  "GV01rv_06_u:1138": "RV_06.053.07.1{18} ā rikha kikirā kṛṇu paṇīnāṃ hṛdayā kave",
  "GV01rv_06_u:1139": "RV_06.053.07.2{18} atheṃ ...",
  "GV01rv_06_u:1140": "RV_06.053.08.1{18} yāṃ pūṣan brahmacodanīmārāṃ bibharṣyāghṛṇe",
  "GV01rv_06_u:1141": "RV_06.053.08.2{18} tayā samasya hṛdayamā rikha kikirā kṛṇu",
  "GV01rv_06_u:1142": "RV_06.053.09.1{18} yā te aṣṭrā goopaśāghṛṇe paśusādhanī",
  "GV01rv_06_u:1143": "RV_06.053.09.2{18} tasyāste sumnamīmahe",
  "GV01rv_06_u:1144": "RV_06.053.10.1{18} uta no goṣaṇiṃ dhiyamaśvasāṃ vājasāmuta",
  "GV01rv_06_u:1145": "RV_06.053.10.2{18} nṛvat kṛṇuhi vītaye",
  "GV01rv_06_u:1146": "RV_06.054.01.1{19} saṃ pūṣan viduṣā naya yo añjasānuśāsati",
  "GV01rv_06_u:1147": "RV_06.054.01.2{19} ya evedamiti bravat",
  "GV01rv_06_u:1148": "RV_06.054.02.1{19} samu pūṣṇā gamemahi yo gṛhānabhiśāsati",
  "GV01rv_06_u:1149": "RV_06.054.02.2{19} ima eveti cabravat",
  "GV01rv_06_u:1150": "RV_06.054.03.1{19} pūṣṇaścakraṃ na riṣyati na kośo 'va padyate",
  "GV01rv_06_u:1151": "RV_06.054.03.2{19} no asya vyathate paviḥ",
  "GV01rv_06_u:1152": "RV_06.054.04.1{19} yo asmai haviṣāvidhan na taṃ pūṣāpi mṛṣyate",
  "GV01rv_06_u:1153": "RV_06.054.04.2{19} prathamo vidate vasu",
  "GV01rv_06_u:1154": "RV_06.054.05.1{19} pūṣā gā anvetu naḥ puṣā rakṣatvarvataḥ",
  "GV01rv_06_u:1155": "RV_06.054.05.2{19} pūṣā vājaṃ sanotu naḥ",
  "GV01rv_06_u:1156": "RV_06.054.06.1{20} pūṣannanu pra gā ihi yajamānasya sunvataḥ",
  "GV01rv_06_u:1157": "RV_06.054.06.2{20} asmākaṃ stuvatāmuta",
  "GV01rv_06_u:1158": "RV_06.054.07.1{20} mākirneśan mākīṃ riṣan mākīṃ saṃ śāri kevaṭe",
  "GV01rv_06_u:1159": "RV_06.054.07.2{20} athāriṣṭābhirā gahi",
  "GV01rv_06_u:1160": "RV_06.054.08.1{20} śṛṇvantaṃ pūṣaṇaṃ vayamiryamanaṣṭavedasam",
  "GV01rv_06_u:1161": "RV_06.054.08.2{20} īśānaṃrāya īmahe",
  "GV01rv_06_u:1162": "RV_06.054.09.1{20} pūṣan tava vrate vayaṃ na riṣyema kadā cana",
  "GV01rv_06_u:1163": "RV_06.054.09.2{20} stotārasta iha smasi",
  "GV01rv_06_u:1164": "RV_06.054.10.1{20} pari pūṣā parastād dhastaṃ dadhātu dakṣiṇam",
  "GV01rv_06_u:1165": "RV_06.054.10.2{20} punarno naṣṭamājatu",
  "GV01rv_06_u:1166": "RV_06.055.01.1{21} ehi vāṃ vimuco napādāghṛṇe saṃ sacāvahai",
  "GV01rv_06_u:1167": "RV_06.055.01.2{21} rathīr{ṛ}tasya no bhava",
  "GV01rv_06_u:1168": "RV_06.055.02.1{21} rathītamaṃ kapardinamīśānaṃ rādhaso mahaḥ",
  "GV01rv_06_u:1169": "RV_06.055.02.2{21} rāyaḥ sakhāyamīmahe",
  "GV01rv_06_u:1170": "RV_06.055.03.1{21} rāyo dhārāsyāghṛṇe vaso rāśirajāśva",
  "GV01rv_06_u:1171": "RV_06.055.03.2{21} dhīvato-dhīvataḥ sakhā",
  "GV01rv_06_u:1172": "RV_06.055.04.1{21} pūṣaṇaṃ nvajāśvamupa stoṣāma vājinam",
  "GV01rv_06_u:1173": "RV_06.055.04.2{21} svasuryo jāra ucyate",
  "GV01rv_06_u:1174": "RV_06.055.05.1{21} māturdidhiṣumabravaṃ svasurjāraḥ śṛṇotu naḥ",
  "GV01rv_06_u:1175": "RV_06.055.05.2{21} bhrātendrasya sakhā mama",
  "GV01rv_06_u:1176": "RV_06.055.06.1{21} ājāsaḥ pūṣaṇaṃ rathe niśṛmbhāste janaśriyam",
  "GV01rv_06_u:1177": "RV_06.055.06.2{21} devaṃ vahantu bibhrataḥ",
  "GV01rv_06_u:1178": "RV_06.056.01.1{22} ya enamādideśati karambhāditi pūṣaṇam",
  "GV01rv_06_u:1179": "RV_06.056.01.2{22} na tena deva ādiśe",
  "GV01rv_06_u:1180": "RV_06.056.02.1{22} uta ghā sa rathītamaḥ sakhyā satpatiryujā",
  "GV01rv_06_u:1181": "RV_06.056.02.2{22} indro vṛtrāṇi jighnate",
  "GV01rv_06_u:1182": "RV_06.056.03.1{22} utādaḥ paruṣe gavi sūraścakraṃ hiraṇyayam",
  "GV01rv_06_u:1183": "RV_06.056.03.2{22} nyairayadrathītamaḥ",
  "GV01rv_06_u:1184": "RV_06.056.04.1{22} yadadya tvā puruṣṭuta bravāma dasra mantumaḥ",
  "GV01rv_06_u:1185": "RV_06.056.04.2{22} tat su no manma sādhaya",
  "GV01rv_06_u:1186": "RV_06.056.05.1{22} imaṃ ca no gaveṣaṇaṃ sātaye sīṣadho gaṇam",
  "GV01rv_06_u:1187": "RV_06.056.05.2{22} ārāt pūṣannasi śrutaḥ",
  "GV01rv_06_u:1188": "RV_06.056.06.1{22} ā te svastimīmaha āreaghāmupāvasum",
  "GV01rv_06_u:1189": "RV_06.056.06.2{22} adyā ca sarvatātaye śvaśca sarvatātaye",
  "GV01rv_06_u:1190": "RV_06.057.01.1{23} indrā nu pūṣaṇā vayaṃ sakhyāya svastaye",
  "GV01rv_06_u:1191": "RV_06.057.01.2{23} huvema vājasātaye",
  "GV01rv_06_u:1192": "RV_06.057.02.1{23} somamanya upāsadat pātave camvoḥ sutam",
  "GV01rv_06_u:1193": "RV_06.057.02.2{23} karambhamanya ichati",
  "GV01rv_06_u:1194": "RV_06.057.03.1{23} ajā anyasya vahnayo harī anyasya sambhṛtā",
  "GV01rv_06_u:1195": "RV_06.057.03.2{23} tābhyāṃ vṛtrāṇi jighnate",
  "GV01rv_06_u:1196": "RV_06.057.04.1{23} yadindro anayad rito mahīrapo vṛṣantamaḥ",
  "GV01rv_06_u:1197": "RV_06.057.04.2{23} tatra pūṣābhavat sacā",
  "GV01rv_06_u:1198": "RV_06.057.05.1{23} tāṃ pūṣṇaḥ sumatiṃ vayaṃ vṛkṣasya pra vayāmiva",
  "GV01rv_06_u:1199": "RV_06.057.05.2{23} indrasya cā rabhāmahe",
  "GV01rv_06_u:1200": "RV_06.057.06.1{23} ut pūṣaṇaṃ yuvāmahe 'bhīśūnriva sārathiḥ",
  "GV01rv_06_u:1201": "RV_06.057.06.2{23} mahyā indraṃ svastaye",
  "GV01rv_06_u:1202": "RV_06.058.01.1{24} śukraṃ te anyad yajataṃ te anyad viṣurūpe ahanī dyaurivāsi",
  "GV01rv_06_u:1203": "RV_06.058.01.2{24} viśvā hi māyā avasi svadhāvo bhadrā te pūṣanniharātirastu",
  "GV01rv_06_u:1204": "RV_06.058.02.1{24} ajāśvaḥ paśupā vājapastyo dhiyaṃjinvo bhuvane viśve arpitaḥ",
  "GV01rv_06_u:1205": "RV_06.058.02.2{24} aṣṭrāṃ pūṣā śithirāmudvarīvṛjat saṃcakṣāṇobhuvanā deva īyate",
  "GV01rv_06_u:1206": "RV_06.058.03.1{24} yāste pūṣan nāvo antaḥ samudre hiraṇyayīrantarikṣe caranti",
  "GV01rv_06_u:1207": "RV_06.058.03.2{24} tābhiryāsi dūtyāṃ sūryasya kāmena kṛta śrava ichamānaḥ",
  "GV01rv_06_u:1208": "RV_06.058.04.1{24} pūṣā subandhurdiva ā pṛthivyā iḷas patirmaghavā dasmavarcāḥ",
  "GV01rv_06_u:1209": "RV_06.058.04.2{24} yaṃ devāso adaduḥ sūryāyai kāmena kṛtaṃ tavasaṃ svañcam",
  "GV01rv_06_u:1210": "RV_06.059.01.1{25} pra nu vocā suteṣu vāṃ vīryā yāni cakrathuḥ",
  "GV01rv_06_u:1211": "RV_06.059.01.2{25} hatāso vāṃ pitaro devaśatrava indrāgnī jīvatho yuvam",
  "GV01rv_06_u:1212": "RV_06.059.02.1{25} baḷ itthā mahimā vāmindrāgnī paniṣṭha ā",
  "GV01rv_06_u:1213": "RV_06.059.02.2{25} samāno vāṃ janitā bhrātarā yuvaṃ yamāvihehamātarā",
  "GV01rv_06_u:1214": "RV_06.059.03.1{25} okivāṃsā sute sacānaśvā saptī ivādane",
  "GV01rv_06_u:1215": "RV_06.059.03.2{25} indrā nvagnī avaseha vajriṇā vayaṃ devā havāmahe",
  "GV01rv_06_u:1216": "RV_06.059.04.1{25} ya indrāgnī suteṣu vāṃ stavat teṣv ṛtāvṛdhā",
  "GV01rv_06_u:1217": "RV_06.059.04.2{25} joṣavākaṃ vadataḥ pajrahoṣiṇā na devā bhasathaścana",
  "GV01rv_06_u:1218": "RV_06.059.05.1{25} indrāgnī ko asya vāṃ devau martaściketati",
  "GV01rv_06_u:1219": "RV_06.059.05.2{25} viṣūco aśvān yuyujāna īyata ekaḥ samāna ā rathe",
  "GV01rv_06_u:1220": "RV_06.059.06.1{26} indrāgnī apādiyaṃ pūrvāgāt padvatībhyaḥ",
  "GV01rv_06_u:1221": "RV_06.059.06.2{26} hitvī śiro jihvayā vāvadaccarat triṃśat padā nyakramīt",
  "GV01rv_06_u:1222": "RV_06.059.07.1{26} indrāgnī ā hi tanvate naro dhanvāni bāhvoḥ",
  "GV01rv_06_u:1223": "RV_06.059.07.2{26} mā no asmin mahādhane parā varktaṃ gaviṣṭiṣu",
  "GV01rv_06_u:1224": "RV_06.059.08.1{26} indrāgnī tapanti māghā aryo arātayaḥ",
  "GV01rv_06_u:1225": "RV_06.059.08.2{26} apa dveṣāṃsyā kṛtaṃ yuyutaṃ sūryādadhi",
  "GV01rv_06_u:1226": "RV_06.059.09.1{26} indrāgnī yuvorapi vasu divyāni pārthivā",
  "GV01rv_06_u:1227": "RV_06.059.09.2{26} ā na iha prayachataṃ rayiṃ viśvāyupoṣasam",
  "GV01rv_06_u:1228": "RV_06.059.10.1{26} indrāgnī ukthavāhasā stomebhirhavanaśrutā",
  "GV01rv_06_u:1229": "RV_06.059.10.2{26} viśvābhirgīrbhirā gatamasya somasya pītaye",
  "GV01rv_06_u:1230": "RV_06.060.01.1{27} śnathad vṛtramuta sanoti vājamindrā yo agnī sahurī saparyāt",
  "GV01rv_06_u:1231": "RV_06.060.01.2{27} irajyantā vasavyasya bhūreḥ sahastamā sahasā vājayantā",
  "GV01rv_06_u:1232": "RV_06.060.02.1{27} tā yodhiṣṭamabhi gā indra nūnamapaḥ svaruṣaso agna ūḷhaḥ",
  "GV01rv_06_u:1233": "RV_06.060.02.2{27} diśaḥ svaruṣasa indra citrā apo gā agne yuvase niyutvān",
  "GV01rv_06_u:1234": "RV_06.060.03.1{27} ā vṛtrahaṇā vṛtrahabhiḥ śuṣmairindra yātaṃ namobhiragne arvāk",
  "GV01rv_06_u:1235": "RV_06.060.03.2{27} yuvaṃ rādhobhirakavebhirindrāgne asme bhavatamuttamebhiḥ",
  "GV01rv_06_u:1236": "RV_06.060.04.1{27} tā huve yayoridaṃ papne viśvaṃ purā kṛtam",
  "GV01rv_06_u:1237": "RV_06.060.04.2{27} indrāgnī namardhataḥ",
  "GV01rv_06_u:1238": "RV_06.060.05.1{27} ugrā vighaninā mṛdha indrāgnī havāmahe",
  "GV01rv_06_u:1239": "RV_06.060.05.2{27} tā no mṛḷāta īdṛśe",
  "GV01rv_06_u:1240": "RV_06.060.06.1{28} hato vṛtrāṇyāryā hato dāsāni satpatī",
  "GV01rv_06_u:1241": "RV_06.060.06.2{28} hato viśvā apa dviṣaḥ",
  "GV01rv_06_u:1242": "RV_06.060.07.1{28} indrāgnī yuvāmime 'bhi stomā anūṣata",
  "GV01rv_06_u:1243": "RV_06.060.07.2{28} pibataṃ śambhuvā sutam",
  "GV01rv_06_u:1244": "RV_06.060.08.1{28} yā vāṃ santi puruspṛho niyuto dāśuṣe narā",
  "GV01rv_06_u:1245": "RV_06.060.08.2{28} indrāgnī tābhirā gatam",
  "GV01rv_06_u:1246": "RV_06.060.09.1{28} tābhirā gachataṃ naropedaṃ savanaṃ sutam",
  "GV01rv_06_u:1247": "RV_06.060.09.2{28} indrāgnī somapītaye",
  "GV01rv_06_u:1248": "RV_06.060.10.1{28} tamīḷiṣva yo arciṣā vanā viśvā pariṣvajat",
  "GV01rv_06_u:1249": "RV_06.060.10.2{28} kṛṣṇākṛṇoti jihvayā",
  "GV01rv_06_u:1250": "RV_06.060.11.1{29} ya iddha āvivāsati sumnamindrasya martyaḥ",
  "GV01rv_06_u:1251": "RV_06.060.11.2{29} dyumnāya sutarā apaḥ",
  "GV01rv_06_u:1252": "RV_06.060.12.1{29} tā no vājavatīriṣa āśūn pipṛtamarvataḥ",
  "GV01rv_06_u:1253": "RV_06.060.12.2{29} indramagniṃ ca voḷhave",
  "GV01rv_06_u:1254": "RV_06.060.13.1{29} ubhā vāmindrāgnī āhuvadhyā ubhā rādhasaḥ saha mādayadhyai",
  "GV01rv_06_u:1255": "RV_06.060.13.2{29} ubhā dātārāviṣāṃ rayīṇāmubhā vājasya sātaye huve vām",
  "GV01rv_06_u:1256": "RV_06.060.14.1{29} ā no gavyebhiraśvyairvasavyairupa gachatam",
  "GV01rv_06_u:1257": "RV_06.060.14.2{29} sakhāyau devau sakhyāya śambhuvendrāgnī tā havāmahe",
  "GV01rv_06_u:1258": "RV_06.060.15.1{29} indrāgnī śṛṇutaṃ havaṃ yajamānasya sunvataḥ",
  "GV01rv_06_u:1259": "RV_06.060.15.2{29} vītaṃ havyānyā gataṃ pibataṃ somyaṃ madhu",
  "GV01rv_06_u:1260": "RV_06.061.01.1{30} iyamadadād rabhasam ṛṇacyutaṃ divodāsaṃ vadhryaśvāya dāśuṣe",
  "GV01rv_06_u:1261": "RV_06.061.01.2{30} yā śaśvantamācakhādāvasaṃ paṇiṃ tā te dātrāṇi taviṣā sarasvati",
  "GV01rv_06_u:1262": "RV_06.061.02.1{30} iyaṃ śuṣmebhirbisakhā ivārujat sānu girīṇāṃ taviṣebhirūrmibhiḥ",
  "GV01rv_06_u:1263": "RV_06.061.02.2{30} pārāvataghnīmavase suvṛktibhiḥ sarasvatīmā vivāsema dhītibhiḥ",
  "GV01rv_06_u:1264": "RV_06.061.03.1{30} sarasvati devanido ni barhaya prajāṃ viśvasya bṛsayasya māyinaḥ",
  "GV01rv_06_u:1265": "RV_06.061.03.2{30} uta kṣitibhyo 'vanīravindo viṣamebhyo asravo vājinīvati",
  "GV01rv_06_u:1266": "RV_06.061.04.1{30} pra ṇo devī sarasvatī vājebhirvājinīvatī",
  "GV01rv_06_u:1267": "RV_06.061.04.2{30} dhīnāmavitryavatu",
  "GV01rv_06_u:1268": "RV_06.061.05.1{30} yastvā devi sarasvatyupabrūte dhane hite",
  "GV01rv_06_u:1269": "RV_06.061.05.2{30} indraṃ na vṛtratūrye",
  "GV01rv_06_u:1270": "RV_06.061.06.1{31} tvaṃ devi sarasvatyavā vājeṣu vājini",
  "GV01rv_06_u:1271": "RV_06.061.06.2{31} radā pūṣeva naḥsanim",
  "GV01rv_06_u:1272": "RV_06.061.07.1{31} uta syā naḥ sarasvatī ghorā hiraṇyavartaniḥ",
  "GV01rv_06_u:1273": "RV_06.061.07.2{31} vṛtraghnī vaṣṭi suṣṭutim",
  "GV01rv_06_u:1274": "RV_06.061.08.1{31} yasyā ananto ahrutastveṣaścariṣṇurarṇavaḥ",
  "GV01rv_06_u:1275": "RV_06.061.08.2{31} amaścarati roruvat",
  "GV01rv_06_u:1276": "RV_06.061.09.1{31} sā no viśvā ati dviṣaḥ svasṝranyā ṛtāvarī",
  "GV01rv_06_u:1277": "RV_06.061.09.2{31} atannaheva sūryaḥ",
  "GV01rv_06_u:1278": "RV_06.061.10.1{31} uta naḥ priyā priyāsu saptasvasā sujuṣṭā",
  "GV01rv_06_u:1279": "RV_06.061.10.2{31} sarasvatī stomyā bhūt",
  "GV01rv_06_u:1280": "RV_06.061.11.1{32} āpapruṣī pārthivānyuru rajo antarikṣam",
  "GV01rv_06_u:1281": "RV_06.061.11.2{32} sarasvatī nidas pātu",
  "GV01rv_06_u:1282": "RV_06.061.12.1{32} triṣadhasthā saptadhātuḥ pañca jātā vardhayantī",
  "GV01rv_06_u:1283": "RV_06.061.12.2{32} vāje-vāje havyā bhūt",
  "GV01rv_06_u:1284": "RV_06.061.13.1{32} pra yā mahimnā mahināsu cekite dyumnebhiranyā apasāmapastamā",
  "GV01rv_06_u:1285": "RV_06.061.13.2{32} ratha iva bṛhatī vibhvane kṛtopastutyā cikituṣā sarasvatī",
  "GV01rv_06_u:1286": "RV_06.061.14.1{32} sarasvatyabhi no neṣi vasyo māpa spharīḥ payasā mā na ādhak",
  "GV01rv_06_u:1287": "RV_06.061.14.2{32} juṣasva naḥ sakhyā veśyā ca mā tvat kṣetrāṇyaraṇāni ganma",
  "GV01rv_06_u:1288": "RV_06.062.01.1{01} stuṣe narā divo asya prasantāśvinā huve jaramāṇo arkaiḥ",
  "GV01rv_06_u:1289": "RV_06.062.01.2{01} yā sadya usrā vyuṣi jmo antān yuyūṣataḥ paryurūvarāṃsi",
  "GV01rv_06_u:1290": "RV_06.062.02.1{01} tā yajñamā śucibhiścakramāṇā rathasya bhānuṃ rurucūrajobhiḥ",
  "GV01rv_06_u:1291": "RV_06.062.02.2{01} purū varāṃsyamitā mimānāpo dhanvānyati yātho ajrān",
  "GV01rv_06_u:1292": "RV_06.062.03.1{01} tā ha tyad vartiryadaradhramugretthā dhiya ūhathuḥ śaśvadaśvaiḥ",
  "GV01rv_06_u:1293": "RV_06.062.03.2{01} manojavebhiriṣiraiḥ śayadhyai pari vyathirdāśuṣo martyasya",
  "GV01rv_06_u:1294": "RV_06.062.04.1{01} tā navyaso jaramāṇasya manmopa bhūṣato yuyujānasaptī",
  "GV01rv_06_u:1295": "RV_06.062.04.2{01} śubhaṃ pṛkṣamiṣamūrjaṃ vahantā hotā yakṣat pratno adhrug yuvānā",
  "GV01rv_06_u:1296": "RV_06.062.05.1{01} tā valgū dasrā puruśākatamā pratnā navyasā vacasā vivāse",
  "GV01rv_06_u:1297": "RV_06.062.05.2{01} yā śaṃsate stuvate śambhaviṣṭhā babhūvaturgṛṇate citrarātī",
  "GV01rv_06_u:1298": "RV_06.062.06.1{02} tā bhujyuṃ vibhiradbhyaḥ samudrāt tugrasya sūnumūhathūrajobhiḥ",
  "GV01rv_06_u:1299": "RV_06.062.06.2{02} areṇubhiryojanebhirbhujantā patatribhirarṇasonirupasthāt",
  "GV01rv_06_u:1300": "RV_06.062.07.1{02} vi jayuṣā rathyā yātamadriṃ śrutaṃ havaṃ vṛṣaṇā vadhrimatyāḥ",
  "GV01rv_06_u:1301": "RV_06.062.07.2{02} daśasyantā śayave pipyathurgāmiti cyavānā sumatiṃ bhuraṇyū",
  "GV01rv_06_u:1302": "RV_06.062.08.1{02} yad rodasī pradivo asti bhūmā heḷo devānāmuta martyatrā",
  "GV01rv_06_u:1303": "RV_06.062.08.2{02} tadādityā vasavo rudriyāso rakṣoyuje tapuraghaṃ dadhāta",
  "GV01rv_06_u:1304": "RV_06.062.09.1{02} ya īṃ rājānāv ṛtuthā vidadhad rajaso mitro varuṇaściketat",
  "GV01rv_06_u:1305": "RV_06.062.09.2{02} gambhīrāya rakṣase hetimasya droghāya cid vacasa ānavāya",
  "GV01rv_06_u:1306": "RV_06.062.10.1{02} antaraiścakraistanayāya vartirdyumatā yātaṃ nṛvatā rathena",
  "GV01rv_06_u:1307": "RV_06.062.10.2{02} sanutyena tyajasā martyasya vanuṣyatāmapi śīrṣāvavṛktam",
  "GV01rv_06_u:1308": "RV_06.062.11.1{02} ā paramābhiruta madhyamābhirniyudbhiryātamavamābhirarvāk",
  "GV01rv_06_u:1309": "RV_06.062.11.2{02} dṛḷhasya cid gomato vi vrajasya duro vartaṃ gṛṇate citrarātī",
  "GV01rv_06_u:1310": "RV_06.063.01.1{03} kva tyā valgū puruhūtādya dūto na stomo 'vidan namasvān",
  "GV01rv_06_u:1311": "RV_06.063.01.2{03} ā yo arvāṃ nāsatyā vavarta preṣṭhā hyasatho asya manman",
  "GV01rv_06_u:1312": "RV_06.063.02.1{03} araṃ me gantaṃ havanāyāsmai gṛṇānā yathā pibātho andhaḥ",
  "GV01rv_06_u:1313": "RV_06.063.02.2{03} pari ha tyad vartiryātho riṣo na yat paro nāntarastuturyāt",
  "GV01rv_06_u:1314": "RV_06.063.03.1{03} akāri vāmandhaso varīmannastāri barhiḥ suprāyaṇatamam",
  "GV01rv_06_u:1315": "RV_06.063.03.2{03} uttānahasto yuvayurvavandā vāṃ nakṣanto adraya āñjan",
  "GV01rv_06_u:1316": "RV_06.063.04.1{03} ūrdhvo vāmagniradhvareṣvasthāt pra rātireti jūrṇinīghṛtācī",
  "GV01rv_06_u:1317": "RV_06.063.04.2{03} pra hotā gūrtamanā urāṇo 'yukta yo nāsatyā havīman",
  "GV01rv_06_u:1318": "RV_06.063.05.1{03} adhi śriye duhitā sūryasya rathaṃ tasthau purubhujā śatotim",
  "GV01rv_06_u:1319": "RV_06.063.05.2{03} pra māyābhirmāyinā bhūtamatra narā nṛtū janiman yajñiyānām",
  "GV01rv_06_u:1320": "RV_06.063.06.1{04} yuvaṃ śrībhirdarśatābhirābhiḥ śubhe puṣṭimūhathuḥsūryāyāḥ",
  "GV01rv_06_u:1321": "RV_06.063.06.2{04} pra vāṃ vayo vapuṣe 'nu paptan nakṣad vāṇī suṣṭutā dhiṣṇyā vām",
  "GV01rv_06_u:1322": "RV_06.063.07.1{04} ā vāṃ vayo 'śvāso vahiṣṭhā abhi prayo nāsatyā vahantu",
  "GV01rv_06_u:1323": "RV_06.063.07.2{04} pra vāṃ ratho manojavā asarjīṣaḥ pṛkṣa iṣidho anu pūrvīḥ",
  "GV01rv_06_u:1324": "RV_06.063.08.1{04} puru hi vāṃ purubhujā deṣṇaṃ dhenuṃ na iṣaṃ pinvatamasakrām",
  "GV01rv_06_u:1325": "RV_06.063.08.2{04} stutaśca vāṃ mādhvī suṣṭutiśca rasāśca ye vāmanu rātimagman",
  "GV01rv_06_u:1326": "RV_06.063.09.1{04} uta ma ṛjre purayasya raghvī sumīḷhe śataṃ peruke ca pakvā",
  "GV01rv_06_u:1327": "RV_06.063.09.2{04} śāṇḍo dād dhiraṇinaḥ smaddiṣṭīn daśa vaśāso abhiṣāca ṛṣvān",
  "GV01rv_06_u:1328": "RV_06.063.10.1{04} saṃ vāṃ śatā nāsatyā sahasrāśvānāṃ purupanthā gire dāt",
  "GV01rv_06_u:1329": "RV_06.063.10.2{04} bharadvājāya vīra nū gire dād dhatā rakṣāṃsi purudaṃsasā syuḥ",
  "GV01rv_06_u:1330": "RV_06.063.11.1{04} ā vāṃ sumne variman sūribhiḥ ṣyām",
  "GV01rv_06_u:1331": "RV_06.064.01.1{05} udu śriya uṣaso rocamānā asthurapāṃ normayo ruśantaḥ",
  "GV01rv_06_u:1332": "RV_06.064.01.2{05} kṛṇoti viśvā supathā sugānyabhūdu vasvī dakṣiṇāmaghonī",
  "GV01rv_06_u:1333": "RV_06.064.02.1{05} bhadrā dadṛkṣa urviyā vi bhāsyut te śocirbhānavo dyāmapaptan",
  "GV01rv_06_u:1334": "RV_06.064.02.2{05} āvirvakṣaḥ kṛṇuṣe śumbhamānoṣo devi rocamānāmahobhiḥ",
  "GV01rv_06_u:1335": "RV_06.064.03.1{05} vahanti sīmaruṇāso ruśanto gāvaḥ subhagāmurviyā prathānām",
  "GV01rv_06_u:1336": "RV_06.064.03.2{05} apejate śūro asteva śatrūn bādhate tamo ajiro navoḷhā",
  "GV01rv_06_u:1337": "RV_06.064.04.1{05} sugota te supathā parvateṣvavāte apastarasi svabhāno",
  "GV01rv_06_u:1338": "RV_06.064.04.2{05} sā na ā vaha pṛthuyāmannṛṣve rayiṃ divo duhitariṣayadhyai",
  "GV01rv_06_u:1339": "RV_06.064.05.1{05} sā vaha yokṣabhiravātoṣo varaṃ vahasi joṣamanu",
  "GV01rv_06_u:1340": "RV_06.064.05.2{05} tvaṃ divo duhitaryā ha devī pūrvahūtau maṃhanā darśatā bhūḥ",
  "GV01rv_06_u:1341": "RV_06.064.06.1{05} ut te vayaś ...",
  "GV01rv_06_u:1342": "RV_06.065.01.1{06} eṣā syā no duhitā divojāḥ kṣitīruchantī mānuṣīrajīgaḥ",
  "GV01rv_06_u:1343": "RV_06.065.01.2{06} yā bhānunā ruśatā rāmyāsvajñāyi tirastamasaścidaktūn",
  "GV01rv_06_u:1344": "RV_06.065.02.1{06} vi tad yayuraruṇayugbhiraśvaiścitraṃ bhāntyuṣasaścandrarathāḥ",
  "GV01rv_06_u:1345": "RV_06.065.02.2{06} agraṃ yajñasya bṛhato nayantīrvi tā bādhantetama ūrmyāyāḥ",
  "GV01rv_06_u:1346": "RV_06.065.03.1{06} śravo vājamiṣamūrjaṃ vahantīrni dāśuṣa uṣaso martyāya",
  "GV01rv_06_u:1347": "RV_06.065.03.2{06} maghonīrvīravat patyamānā avo dhāta vidhate ratnamadya",
  "GV01rv_06_u:1348": "RV_06.065.04.1{06} idā hi vo vidhate ratnamastīdā vīrāya dāśuṣa uṣāsaḥ",
  "GV01rv_06_u:1349": "RV_06.065.04.2{06} idā viprāya jarate yadukthā ni ṣma māvate vahatha pura cit",
  "GV01rv_06_u:1350": "RV_06.065.05.1{06} idā hi ta uṣo adrisāno gotrā gavāmangiraso gṛṇanti",
  "GV01rv_06_u:1351": "RV_06.065.05.2{06} vyarkeṇa bibhidurbrahmaṇā ca satyā nṛṇāmabhavad devahūtiḥ",
  "GV01rv_06_u:1352": "RV_06.065.06.1{06} uchā divo duhitaḥ pratnavan no bharadvājavad vidhate maghoni",
  "GV01rv_06_u:1353": "RV_06.065.06.2{06} suvīraṃ rayiṃ gṛṇate rirīhyurugāyamadhi dhehi śravo naḥ",
  "GV01rv_06_u:1354": "RV_06.066.01.1{07} vapurnu taccikituṣe cidastu samānaṃ nāma dhenu patyamānam",
  "GV01rv_06_u:1355": "RV_06.066.01.2{07} marteṣvanyad dohase pīpāya sakṛcchukraṃ duduhe pṛśnirūdhaḥ",
  "GV01rv_06_u:1356": "RV_06.066.02.1{07} ye agnayo na śośucannidhānā dviryat trirmaruto vāvṛdhanta",
  "GV01rv_06_u:1357": "RV_06.066.02.2{07} areñavo hiraṇyayāsa eṣāṃ sākaṃ nṛmṇaiḥ pauṃsyebhiśca bhūvan",
  "GV01rv_06_u:1358": "RV_06.066.03.1{07} rudrasya ye mīḷhuṣaḥ santi putrā yāṃśco nu dādhṛvirbharadhyai",
  "GV01rv_06_u:1359": "RV_06.066.03.2{07} vide hi mātā maho mahī ṣā set pṛśniḥ subhve garbhamādhāt",
  "GV01rv_06_u:1360": "RV_06.066.04.1{07} na ya iṣante januṣo 'yā nvantaḥ santo 'vadyāni punānāḥ",
  "GV01rv_06_u:1361": "RV_06.066.04.2{07} niryad duhre śucayo 'nu joṣamanu śriyā tanvamukṣamāṇāḥ",
  "GV01rv_06_u:1362": "RV_06.066.05.1{07} makṣū na yeṣu dohase cidayā ā nāma dhṛṣṇu mārutandadhānāḥ",
  "GV01rv_06_u:1363": "RV_06.066.05.2{07} na ye staunā ayāso mahnā nū cit sudānurava vāsadugrān",
  "GV01rv_06_u:1364": "RV_06.066.06.1{08} ta idugrāḥ śavasā dhṛṣṇuṣeṇā ubhe yujanta rodasī sumeke",
  "GV01rv_06_u:1365": "RV_06.066.06.2{08} adha smaiṣu rodasī svaśocirāmavatsu tasthau na rokaḥ",
  "GV01rv_06_u:1366": "RV_06.066.07.1{08} aneno vo maruto yāmo astvanaśvaścid yamajatyarathīḥ",
  "GV01rv_06_u:1367": "RV_06.066.07.2{08} anavaso anabhīśū rajastūrvi rodasī pathyā yāti sādhan",
  "GV01rv_06_u:1368": "RV_06.066.08.1{08} nāsya vartā na tarutā nvasti maruto yamavatha vajasātau",
  "GV01rv_06_u:1369": "RV_06.066.08.2{08} toke vā goṣu tanaye yamapsu sa vrajaṃ dartā pārye adha dyoḥ",
  "GV01rv_06_u:1370": "RV_06.066.09.1{08} pra citramarkaṃ gṛṇate turāya mārutāya svatavase bharadhvam",
  "GV01rv_06_u:1371": "RV_06.066.09.2{08} ye sahāṃsi sahasā sahante rejate agne pṛthivī makhebhyaḥ",
  "GV01rv_06_u:1372": "RV_06.066.10.1{08} tviṣīmanto adhvarasyeva didyut tṛṣucyavaso juhvo nāgneḥ",
  "GV01rv_06_u:1373": "RV_06.066.10.1{08} arcatrayo dhunayo na vīrā bhrājajjanmāno maruto adhṛṣṭāḥ",
  "GV01rv_06_u:1374": "RV_06.066.11.1{08} taṃ vṛdhantaṃ mārutaṃ bhrājadṛṣṭiṃ rudrasya sūnuṃ havasā vivāse",
  "GV01rv_06_u:1375": "RV_06.066.11.2{08} divaḥ śardhāya śucayo manīṣā girayo nāpa ugrā aspṛdhran",
  "GV01rv_06_u:1376": "RV_06.067.01.1{09} viśveṣāṃ vaḥ satāṃ jyeṣṭhatamā gīrbhirmitrāvaruṇāvāvṛdhadhyai",
  "GV01rv_06_u:1377": "RV_06.067.01.2{09} saṃ yā raśmeva yamaturyamiṣṭhā dvā janānasamā bāhubhiḥ svaiḥ",
  "GV01rv_06_u:1378": "RV_06.067.02.1{09} iyaṃ mad vāṃ pra stṛṇīte manīṣopa priyā namasā barhiracha",
  "GV01rv_06_u:1379": "RV_06.067.02.2{09} yantaṃ no mitrāvaruṇāvadhṛṣṭaṃ chardiryad vāṃ varūthyaṃ sudānū",
  "GV01rv_06_u:1380": "RV_06.067.03.1{09} ā yātaṃ mitrāvaruṇā suśastyupa priyā namasā hūyamānā",
  "GV01rv_06_u:1381": "RV_06.067.03.2{09} saṃ yāvapnaḥ stho apaseva janāñchrudhīyataścid yatatho mahitvā",
  "GV01rv_06_u:1382": "RV_06.067.04.1{09} aśvā na yā vājinā pūtabandhū ṛtā yad garbhamaditirbharadhyai",
  "GV01rv_06_u:1383": "RV_06.067.04.2{09} pra yā mahi mahāntā jāyamānā ghorā martāyaripave ni dīdhaḥ",
  "GV01rv_06_u:1384": "RV_06.067.05.1{09} viśve yad vāṃ maṃhanā mandamānāḥ kṣatraṃ devāso adadhuḥ sajoṣāḥ",
  "GV01rv_06_u:1385": "RV_06.067.05.2{09} pari yad bhūtho rodasī cidurvī santi spaśo adabdhāso amūrāḥ",
  "GV01rv_06_u:1386": "RV_06.067.06.1{10} tā hi kṣatraṃ dhārayethe anu dyūn dṛṃhethe sānumupamādiva dyoḥ",
  "GV01rv_06_u:1387": "RV_06.067.06.2{10} dṛḷho nakṣatra uta viśvadevo bhūmimātān dyāṃ dhāsināyoḥ",
  "GV01rv_06_u:1388": "RV_06.067.07.1{10} tā vigraṃ dhaithe jaṭharaṃ pṛṇadhyā ā yat sadma sabhṛtayaḥ pṛṇanti",
  "GV01rv_06_u:1389": "RV_06.067.07.2{10} na mṛṣyante yuvatayo 'vātā vi yat payo viśvajinvā bharante",
  "GV01rv_06_u:1390": "RV_06.067.08.1{10} tā jihvayā sadamedaṃ sumedhā ā yad vāṃ satyo aratir{ṛ}te bhūt",
  "GV01rv_06_u:1391": "RV_06.067.08.2{10} tad vāṃ mahitvaṃ ghṛtānnāvastu yuvaṃ dāśuṣevi cayiṣṭamaṃhaḥ",
  "GV01rv_06_u:1392": "RV_06.067.09.1{10} pra yad vāṃ mitrāvaruṇā spūrdhan priyā dhāma yuvadhitā minanti",
  "GV01rv_06_u:1393": "RV_06.067.09.2{10} na ye devāsa ohasā na martā ayajñasāco apyo naputrāḥ",
  "GV01rv_06_u:1394": "RV_06.067.10.1{10} vi yad vācaṃ kīstāso bharante śaṃsanti ke cin nivido manānāḥ",
  "GV01rv_06_u:1395": "RV_06.067.10.2{10} ād vāṃ bravāma satyānyukthā nakirdevebhiryatatho mahitvā",
  "GV01rv_06_u:1396": "RV_06.067.11.1{10} avoritthā vāṃ chardiṣo abhiṣṭau yuvormitrāvaruṇāvaskṛdhoyu",
  "GV01rv_06_u:1397": "RV_06.067.11.2{10} anu yad gāva sphurān ṛjipyaṃ dhṛṣṇuṃ yad raṇevṛṣaṇaṃ yunajan",
  "GV01rv_06_u:1398": "RV_06.068.01.1{11} śruṣṭī vāṃ yajña udyataḥ sajoṣā manuṣvad vṛktabarhiṣo yajadhyai",
  "GV01rv_06_u:1399": "RV_06.068.01.2{11} ā ya indrāvaruṇāviṣe adya mahe sumnāya maha āvavartat",
  "GV01rv_06_u:1400": "RV_06.068.02.1{11} tā hi śreṣṭhā devatātā tujā śūrāṇāṃ śaviṣṭhātā hi bhūtam",
  "GV01rv_06_u:1401": "RV_06.068.02.2{11} maghonāṃ maṃhiṣṭhā tuviśuṣma ṛtena vṛtraturā sarvasenā",
  "GV01rv_06_u:1402": "RV_06.068.03.1{11} tā gṛṇīhi namasyebhiḥ śūṣaiḥ sumnebhirindrāvaruṇā cakānā",
  "GV01rv_06_u:1403": "RV_06.068.03.2{11} vajreṇānyaḥ śavasā hanti vṛtraṃ siṣaktyanyo vṛjaneṣu vipraḥ",
  "GV01rv_06_u:1404": "RV_06.068.04.1{11} gnāśca yan naraśca vāvṛdhanta viśve devāso narāṃ svagūrtāḥ",
  "GV01rv_06_u:1405": "RV_06.068.04.2{11} praibhya indrāvaruṇā mahitvā dyauśca pṛthivi bhūtamurvī",
  "GV01rv_06_u:1406": "RV_06.068.05.1{11} sa it sudānuḥ svavān ṛtāvendrā yo vāṃ varuṇa dāśatitman",
  "GV01rv_06_u:1407": "RV_06.068.05.2{11} iṣā sa dviṣastared dāsvān vaṃsad rayiṃ rayivataśca janān",
  "GV01rv_06_u:1408": "RV_06.068.06.1{12} yaṃ yuvaṃ dāśvadhvarāya devā rayiṃ dhattho vasumantaṃ purukṣum",
  "GV01rv_06_u:1409": "RV_06.068.06.2{12} asme sa indrāvaruṇāvapi ṣyāt pra yo bhanakti vanuṣāmaśastīḥ",
  "GV01rv_06_u:1410": "RV_06.068.07.1{12} uta naḥ sutrātro devagopāḥ sūribhya indrāvaruṇā rayiḥ ṣyāt",
  "GV01rv_06_u:1411": "RV_06.068.07.2{12} yeṣāṃ śuṣmaḥ pṛtanāsu sāhvān pra sadyo dyumnātirate taturiḥ",
  "GV01rv_06_u:1412": "RV_06.068.08.1{12} nū na indrāvaruṇā gṛṇānā pṛṅktaṃ rayiṃ sauśravasāya devā",
  "GV01rv_06_u:1413": "RV_06.068.08.2{12} itthā gṛṇanto mahinasya śardho 'po na nāvā duritātarema",
  "GV01rv_06_u:1414": "RV_06.068.09.1{12} pra samrāje bṛhate manma nu priyamarca devāya varuṇāya saprathaḥ",
  "GV01rv_06_u:1415": "RV_06.068.09.2{12} ayaṃ ya urvī mahinā mahivrataḥ kratvā vibhātyajaro na śociṣā",
  "GV01rv_06_u:1416": "RV_06.068.10.1{12} indrāvaruṇā sutapāvimaṃ sutaṃ somaṃ pibataṃ madyaṃ dhṛtavratā",
  "GV01rv_06_u:1417": "RV_06.068.10.2{12} yuvo ratho adhvaraṃ devavītaye prati svasaramupa yāti pītaye",
  "GV01rv_06_u:1418": "RV_06.068.11.1{12} indrāvaruṇā madhumattamasya vṛṣṇaḥ somasya vṛṣaṇā vṛṣethām",
  "GV01rv_06_u:1419": "RV_06.068.11.2{12} idaṃ vāmandhaḥ pariṣiktamasme āsadyāsmin barhiṣi mādayethām",
  "GV01rv_06_u:1420": "RV_06.069.01.1{13} saṃ vāṃ karmaṇā samiṣā hinomīndrāviṣṇū apasas pareasya",
  "GV01rv_06_u:1421": "RV_06.069.01.2{13} juṣethāṃ yajñaṃ draviṇaṃ ca dhattamariṣṭairnaḥ pathibhiḥ pārayantā",
  "GV01rv_06_u:1422": "RV_06.069.02.1{13} yā viśvāsāṃ janitarā matīnāmindrāviṣṇū kalaśā somadhānā",
  "GV01rv_06_u:1423": "RV_06.069.02.2{13} pra vāṃ giraḥ śasyamānā avantu pra stomāso gīyamānāso arkaiḥ",
  "GV01rv_06_u:1424": "RV_06.069.03.1{13} indrāviṣṇū madapatī madānāmā somaṃ yātaṃ draviṇo dadhānā",
  "GV01rv_06_u:1425": "RV_06.069.03.2{13} saṃ vāmañjantvaktubhirmatīnāṃ saṃ stomāsaḥ śasyamānāsa ukthaiḥ",
  "GV01rv_06_u:1426": "RV_06.069.04.1{13} ā vāmaśvāso abhimātiṣāha indrāviṣṇū sadhamādo vahantu",
  "GV01rv_06_u:1427": "RV_06.069.04.2{13} juṣethāṃ viśvā havanā matīnāmupa brahmāṇi śṛṇutaṃ giro me",
  "GV01rv_06_u:1428": "RV_06.069.05.1{13} indrāviṣṇū tat panayāyyaṃ vāṃ somasya mada uru cakramāthe",
  "GV01rv_06_u:1429": "RV_06.069.05.2{13} akṛṇutamantarikṣaṃ varīyo 'prathataṃ jīvase no rajāṃsi",
  "GV01rv_06_u:1430": "RV_06.069.06.1{13} indrāviṣṇū haviṣā vāvṛdhānāgrādvānā namasā rātahavyā",
  "GV01rv_06_u:1431": "RV_06.069.06.2{13} ghṛtāsutī draviṇaṃ dhattamasme samudraḥ sthaḥ kalaśaḥ somadhānaḥ",
  "GV01rv_06_u:1432": "RV_06.069.07.1{13} indrāviṣṇū pibataṃ madhvo asya somasya dasrā jaṭharaṃ pṛṇethām",
  "GV01rv_06_u:1433": "RV_06.069.07.2{13} ā vāmandhāṃsi madirāṇyagmannupa brahmāṇi śṛṇutaṃ havaṃ me",
  "GV01rv_06_u:1434": "RV_06.069.08.1{13} ubhā jigyathurna parā jayethe na parā jigye kataraścanainoḥ",
  "GV01rv_06_u:1435": "RV_06.069.08.2{13} indraśca viṣṇo yadapaspṛdhethāṃ tredhā sahasraṃ vi tadairayethām",
  "GV01rv_06_u:1436": "RV_06.070.01.1{14} ghṛtavatī bhuvanānāmabhiśriyorvī pṛthvī madhudughe supeśasā",
  "GV01rv_06_u:1437": "RV_06.070.01.2{14} dyāvāpṛthivī varuṇasya dharmaṇā viṣkabhite ajarebhūriretasā",
  "GV01rv_06_u:1438": "RV_06.070.02.1{14} asaścantī bhūridhāre payasvatī ghṛtaṃ duhāte sukṛte śucivrate",
  "GV01rv_06_u:1439": "RV_06.070.02.2{14} rājantī asya bhuvanasya rodasī asme retaḥ siñcataṃyan manurhitam",
  "GV01rv_06_u:1440": "RV_06.070.03.1{14} yo vām ṛjave kramaṇāya rodasī marto dadāśa dhiṣaṇe sa sādhati",
  "GV01rv_06_u:1441": "RV_06.070.03.2{14} pra prajābhirjāyate dharmaṇas pari yuvoḥ siktā viṣurūpāṇi savratā",
  "GV01rv_06_u:1442": "RV_06.070.04.1{14} ghṛtena dyāvāpṛthivī abhīvṛte ghṛtaśriyā ghṛtapṛcā ghṛtāvṛdhā",
  "GV01rv_06_u:1443": "RV_06.070.04.2{14} urvī pṛthvī hotṛvūrye purohite te id viprā īḷate sumnamiṣṭaye",
  "GV01rv_06_u:1444": "RV_06.070.05.1{14} madhu no dyāvāpṛthivī mimikṣatāṃ madhuścutā madhudughe madhuvrate",
  "GV01rv_06_u:1445": "RV_06.070.05.2{14} dadhāne yajñaṃ draviṇaṃ ca devatā mahi śravo vājamasme suvīryam",
  "GV01rv_06_u:1446": "RV_06.070.06.1{14} ūrjaṃ no dyauśca pṛthivī ca pinvatāṃ pitā mātā viśvavidā sudaṃsasā",
  "GV01rv_06_u:1447": "RV_06.070.06.2{14} saṃrarāṇe rodasī viśvaśambhuvā saniṃ vājaṃ rayimasme saminvatām",
  "GV01rv_06_u:1448": "RV_06.071.01.1{15} udu ṣya devaḥ savitā hiraṇyayā bāhū ayaṃsta savanāyasukratuḥ",
  "GV01rv_06_u:1449": "RV_06.071.01.2{15} ghṛtena pāṇī abhi pruṣṇute makho yuvā sudakṣo rajaso vidharmaṇi",
  "GV01rv_06_u:1450": "RV_06.071.02.1{15} devasya vayaṃ savituḥ savīmani śreṣṭhe syāma vasunaścadāvane",
  "GV01rv_06_u:1451": "RV_06.071.02.2{15} yo viśvasya dvipado yaścatuṣpado niveśane prasave cāsi bhūmanaḥ",
  "GV01rv_06_u:1452": "RV_06.071.03.1{15} adabdhebhiḥ savitaḥ pāyubhiṣ ṭvaṃ śivebhiradya pari pāhi no gayam",
  "GV01rv_06_u:1453": "RV_06.071.03.2{15} hiraṇyajihvaḥ suvitāya navyase rakṣā mākirnoaghaśaṃsa īśata",
  "GV01rv_06_u:1454": "RV_06.071.04.1{15} udu ṣya devaḥ savitā damūnā hiraṇyapāṇiḥ pratidoṣamasthāt",
  "GV01rv_06_u:1455": "RV_06.071.04.2{15} ayohanuryajato mandrajihva ā dāśuṣe suvati bhūrivāmam",
  "GV01rv_06_u:1456": "RV_06.071.05.1{15} udū ayānupavakteva bāhū hiraṇyayā savitā supratīkā",
  "GV01rv_06_u:1457": "RV_06.071.05.2{15} divo rohāṃsyaruhat pṛthivyā arīramat patayat kaccidabhvam",
  "GV01rv_06_u:1458": "RV_06.071.06.1{15} vāmamadya savitarvāmamu śvo dive-dive vāmamasmabhyaṃ sāvīḥ",
  "GV01rv_06_u:1459": "RV_06.071.06.2{15} vāmasya hi kṣayasya deva bhūrerayā dhiyā vāmabhājaḥ syāma",
  "GV01rv_06_u:1460": "RV_06.072.01.1{16} indrāsomā mahi tad vāṃ mahitvaṃ yuvaṃ mahāni prathamāni cakrathuḥ",
  "GV01rv_06_u:1461": "RV_06.072.01.2{16} yuvaṃ sūryaṃ vividathuryuvaṃ svarviśvā tamāṃsyahataṃ nidaśca",
  "GV01rv_06_u:1462": "RV_06.072.02.1{16} indrāsomā vāsayatha uṣāsamut sūryaṃ nayatho jyotiṣā saha",
  "GV01rv_06_u:1463": "RV_06.072.02.2{16} upa dyāṃ skambhathuḥ skambhanenāprathataṃ pṛthivīṃ mātaraṃ vi",
  "GV01rv_06_u:1464": "RV_06.072.03.1{16} indrāsomāvahimapaḥ pariṣṭhāṃ hatho vṛtramanu vāṃ dyauramanyata",
  "GV01rv_06_u:1465": "RV_06.072.03.2{16} prārṇāṃsyairayataṃ nadīnāmā samudrāṇipaprathuḥ purūṇi",
  "GV01rv_06_u:1466": "RV_06.072.04.1{16} indrāsomā pakvamāmāsvantarni gavāmid dadhathurvakṣaṇāsu",
  "GV01rv_06_u:1467": "RV_06.072.04.2{16} jagṛbhathuranapinaddhamāsu ruśaccitrāsu jagatīṣvantaḥ",
  "GV01rv_06_u:1468": "RV_06.072.05.1{16} indrāsomā yuvamaṅga tarutramapatyasācaṃ śrutyaṃ rarāthe",
  "GV01rv_06_u:1469": "RV_06.072.05.2{16} yuvaṃ śuṣmaṃ naryaṃ carṣaṇibhyaḥ saṃ vivyathuḥ pṛtanāṣāhamugrā",
  "GV01rv_06_u:1470": "RV_06.073.01.1{17} yo adribhit prathamajā ṛtāvā bṛhaspatirāṅgiraso haviṣmān",
  "GV01rv_06_u:1471": "RV_06.073.01.2{17} dvibarhajmā prāgharmasat pitā na ā rodasī vṛṣabho roravīti",
  "GV01rv_06_u:1472": "RV_06.073.02.1{17} janāya cid ya īvata u lokaṃ bṛhaspatirdevahūtau cakāra",
  "GV01rv_06_u:1473": "RV_06.073.02.2{17} ghnan vṛtrāṇi vi puro dardarīti jayañchatrūnramitrān pṛtsu sāhan",
  "GV01rv_06_u:1474": "RV_06.073.03.1{17} bṛhaspatiḥ samajayad vasūni maho vrajān gomato deva eṣaḥ",
  "GV01rv_06_u:1475": "RV_06.073.03.2{17} apaḥ siṣāsan svarapratīto bṛhaspatirhantyamitramarkaiḥ",
  "GV01rv_06_u:1476": "RV_06.074.01.1{18} somārudrā dhārayethāmasuryaṃ pra vāmiṣṭayo 'ramaśnuvantu",
  "GV01rv_06_u:1477": "RV_06.074.01.2{18} dame-dame sapta ratnā dadhānā śaṃ no bhūtaṃ dvipadeśaṃ catuṣpade",
  "GV01rv_06_u:1478": "RV_06.074.02.1{18} somārudrā vi vṛhataṃ viṣūcīmamīvā yā no gayamāviveśa",
  "GV01rv_06_u:1479": "RV_06.074.02.2{18} āre bādhethāṃ nir{ṛ}tiṃ parācairasme bhadrā sauśravasāni santu",
  "GV01rv_06_u:1480": "RV_06.074.03.1{18} somārudrā yuvametānyasme viśvā tanūṣu bheṣajāni dhattam",
  "GV01rv_06_u:1481": "RV_06.074.03.2{18} ava syataṃ muñcataṃ yan no asti tanūṣu baddhaṃ kṛtameno asmat",
  "GV01rv_06_u:1482": "RV_06.074.04.1{18} tigmāyudhau tigmahetī suśevau somārudrāviha su mṛḷataṃ naḥ",
  "GV01rv_06_u:1483": "RV_06.074.04.2{18} pra no muñcataṃ varuṇasya pāśād gopāyataṃ naḥ sumanasyamānā",
  "GV01rv_06_u:1484": "RV_06.075.01.1{19} jīmūtasyeva bhavati pratīkaṃ yad varmī yāti samadāmupasthe",
  "GV01rv_06_u:1485": "RV_06.075.01.2{19} anāviddhayā tanvā jaya tvaṃ sa tvā varmaṇo mahimā pipartu",
  "GV01rv_06_u:1486": "RV_06.075.02.1{19} dhanvanā gā dhanvanājiṃ jayema dhanvanā tīvrāḥ samado jayema",
  "GV01rv_06_u:1487": "RV_06.075.02.2{19} dhanuḥ śatrorapakāmaṃ kṛṇoti dhanvanā sarvāḥ pradiśo jayema",
  "GV01rv_06_u:1488": "RV_06.075.03.1{19} vakṣyantīvedā ganīganti karṇaṃ priyaṃ sakhāyaṃ pariṣasvajānā",
  "GV01rv_06_u:1489": "RV_06.075.03.2{19} yoṣeva śiṅkte vitatādhi dhanvañ jyā iyaṃ samane pārayantī",
  "GV01rv_06_u:1490": "RV_06.075.04.1{19} te ācarantī samaneva yoṣā māteva putraṃ bibhṛtāmupasthe",
  "GV01rv_06_u:1491": "RV_06.075.04.2{19} apa śatrūn vidhyatāṃ saṃvidāne ārtnī ime viṣphurantīamitrān",
  "GV01rv_06_u:1492": "RV_06.075.05.1{19} bahvīnāṃ pitā bahurasya putraściścā kṛṇoti samanāvagatya",
  "GV01rv_06_u:1493": "RV_06.075.05.2{19} iṣudhiḥ saṅkāḥ pṛtanāśca sarvāḥ pṛṣṭhe ninaddho jayati prasūtaḥ",
  "GV01rv_06_u:1494": "RV_06.075.06.1{20} rathe tiṣṭhan nayati vājinaḥ puro yatra-yatra kāmayate suṣārathiḥ",
  "GV01rv_06_u:1495": "RV_06.075.06.2{20} abhīśūnāṃ mahimānaṃ panāyata manaḥ paścādanu yachanti raśmayaḥ",
  "GV01rv_06_u:1496": "RV_06.075.07.1{20} tīvrān ghoṣān kṛṇvate vṛṣapāṇayo 'śvā rathebhiḥ sahavājayantaḥ",
  "GV01rv_06_u:1497": "RV_06.075.07.2{20} avakrāmantaḥ prapadairamitrān kṣiṇanti śatrūnranapavyayantaḥ",
  "GV01rv_06_u:1498": "RV_06.075.08.1{20} rathavāhanaṃ havirasya nāma yatrāyudhaṃ nihitamasya varma",
  "GV01rv_06_u:1499": "RV_06.075.08.2{20} tatrā rathamupa śagmaṃ sadema viśvāhā vayaṃ sumanasyamānāḥ",
  "GV01rv_06_u:1500": "RV_06.075.09.1{20} svāduṣaṃsadaḥ pitaro vayodhāḥ kṛchreśritaḥ śaktīvanto gabhīrāḥ",
  "GV01rv_06_u:1501": "RV_06.075.09.2{20} citrasenā iṣubalā amṛdhrāḥ satovīrā uravo vrātasāhāḥ",
  "GV01rv_06_u:1502": "RV_06.075.10.1{20} brāhmaṇāsaḥ pitaraḥ somyāsaḥ śive no dyāvāpṛthivī anehasā",
  "GV01rv_06_u:1503": "RV_06.075.10.2{20} pūṣā naḥ pātu duritād ṛtāvṛdho rakṣā mākirno aghaśaṃsa īśata",
  "GV01rv_06_u:1504": "RV_06.075.11.1{21} suparṇaṃ vaste mṛgo asyā danto gobhiḥ saṃnaddhā patati prasūtā",
  "GV01rv_06_u:1505": "RV_06.075.11.2{21} yatrā naraḥ saṃ ca vi ca dravanti tatrāsmabhyamiṣavaḥ śarma yaṃsan",
  "GV01rv_06_u:1506": "RV_06.075.12.1{21} ṛjīte pari vṛṃdhi no 'śmā bhavatu nastanūḥ",
  "GV01rv_06_u:1507": "RV_06.075.12.2{21} somo adhi bravītu no 'ditiḥ śarma yachatu",
  "GV01rv_06_u:1508": "RV_06.075.13.1{21} ā jaṅghanti sānveṣāṃ jaghanānupa jighnate",
  "GV01rv_06_u:1509": "RV_06.075.13.2{21} aśvājani pracetaso 'śvān samatsu codaya",
  "GV01rv_06_u:1510": "RV_06.075.14.1{21} ahiriva bhogaiḥ paryeti bāhuṃ jyāyā hetiṃ paribādhamānaḥ",
  "GV01rv_06_u:1511": "RV_06.075.14.2{21} hastaghno viśvā vayunāni vidvān pumān pumāṃsaṃ pari pātu viśvataḥ",
  "GV01rv_06_u:1512": "RV_06.075.15.1{21} ālāktā yā ruruśīrṣṇyatho yasyā ayo mukham",
  "GV01rv_06_u:1513": "RV_06.075.15.2{21} idaṃ parjanyaretasa iṣvai devyai bṛhan namaḥ",
  "GV01rv_06_u:1514": "RV_06.075.16.1{22} avasṛṣṭā parā pata śaravye brahmasaṃśite",
  "GV01rv_06_u:1515": "RV_06.075.16.2{22} gachāmitrānpra padyasva mānūṣāṃ kaṃ canocchiṣaḥ",
  "GV01rv_06_u:1516": "RV_06.075.17.1{22} yatra bāṇāḥ sampatanti kumārā viśikhā iva",
  "GV01rv_06_u:1517": "RV_06.075.17.2{22} tatrā no brahmaṇas patiraditiḥ śarma yachatu viśvāhā śarma yachatu",
  "GV01rv_06_u:1518": "RV_06.075.18.1{22} marmāṇi te varmaṇā chādayāmi somastvā rājāmṛtenānu vastām",
  "GV01rv_06_u:1519": "RV_06.075.18.2{22} urorvarīyo varuṇaste kṛṇotu jayantaṃ tvānu devāmadantu",
  "GV01rv_06_u:1520": "RV_06.075.19.1{22} yo naḥ svo araṇo yaśca niṣṭyo jighāṃsati",
  "GV01rv_06_u:1521": "RV_06.075.19.2{22} devāstaṃsarve dhūrvantu brahma varma mamāntaram"
}