{
  "XXasycsaru:0": "pāpaṃ na kuryān manasā na vācā kāyena vā kiṃcana sarvaloke /",
  "XXasycsaru:1": "riktaḥ kāmaiḥ smṛtimān saṃprajānaṃ duḥkhaṃ na seveta anarthasaṃhitam // Śag_1.1",
  "XXasycsaru:2": "ākhyeyasaṃjñinaḥ satvā ākhyeye 'smin pratiṣṭhitāḥ /",
  "XXasycsaru:3": "ākhyeyam aparijñāya yogam āyānti mṛtyunaḥ // Śag_2.1",
  "XXasycsaru:4": "ākhyeyaṃ tu parijñāya ākhyātāraṃ na manyate /",
  "XXasycsaru:5": "tad vai na vidyate tasya vadeyur yena taṃ pare // Śag_2.2",
  "XXasycsaru:6": "samo viśeṣa uta vāpi hīno yo manyate sa vivadeta tena /",
  "XXasycsaru:7": "vidhātraye 'smin na vikampate yaḥ samo viśiṣṭaś ca na tasya bhavati // Śag_2.3",
  "XXasycsaru:8": "ācchidya tṛṣṇām iha nāmarūpe prahāya mānaṃ ca na saṃgam eti /",
  "XXasycsaru:9": "taṃ śāntadhūmam anighaṃ nirāśaṃ nādrākṣus te devamanuṣyaloke /",
  "XXasycsaru:10": "iha bāhirataś ca // Śag_2.4",
  "XXasycsaru:11": "kāmarāgābhibhūtatvāc cittaṃ me paridahyate /",
  "XXasycsaru:12": "aṃga me gautama brūhi śāntiṃ tvam anukaṃpayā // Śag_3.1",
  "XXasycsaru:13": "viparyāsena saṃjñānāṃ cittaṃ te paridahyate /",
  "XXasycsaru:14": "nimittaṃ varjyatāṃ tasmāc chubhaṃ rāgopasaṃhitaṃ // Śag_3.2",
  "XXasycsaru:15": "aśubhāṃ bhāvaya sadā tvam ekāgraḥ susamāhitaḥ /",
  "XXasycsaru:16": "nirvāpayāśu rāgāgniṃ dahyase mā punaḥ punaḥ // Śag_3.3",
  "XXasycsaru:17": "saṃskārāvaratāṃ paśya duḥkhato 'nātmatas tathā /",
  "XXasycsaru:18": "smṛtiṃ kāyagatāṃ kṛtvā nirvedabahulo bhava // Śag_3.4",
  "XXasycsaru:19": "bhāvyatām animittaṃ ca mānānuśayanāśanaṃ /",
  "XXasycsaru:20": "tato mānābhisamayād duḥkhasyāntaṃ kariṣyasi // Śag_3.5",
  "XXasycsaru:21": "kumārikāpraśnagāthā:",
  "XXasycsaru:22": "kathaṃvihārabahulo bhikṣuḥ pañcaughatīrṇas taratīha ṣaṣṭhaṃ /",
  "XXasycsaru:23": "kathaṃdhyāyī vipulāṃ kāmatṛṣṇāṃ tīrṇo bhavaty apratilabdhayoktraḥ // Śag_4.1",
  "XXasycsaru:24": "praśrabdhakāyaḥ suvimuktacitto hy asaṃskurvan smṛtimān akopyaḥ",
  "XXasycsaru:25": "ājñāya dharmam avitarkadhyāyī kopaspṛhāstyānadoṣaiḥ viyuktaḥ // Śag_4.2",
  "XXasycsaru:26": "evaṃvihārabahulo bhikṣuḥ pañcaughatīrṇas taratīha ṣaṣṭhaṃ /",
  "XXasycsaru:27": "evaṃdhyāyī vipulāṃ kāmatṛṣṇāṃ tīrṇo bhavaty apratilabdhayoktraḥ // Śag_4.3",
  "XXasycsaru:28": "nityotrasto hy ayaṃ loko nityodvignā iyaṃ prajā /",
  "XXasycsaru:29": "anutpanneṣu duḥkheṣu samutpanneṣu vā punaḥ /",
  "XXasycsaru:30": "yadi kiṃcid anutrastaṃ pṛṣṭa ācakṣva tan mama // Śag_5.1",
  "XXasycsaru:31": "nānyatra jñānatapaso nānyatrendriyanigrahāt /",
  "XXasycsaru:32": "nānyatra sarvasaṃtyāgān mokṣaṃ paśyāmi devate // Śag_5.2",
  "XXasycsaru:33": "cirasya bata paśyāmi brāhmaṇaṃ parinirvṛtaṃ /",
  "XXasycsaru:34": "sarvavairabhayātītaṃ tīrṇaṃ loke viṣaktikām // Śag_5.3",
  "XXasycsaru:35": "kenābhivarṇā janatā praṇītā mārgaś ca nairyāṇikataḥ prayuktaḥ /",
  "XXasycsaru:36": "kutra sthitaḥ kutra ca śikṣamāṇo nāyaṃ martyaḥ paralokād bibheti // Śag_6.1",
  "XXasycsaru:37": "yaḥ śīlavāñ jñānavān bhāvitātmā samāhitaḥ smṛtimān ṛjugataś ca /",
  "XXasycsaru:38": "sarve 'sya śokajvarathāḥ prahīṇāḥ samyaksmṛto yasya cittaṃ vimuktaṃ // Śag_6.2",
  "XXasycsaru:39": "tenābhivarṇā janatā praṇītā mārgaś ca nairyāṇikataḥ prayuktaḥ /",
  "XXasycsaru:40": "atra sthitaḥ atra ca śikṣamāṇo nāyaṃ martyaḥ paralokād bibheti // Śag_6.3",
  "XXasycsaru:41": "kathaṃ yaśasvī bhavati kathaṃ bhavati bhogavān /",
  "XXasycsaru:42": "kathaṃ kīrtim avāpnoti kathaṃ mitrāṇi vindati // Śag_7.1",
  "XXasycsaru:43": "śīlād yaśasvī bhavati dānād bhavati bhogavān /",
  "XXasycsaru:44": "satyena kīrtim āpnoti dadan mitrāṇi vindati // Śag_7.2",
  "XXasycsaru:45": "kutaḥ sarā nivartante kutra vartma na vartate /",
  "XXasycsaru:46": "kutra duḥkhasukhaṃ loke niḥśeṣam uparudhyate // Śag_8.1",
  "XXasycsaru:47": "cakṣuḥ śrotraṃ tathā ghrāṇaṃ jihvā kāyo manas tathā /",
  "XXasycsaru:48": "yatra nāma ca rūpaṃ ca niḥśeṣam uparuhyate // Śag_8.2",
  "XXasycsaru:49": "tataḥ sarā nivartante tatra vartma na vartate /",
  "XXasycsaru:50": "tatra duḥkhasukhaṃ loke niḥśeṣam uparudhyate // Śag_8.3",
  "XXasycsaru:51": "kena svid oghaṃ tarati kenottarati cārṇavaṃ /",
  "XXasycsaru:52": "duḥkhaṃ tyajati kena svit kena svit pariśudhyati // Śag_9.1",
  "XXasycsaru:53": "śraddhayā tarati hy ogham apramādena cārṇavaṃ /",
  "XXasycsaru:54": "vīryeṇa duḥkhaṃ tyajati prajñayā pariśudhyati // Śag_9.2",
  "XXasycsaru:55": "ka etam oghaṃ tarati rātriṃdivam atandritaḥ /",
  "XXasycsaru:56": "anālambe 'pratiṣṭhe ca ko gaṃbhīre na sīdati // Śag_10.1",
  "XXasycsaru:57": "sarvataḥ śīlasaṃpannaḥ prajñāvān susamāhitaḥ /",
  "XXasycsaru:58": "adhyātmacintī smṛtimāṃs taratīmaṃ sudustaraṃ // Śag_10.2",
  "XXasycsaru:59": "viraktaḥ kāmasaṃjñābhyo rūpasaṃyojanātigaḥ /",
  "XXasycsaru:60": "anālambe 'pratiṣṭhe ca sa gaṃbhīre na sīdati // Śag_10.3",
  "XXasycsaru:61": "rāgadveṣau bhagavan kinnidānāv aratiratī romaharṣaḥ kuto 'yam /",
  "XXasycsaru:62": "kutaḥsamutthāś ca mano vitarkāḥ kumārakā dhātrīm ivāśrayante // Śag_11.1",
  "XXasycsaru:63": "snehajā ātmasaṃbhūtā nyagrodhaskandhakā yathā /",
  "XXasycsaru:64": "pṛthagviṣaktāḥ kāmeṣu mālutā vā latā vane // Śag_11.2",
  "XXasycsaru:65": "rāgaś ca dveṣaś ca itonidānāv aratiratī romaharṣaḥ ito 'yaṃ /",
  "XXasycsaru:66": "itaḥsamutthāś ca mano vitarkāḥ kumārakā dhātrīm ivāśrayante // Śag_11.3",
  "XXasycsaru:67": "ye tān prajānanti yatonidānāṃs te tāṃ janā yakṣa vinodayanti /",
  "XXasycsaru:68": "ta arṇavaṃ saṃpratarantīhaugham atīrṇapūrvam apunarbhavāya // Śag_11.4",
  "XXasycsaru:69": "kāryam etad brāhmaṇena prahāṇam akilāsinā /",
  "XXasycsaru:70": "kāmānāṃ viprahāṇārthaṃ na hi kāṃkṣaty asau bhavaṃ // Śag_12.1",
  "XXasycsaru:71": "sa kāryaṃ brāhmaṇasyāsti kṛtārtho brāhmaṇaḥ smṛtaḥ // Śag_12.2",
  "XXasycsaru:72": "yāvan na gādhaṃ labhate na tīram āyūhate sarvagātraiḥ sa tāvat /",
  "XXasycsaru:73": "tīraṃ tu labdhveha saṃtiṣṭhati sthale nāyūhate pāragato nirucyate // Śag_12.3",
  "XXasycsaru:74": "eṣopamā dāmale brāhmaṇasya kṣīṇāsravo yo nipako dhyānalābhī /",
  "XXasycsaru:75": "sarve 'sya śokajvarathāḥ prahīṇāḥ samyaksmṛto yasya cittaṃ vimuktam // Śag_12.4",
  "XXasycsaru:76": "geya:",
  "XXasycsaru:77": "bhikṣo bhikṣo ogham atārṣīḥ /",
  "XXasycsaru:78": "āma devate /",
  "XXasycsaru:79": "anālambe 'pratiṣṭhe ogham atārṣīḥ /",
  "XXasycsaru:80": "āma devate /",
  "XXasycsaru:81": "yathā kathaṃ tvaṃ bhikṣo anālambe apratiṣṭhe ogham atārṣīḥ /",
  "XXasycsaru:82": "yathā yathāhaṃ devate āyūhāmi tathā tathā saṃsīdāmi /",
  "XXasycsaru:83": "yathā yathā saṃsīdāmi tathā tathā saṃtiṣṭhe /",
  "XXasycsaru:84": "yathā yathā saṃtiṣṭhe tathā tathā uhye /",
  "XXasycsaru:85": "yathā yathāhaṃ devate nāyūhāmi tathā tathā na saṃsīdāmīti vistareṇa śuklapakṣo veditavyaḥ // Śag_13",
  "XXasycsaru:86": "kumārikāpraśnagāthā:",
  "XXasycsaru:87": "eko 'raṇye prasṛto dhyāyase tvaṃ vittād vihīna uta vā prārthayānaḥ /",
  "XXasycsaru:88": "grāmasya vā kiṃcanāgo nv akārṣīḥ kasmāj janena na karoṣi sakhyaṃ",
  "XXasycsaru:89": "sakhyaṃ na saṃvidyate kena cit tava // Śag_14.1",
  "XXasycsaru:90": "arthāprāptyā hṛdayasyeha śāntir jitveha senāṃ priyaśātarūpaṃ /",
  "XXasycsaru:91": "eko dhyāyī sukham asmy anvabhotsaṃ tasmād janena na karomi sakhyaṃ",
  "XXasycsaru:92": "sakhyaṃ na saṃvidyate kena cid mama // Śag_14.2",
  "XXasycsaru:93": "anityā bata saṃskārā utpādavyayadharmiṇaḥ /",
  "XXasycsaru:94": "utpadya hi nirudhyante teṣāṃ vyupaśamaḥ sukham // Śag_15 (cf. Uv 1.3)",
  "XXasycsaru:95": "apramādo 'mṛtapadaṃ pramādo mṛtyunaḥ padaṃ /",
  "XXasycsaru:96": "apramattā na mriyante pramattās tu sadā mṛtāḥ // Śag_16 (cf. Uv 4.1)",
  "XXasycsaru:97": "vitarkapramathitasya dehinas tīvrarāgasya śubhānudarśinaḥ /",
  "XXasycsaru:98": "bhūyas tṛṣṇā vivardhate sā gāḍhīkurute 'sya bandhanaṃ // Śag_17 (cf. Uv 3.1)",
  "XXasycsaru:99": "dharmasthaṃ śīlasaṃpannaṃ hrīmantaṃ satyavādinaṃ /",
  "XXasycsaru:100": "ātmanaḥ priyakartāraṃ taṃ janaḥ kurute priyaṃ // Śag_18 (cf. Uv 5.24)",
  "XXasycsaru:101": "yat pareṣūpanidhyāyet karma dṛṣṭveha pāpakam /",
  "XXasycsaru:102": "ātmanā tan na kurvīta karmabaddho hi pāpakaḥ // Śag_19 (cf. Uv 9.6)",
  "XXasycsaru:103": "subhāṣitaṃ hy uttamam āhur āryāḥ priyaṃ vaden nāpriyaṃ tad dvitīyaṃ /",
  "XXasycsaru:104": "satyaṃ vaden nānṛtaṃ tat tṛtīyaṃ dharmaṃ vaden nādharmaṃ tat caturtham // Śag_20 (cf. Uv 8.11)",
  "XXasycsaru:105": "śraddhātha hrīḥ śīlam athāpi dānaṃ dharmā ime satpuruṣapraśastāḥ /",
  "XXasycsaru:106": "etaṃ hi mārgaṃ divigaṃ vadanti etena vai gacchati devalokam // Śag_21 (cf. Uv 10.1)",
  "XXasycsaru:107": "śrutvā dharmaṃ vijānāti śrutvā pāpān nivartate /",
  "XXasycsaru:108": "śrutvā anarthaṃ tyajati śrutvā prāpnoti nirvṛtim // Śag_22 (cf. Uv 22.6)",
  "XXasycsaru:109": "ākāśasamo na lipyate indrakīlapratimo na kaṃpate /",
  "XXasycsaru:110": "hrada iva samupetakardame saṃsāre ramate na paṇḍitaḥ // Śag_23 (cf. Uv 17.12)",
  "XXasycsaru:111": "ye rūpeṇa pramiṇvanti māṃ ghoṣeṇānuyānti ca /",
  "XXasycsaru:112": "cchandarāgavaśopetā na mā jānanti te janāḥ // Śag_24.1 (cf. Uv 22.12)",
  "XXasycsaru:113": "adhyātmaṃ ca vijānāti bahirdhā ca na paśyati /",
  "XXasycsaru:114": "adhyātmaphaladarśī yaḥ sa vai ghoṣeṇa nīyate // Śag_24.2 (cf. Uv 22.13)",
  "XXasycsaru:115": "adhyātmaṃ ca na jānāti bahirdhā ca vipaśyati /",
  "XXasycsaru:116": "bahirdhāphaladarśī yaḥ so 'pi ghoṣeṇa nīyate // Śag_24.3 (cf. Uv 22.14)",
  "XXasycsaru:117": "adhyātmaṃ ca na jānāti bahirdhā ca na paśyati /",
  "XXasycsaru:118": "samantāvaraṇo bālaḥ so 'pi ghoṣeṇa nīyate // Śag_24.4 (cf. Uv 22.15)",
  "XXasycsaru:119": "adhyātmaṃ ca vijānāti bahirdhā ca vipaśyati /",
  "XXasycsaru:120": "dhīro niḥsaraṇaprajño na sa ghoṣeṇa nīyate // Śag_24.5 (cf. Uv 22.16)",
  "XXasycsaru:121": "ṣaṣṭhe adhipatau rājñi rajyamāne rajasvalaḥ /",
  "XXasycsaru:122": "arajasy arajā bhavati rakto bālo nirucyate // Śag_25 (cf. Uv 16.22)",
  "XXasycsaru:123": "nagaram asthiprākāraṃ snāyumāṃsānulepanaṃ /",
  "XXasycsaru:124": "yatra rāgaś ca dveṣaś ca māno mrakṣaś ca gāhate // Śag_26 (cf. Uv 16.23)",
  "XXasycsaru:125": "kūrmaḥ svake 'ṅgāni yathā kapāle bhikṣur nidadhyān manaso vitarkāni /",
  "XXasycsaru:126": "aniśrito 'nyān aviheṭhamānaḥ parinirvṛto nāpavadeta kaṃ cit // Śag_27 (cf. Uv 26.1)",
  "XXasycsaru:127": "tulyam atulyaṃ ca saṃbhavaṃ bhavasaṃskāram avāsṛjan muniḥ /",
  "XXasycsaru:128": "adhyātmarataḥ samāhita abhinat kośam ivāṇḍasaṃbhavaḥ // Śag_28 (cf. Uv 26.30)",
  "XXasycsaru:129": "nāsti kāmasamaḥ paṃko nāsti dveṣasamo grahaḥ /",
  "XXasycsaru:130": "nāsti mohasamaṃ jālaṃ nāsti tṛṣṇāsamā nadī // Śag_29 (cf. Uv 29.37)",
  "XXasycsaru:131": "ākāśe vai padaṃ nāsti śramaṇo nāsti bāhyakaḥ /",
  "XXasycsaru:132": "prapañcābhiratā bālā niṣprapañcās tathāgatāḥ // Śag_30 (cf. Uv 29.38)",
  "XXasycsaru:133": "sthitiḥ prapaṃcāś ca na santi yasya yaḥ saṃdānaṃ parighaṃ cātivṛttaḥ /",
  "XXasycsaru:134": "taṃ nistṛṣṇaṃ muniṃ carantaṃ na vijānāti sadevako 'pi lokaḥ // Śag_31 (cf. Uv 29.51)",
  "XXasycsaru:135": "yasya vitarkā vidhūpitā adhyātmam avikalpitā aśeṣaṃ /",
  "XXasycsaru:136": "saṃgaṃ so 'tītya rūpasaṃjñāṃ caturyogāpagato na jātim eti // Śag_32 (cf. Uv 29.56)",
  "XXasycsaru:137": "dadataḥ puṇyaṃ pravardhate vairaṃ saṃyamato na cīyate /",
  "XXasycsaru:138": "kuśalī prajahāti pāpakaṃ kleśānāṃ kṣayatas tu nirvṛtaḥ // Śag_33 (cf. Uv 28.2)",
  "XXasycsaru:139": "sarvapāpasyākaraṇaṃ kuśalasyopasaṃpadā /",
  "XXasycsaru:140": "svacittaparyavadamanam etaṃ buddhānuśāsanaṃ // Śag_34 (cf. Uv 28.1)",
  "XXasycsaru:141": "durnigrahasya laghuno yatrakāmanipātinaḥ /",
  "XXasycsaru:142": "cittasya dāmanaṃ sādhu cittaṃ dāntaṃ sukhāvaham // Śag_35 (cf. Uv 31.1)",
  "XXasycsaru:143": "cittanimittasya kovidaḥ pravivekasya ca vindate rasaṃ /",
  "XXasycsaru:144": "dhyāyī nipakaḥ pratismṛto bhuṃkte prītisukhaṃ nirāmiṣaṃ // Śag_36 (cf. Uv 31.51)",
  "XXasycsaru:145": "aśilpajīvī laghur ātmakāmo jitendriyaḥ sarvato vipramuktaḥ /",
  "XXasycsaru:146": "anokasārī hy amamo nirāśaḥ kāmān prahāyaikacaro yas sa bhikṣuḥ // Śag_37 (cf. Uv 32.5)",
  "XXasycsaru:147": "dūraṃgamam ekacaram aśarīraṃ guhāśayaṃ /",
  "XXasycsaru:148": "damayati durdamaṃ cittaṃ brāhmaṇaṃ taṃ bravīmy ahaṃ // Śag_38 (cf. Uv 33.55)",
  "XXasycsaru:149": "pārāyaṇeṣv ajitapraśnaḥ:",
  "XXasycsaru:150": "kenāyaṃ nivṛto lokaḥ kenāyaṃ na prakāśate /",
  "XXasycsaru:151": "kiṃ cābhilepanaṃ brūṣe kiṃ ca tasya mahad bhayam // Śag_39.1",
  "XXasycsaru:152": "avidyānivṛto lokaḥ pramādān na prakāśate /",
  "XXasycsaru:153": "jalpābhilepanaṃ brūmi duḥkhaṃ tasya mahad bhayaṃ // Śag_39.2",
  "XXasycsaru:154": "sravanti sarvataḥ srotāḥ srotasāṃ kiṃ nivāraṇaṃ /",
  "XXasycsaru:155": "srotasāṃ saṃvaraṃ brūhi kena srotaḥ pidhīyate // Śag_39.3",
  "XXasycsaru:156": "yāni srotāṃsi lokasya smṛtiḥ teṣāṃ nivāraṇaṃ /",
  "XXasycsaru:157": "srotasāṃ saṃvaraṃ brūmi prajñayā hi pidhīyate // Śag_39.4",
  "XXasycsaru:158": "prajñāyāś ca smṛteś caiva nāmarūpasya sarvaśaḥ /",
  "XXasycsaru:159": "ācakṣva pṛṣṭa etan me kutraitad uparudhyate // Śag_39.5",
  "XXasycsaru:160": "prajñā caiva smṛtiś caiva nāmarūpaṃ ca sarvaśaḥ /",
  "XXasycsaru:161": "vijñānasya nirodhād dhi atraitad uparudhyate // Śag_39.6",
  "XXasycsaru:162": "kathaṃ smṛtasya carato vijñānam uparudhyate /",
  "XXasycsaru:163": "ācakṣva pṛṣṭa etan me yathātatham asaṃśayaḥ // Śag_39.7",
  "XXasycsaru:164": "adhyātaṃ ca bahirdhā ca vedanāṃ nābhinandataḥ /",
  "XXasycsaru:165": "evaṃ smṛtasya carato vijñānam uparudhyate // Śag_39.8",
  "XXasycsaru:166": "ye ca saṃkhyātadharmāṇo ye ca śaikṣāḥ pṛthagvidhāḥ /",
  "XXasycsaru:167": "teṣāṃ me nipakasyeryāṃ pṛṣṭaḥ prabrūhi mārṣa // Śag_39.9",
  "XXasycsaru:168": "kāmeṣu nābhigṛdhyeta manasānāvilo bhavet /",
  "XXasycsaru:169": "kuśalaḥ sarvadharmeṣu smṛto bhikṣuḥ parivrajet // Śag_39.10",
  "XXasycsaru:170": "arthavargīyeṣu kāmān ārabhya gāthā:",
  "XXasycsaru:171": "kāmān kāmāyamānasya tasya cet tat samṛdhyati /",
  "XXasycsaru:172": "addhā prītamanā bhavati labdhvā martyo yad īpsitaṃ // Śag_40.1",
  "XXasycsaru:173": "tasya cet kāmāyamānasya chandajātasya jaṃtunaḥ /",
  "XXasycsaru:174": "te kāmāḥ parihīyaṃte śalyaviddha iva rūpyate // Śag_40.2",
  "XXasycsaru:175": "yaḥ kāmāṃ parivarjayati sarpasyeva śirāt padaṃ /",
  "XXasycsaru:176": "sa imāṃ viṣaktikāṃ loke smṛtaḥ samativartate // Śag_40.3",
  "XXasycsaru:177": "kṣetravastuhiraṇ@yaṃ ca gavāśvamaṇikuṇḍalaṃ /",
  "XXasycsaru:178": "striyo dāsān pṛthakkāmān yo naro hy abhigṛdhyati // Śag_40.4",
  "XXasycsaru:179": "abalaṃ vā balīyāṃso mṛdnaṃty enaṃ parisravāḥ /",
  "XXasycsaru:180": "tata enaṃ duḥkham anveti bhinnāṃ nāvam ivodakaṃ // Śag_40.5",
  "XXasycsaru:181": "yasya tv etat samucchinnaṃ tālamastakavad dhataṃ /",
  "XXasycsaru:182": "śokās tasya nivartante udabindur iva puṣkarāt //",
  "XXasycsaru:183": "Śag_40.6 (cf. Uv 10.13ab und 3.10cd)",
  "XXasycsaru:184": "bhadraikarāgāthā (bhadragarātrīya,",
  "XXasycsaru:185": "bhadrakarātriya):",
  "XXasycsaru:186": "atītaṃ nānvāgamayen na pratikāṃkṣed anāgataṃ /",
  "XXasycsaru:187": "pratyutpannāś ca ye dharmās tatra tatra vipaśyakaḥ /",
  "XXasycsaru:188": "asaṃhāryam asaṃkṣobhyaṃ tad vidvān anubṛṃhayet // Śag_41.1"
}