{
    "SA20mavt:0": "āryamañjuśriye kumārabhūtāya namaḥ /",
    "SA20mavt:1": "uttamajano hi prāyaśo guruṃ śraddhādevatāṃ cābhyarcyakarmasu pravartata",
    "SA20mavt:2": "ityayamapyahamuttamajananayamanuvartī madhyāntavibhāgasūtrabhāṣyaṃ",
    "SA20mavt:3": "cikīrṣustatpraṇeturvaktuś ca pūjāṃ kṛtvā tadarthavibhāgāya prayukta",
    "SA20mavt:4": "iti pratipādayannāha -",
    "SA20mavt:5": "śāstrasyā'sya praṇetāram",
    "SA20mavt:6": "ityādi /",
    "SA20mavt:7": "evaṃ kṛtvā ko guṇaḥ prāpyate ?",
    "SA20mavt:8": "guṇavato hitakāriṇaś ca pūjayatāmeṣāṃ puṇyamupacīyate /",
    "SA20mavt:9": "puṇya upacite samārambhād vighnavināyakairanupahatānalpena prayāsena",
    "SA20mavt:10": "samāpayantīti /",
    "SA20mavt:11": "athavā praṇetṛpraṇeyapravacanāt sūtrapraṇetṛvaktṛvṛttīṣu",
    "SA20mavt:12": "gauravotpādanārthamāha-",
    "SA20mavt:13": "śāstrasyā'sya praṇetāram",
    "SA20mavt:14": "iti sarvam /",
    "SA20mavt:15": "tatra praṇetṛvacanāt sūtre gauravam utpadyate /",
    "SA20mavt:16": "yasyā'sya kārikāśāstrasyāryamaitreyaḥ praṇetā /",
    "SA20mavt:17": "sa caikajātipratibandhāt sarvabodhisattvābhijñādhāraṇīpratisaṃvit",
    "SA20mavt:18": "samādhīndriyakṣāntivimokṣaiḥ paramaṃ pāraṃ gataḥ sarvāsu",
    "SA20mavt:19": "bodhisattvabhūmiṣu [p.4]",
    "SA20mavt:20": "niḥśeṣam api prahīṇāvaraṇaḥ /",
    "SA20mavt:21": "vaktṛsamādānadvāreṇa vṛttau gauravam utpadyate /",
    "SA20mavt:22": "vaktā punar atrācāryā'saṅgaḥ tasmācchrutvācāryambhadantavasubandhuḥ",
    "SA20mavt:23": "tad bhāṣyam akarot /",
    "SA20mavt:24": "tayor uttaram aprajñāvator abhrānti prativedhadhāraṇopadeśasāmarthyād",
    "SA20mavt:25": "atra sūtrārtho'bhrāntam upadiṣṭa iti vṛttau gauravam utpadyate /",
    "SA20mavt:26": "evaṃ ye pudgalaṃ pramāṇīkurvanti teṣāṃ sūtravṛttyo gauravotpattiḥ /",
    "SA20mavt:27": "ye ca dharmānusāriṇas teṣāṃ sūtravṛttyoḥ śubhārthā'vabodhaḥ /",
    "SA20mavt:28": "jāte ca niścaye iyaṃ praṇeturvaktuś ca pratītyā prabhāvanā na tu",
    "SA20mavt:29": "tarkāgamamātreṇa prabhāvaneti praṇetṛvaktṛgauravotpattiḥ /",
    "SA20mavt:30": "idam idānīṃ vaktavyaṃ -",
    "SA20mavt:31": "kīdṛśaṃ śāstrarūpaṃ /",
    "SA20mavt:32": "śāstraṃ kim iti cet nāma-pada-vyañjanakāyaprabhāsā vijñaptayaḥ",
    "SA20mavt:33": "śāstraṃ /",
    "SA20mavt:34": "atha vā lokottara-jñānaprāpakaśabdaviśeṣaprabhāsā vijñaptayaḥ",
    "SA20mavt:35": "śāstraṃ /",
    "SA20mavt:36": "kathaṃ vijñaptayaḥ praṇīyanta ucyante vā ?/",
    "SA20mavt:37": "praṇetṛ-vijñaptiprabhatvat prajñaptīnāṃ nātra doṣaḥ /",
    "SA20mavt:38": "śiṣyadhārmiko hi śīlasamādhiprajñāviśeṣotpādāt",
    "SA20mavt:39": "kāyavāṅmanasāṃbhārānutpatīkarmaṇo nivartate sambhārotpattikarmāṇi",
    "SA20mavt:40": "ca pravartate /",
    "SA20mavt:41": "atha vā śāstralakṣaṇasya śāsanācchāstraṃ /",
    "SA20mavt:42": "svalakṣaṇaṃ yad upadeśo bhāsamānasarva kleśaprahāṇāya",
    "SA20mavt:43": "nirantaradīrghavividhatīvraduḥkhabhītyāś ca durgater bhavāc ca",
    "SA20mavt:44": "santrāyate /",
    "SA20mavt:45": "tasmāt kleśaripuśāsanād bhavadurgatisantārāc ca śāstralakṣaṇaṃ /",
    "SA20mavt:46": "etac ca dvayam api sarvasmin mahāyāne sarvasmiṃś ca tad vyākhyāne",
    "SA20mavt:47": "vidyate nānyatreti /",
    "SA20mavt:48": "ata etac chāstraṃ /",
    "SA20mavt:49": "āha ca -",
    "SA20mavt:50": "yacchāsti ca kleśaripūn aśeṣān",
    "SA20mavt:51": "santrāyate durgatito bhavāc ca /",
    "SA20mavt:52": "tacchāsanā (tttrāṇa-) guṇāc ca śāstraṃ",
    "SA20mavt:53": "etad dvayaṃ cānyamateṣu nāsti //",
    "SA20mavt:54": "asyeti /",
    "SA20mavt:55": "kriyānadvāreṇa saptavastusaṅgrahasya",
    "SA20mavt:56": "kleśajñeyāvaraṇaprahāṇaprāpakasya madhyāntavibhāgakārikāśāstrasya",
    "SA20mavt:57": "hṛdi sthitatvād asyeti pratyakṣopadeśaḥ /",
    "SA20mavt:58": "praṇetārm iti kartāraṃ /",
    "SA20mavt:59": "yadyapy ayaṃ dhātuḥ prāpaṇārthas tathāpi pra-śabdasaṃyogāt",
    "SA20mavt:60": "viśeṣārthako draṣṭavyaḥ /",
    "SA20mavt:61": "uktaṃ hi - [p.5]",
    "SA20mavt:62": "upasargeṇa dhātvartho balād anyaḥ pratīyate /",
    "SA20mavt:63": "gaṅgāsalilamādhuryaṃ sāgareṇa yathāmbhasā //",
    "SA20mavt:64": "sugatātmajam iti /",
    "SA20mavt:65": "suṣṭhu gataḥ savāsana kleśāvaraṇāj jñeyāvaraṇāc cāpratiṣṭhitaṃ",
    "SA20mavt:66": "virvāṇam iti sugataḥ /",
    "SA20mavt:67": "sa ca sarvavāsanāvaraṇaprahīṇaḥ sarvathā sarvadharmāvabodhasvarūpaḥ",
    "SA20mavt:68": "sarvavibhūtyāśrayabhūta-ṇiratnavad acintyaprabhāvavigrahaḥ",
    "SA20mavt:69": "sarvasattvānāmanābhogena sarvārtha raṇasamartho",
    "SA20mavt:70": "nirvikalpakajñānaviśeṣātmakaḥ sugataḥ taj janitatvān nirvikalpasya",
    "SA20mavt:71": "jñānasya /",
    "SA20mavt:72": "tasmāt tasmin vā jātaḥ sugatātmajaḥ /",
    "SA20mavt:73": "athavā sugatātmanā jāta iti sugatātmajaḥ /",
    "SA20mavt:74": "yathoktaṃ sūtrāntare -jāto bhavati tathāgatavaṃśe tadātmakavstu",
    "SA20mavt:75": "pratilābhād iti /",
    "SA20mavt:76": "evaṃ sati bodhisattvasya daśamyāṃ bhūmau pratiṣṭhitasya sarvākāraṃ",
    "SA20mavt:77": "jñeyaṃ vastu karatalastham ivāmalakaṃ",
    "SA20mavt:78": "tattvaṃśukāvacchāditalocanasyevābhāsamāyāti /",
    "SA20mavt:79": "bhagavataḥ punar apanītalocanāvaraṇasyevetyayaṃ viśeṣaḥ /",
    "SA20mavt:80": "atra hi sugatātmajasya śāstrapraṇetur avabodhasampat pradarśitā",
    "SA20mavt:81": "lābhasatkāranirapekṣasya śāstrapraṇetṛtvena karuṇāsampat",
    "SA20mavt:82": "prajñāsampacca /",
    "SA20mavt:83": "vaktāram iti vyākhyānasya kartāraṃ /",
    "SA20mavt:84": "abhyarhyeti sambadhyate /",
    "SA20mavt:85": "sugatātmajamityapītyapare /",
    "SA20mavt:86": "sa punar āryā'saṅgaḥ /",
    "SA20mavt:87": "tasya hīdaṃ śāstram abhivyaktaṃ ākhyātaṃ cāryamaitreyādhiṣṭhānāt",
    "SA20mavt:88": "dharmasantānena /",
    "SA20mavt:89": "ceti samuccaye pādapūraṇe'dhikavacane vā /",
    "SA20mavt:90": "anyān api buddhabodhisattvānarcayitvā na kevalaṃ praṇetāraṃ",
    "SA20mavt:91": "vaktārañceti /",
    "SA20mavt:92": "kebhyo vaktāraṃ /",
    "SA20mavt:93": "asmad ādibhya iti /",
    "SA20mavt:94": "vayam ādir yeṣāṃ te'samadādayas tebhyo'smadādibhyaḥ /",
    "SA20mavt:95": "anenātmana upadeśasyāmṛṣātvaṃ vyajyate /",
    "SA20mavt:96": "abhyarhyeti abhyarcya /",
    "SA20mavt:97": "abhitaḥ purataḥ sākṣād iva sthitaṃ /",
    "SA20mavt:98": "arhitvā arcayitvā kāyavāṅmanobhiḥ /",
    "SA20mavt:99": "śāstrasya praṇetāraṃ vaktāraṃ cābhyarcya kiṃ kariṣyasītyāha -",
    "SA20mavt:100": "yatīṣye'rthavivecane // iti /",
    "SA20mavt:101": "yatnamārapsye arthavivecane arthavivareṇe pṛthagbhāvakaraṇe vā /",
    "SA20mavt:102": "iyaṃ ca nimittārthā saptamī /",
    "SA20mavt:103": "arthavivecananimittam ityarthaḥ // [p.6]",
    "SA20mavt:104": "arthaḥ punar atra śāstraśarīram iti /",
    "SA20mavt:105": "ete saptārthā hyasmin śāstra upadiśyanta iti vacanāt /",
    "SA20mavt:106": "kim artham idaṃ śāstraṃ praṇītaṃ /",
    "SA20mavt:107": "buddhānāṃ bhagavatāṃ samyag nirvikalpa-jñānotpādanārthaṃ /",
    "SA20mavt:108": "dharmanairātmyadeśanatayā nirvikalpajñānotpādāt tadabhyāsāc ca",
    "SA20mavt:109": "niḥśeṣasavāsana kleśajñeyāvaraṇaprahāṇam avāpyate /",
    "SA20mavt:110": "ayaṃ punardharmanairātbhyasyavirodhavādo yat sarvadharmarahitatā",
    "SA20mavt:111": "dharmanairātmyam/",
    "SA20mavt:112": "antarvyāpārapuruṣarahitatā ca dharmanairātmyam ityatas tat pratiṣedhena",
    "SA20mavt:113": "tathābhūtanairātmyapratipādanārthaṃ śāstrārambhaḥ /",
    "SA20mavt:114": "lakṣaṇāvaraṇādiṣv apratipannavipratipannānāṃ samyag avabodhotpādanād",
    "SA20mavt:115": "apratipattivipratipattyapanayanārtham ity anye /",
    "SA20mavt:116": "atha vā pañcākārajñeyaṃ lokadhātusattvadharmavineyopāyadhātvātmake",
    "SA20mavt:117": "pratyekam anantaprabhedatvād durvijñeyam iti bodhisattvānāṃ",
    "SA20mavt:118": "yaścittasaṅkocas tad apanayanārtham āha -",
    "SA20mavt:119": "lakṣaṇaṃ hyāvṛtis tattvaṃ / iti /",
    "SA20mavt:120": "tatrāditaḥ śāstraśarīraṃ vyavasthāpyata iti /",
    "SA20mavt:121": "tatreti śāstrasyārthavivecane śāstre [p.7]",
    "SA20mavt:122": "vā /",
    "SA20mavt:123": "ādita iti prathamata iti /",
    "SA20mavt:124": "śāstraṃ vivaraṇaṃ /",
    "SA20mavt:125": "taccharīraṃ saṃkṣepaḥ piṇḍārtho vāśrayārthena vā śarīraṃ /",
    "SA20mavt:126": "yathā hi bāhyādhyātmikāyatanāśrayaḥ kāyaḥ śarīram ity ucyate evaṃ",
    "SA20mavt:127": "yānarthān niścitya śāstraṃ pravartate te'rthās tasya śarīraṃ /",
    "SA20mavt:128": "te ca saptyārthā lakṣaṇādayaḥ /",
    "SA20mavt:129": "vyavasthāpyata iti prajñāpyate ākhyāyata ityarthaḥ /",
    "SA20mavt:130": "nanu śāstrāvabhodhenaiva taccharīraṃ vijñāsyata iti nirarthakam ādau",
    "SA20mavt:131": "tad vyavasthāpanaṃ /",
    "SA20mavt:132": "na nirarthakaṃ śiṣyā'nugrahārthatvāt /",
    "SA20mavt:133": "gatārtho hi śiṣyaḥ sukhaṃ vistaram ucyamānaṃ pratipādyate /",
    "SA20mavt:134": "dṛṣṭā bhūmir niḥśaṅkam aśvavāhaneneva nānyathā /",
    "SA20mavt:135": "ityete saptārthā hyasmin śāstra upadiśyante /",
    "SA20mavt:136": "itiḥ śāstraśarīrasamāptyarthaḥ /",
    "SA20mavt:137": "eta iti ye lakṣaṇādaya uddiṣṭāḥ /",
    "SA20mavt:138": "sapteti saṃkhyāparyantādhigamārtham upādānaṃ /",
    "SA20mavt:139": "arthyanta ityarthā adhigamyanta iti yāvat /",
    "SA20mavt:140": "asmin śāstra iti madhyāntavibhāgasaṃjñake /",
    "SA20mavt:141": "upadiśyanta ityākhyāyante viniściyante vā /",
    "SA20mavt:142": "yad uta iti tathā'rthapratipādananipātaḥ /",
    "SA20mavt:143": "lakṣaṇam iti /",
    "SA20mavt:144": "lakṣyante'neneti lakṣaṇaṃ /",
    "SA20mavt:145": "tac ca dvividhaṃ saṅkleśalakṣaṇaṃ vyavadānalakṣaṇāñca /",
    "SA20mavt:146": "tatra saṅkleśalakṣaṇaṃ navavidhaṃ /",
    "SA20mavt:147": "abhūtaparikalpo'sti",
    "SA20mavt:148": "ityārabhya yāvat",
    "SA20mavt:149": "saptadhā'bhūtakalpanāt iti /",
    "SA20mavt:150": "śeṣeṇārdhena vyavadānalakṣaṇam ākhyātaṃ /",
    "SA20mavt:151": "yadi lakṣyante'neneti laksaṇam ityevaṃ sati lakṣaṇasya",
    "SA20mavt:152": "saṅkleśavyavadānabhedo bhaved iti naitad evaṃ /",
    "SA20mavt:153": "svabhāva eva hi bhāvānāṃ lakṣaṇaṃ /",
    "SA20mavt:154": "tad yathā pṛthivīdhātuḥ kharalakṣaṇo na ca kharatvāt pṛthivīdhātuḥ",
    "SA20mavt:155": "pṛthagastīti /",
    "SA20mavt:156": "atha vā lakṣyate tad iti lakṣaṇaṃ /",
    "SA20mavt:157": "evaṃ hi saṅkleśo vyavadānañca saṅkleśavyavadānātmatvena lakṣyata iti",
    "SA20mavt:158": "lakṣaṇaṃ /",
    "SA20mavt:159": "atha vā dvayoḥ saṅkleśavyavadānayor lakṣaṇaṃ dvividhaṃ svalakṣaṇañca",
    "SA20mavt:160": "sāmānyalakṣaṇañca /",
    "SA20mavt:161": "āvaraṇam iti /",
    "SA20mavt:162": "āvṛṇoti kuśalān dharmānāvriyante'nena kuśaladharmā utpattivibandhāt",
    "SA20mavt:163": "ityāvaraṇaṃ /",
    "SA20mavt:164": "tat punas tripañcāśat prakāraṃ /",
    "SA20mavt:165": "tattvam iti /",
    "SA20mavt:166": "tadevedaṃ tat tasya bhāvas tattvam aviparyāsa ityarthaḥ /",
    "SA20mavt:167": "tac ca daśa prakāraṃ / [p.8]",
    "SA20mavt:168": "vipakṣaprahāṇārthaḥ pakṣaḥ pratipakṣaḥ /",
    "SA20mavt:169": "sa sārgaḥ /",
    "SA20mavt:170": "tadabhyāso bhāvanā /",
    "SA20mavt:171": "avasthā tasyaiva santānenotpattiviśeṣaḥ /",
    "SA20mavt:172": "sā punar ekānnaviṃśatiprakārā gotrāvasthādikā /",
    "SA20mavt:173": "phalasya lābhaḥ phalaprāptiḥ /",
    "SA20mavt:174": "tat punaḥ pañcadaśaprakāraṃ vipākaphalādi /",
    "SA20mavt:175": "yānānuttartham iti /",
    "SA20mavt:176": "gamyate'neneti yānaṃ /",
    "SA20mavt:177": "yānac ca tadānuttaryañceti yānānuttaryaṃ /",
    "SA20mavt:178": "tat punastrividhaṃ pratipattyānuttaryādi /",
    "SA20mavt:179": "saptamo'rtha iti niyamārtham anukramārthañcāha /",
    "SA20mavt:180": "etāvanta evārthā nirdiśyante nāto'nya iti /",
    "SA20mavt:181": "anukramaḥ punar ayaṃ lokottarajñānānukūlyārthaḥ /",
    "SA20mavt:182": "tathā hi bodhisattvenādhimukticaryābhūmisthitena śīlapratiṣṭhitena",
    "SA20mavt:183": "prathamaṃ saṅkleśavyavadānakuśalena bhavitavyaṃ /",
    "SA20mavt:184": "tataḥ kuśalānāṃ dharmāṇāṃ yasya yad āvaraṇaṃ tasya taj jñeyaṃ /",
    "SA20mavt:185": "tasyāprahāṇād vimukter asambhavād avijñānañca prahātuṃ na śakyate",
    "SA20mavt:186": "doṣadarśanāt /",
    "SA20mavt:187": "tatas tadāvaraṇād yenālambanena cittaṃ vimucyate tatttvaṃ veditavyaṃ /",
    "SA20mavt:188": "tatastenālambhanenatadāvaraṇasya yena prayogena kṣayo bhavati sā",
    "SA20mavt:189": "pratipakṣabhāvanā jñeyā/",
    "SA20mavt:190": "tatas tasyāṃ pratipakṣabhāvāyāṃ vipakṣahānyā pratipakṣavṛddhyā",
    "SA20mavt:191": "cā'vasthā jñeyā gotrāvasthādikā /",
    "SA20mavt:192": "tato lokottaradharmābhimukhīkaraṇaṃ phalāni srota apatti phalādīni",
    "SA20mavt:193": "veditavyāni /",
    "SA20mavt:194": "sarvam apyetat srottaratvācchrāvakādibhiḥ sādhāraṇaṃ bodhisattvānāṃ /",
    "SA20mavt:195": "yathoktaṃ sūtre -",
    "SA20mavt:196": "sa pravrajitaḥ śrāvakaśikṣācāragocarasamudācāram api śikṣate",
    "SA20mavt:197": "pratyekabuddhaśikṣācāragocarasamudācāram api śikṣate",
    "SA20mavt:198": "bodhisattvaśikṣācāragocarasamudācāram api śikṣate /",
    "SA20mavt:199": "bodhisattvānāṃ tvānuttaryam asādhāraṇaṃ /",
    "SA20mavt:200": "saptamo'rtha ānuttaryaṃ /",
    "SA20mavt:201": "anyastvāha /",
    "SA20mavt:202": "saṅkleśavyavadānalakṣaṇe kauśalotpādanārtham ādau laksaṇaṃ /",
    "SA20mavt:203": "tatra yaḥ saṅkleśas tadāvaraṇaṃ /",
    "SA20mavt:204": "yad vyavadānaṃ tat tattvaṃ /",
    "SA20mavt:205": "āvaraṇaprahāṇaṃ ca tattvādhigamād bhavatītyata āvaraṇatattvaṃ /",
    "SA20mavt:206": "tat prahāṇopāyapradarśanārthaṃ tataḥ saparivāraḥ pratipakṣo mārgaḥ /",
    "SA20mavt:207": "tasya mārgasyādimadhyānteṣu mṛdumadhyādhimātraprabhedapradarśanārthaṃ",
    "SA20mavt:208": "tatrāvasthā /",
    "SA20mavt:209": "avasthānurūpaṃ phalamāvahatīti tad anantaraṃ phalaṃ /",
    "SA20mavt:210": "etac ca sarvaṃ bodhisattvasya śrāvakādisādhāraṇam ity",
    "SA20mavt:211": "asādhāraṇa-mahāyānanayaprakāśanārthaṃ yānānuttaryam iti /",
    "SA20mavt:212": "apare punar āhuḥ /",
    "SA20mavt:213": "sadasal lakṣaṇajñāpanārthaṃ prathamato lakṣaṇam ākhyātaṃ /",
    "SA20mavt:214": "lakṣaṇaṃ jñātvāvaraṇaṃ prahātavyaṃ tattvaṃ ca sākṣāt kartavyam iti tad",
    "SA20mavt:215": "anantaram āvaraṇatattvaṃ / [p.9]",
    "SA20mavt:216": "tayoś ca prahāṇasākṣātkaraṇayor ayam upāya iti pratipakṣabhāvanā /",
    "SA20mavt:217": "tasyāś ca tāratamyam avasthāviśeṣaḥ /",
    "SA20mavt:218": "tat kṛtañca prahāṇaṃ phalaṃ /",
    "SA20mavt:219": "tad anantaraṃ yānānuttaryam iti prakāśanārtham ayam anukrama iti /",
    "SA20mavt:220": "anyacca sattvasya sadasad dharmasaṃmohāpavādasamāropaprahāṇārthaṃ",
    "SA20mavt:221": "lakṣaṇanirdeśaḥ /",
    "SA20mavt:222": "prahīṇasaṃmohasyāvaraṇakauśalārtham āvaraṇaṃ /",
    "SA20mavt:223": "tenāvṛtaṃ tattvam iti tattvakauśalārthaṃ tad anantaraṃ tattvaṃ /",
    "SA20mavt:224": "tattvapratividdhabhāvanayāvaraṇaprahāṇaṃ bhavatīti tattvānantaraṃ",
    "SA20mavt:225": "pratipakṣabhāvanā /",
    "SA20mavt:226": "tat prabhedakauśalārtham avasthā /",
    "SA20mavt:227": "avasthayāṃ phalaṃ prabhāvitavyam ityavasthānantaraṃ phalaṃ tat",
    "SA20mavt:228": "kauśalotpādanārthaṃ /",
    "SA20mavt:229": "sarvam etan mahāyānamāgamyeti yānānuttaryam ante nirdiṣṭaṃ //1-1//",
    "SA20mavt:230": "tatra lakṣaṇam ārabhyāha -",
    "SA20mavt:231": "abhūtaparikalpo'sti dvayaṃ tatra na vidyate /",
    "SA20mavt:232": "śūnyatā vidyate tv atra tasyām api sa vidyate // iti /",
    "SA20mavt:233": "tatreti lakṣaṇāvaraṇādisaptārtheṣu nirdiṣṭeṣu lakṣaṇam adhikṛtyoddiśyāha",
    "SA20mavt:234": "abhūtaparikalpo'sti iti /",
    "SA20mavt:235": "yathoddiśas tathā nirdeśa iti kṛtvā /",
    "SA20mavt:236": "lakṣaṇañca prāg uddiṣṭamatastasyaiva śeṣebhyo nirdeśaḥ prāgārabhyate /",
    "SA20mavt:237": "kecit virundhanti sarvadharmāḥ sarvathā niḥsvabhāvāḥ śaśaviśāṇavad",
    "SA20mavt:238": "ityataḥ sarvāpavādapratiṣedhārthamāha -",
    "SA20mavt:239": "abhūtaparikalpo'stīti /",
    "SA20mavt:240": "svabhāvata iti vākyaśeṣaḥ /",
    "SA20mavt:241": "nanv evaṃ sūtravirodhaḥ - sarvadharmāḥ śūnyā iti śāstre vacanāt /",
    "SA20mavt:242": "nāsti virodhaḥ yasmāt -",
    "SA20mavt:243": "dvayaṃ tatra na vidyate /",
    "SA20mavt:244": "abhūtaparikalpo hi grāhyagrāhakasvarūparahitaḥ śūnya ucyate na tu",
    "SA20mavt:245": "sarvathā niḥsvabhāvaḥ /",
    "SA20mavt:246": "ato na sūtravirodhaḥ /",
    "SA20mavt:247": "yadyevaṃ dvayaṃ śaśaviṣāṇavat sarvathā nāsti /",
    "SA20mavt:248": "abhūtaparikalpaś ca paramārthataḥ svabhāvato'styevaṃ",
    "SA20mavt:249": "śūnyatā'bhāvaprasaṅgaḥ /",
    "SA20mavt:250": "naitad evaṃ yasmāt - [p.10]",
    "SA20mavt:251": "śūnyatā vidyate tvatra",
    "SA20mavt:252": "iyam eva hi -śūnyatā yā grāhagrāhakarahitatā'bhūtaparikalpasyeti na",
    "SA20mavt:253": "śūnyatāyā nāstitvaṃ bhavati /",
    "SA20mavt:254": "yadyadvayā śūnyatā sā cābhūtaparikalpe'sti kasmād vayamamuktāḥ /",
    "SA20mavt:255": "vidyamānā ca kasmān na gṛhyata iti saṃśayāpanayanārthaṃ -",
    "SA20mavt:256": "tasyām api sa vidyate /",
    "SA20mavt:257": "ityāha /",
    "SA20mavt:258": "yasmācchūnyatāyām apyabhūtaparikalpo vidyate tasmād bhavanto na",
    "SA20mavt:259": "muktāḥ /",
    "SA20mavt:260": "ata eva ca samalatvān na prasannābdhātavad gṛhyate /",
    "SA20mavt:261": "atha vā cittacaittebhyo'nyatra rūpādayo dravyatvena santīti yad darśanaṃ",
    "SA20mavt:262": "tat pratiṣedhārtham āha -",
    "SA20mavt:263": "abhūtaparikalpo'sti",
    "SA20mavt:264": "dravyataḥ /",
    "SA20mavt:265": "nāsti rūpaṃ tad vyatiriktaṃ dravyata iti /",
    "SA20mavt:266": "kiṃ kāraṇaṃ ?",
    "SA20mavt:267": "yasmāt -",
    "SA20mavt:268": "dvayaṃtatra na vidyate /",
    "SA20mavt:269": "na hy abhūtaparikalpaḥ kasyacid grāhako nāpi kenacit gṛhyate /",
    "SA20mavt:270": "kiṃ tarhi grāhyagrāhakatvaṃ bhāvamātram eva /",
    "SA20mavt:271": "yato vijñānād bahī rūpādayo na gṛhyante /",
    "SA20mavt:272": "svapnāadivad vijñānaṃ rūpādyābhāsam utapdyate /",
    "SA20mavt:273": "na ca yad yasya kāraṇaṃ tad abhāve tasyotpattir yujyate /",
    "SA20mavt:274": "tasmān nirālambanam eva svapnādāviva /",
    "SA20mavt:275": "anyatrāpi svabījaparipākād arthābhāsaṃ vijñānam utpadyate ity",
    "SA20mavt:276": "avaseyaṃ /",
    "SA20mavt:277": "grāhyābhāve grāhakasyābhāvād grāhye'sati grāhako bhavituṃ na",
    "SA20mavt:278": "yujyate /",
    "SA20mavt:279": "tasmān na rūpam abhūtaparikalpāt pṛthag asti /",
    "SA20mavt:280": "yadi tarhi grāhyabhāvastena viśuddhyālambanābhāvān mokṣābhāvaḥ /",
    "SA20mavt:281": "naitad evaṃ yasmāt -",
    "SA20mavt:282": "śūnyatā vidyate tvatra",
    "SA20mavt:283": "tu śabdo yasmād arthaḥ /",
    "SA20mavt:284": "śūnyatā hi vuśuddhyālambanā /",
    "SA20mavt:285": "sā ca grāhyagrāhakarahitatā 'bhūtapraikalpe'stīti na mokṣābhāvaḥ /",
    "SA20mavt:286": "yady abhūtaparikalpe'sti sā vidyamānā kimarthaṃ na gṛhyate /",
    "SA20mavt:287": "abhūtaparikalpāvṛtatvān na gṛhyata ākāśanairmalyavat na tu asattvād",
    "SA20mavt:288": "iti pratipādayann āha -",
    "SA20mavt:289": "tasyām api sa vidyata iti /",
    "SA20mavt:290": "atha vā sarvāpavādapratiṣedhārtham āha - [p.11]",
    "SA20mavt:291": "abhūtaparikalpo'sti iti /",
    "SA20mavt:292": "na sarvam asat nāpi sadātmakaṃ vijñānapariṇāmāatmanā'stīti kṛtvā /",
    "SA20mavt:293": "ye tu manyante yathaiva rūpādayaḥ prakhyāyante tathiavābhūtaparikalpāt",
    "SA20mavt:294": "svabhāvataḥ pṛthag vidyanta iti tān pratyāha",
    "SA20mavt:295": "abhūtasamāropapratiṣedhārthaṃ -",
    "SA20mavt:296": "dvayaṃ tatra na vidyate / iti /",
    "SA20mavt:297": "abhūtaparikalpamātraṃ vidyata ityabhiprāyaḥ /",
    "SA20mavt:298": "kenacit dvayor abhāvo vo vnadhyāputravat cheda rūpo gṛhyate /",
    "SA20mavt:299": "anyair antarvyāpārapuruṣarahitatā dharmāṇāṃ śūnyate'tyucyate /",
    "SA20mavt:300": "ataḥ śūnyatāpavādapratiṣedhārthaṃ bhūtanairātmyakhyāpanārthañcāha",
    "SA20mavt:301": "śūnyatā vidyate tvatra iti /",
    "SA20mavt:302": "yadyabhūtaparikalpe śūnyatāstyevaṃ sati sarvaprāṇinām aprayatnena",
    "SA20mavt:303": "mokṣaprasaṅgaḥ /",
    "SA20mavt:304": "nāsyetad yasmāt -",
    "SA20mavt:305": "tasyām api sa vidyate /",
    "SA20mavt:306": "na hyaviśodhitāyāṃ śūnyatāyāṃ mokṣo'sti saṅkliṣṭā ca mahatā yatnena",
    "SA20mavt:307": "viśodhyata iti nāsty ayatnena mokṣaḥ /",
    "SA20mavt:308": "atha vā lakṣaṇaṃ saṅkleśavyavadānābhidhānād anyan nāstītyataḥ",
    "SA20mavt:309": "saṅkleśavyavadānalakṣaṇapradarśanārthamāha -",
    "SA20mavt:310": "abhūtaparikalpo'sti",
    "SA20mavt:311": "iti vistaraḥ /",
    "SA20mavt:312": "abhūtaparikalpasvabhāvaḥ saṃkleśo bhrāntilakṣaṇatvāt /",
    "SA20mavt:313": "katham etaj jñātavyaṃ bhrāntilakṣaṇam iti ?",
    "SA20mavt:314": "yena -",
    "SA20mavt:315": "dvayaṃ tatra na vidyate",
    "SA20mavt:316": "svātmanyavidhyamānena grāhyagrāhakākāreṇa pratyānād",
    "SA20mavt:317": "bhrāntisvarūpeṇa jñayate/",
    "SA20mavt:318": "edāniṃ vyavadānasvarūpapradarṣana arthamāḥ -",
    "SA20mavt:319": "śūnyatā vidyate tvatra",
    "SA20mavt:320": "iti/",
    "SA20mavt:321": "śūnyatāsvabhāvo hi vyavadānaṃ dvayābhāvasvabhāvatvāt /",
    "SA20mavt:322": "atra ca śūnyatāprabhāvitatvāt mārganirodhayor api grahaṇamṃ veditavyaṃ",
    "SA20mavt:323": "saṅkleśapakṣād eva vyavadānapakṣo mārgayitavyo na punaḥ pṛthaktvam",
    "SA20mavt:324": "asyāstīti pradarśanārtham āha atreti /",
    "SA20mavt:325": "yadi dvayaṃ nāsti kathaṃ tasyāṃ vidyamānāyāṃ loko bhrānta ityāha -",
    "SA20mavt:326": "tasyām api sa vidyate iti /",
    "SA20mavt:327": "grāhyagrāhakavikalpo hastyādyākāraśūnyamāyāyām iva",
    "SA20mavt:328": "hastyākārādayaḥ /",
    "SA20mavt:329": "abhūtam asmin dvayaṃ parikalpyate'nena vetyabhūtaparikalpaḥ /",
    "SA20mavt:330": "abhūtavacanena ca yathā'yaṃ parikalpyate grāhyagrāhakatvena tathā",
    "SA20mavt:331": "nāstīti pradarśayati /",
    "SA20mavt:332": "parikalpavacanena tvartho yathā parikalpyate tathārtho na vidhyate iti",
    "SA20mavt:333": "pradarṣayati/",
    "SA20mavt:334": "evam asya grāhyagrāhakavinirmuktaṃ lakṣaṇaṃ paridīpitaṃ bhavati /",
    "SA20mavt:335": "kaḥ punar asau ?",
    "SA20mavt:336": "atītānāgatavartamānā hetuphalabhūtās traidhātukā anādikālikā",
    "SA20mavt:337": "nirvāṇaparyavasānāḥ saṃsārānurūpāścittacaittā",
    "SA20mavt:338": "aviśeṣeṇābhūtaparikalpaḥ /",
    "SA20mavt:339": "viśeṣeṇa [p.12]",
    "SA20mavt:340": "tu grāhyagrāhakavikalpaḥ /",
    "SA20mavt:341": "tatra grāhyavikalpo'rthasattvapratibhāsaṃ vijñānaṃ /",
    "SA20mavt:342": "grāhakavikalpa ātmavijñaptipratibhāsaṃ /",
    "SA20mavt:343": "dvayaṃ grāhyaṃ grāhakañceti /",
    "SA20mavt:344": "tatra grāhyaṃ rūpādi /",
    "SA20mavt:345": "grāhakaṃ cakṣūr vijñānādi /",
    "SA20mavt:346": "grāhyagrāhakabhāvena virahitatā viviktatā hyabhūtaparikalpasya",
    "SA20mavt:347": "śanyatā /",
    "SA20mavt:348": "na tv abhūtaparikalpo'pyabhāvaḥ yathā śūnyā rajjuḥ sarpasvabhāvenātat",
    "SA20mavt:349": "svabhāvatvāt sarvakālaṃ śūnyā na tu rajju svabhāvena tathehāpi /",
    "SA20mavt:350": "tasyām api sa vidyata iti abhūtaparikalpaḥ /",
    "SA20mavt:351": "evaṃ hy āgantukāvaraṇopakliṣṭatvāt tad agrahaṇam uktam abdhātvādivad iti /",
    "SA20mavt:352": "evaṃ yad yatra nāsti tat tena śūnyam iti yathābhūtaṃ samanupaśyatīti /",
    "SA20mavt:353": "kiṃ kutra nāsti ?",
    "SA20mavt:354": "abhūtaparikalpe dvayaṃ /",
    "SA20mavt:355": "ato'bhūtaparikalpaṃ dvayena śūnyaṃ paśyati /",
    "SA20mavt:356": "yat punar atrā'vaśiṣṭaṃ tat sat /",
    "SA20mavt:357": "kiṃ punar ihāvaśiṣṭaṃ ?",
    "SA20mavt:358": "abhūtaparikalpaḥ śūnyatā ca /",
    "SA20mavt:359": "tad ubhayam ihāstītyanādhyāropānapavādena paśyan yathābhūtaṃ",
    "SA20mavt:360": "prajānāti /",
    "SA20mavt:361": "tatrābhūtaparikalpe'dvayadarśanād anadhyāropaḥ /",
    "SA20mavt:362": "abhūtaparikalpasya śūnyatāścāstitvadarśanād anapavādaḥ /",
    "SA20mavt:363": "aviparītaṃ śūnyatālakṣaṇam udbhāvitaṃ bhavati /",
    "SA20mavt:364": "yac chūnyaṃ tasya sad bhāvāt yena śūnyaṃ tasya tatrābhāvāt /",
    "SA20mavt:365": "sarvabhāve sarvābhāve vā nāviparītaṃ śūnyatālakṣaṇaṃ /",
    "SA20mavt:366": "śūnyatāyā evābhāvaprasaṅgāt /",
    "SA20mavt:367": "na śūnyasaṃjñā'satyāṃ śūunyatāyāṃ yujyate /",
    "SA20mavt:368": "dharmatāyā hi bhāvāyāt tattvād anityatvādivat /",
    "SA20mavt:369": "dvayam astīti śūnyatābhāvaḥ /",
    "SA20mavt:370": "yadi śaśaviṣāṇakalpanena dvayaṃ kathaṃ tenābhūtaparikalpasya",
    "SA20mavt:371": "śūnyatāsambhavaḥ ?",
    "SA20mavt:372": "anyena hy anyasya śūunyatā dṛṣṭā yathā bhikṣubhir vihārasya /",
    "SA20mavt:373": "naitad evaṃ /",
    "SA20mavt:374": "yathā rajjur māyā vā svātmany avidyamānena sarpākāreṇa puruṣādinā",
    "SA20mavt:375": "prabhāsate /",
    "SA20mavt:376": "tatra kasyacid grāhanirvartanārthaṃ sarpapuruṣādibhiś ca śūnyety ucyate",
    "SA20mavt:377": "evam abhūtaparikalpo'pi svātmany avidyamānena grāhyagrāhakākāreṇa",
    "SA20mavt:378": "prakhyāyamāno bālānāṃ tad grāhābhiniveśaty ājanārthaṃ dvayena",
    "SA20mavt:379": "śūnyam ity ucyate //1-2// [p.13]",
    "SA20mavt:380": "na śūnyaṃ nā'pi cā'śūnyaṃ iti /",
    "SA20mavt:381": "kim artham asau śloka ārabdha iti ?",
    "SA20mavt:382": "sarvasya saṃskṛtasyāsaṃskṛtasya ca dvayarahitatājñāpanārthaṃ /",
    "SA20mavt:383": "evaṃ ca hyekāntapratikṣepeṇa sarvam idaṃ na śūnyaṃ nāśūnyam iti",
    "SA20mavt:384": "prajñāpāramitāpāṭhābhiprāyatāviṣkṛtā bhavati /",
    "SA20mavt:385": "anyathā pūrvāparaviruddham etat syāt /",
    "SA20mavt:386": "kiñca madhyamāpratipat prakāśanārthaṃ /",
    "SA20mavt:387": "anyathaikāntikaśūnyataivāśanyānto vā syāt /",
    "SA20mavt:388": "apavādasamāropapratiṣedhopasaṃhārārthaṃ vā'syārambhaḥ /",
    "SA20mavt:389": "hetupratyayapratibaddhātmalābhād abhūtaparikalpaḥ saṃskṛtaṃ /",
    "SA20mavt:390": "śūnyatā punas tan nirapekṣatvād asaṃskṛtaṃ /",
    "SA20mavt:391": "vidhīyate prajñāpāramitādimadhye paṭhyate /",
    "SA20mavt:392": "sattvād abhūtaparikalpasya na saṃskṛtaṃ śūnyam abhūtaparikalpātmatvena",
    "SA20mavt:393": "asatvād dvayasya /",
    "SA20mavt:394": "grāhyagrāhakātmanā śūnyaṃ /",
    "SA20mavt:395": "śūnyātāyās tu sarvam abhūtaparikalpe tad dharmateti kṛtvā /",
    "SA20mavt:396": "śūnyatāyām apy abhūtaparikalpo dharmirūpeṇa vidyate /",
    "SA20mavt:397": "evam asaṃskṛtam api dharmatārūpeṇa na śūnyaṃ /",
    "SA20mavt:398": "abhāvasaṃjñakena dvayena svarūpaśūnyaṃ /",
    "SA20mavt:399": "sā ca madhyamā pratipad iti ratnakūṭādimadhye'stīti kāśyapāyam",
    "SA20mavt:400": "eko'ntaḥ /",
    "SA20mavt:401": "nāstītyayaṃ dvitīyo'ntaḥ /",
    "SA20mavt:402": "yadetayor dvayor antayor madhyamiyam ucyate kāśyapa madhyamā pratipad",
    "SA20mavt:403": "dharmāṇāṃ bhūtapratyavekṣeti sā madhyamā pratipadevam anulomitā /",
    "SA20mavt:404": "sarvam iti saṃskṛtam asaṃskṛtañca /",
    "SA20mavt:405": "naikāntena śūnyam ity abhūtaparikalpasya tac chūnyatāyāś ca [p.14]",
    "SA20mavt:406": "sadbhāvāt /",
    "SA20mavt:407": "nāpyekāntenāśūnyaṃ dvayasyābhāvāt /",
    "SA20mavt:408": "sarvanāstitvaṃ sarvāstitvaṃ vā'nta eva syāt /",
    "SA20mavt:409": "na madhyamā pratipad //1-3//",
    "SA20mavt:410": "evam abhūtaparikalpasya sal lakṣaṇam asallakṣaṇañca khyāpayitveti /",
    "SA20mavt:411": "idaṃ sattvena lakṣyata iti sattvam eva sallakṣaṇaṃ /",
    "SA20mavt:412": "abhūtaparikalpo vidyata ity anenābhūtaparikalpasya sattvaṃ",
    "SA20mavt:413": "pradarśayatīty arthaḥ /",
    "SA20mavt:414": "evam asattvena lakṣyata iti asatvam evāsal lakṣaṇāt /",
    "SA20mavt:415": "tat punar yad grāhyagrāhakabhāvenāsattvaṃ /",
    "SA20mavt:416": "yasmād abhūtaparikalpe dvayaṃ nāsti tasmād abhūtaparikalpo'pi",
    "SA20mavt:417": "dvayātmanā nāstīty uktaṃ bhavati /",
    "SA20mavt:418": "svalakṣaṇaṃ khyāpayatīti /",
    "SA20mavt:419": "ko viśeṣo'sti sallakṣaṇasvalakṣaṇayoḥ ?",
    "SA20mavt:420": "sallakṣaṇaṃ hi sāmānyaṃ /",
    "SA20mavt:421": "svalakṣaṇam tu viśeṣaḥ /",
    "SA20mavt:422": "yadi svalakṣaṇam anākhyātamatra kiṃ syāt ?",
    "SA20mavt:423": "śarīram abhūtaparikalpasya noktaṃ syāt /",
    "SA20mavt:424": "atas tac charīrapratipādanārtham ucyate -",
    "SA20mavt:425": "arthasattvātmavijñaptipratibhāsaṃ prajāyate /",
    "SA20mavt:426": "vijñānaṃ nāsti cā'syārthas tadabhāvāt tadapyasat // iti /",
    "SA20mavt:427": "atha vā grāhyagrāhakarahitatā'bhūtaparikalpamātrate'ty ucciṣṭaṃ /",
    "SA20mavt:428": "tasyām abhūtaparikalpamātratāyām indriyaviṣayavijñānaṃ yathā",
    "SA20mavt:429": "vyavasthitaṃ na jñāyata /",
    "SA20mavt:430": "abhūtaparikalpapratibhāsabhedena tad vyavasthitajñāpanārtham",
    "SA20mavt:431": "abhūtaparikalpasya svalakṣaṇaṃ khyāpayati -",
    "SA20mavt:432": "arthasattvātmavijñaptipratibhāsaṃ /",
    "SA20mavt:433": "iti vistaraḥ / [p.15]",
    "SA20mavt:434": "atha vā 'bhūtaparikalpo'stītyanena tat sattvamātraṃ jñāyate na tu",
    "SA20mavt:435": "tat svabhāvaḥ /",
    "SA20mavt:436": "dvayābhāve'pi yad grāhyagrāhakābhiniveśakāraṇaṃ na vijñāyate dvayaṃ",
    "SA20mavt:437": "ca nāstīti yataḥ pratīyate tad api noktam ityatas tat pratipādanārtham",
    "SA20mavt:438": "āha -",
    "SA20mavt:439": "arthasattvātmavijñapti pratibhāsaṃ",
    "SA20mavt:440": "iti vistaraḥ /",
    "SA20mavt:441": "tatra vijñānasvabhāvo'bhūtaparikalpaḥ /",
    "SA20mavt:442": "tac ca vijñānaṃ sasamprayogam abhipretaṃ /",
    "SA20mavt:443": "pradhānena tu vijñānaṃ gṛhītaṃ /",
    "SA20mavt:444": "sa eva grāhyagrāhakābhiniveśo'rthasattvādipratibhāsanibandhanaḥ /",
    "SA20mavt:445": "nāsti cāsyārthas tadabhāvāt tad apyasat / iti /",
    "SA20mavt:446": "dvayābhāvakāraṇaṃ /",
    "SA20mavt:447": "tatrārthasattvapratibhāsamālayavijñānaṃ sasamprayogaṃ /",
    "SA20mavt:448": "tac ca vipākatvād avyākṛtam eva /",
    "SA20mavt:449": "ātmapratibhāsaṃ kliṣṭaṃ manaḥ sasaṃprayogaṃ /",
    "SA20mavt:450": "tac ca nivṛtāvyākṛtaṃ kleśasaṃprayuktatvād uktaṃ /",
    "SA20mavt:451": "vijñaptipratibhāsaṃ kuśalākuśalāvyākṛtaṃ sasamprayigañcakṣur",
    "SA20mavt:452": "vijñānādi ṣaṭkaṃ /",
    "SA20mavt:453": "tadetānyarthasattvātmavijñaptipratibhāsānyaṣṭau vijñānāni",
    "SA20mavt:454": "sasamprayogāṇi samudayasatyasaṅgṛhītāt sahakāripratyayāpekṣād",
    "SA20mavt:455": "ālayavijñānāt yathāsaṃbhavaṃ pañcagatiṣu prabhavanti /",
    "SA20mavt:456": "kaścit",
    "SA20mavt:457": "kuśalā'kuśala-avyākṛtadharma-vāsanāpariṇāmaviśeṣo'sty-ālayavijñānasya",
    "SA20mavt:458": "yadādhipatyena parasparabhinnābhāsaṃ vijñānaṃ prajāyate /",
    "SA20mavt:459": "katham asatyarthādau vijñānaṃ tadābhāsam utpadyate ?",
    "SA20mavt:460": "na hi puruṣe'sati sthāṇuḥ puruṣābhāso bhavatīti /",
    "SA20mavt:461": "naiṣa doṣaḥ /",
    "SA20mavt:462": "arthādyābhāsaṃ hi vijñānaṃ bālā vijñānāt pṛthag",
    "SA20mavt:463": "arthāstitvenā'bhiniviśante taimirikasya keśoṇḍukādivat /",
    "SA20mavt:464": "tasmāt tadabhiniveśatyājanārtham ucyate -",
    "SA20mavt:465": "vijñānam evedam arthādyābhāsam utpadyate taimirikāṇām iva",
    "SA20mavt:466": "keśoṇḍukādyābhāsaṃ vināpyarthasattvādineti /",
    "SA20mavt:467": "evaṃ cāṣṭavijñānavastukaḥ paratantro'bhūtaparikalpa ity uktaṃ bhavati /",
    "SA20mavt:468": "rūpādabhāveneti rūpa-śabda-gandha-rasa-spraṣṭavya dharmasvarūpeṇa",
    "SA20mavt:469": "pratibhāsaṃ tadākāreṇotpannatvāt /",
    "SA20mavt:470": "sattvapratibhāsaṃ yat pañcendriyatvena svaparasantānayoḥ /",
    "SA20mavt:471": "pratibhāsa ity adhikṛtaṃ /",
    "SA20mavt:472": "adhikasaktisthānatvāt pañcasv indriyeṣu sattvākhyā /",
    "SA20mavt:473": "tais teṣu vā sajjata iti sattvaḥ /",
    "SA20mavt:474": "tadākārotpattitām upādāya vijñānaṃ tadābhāsam iti /",
    "SA20mavt:475": "ātmapratibhāsaṃ kliṣṭaṃ manaḥ ātmamohādisamprayogād iti kliṣṭasya",
    "SA20mavt:476": "manasa ātmamohenātmadṛṣṭyā ātmatṛṣṇāyā'smimānena ca nityaṃ",
    "SA20mavt:477": "samprayuktatvāt [p.16]",
    "SA20mavt:478": "teṣāñcātmālambanatvādy uktam ātmapratibhāsatvaṃ kliṣṭasya manasaḥ /",
    "SA20mavt:479": "vijñaptipratibhāsaṃ ṣaḍ vijñānānīti /",
    "SA20mavt:480": "viṣamagrāhakarūpeṇa prakhyānāt tadākārotpattitām upādāya",
    "SA20mavt:481": "vijñaptipratibhāsaṃ /",
    "SA20mavt:482": "nāsti cāsyārtha iti catuṣṭayasyākārasyeti /",
    "SA20mavt:483": "arthasattvapratibhāsasyānākāratvāt ātmavijñaptipratibhāsasya ca",
    "SA20mavt:484": "vitathapratibhāsatvād iti arthasattvapratibhāsasyānākāratvāt",
    "SA20mavt:485": "ātmavijñaptipratibhāsasya ca vitathapratibhāsatvād iti",
    "SA20mavt:486": "arthasattvapratibhāsayor grāhyarūpeṇa prakhyānād",
    "SA20mavt:487": "vitathapratibhāsatvāsambhavād anākāratvam evārthābhāve kāraṇaṃ /",
    "SA20mavt:488": "na tv anyayor grāhakarūpeṇa prakhyānād anākāraḥ /",
    "SA20mavt:489": "vitathapratibhāsatvem evārthābhāve kāraṇam uktaṃ /",
    "SA20mavt:490": "ākāro hyālambanasyānityādirūpeṇa grahaṇaprakāraḥ /",
    "SA20mavt:491": "sa cānayor nāsti grāhyarūpeṇa prakhyānāt /",
    "SA20mavt:492": "ato'nākāratvād agrāhakatvād ityarthaḥ /",
    "SA20mavt:493": "ālambanasamvedanaṃ vākāraḥ /",
    "SA20mavt:494": "tac ca tayor nāstīty upalabdhyabhāvād anākāraḥ /",
    "SA20mavt:495": "yadyubhayam apy anākāraṃ parasparabhinnasvarūpac ca rūpādivac",
    "SA20mavt:496": "cakṣurādivac ca evaṃ sati lokaśāstraprasiddhebhyo",
    "SA20mavt:497": "rūpādibhyaścakṣurādibhyaś ca vijñānasya ko'sāvātmātiśayo yatas tān",
    "SA20mavt:498": "nirākritya tair abhinnarūpaṃ vijñānaṃ gṛhyate tad",
    "SA20mavt:499": "avyatiriktasyārthasyāsambhavāt ?",
    "SA20mavt:500": "etad evaṃ vyavasthāpyate -",
    "SA20mavt:501": "yasmād bhinnarthasvarūpamasannapicittāsantānapratiniyamena svabījāt",
    "SA20mavt:502": "pratyekātmagrahītaṃ bhinnārthādipratibhāsaṃ vijñānaṃ prasūyate /",
    "SA20mavt:503": "tathāhi pretā apaḥ pūyapurīṣamūtrādipūrṇā dhṛtadaṇḍapāṇibhir",
    "SA20mavt:504": "ubhayataḥ purusaiḥ saṃrakṣyamāṇāḥ paśyanti manuṣYādayaḥ punaḥ",
    "SA20mavt:505": "svacchaśītalodakaparipūrṇā nirvibandhā ity upalabhante /",
    "SA20mavt:506": "yoginaścāśubhamanasikārādy abhyastā nirantaraṃ pṛthivīṃ",
    "SA20mavt:507": "kaṅkālapūrṇāṃ paśyanti /",
    "SA20mavt:508": "tathā pṛthivyādi kṛtsneṣu sarvaṃ pṛthivayādibhir vyāptaṃ paśyati /",
    "SA20mavt:509": "na cārthapratibuddhātmalābhasya-arthamantareṇa-arthasvarūpād vā",
    "SA20mavt:510": "bhinnākārasya vijñānāsya prasūtir yuktā /",
    "SA20mavt:511": "tasmāt tad arthamantareṇa sarvam arthasattvādinirbhāsaṃ vijñānam eva",
    "SA20mavt:512": "prasūyata iti niścīyate /",
    "SA20mavt:513": "grāhyābhāve dvayor ātmavijñaptipratibhāsayor grāhakākāreṇa",
    "SA20mavt:514": "prakhyānāt vitathapratibhāsatvaṃ /",
    "SA20mavt:515": "atha vā yathā vijñānenārthaḥ parikalpyate tathārthasyābhāvo",
    "SA20mavt:516": "vyāghrādiśrutyādiṣv iva vitathālambanatvād vitathapratibhāsatā /",
    "SA20mavt:517": "tathā hi vijñaptir api vijñapty antaraparikalpitenātmanā śūnyeti",
    "SA20mavt:518": "siddhāntaḥ /",
    "SA20mavt:519": "ataścārthasattvavijñānasyevātmavijñaptipratibhāsasyāpyarthābhāvaḥ /",
    "SA20mavt:520": "arthābhāvāt tad vijñānam asat /",
    "SA20mavt:521": "vijānātīti vijñānaṃ grāhyābhāve vijānanāpy ayuktaṃ /",
    "SA20mavt:522": "tasmād arthābhāvād vijñātṛtvena vijñānam asad na [p.17]",
    "SA20mavt:523": "tv arthasattvātmavijñaptipratibhāsatayā /",
    "SA20mavt:524": "tad asattve hi sarvathā'bhāvaprasaṅgaḥ /",
    "SA20mavt:525": "tad avyatirekeṇa vijñānasvabhāvānirdeśāt /",
    "SA20mavt:526": "tad bhinnasvabhāve sati tad vijñānaṃ kathaṃ yujyeta kathaṃ parasparaṃ",
    "SA20mavt:527": "bhinnaṃ bhavet ? //1-4//",
    "SA20mavt:528": "evaṃgrāhyagrāhakābhāvāt tat pratibhāsavijñānasadbhāvāc ca yat",
    "SA20mavt:529": "pūrvaṃ pratijñātaṃ -",
    "SA20mavt:530": "abhūtaparikalpo'sti dvayaṃ tatra na vidyate /",
    "SA20mavt:531": "iti tat prasiddham iti pradarśayann āha -",
    "SA20mavt:532": "abhūtaparikalpatvaṃ siddham asya bhavatyataḥ /",
    "SA20mavt:533": "abhūtaparikalpatvañca teṣāñcaturṇāṃ vijñānānāṃ siddhaṃ /",
    "SA20mavt:534": "ata ity anantaroktād hetorarthābhāvāt tad apy asad iti punar apy",
    "SA20mavt:535": "abhūtaparikalpāstitvaprasādhanārthaṃ dvayābhāvaprasādhanārthañcāha",
    "SA20mavt:536": "na tathā sarvathā'bhāvāt",
    "SA20mavt:537": "ityādi /",
    "SA20mavt:538": "atha vā ata iti vakṣyamāṇādvetoḥ /",
    "SA20mavt:539": "tameva pradarṣayannāh",
    "SA20mavt:540": "na tathā sarvathā'bhāvāt",
    "SA20mavt:541": "iti/",
    "SA20mavt:542": "na tathā'stitvān na ca sarvathā nāstitvāt tad",
    "SA20mavt:543": "grāhyagrāhakapratibhāsam utpadyate /",
    "SA20mavt:544": "tatra catuḥprakāre'py anākāratvād vitathākāratvāc ca yathāsambhavaṃ",
    "SA20mavt:545": "grāhakatvābhāvaḥ /",
    "SA20mavt:546": "vijñaptyantaraparikalpitena cātmanā sarvasya śūnyatvād",
    "SA20mavt:547": "grāhyatvābhāvaḥ /",
    "SA20mavt:548": "na ca sarvathā'bhāvo bhrāntimātrasyotpādād ityātmatvenābhāvo na tu",
    "SA20mavt:549": "yadākāreṇa pratibhāsate tena bhrāntir ucyare māyāvat /",
    "SA20mavt:550": "mātra- śabdas tadadhikavyavacchedārthaḥ /",
    "SA20mavt:551": "etad uktaṃ bhavati -",
    "SA20mavt:552": "bhrāntivijñānasya sadbhāvān na sarvathā'bhāva iti /",
    "SA20mavt:553": "kimartha punas tasya bhrāntivijñānasyā'bhāva eva neṣyate",
    "SA20mavt:554": "grāhyagrāhakābhāvavat ?",
    "SA20mavt:555": "na hi kenacit tasyāstitvaṃ kalpayituṃ śakyate",
    "SA20mavt:556": "sarvāvijñānaviṣayātikrāntatvād ity abhipretam iti cet /",
    "SA20mavt:557": "yasmāt -",
    "SA20mavt:558": "tat kṣayān muktir iṣyate /",
    "SA20mavt:559": "ato'syābhāva eva neṣyate /",
    "SA20mavt:560": "kiṃ tarhi saṅkleśavyavadānapakṣasāmarthāt tad astitvam anumīyate / [p.18]",
    "SA20mavt:561": "anyatheti yadi tasya sarvathābhāva eveṣyate na bandho na mokṣa iti /",
    "SA20mavt:562": "bhrāntimātre'py asati saṅkleśābhāvād bandho'pi nāsti /",
    "SA20mavt:563": "pūrvaṃ baddho mucyata iti kṛtvā muktir api na syāt /",
    "SA20mavt:564": "atha vā kathaṃ na yathā prakhyāti tathā bhāveneṣyate sarvathā",
    "SA20mavt:565": "vā'bhāva iti parābhiprāyavyudāsārtham āha -",
    "SA20mavt:566": "tat kṣayān muktir iṣyate /",
    "SA20mavt:567": "tasmiṃścāparikṣīṇe bandha ityarthād uktaṃ bhavati /",
    "SA20mavt:568": "anyathā hi na bandho na mokṣa iti saṅkleśavyavadānāpavādadoṣaḥ syāt /",
    "SA20mavt:569": "yathā grāhyagrāhakatvena bhrāntir udbhāsitā'pi yadi tathā syāt",
    "SA20mavt:570": "paramārthata evaṃ sati nityaḥ saṅkleśaḥ syāt /",
    "SA20mavt:571": "tathā ca nirvāṇābhāvaḥ /",
    "SA20mavt:572": "evaṃ ca bhrāntimātrasyāpy abhāve saṅkleśābhāvo nityañca vyavadānaṃ",
    "SA20mavt:573": "prasajyeta /",
    "SA20mavt:574": "evaṃ cobhayathāpi mokṣārthināṃ vyartho yatnaḥ syāt /",
    "SA20mavt:575": "ato'vaśyam abhūtaparikalpabhāvo'bhyupagantavyo dvayābhāvaś ca //1-5//",
    "SA20mavt:576": "saṅgrahalakṣaṇaṃ khyāpayatīti saṅgraha eva lakṣaṇaṃ /",
    "SA20mavt:577": "atha vā yena saṅgraho lakṣyate tat saṅgrahalakṣaṇaṃ /",
    "SA20mavt:578": "tac ca kim artham uktaṃ ?",
    "SA20mavt:579": "atra hi grāhyagrāhakarahitam abhūtaparikalpamātramevāstīty ayuktaṃ /",
    "SA20mavt:580": "sūtrāntareṣu punas trayaḥ svabhāvāḥ paṭhyante /",
    "SA20mavt:581": "ataḥ sūtrāntarair avirodhapradarśanārthaṃ teṣām iha saṅgraha ucyate /",
    "SA20mavt:582": "ata eva vṛttikāra āha -",
    "SA20mavt:583": "abhūtaparikalpamātre satīti vistareṇa -",
    "SA20mavt:584": "kalpitaḥ paratantraś ca pariniṣpanna eva ca /",
    "SA20mavt:585": "arthād abhūtakalpāc ca dvayābhāvāc ca deśitaḥ // iti /",
    "SA20mavt:586": "grāhyaṃ grāhakaṃ ca svabhāvaśūnyatvād abhūtam apy astitvena",
    "SA20mavt:587": "parikalpyata iti [p.19]",
    "SA20mavt:588": "parikalpita ucyate /",
    "SA20mavt:589": "sa punar dravyato'sannapi vyavahārato'stīti svabhāva ucyate /",
    "SA20mavt:590": "paratantraḥ paravaśaḥ hetupratyayapratibaddhajanmakatvāt /",
    "SA20mavt:591": "āha ca -",
    "SA20mavt:592": "akalpitaḥ pratyayaco'nabhilāpyaś ca sarvathā /",
    "SA20mavt:593": "paratantrasvabhāvo hi śuddhalaukikagocaraḥ //",
    "SA20mavt:594": "yā'bhūtaparikalpasya dvayarahitatā sa pariniṣpannaḥ svabhāvaḥ",
    "SA20mavt:595": "tasyā'saṃskṛtatvāt nirvikāratvena pariniṣpannatvāt /",
    "SA20mavt:596": "āha ca -",
    "SA20mavt:597": "kalpitena svabhāvena tasya yā'tyantaśūnyatā /",
    "SA20mavt:598": "svabhāvaḥ pariniṣpanno 'vikalpajñānagocaraḥ //",
    "SA20mavt:599": "arthād ityarthādhipatyād uktaṃ /",
    "SA20mavt:600": "evam abhūtaparikalpād dvayābhāvācceti vaktavyaṃ /",
    "SA20mavt:601": "arthaḥ parikalpitaḥ svabhāva ityartho'tra rūpādayaścakṣurādaya ātmā",
    "SA20mavt:602": "vijñaptayaś ca /",
    "SA20mavt:603": "sa ca kalpitena svabhāvenābhūtaparikalpe nāstīty asan parikalpitaḥ",
    "SA20mavt:604": "svabhāva ucyate /",
    "SA20mavt:605": "āha ca -",
    "SA20mavt:606": "akalpito vikalpo hi vikalpāntarakalpitaḥ /",
    "SA20mavt:607": "svabhāvo nāstyasau tasya vikalpāntarakalpitaḥ //",
    "SA20mavt:608": "abhūtaparikalpaḥ paratantraḥ svabhāva iti /",
    "SA20mavt:609": "parair hetupratyayais tantryate janyate na tu svayambhavatīti paratantraḥ /",
    "SA20mavt:610": "grāhyagrāhakābhāvaḥ pariniṣpannaḥ svabhāva iti /",
    "SA20mavt:611": "nirvikārapariniṣpattyā'viparītapariniṣpattyā ca parniṣpannatvāt",
    "SA20mavt:612": "pariniṣpanna ucyate /",
    "SA20mavt:613": "atra hy abhūtaparikalpasya dvayarahitatā grāhyagrāhakābhāva uktaḥ /",
    "SA20mavt:614": "na tu dvayasyābhāvamātraṃ /",
    "SA20mavt:615": "evañcābhūtaparikalpa eva hetupratyapāratantryāt paratantraḥ /",
    "SA20mavt:616": "sa eva grāhyagrāhakarūpeṇa svātmany avidyamānena prakhyānāt",
    "SA20mavt:617": "parikalpitaḥ /",
    "SA20mavt:618": "sa eva grāhyagrāhakarahitatvāt pariniṣpannaḥ /",
    "SA20mavt:619": "evam abhūtaparikalpe trayaḥ svabhāvāḥ saṅgrahītāḥ /",
    "SA20mavt:620": "etenā'bhūtaparikalpam anūdya parijñeyaṃ parijñāya prahātavyaṃ",
    "SA20mavt:621": "parijñāya sākṣāt kartavyañca vastu sandarśitaṃ bhavati //1-6// [p.20]",
    "SA20mavt:622": "aparijñātāsal lakṣaṇo hy abhūtaparikalpaḥ kleśakarmajanmasaṅkleśāya",
    "SA20mavt:623": "sampravartate /",
    "SA20mavt:624": "ato'sallakṣaṇaparijñānārtham upāyaṃ pradarśayann āha -",
    "SA20mavt:625": "upalabdhiṃ samāśritya",
    "SA20mavt:626": "iti vistaraḥ /",
    "SA20mavt:627": "abhūtaparikalpe tad upalakṣaṇam abhūtaparikalpo veti /",
    "SA20mavt:628": "grāhyagrāhakayor asattvam evā'sallakṣaṇaṃ /",
    "SA20mavt:629": "tatrānupraveśas tad avabodhaḥ /",
    "SA20mavt:630": "tasyopāyo yatas tad asallakṣaṇam anupraviśati /",
    "SA20mavt:631": "sa punar dharmadhātoḥ sarvatragārthapratibodhaprayoganiśraya viśeṣaḥ",
    "SA20mavt:632": "kuśalo dvividhaḥ /",
    "SA20mavt:633": "tad upalakṣyā'yaṃ śloka uktaḥ /",
    "SA20mavt:634": "vijñaptimātropalabdhiṃ niśrityā'rthā'nupalabdhir jāyata iti /",
    "SA20mavt:635": "idaṃ vijñaptimātram ālambanārtharahitaṃ svabījaparipākād",
    "SA20mavt:636": "rūpādyābhāsaṃ vijñānaṃ pravartate na tu rūpādiko'rtho'stītyevaṃ",
    "SA20mavt:637": "grāhakopalabdhiṃ niśritya grāhyānupalabdhiṃ praviśati /",
    "SA20mavt:638": "evaṃ hy anena vicārayitavyaṃ -",
    "SA20mavt:639": "utpadyamānam anutpannaṃ vā vijñānaṃ viṣayamālambeta /",
    "SA20mavt:640": "tatrotpadyamānaṃ viṣayaṃ nālambate utpadyamānasyāsattvāt /",
    "SA20mavt:641": "notpannam api viṣayapratibhāsātmanotpannatvāt /",
    "SA20mavt:642": "na ca viṣayapratibhāsātmanotpattim uktvā vijñānasyānyā kriyā'sti",
    "SA20mavt:643": "yāṃ kriyāṃ kurvat vijñānaṃ viṣayam ālambana ity ucyate /",
    "SA20mavt:644": "yadi vālambanasya vartamāna eva vijñāne vyāpāro notpadyamāne evam",
    "SA20mavt:645": "ālambanapratyayo na vijṇyānotpādakaḥ /",
    "SA20mavt:646": "tat parikalpanaṃ nirarthakaṃ /",
    "SA20mavt:647": "vartamānālambanagrahaṇe kṣaṇabhedadoṣo bhavati /",
    "SA20mavt:648": "na cātmātiśayabhāve pūrvavad vijñānenālambanagrahaṇaṃ yujyate /",
    "SA20mavt:649": "athālambanagrahaṇakāle tasyātmātiśaya iṣyate evam apy",
    "SA20mavt:650": "ātmātiśayasyānyata eva darśanād anyadevotpannam ālambanaṃ gṛhṇātīti",
    "SA20mavt:651": "prasajyate /",
    "SA20mavt:652": "anyo manyate -",
    "SA20mavt:653": "nirudhyamāno'rtha evotpadyamānasya vijñānasyālambanapratyayaḥ /",
    "SA20mavt:654": "sa ca svākārapratibhāsa jñānakāraṇatvena śeṣebhyaḥ pratyayebhyo",
    "SA20mavt:655": "viśiṣyata iti /",
    "SA20mavt:657": "tenāpi rūpādiparamāṇavastat samūho vālambanatvena parikalpyate /",
    "SA20mavt:658": "ubhayathāpi cālambanābhāvaḥ /",
    "SA20mavt:659": "sarvam eva hi vijñānaṃ ghaṭapaṭādipratibhāsam utpadyate na tu",
    "SA20mavt:660": "paramāṇupratibhāsaṃ /",
    "SA20mavt:661": "na cā'rthākārasyā'nyanirbhāsasya vijñānasyānyad ālambanaṃ /",
    "SA20mavt:662": "cakṣurādīnām apy ālambanatvaprasaṅga iti /",
    "SA20mavt:663": "yo'pi manyate samuditāḥ paramāṇava ālambanaṃ na pratyekaṃ tasyāpy ayam",
    "SA20mavt:664": "aparihāraḥ /",
    "SA20mavt:665": "samuditā api hi te pratyekam evālambanatveneṣYante na tat samudāyena /",
    "SA20mavt:666": "tatra paramāṇūnāṃ pratyekapratibhāsaṃ jñānaṃ notpadyate nāpi tat",
    "SA20mavt:667": "samudāyapratibhāsaṃ /",
    "SA20mavt:668": "tasmān na paramāṇūnām ālambanatvaṃ sambhavati /",
    "SA20mavt:669": "nāpi paramāṇusamūha ālambanaṃ prajñaptisataḥ kāraṇatvāsambhavāt /",
    "SA20mavt:670": "vijñānakāraṇaṃ hi samanantarādipratyayavad ālambanapratyayo'pīṣyate /",
    "SA20mavt:671": "tasmān na nirudhyamāno'pyālambanaṃ /",
    "SA20mavt:672": "atha ca niruddha ālambanaṃ evaṃ satyātītānāgataṃ viṣayaḥ syāt /",
    "SA20mavt:673": "svapnādau tu vijñānam anālambanam iti siddhaṃ /",
    "SA20mavt:674": "nā'nālambanaṃ svapnādivijñānaṃ nimittālambanatvād iti kecit /",
    "SA20mavt:675": "nimittaṃ punar arthapratibimbaṃ viprayuktasaṃskārasvabhāvaṃ /",
    "SA20mavt:676": "na hi svapnādāvasatyarthe tannimittaṃ yujyate mukhādyabhāve tat",
    "SA20mavt:677": "pratibimbavat /",
    "SA20mavt:678": "utpadyamānam utpannaṃ vālambanaṃ vijñānanimittam abhāvān nirodhāc",
    "SA20mavt:679": "ceti pūrvam uktaṃ /",
    "SA20mavt:680": "vijñānameva arthapratibhāsatvād arthapratibimbaṃ /",
    "SA20mavt:681": "ato na viprayuktasaṃskārātmakaṃ nimittaṃ yujyate /",
    "SA20mavt:682": "avaśyaṃ cārthākāraṃ vijñānam abhyupagantavyaṃ /",
    "SA20mavt:683": "anākāre hi tasmin grāhyagrāhakaniyama eva na syāt /",
    "SA20mavt:684": "anyastvapratighaṃ rūpameva svapne yogināṃ cāśubhādāvālambanaṃ manyate",
    "SA20mavt:685": "tasyāpi varṇasaṃsthānādyātmakatvād apratighatvaṃ",
    "SA20mavt:686": "manomātraviṣayatvañca virudhyate /",
    "SA20mavt:687": "na cāvijñaptimātrād anyad apratighaṃ rūpaṃ śāstre varṇyate /",
    "SA20mavt:688": "tasmāt kalpanāmātram eva /",
    "SA20mavt:689": "aparastv anubhūtārtham eva svapne vijñānaviṣayatvenecchati jātyandhena",
    "SA20mavt:690": "svapne nīlādirūpāgrahaṇāt /",
    "SA20mavt:691": "na jātyandhaḥ svapne rūpaṃ na gṛhṇāti /",
    "SA20mavt:692": "avyutpannasaṅketatvāt tu nāmato na jānāty ato nānyasyācaṣṭe /",
    "SA20mavt:693": "yadi cānubhūtasyaiva svapne darśanam evaṃ jātyandhasyāpi rūpadarśanaṃ",
    "SA20mavt:694": "kiṃ neṣyate ?",
    "SA20mavt:695": "tenāpi pūrvajanmasu rūpam upalabdham eva /",
    "SA20mavt:696": "na ca [p.22]",
    "SA20mavt:697": "vartamānajanmany upalabdham eva svapne pratibhāsate /",
    "SA20mavt:698": "na hy atītānāgatavartamānānubhave suptasya jāgrataś ca kaścid",
    "SA20mavt:699": "viśeṣo'sti /",
    "SA20mavt:700": "tasmāt parikalpamātram evaitad anubhūtārthaviṣayaṃ svapne vijñānam iti",
    "SA20mavt:701": "/ atītasya cābhāvān nirviṣayaṃ vijñānam eva svapne'rthābhāsam",
    "SA20mavt:702": "utpadyata iti niścayaḥ /",
    "SA20mavt:703": "evaṃ vijñaptimātratvenopalambhād arthā'nupalabdhir bhāvyeti /",
    "SA20mavt:704": "ya",
    "SA20mavt:705": "arthā'nupalabdhiṃ niścitya vijṇaptimātrasyāpyanupalabdhirjāyata iti/",
    "SA20mavt:706": "yatha na vijṇyanād bahiḥ parikalpitaṃ grāhyamastīti",
    "SA20mavt:707": "vijñaptimātratābalena manogrāhyābhāvaṃ praviśati tathā",
    "SA20mavt:708": "grāhyabhāvabalena vijñaptimātrasyāpy abhāvaṃ pratipadyate /",
    "SA20mavt:709": "na grāhyābhāve grāhakatvaṃ yujyate /",
    "SA20mavt:710": "grāhyam apekṣya tad grāhakasya vyavasthāpanāt /",
    "SA20mavt:711": "evam asallakṣaṇaṃ grāhyagrāhakayoḥ parikalpitarūpayoḥ praviśati",
    "SA20mavt:712": "nābhūtaparikalpasyeti darśanaṃ bhavati /",
    "SA20mavt:713": "kim arthaṃ punaḥ prathamata eva vijñaptimātrasyaivābhāvaṃ na",
    "SA20mavt:714": "vibhāvayati ?",
    "SA20mavt:715": "grāhyapratibaddhatvāddhi grāhakasyopalabhyārthābhāve sukhaṃ praveśaḥ",
    "SA20mavt:716": "syād ālambanasvabhāvavināśāt /",
    "SA20mavt:717": "anyathā bhāvāpavādam eva kuryāt /",
    "SA20mavt:718": "grāhyagrāhakayoḥ parasparanirapekṣatvāt /",
    "SA20mavt:719": "imāñca grāhyagrāhakavikalpātītāṃ jñānabhūmiṃ saṃbhāreṣu",
    "SA20mavt:720": "nirantaraṃ pravartamānaḥ prathamakalpāsaṃkhyeyaparisamāptau praviṣati /",
    "SA20mavt:721": "tathā hi vijñaptimātram idaṃ niśritya rūpānupalambhānukūlo",
    "SA20mavt:722": "lokottaramārge prathama uṣmagatākhyaḥ saparivāraḥ samādhirāmukhī",
    "SA20mavt:723": "bhavati /",
    "SA20mavt:724": "tasyānantaraṃ mūrdhākhyaḥ /",
    "SA20mavt:725": "tasyānantaram aśeṣagrāhyānupalambhād grāhakānupalabhānukūlaḥ",
    "SA20mavt:726": "kṣāntyākhyaḥ samādhiḥ /",
    "SA20mavt:727": "tasyānantaram arthānupalabdhiṃ niśritya vijñaptimātrasyāpy anupalabdhiṃ",
    "SA20mavt:728": "bhāvayan laukikāgryadharmākhyaḥ prajñādisahitaḥ saparivāraḥ samādhir",
    "SA20mavt:729": "āmukhībhavati /",
    "SA20mavt:730": "tad anantaraṃ darśanamārgaḥ /",
    "SA20mavt:731": "tatraiva ca sarvatragadharmadhātvadhigamāt prathamāṃ bhūmiṃ praviśatīti",
    "SA20mavt:732": "ayaṃ ca tattvamanaskāro nāvimuktimanaskāro'pramāṇādivat //1-7//",
    "SA20mavt:733": "upalabdhir upalabdhitvenā'siddhā /",
    "SA20mavt:734": "abhūtārthapratibhāsatayā tūpalabdhir ityucyate'nupalabdhisvabhāvā'pi",
    "SA20mavt:735": "satī / [p.23]",
    "SA20mavt:736": "upalabdher anupalabdhisvabhāvatvam iti pradarśayann āha -",
    "SA20mavt:737": "upalabdhes tataḥ siddhā nopalabdhisvabhāvatā / iti /",
    "SA20mavt:738": "atha vā yat pūrvaṃ pratijñātam abhūtaparikalpe dvayaṃ nāstīti tad",
    "SA20mavt:739": "anenākāreṇa pratyātmavedyatvāt siddham iti pradarśayann āha -",
    "SA20mavt:740": "upalabdhes tataḥ siddhā nopalabhisvabhāvatā / iti /",
    "SA20mavt:741": "tata iti -",
    "SA20mavt:742": "upalabhyārthābhāve upālabdhyabhāvāt /",
    "SA20mavt:743": "upalabdhir iti bhāvakartṛkaraṇānām anyatamat parikalpyate /",
    "SA20mavt:744": "etat tritayam apy abhāvān na yujyate /",
    "SA20mavt:745": "upalabdhes tataḥ siddhā nopalabdhisvabhāvatā /",
    "SA20mavt:746": "ata eva vṛttikāra āha -",
    "SA20mavt:747": "upalabhyārthābhāva upalabdhyayogād iti /",
    "SA20mavt:748": "tasmāc ca samatā jñeyā nopalambhopalambhayoḥ /",
    "SA20mavt:749": "yasmād upalabdhir anupalabdhisvabhāvā tasmāt samatā tulyatā jñeyā /",
    "SA20mavt:750": "arthānupalambhasya vijñaptimātratopalambhasya cāsattvād aviśeṣataḥ /",
    "SA20mavt:751": "upalabdhyanupalabdhiśabdayoḥ parasparaviruddhatvāpanaya nārthamāha -",
    "SA20mavt:752": "abhūtārthapratibhāsatayā tūpalabdhir ity ucyate /",
    "SA20mavt:753": "na tu tayā kiñcid upalabhyte'rthābhāvād iti /",
    "SA20mavt:754": "ataḥ paramārthato 'nupalabdhisvabhāvā'pi satīti nāsti virodhaḥ /",
    "SA20mavt:755": "apara āha -",
    "SA20mavt:756": "yaś ca bālānām asatyārthe'rthopalambho yaścāryāṇām arthānupalambhas",
    "SA20mavt:757": "tayor dvayos tulyalakṣaṇatvāt samatā jñeyā sarpabhrānty anupalabdhivat",
    "SA20mavt:758": "ata eva bravīti - abhūtārthapratibhāsatayā tūpalabdhir ity",
    "SA20mavt:759": "ucyate'nupalabdhisvabhāvā'pi satīti sarpabhrānty anupalabdhivyapadeśavad iti /",
    "SA20mavt:760": "anyaḥ punar āha -",
    "SA20mavt:761": "yaś ca bālānāṃ grāhakopalambho yaścāryāṇām arthābhāvād",
    "SA20mavt:762": "grāhakānupalambhas tayor dvayor upalambhānupalambhayor ubahyato'pi",
    "SA20mavt:763": "samatā jñeyā grāhye'sati grāhakābhāvāviśeṣāt /",
    "SA20mavt:764": "ata evāha - abhūtārthapratibhāsatayeti vistaraḥ /",
    "SA20mavt:765": "kecitu manyante samāropā'pavādapratipakṣeṇāha -",
    "SA20mavt:766": "tasmāc ca samtā jñeyā nopalambhopalambhayoḥ / iti /",
    "SA20mavt:767": "arthābhāvād upalabdher upalabdhisvarūpatvenā'bhāvāt svarūpeṇa tad",
    "SA20mavt:768": "abhāva ucyate /",
    "SA20mavt:769": "upalambha upalabdhisvabhāvo nāpanīyate nāpyanupalabdhisvabhāvaḥ",
    "SA20mavt:770": "prakṣipyate /",
    "SA20mavt:771": "kiṃ tarhi samam etad ubhayaṃ nirvikalpatayā /",
    "SA20mavt:772": "tasmānnopalambhopalambhayoḥ samāropāpavādanirapekṣeṇa pratyātmasamatā",
    "SA20mavt:773": "jñeyeti /",
    "SA20mavt:774": "āha ca -",
    "SA20mavt:775": "nāpaneyam ataḥ kiñcit prakṣeptavyaṃ na kiñcana /",
    "SA20mavt:776": "draṣṭavyaṃ bhūtato bhūtaṃ bhūtadarśī vimucyate // [p.24]",
    "SA20mavt:777": "yadyevaṃ kathaṃ vijñaptir upalabdhir ity ucyate /",
    "SA20mavt:778": "abhūtārthapratibhāsatayā loke śāstre ca tathā pratītatvād",
    "SA20mavt:779": "anupalabdhisvabhāvā'pi satīti //1-8//",
    "SA20mavt:780": "prabhedalakṣaṇaṃ khyāpayati",
    "SA20mavt:781": "kāmarūpārūpyadhātvātmakamabhūtaparikalpasya prabhedo",
    "SA20mavt:782": "nānāprakāratā /",
    "SA20mavt:783": "prabheda eva lakṣaṇamiti prabhedalakṣaṇam, anena",
    "SA20mavt:784": "prabhedenā'bhūtaparikalpasya lakṣaṇāt /",
    "SA20mavt:785": "prabhedalakṣaṇañca kimarthaṃ khyāpyate?",
    "SA20mavt:786": "abhūtaparikalpamātre kāmarūpadhātvorayogāt /",
    "SA20mavt:787": "yo'yaṃ dhātubhāvena vipakṣapratipakṣabhedādāryapudgalādibhedaḥ sa na",
    "SA20mavt:788": "prāpnotīti mahān śāsanopaplavaḥ prasajyata ityāśaṅkyudāsārthaṃ",
    "SA20mavt:789": "prabhedalakṣaṇamākhyātam /",
    "SA20mavt:790": "atha vā yatra vitarkavicāraustastatraivā'bhūtaparikalpo'sti na",
    "SA20mavt:791": "tvanyatreti yo manyate tadapanayanārthaṃ prabhedalakṣaṇamucyate /",
    "SA20mavt:792": "abhūtaparikalpastu cittacaittāstridhātukāḥ /",
    "SA20mavt:793": "na tu yatraiva vitarkavicārāviti /",
    "SA20mavt:794": "yathā rūpaṃ bhūtāni bhautikañca, evamabhūtaparikalpo'pi cittaṃ",
    "SA20mavt:795": "caittāś ca, na kevalaṃ cittameva /",
    "SA20mavt:796": "te ca tridhātukasvabhāvāḥ /",
    "SA20mavt:797": "kāmarūpākhyāvacarabhedena tridhātukaḥ /",
    "SA20mavt:798": "tatra ye tasmād abhūtaparikalpānnarakādyākārā viṃśatiprakārāḥ",
    "SA20mavt:799": "pravartante sa kāmadhātuḥ /",
    "SA20mavt:800": "ye saptadaśaprakārā brāhkamāyikādyākārāste rūpadhātuḥ /",
    "SA20mavt:801": "ya ākāśānantyāyatanādyākārāścatuḥprakārāste ārūpyadhātuḥ /",
    "SA20mavt:802": "anyaḥ punarāha - aprahīṇakāmarāgā avibhūtārūpyasaṃjñāś ca",
    "SA20mavt:803": "kāmāvacaraḥ kāmadhātuḥ /",
    "SA20mavt:804": "prahīṇakāmarāgā avibhūtārūpyasaṃjñāś ca rūpāvacaro rūpadhātuḥ /",
    "SA20mavt:805": "prahīṇakāmarūparāgā vibhūtā rūpyasaṃjñāścārūpyāvacara",
    "SA20mavt:806": "ārūpyadhātuḥ /",
    "SA20mavt:807": "kāmarāgānuśayitāḥ kāmadhātuḥ /",
    "SA20mavt:808": "rūparāgānuśayitā rūpadhātuḥ /",
    "SA20mavt:809": "ārūpyarāgānuśayitā ārūpyadhāturityanye / [p.25]",
    "SA20mavt:810": "satatacikṣepakakścaitasikaduḥkhaprakārāḥ kāmadhātuḥ /",
    "SA20mavt:811": "samāhitā vigatacaitasikaduḥkhaprakārā rūpadhātuḥ /",
    "SA20mavt:812": "samāhitāḥ prahīṇamukhaduḥkhaprakārā ārūpadhāturityapare /",
    "SA20mavt:813": "aprahīṇagandharasatadvijñānābnhāsāḥ kāmadhātuḥ /",
    "SA20mavt:814": "prahīṇagandharasatadvijñānābhāsā rūpadhātuḥ /",
    "SA20mavt:815": "prahīṇapañcadaśadhātvābhāsā ārūpyadhāturityapare /",
    "SA20mavt:816": "teṣu sarveṣu vyākhyāneṣu katame ta ityavaśyaṃ pūrvavyākhyānoktā eva",
    "SA20mavt:817": "vaktavyā iti sākāṅkṣāṇyevaitāni vyākhyānāni /",
    "SA20mavt:818": "abhūtaparikalpādhikāre",
    "SA20mavt:819": "punarabhūtaparikalpagrahaṇamanupalabdhyantaritatvād iti /",
    "SA20mavt:820": "paryāyalakṣaṇañceti /",
    "SA20mavt:821": "cittacaittānāṃ prabhedaṃ khyāpayitvā'bhūtaparikalpasya paryāyalakṣaṇaṃ",
    "SA20mavt:822": "khyāpayati /",
    "SA20mavt:823": "kathaṃ kṛtvā ?",
    "SA20mavt:824": "abhūparikalpyavastunaḥ svabhāvaviśeṣaparikalpanayā cittacaittānāṃ",
    "SA20mavt:825": "pravṛttatvāt /",
    "SA20mavt:826": "arthasvarūpaviśeṣadṛṣṭiścittacaittā abhūtaparikalpaśceti",
    "SA20mavt:827": "paryāyāntarbhūtāḥ /",
    "SA20mavt:828": "tatrārthamātre dṛṣṭir vijñānam iti /",
    "SA20mavt:829": "mātraśabdo viśeṣanirāsārthaḥ /",
    "SA20mavt:830": "tenāgṛhītaviśeṣā vastusvarūpamātropalabdhir ityarthaḥ /",
    "SA20mavt:831": "arthaviśeṣe dṛṣṭiścaitasā vedanādaya iti /",
    "SA20mavt:832": "tena tena viśeṣarūpeṇa tatrātipravṛtteḥ /",
    "SA20mavt:833": "tatrāhlādakaparitāpakatvaviśeṣo yas tasya bhāvasya yat",
    "SA20mavt:834": "saumanasyādisthānaṃ tad grahaṇaṃ vedanā /",
    "SA20mavt:835": "strīpuruṣādivyavahāralakṣaṇo yo'rthaviśeṣas tad grahaṇaṃ saṃjñā /",
    "SA20mavt:836": "evam anye'pi yathāyogaṃ yojyāḥ /",
    "SA20mavt:837": "evaṃ caiṣāmāśrayālambanakāladravyasamatābhiḥ samprayuktatvaṃ na",
    "SA20mavt:838": "tvākārasamatayāpi vijñānāviśeṣaprasaṅgāt /",
    "SA20mavt:839": "cittaviśeṣā eva caitasā ihābhipretā iti kecijjānanti /",
    "SA20mavt:840": "tedeva vijñānaṃ tādṛśasvarūpādinā vicitrapratibhāsam utpadyate",
    "SA20mavt:841": "mayūracandrikavat /",
    "SA20mavt:842": "katham ekaṃ vicitrañca ?",
    "SA20mavt:843": "naikaṃ hi lakṣaṇaṃ loke vicitram iṣyate /",
    "SA20mavt:844": "mā bhūd ekam anekasvabhāvam iti syād eṣa [p.26]",
    "SA20mavt:845": "doṣo yadi dharmasvabhāvaḥ syāt /",
    "SA20mavt:846": "bhrāntimātre tu naiṣa doṣaḥ /",
    "SA20mavt:847": "kva tathā sarvathā bhāvāt",
    "SA20mavt:848": "iti vacanāt /",
    "SA20mavt:849": "naitad evaṃ sūtravacanavirodhāt /",
    "SA20mavt:850": "yā vedanā yā saṃjñā yac cittaṃ yad vijñānañca saṃsṛṣṭvā amī",
    "SA20mavt:851": "dharmā na visaṃsṛṣṭā iti /",
    "SA20mavt:852": "saṃsargaś ca nāma satāṃ yugapac ca bhavatīti /",
    "SA20mavt:853": "yo hi dharmasvabhāvam apariniṣpannam icchati tasyaitat sūtram",
    "SA20mavt:854": "asminnarthe'jñāpakam iti //1-9//",
    "SA20mavt:855": "abhūtaparikalpamātre'nyasya cābhāve hetuphalaprabhedaṃ na vijñāyata",
    "SA20mavt:856": "iti tat pratipādanārthaṃ pravṛttilakṣaṇañca khyāpayati /",
    "SA20mavt:857": "anena hetuphalabhāvenā'bhūtaparikalpa iti lakṣaṇaṃ /",
    "SA20mavt:858": "pravṛttir eva lakṣaṇaṃ pravṛttilakṣaṇaṃ /",
    "SA20mavt:859": "pravṛttiḥ punar divdhā - kṣaṇaparamparāpravṛttir yadādipatyena",
    "SA20mavt:860": "pratyutpanna upabhogasaṅkleśaḥ janmāntarapravṛttiś ca",
    "SA20mavt:861": "yadādhipatyenāyatyāṃ kleśakarmajanmasaṅkleśaḥ /",
    "SA20mavt:862": "iha kṣaṇaparamparāpravṛttiḥ pravṛttilakṣaṇam uktaṃ /",
    "SA20mavt:863": "janmāntarapravṛttiṃ saṅkleśalakṣaṇatvena khyāpayiṣyati /",
    "SA20mavt:864": "ekaṃ pratyayavijñānaṃ",
    "SA20mavt:865": "iti vistaraḥ /",
    "SA20mavt:866": "tatraikam ityālayavijñānaṃ śeṣāṇāṃ saptānāṃ vijñānānāṃ",
    "SA20mavt:867": "hetupratyayabhāvena hetur iti pratyayavijñānaṃ /",
    "SA20mavt:868": "dvitīyam aupabhogikaṃ / iti /",
    "SA20mavt:869": "vijñānam ity anuvartate /",
    "SA20mavt:870": "tat phalam iti vākyaśeṣaḥ /",
    "SA20mavt:871": "tat punaḥ saptavidhaṃ pravṛttivijñānam upabhogaprayojakatvād aupabhogikaṃ",
    "SA20mavt:872": "upabhogaparicchedaprerakās tatra caitasāḥ // iti /",
    "SA20mavt:873": "tatra vijñāne ye caitasās te'pi tat phalam iti sambandhaḥ /",
    "SA20mavt:874": "vijñānatvād ekayogakṣematvāc ca /",
    "SA20mavt:875": "ālayavijñānam anyeṣāṃ vijñānānāṃ pratyayatvāt pratyayavijñānam iti /",
    "SA20mavt:876": "ālīyante sarve sāsravā dharmās tatra phalabhāvena tac ca teṣu",
    "SA20mavt:877": "hetubhāvenetyālayaḥ / [p.27]",
    "SA20mavt:878": "sattvabhājanaloka-vijñā-anāt tannirbhāsatayā vijñānaṃ /",
    "SA20mavt:879": "tac caikāntavipākatvād avyākṛtaṃ /",
    "SA20mavt:880": "sarveṣāṃ sāsravāṇāṃ dharmāṇāṃ bījam anubadhnāti anyeṣāñca",
    "SA20mavt:881": "pravṛttivijñānānāṃ hetupratyayo bhavatīti pratyayavijñānaṃ /",
    "SA20mavt:882": "tat pratyayaṃ pravṛttijñānamoupabhogikam iti /",
    "SA20mavt:883": "tasmād ālayavijñānāt pratyetīti tat pratyayam utpadyata ityarthaḥ /",
    "SA20mavt:884": "katham utpadyate ?",
    "SA20mavt:885": "pravṛttivijñānaṃ hy ālayavijñānāt pravartamānam anutpannasya taj",
    "SA20mavt:886": "jātīyasya pravṛttivijñānasyotpādakaṃ bījam ālayavijñāne",
    "SA20mavt:887": "paripuṣṇāti /",
    "SA20mavt:888": "tasmāt paripuṣṭabījāt pariṇāmaviśeṣaprāptāt punas taj jātīyaṃ",
    "SA20mavt:889": "pravṛttivijñānam utpadyata ityevaṃ tat pratyayaṃ pravṛttivijñānaṃ",
    "SA20mavt:890": "bhavati /",
    "SA20mavt:891": "nanv ālayavijñānam apy aupabhogikaṃ pravṛttivijñānañca",
    "SA20mavt:892": "pratyayavijñānaṃ prasajyate aduḥkhāsukhavedanopabhogāśrayatvāt",
    "SA20mavt:893": "ālayavijñāne ca vāsanābhāvanāt /",
    "SA20mavt:894": "na pratyayabhāvavyatirekeṇānyā vāsanābhāvanā'sti /",
    "SA20mavt:895": "yathoktam abhidharmasūtragāthāyāṃ -",
    "SA20mavt:896": "sarvadharmā hi ālīnā vijñāne teṣu tat tathā /",
    "SA20mavt:897": "anyonyaṃ phalabhāvena hetubhāvena sarvadā // iti /",
    "SA20mavt:898": "na prasajyate tad vedanāyā durupalakṣYatvāt /",
    "SA20mavt:899": "na tadaupabhogikatvena lakṣyate pravṛttivijñānavat /",
    "SA20mavt:900": "prakarṣagataṃ vā jñeyaṃ sūryavat /",
    "SA20mavt:901": "tathā hy upabhogatrividhavedanāśrayatvaṃ pravṛttivijñānasyaiva na",
    "SA20mavt:902": "tvālayavijñānasyeti /",
    "SA20mavt:903": "hetupratyayaścātra vivakṣito na pratyayamātraṃ /",
    "SA20mavt:904": "tathā hi kuśalākuśaladharmādhipatyād ālayavijñānaṃ",
    "SA20mavt:905": "vipākaniṣyandaphalavāsanāṃ parigṛhṇāti /",
    "SA20mavt:906": "avyākṛtadharmādhipatyāc ca niṣyandaphalavāsanām eveti /",
    "SA20mavt:907": "ata ālayavijñānaṃ niravaśeṣāṇāṃ sāsravadharmāṇāṃ hetupratyayaḥ /",
    "SA20mavt:908": "pravṛttivijñānaṃ tu ālayavijñānasyādhipatipratyaya iti nāsti",
    "SA20mavt:909": "pravṛttivijñānasya pratyayatvaprasaṅgaḥ /",
    "SA20mavt:910": "upabhogo vedaneti /",
    "SA20mavt:911": "triprakārāpy upabhukṣyata ity upabhogaḥ anubhūyata ity arthaḥ /",
    "SA20mavt:912": "bhavarasasārasarūpā vedanā /",
    "SA20mavt:913": "tasmā bālās tat saṃvedanārthaṃ viṣayam abhiniviśante /",
    "SA20mavt:914": "na kevalaṃ vedanā arthopalabdhir apy upabhoga ityanye /",
    "SA20mavt:915": "tac ca na upabhogo vedaneti bhāṣyavirodhāt /",
    "SA20mavt:916": "arthopalabdhiś ca na vijñānād anyeti na tasyāścaitasatvaṃ prayujyate /",
    "SA20mavt:917": "veditaparicchedaḥ saṃjñā sukhādiviśeṣodgrahaṇātmakatvāt /",
    "SA20mavt:918": "upabhoge saṃjñāyāñ ca prerakāḥ saṃskārā vijñānasya",
    "SA20mavt:919": "cetanāmanaskārādayaḥ / [p.28]",
    "SA20mavt:920": "atha vā /",
    "SA20mavt:921": "upabhogo vedaneti yathāsvamālambanānubhāvāt",
    "SA20mavt:922": "sukhādivedanīyakarmānubhavanāc ca /",
    "SA20mavt:923": "evaṃ viṣayakarmaṇor upabhuktir vedanety upabhogaḥ /",
    "SA20mavt:924": "viṣayacihnaṃ vyavahāranimittaṃ paricchinnaṃ karotīti paricchedaḥ saṃjñā",
    "SA20mavt:925": "vijñānāntarālambana ābhogaḥ saṃskārāḥ /",
    "SA20mavt:926": "tataścetanādyādhipatyād vijñānam ālambanānantaraṃ bhajate /",
    "SA20mavt:927": "ādiśabdena chandhādayo gṛhyante /",
    "SA20mavt:928": "uktaṃ yato yādṛśo yad arthā ca pravṛttir iti //1-10//",
    "SA20mavt:929": "tatra chādanād avidyayā yathābhūtadarśanāvabandhanāt /",
    "SA20mavt:930": "ropaṇāt saṃskārair vijñāne karmavāsanāyāḥ pratiṣṭhāpanāt /",
    "SA20mavt:931": "nayanād vijñānenopapattisthānasaṃprāpaṇāt /",
    "SA20mavt:932": "samparigrahaṇān nāmarūpeṇātmabhāvasya /",
    "SA20mavt:933": "pūraṇāt ṣaḍāyatanena /",
    "SA20mavt:934": "triparicchedāt sparśena /",
    "SA20mavt:935": "upabhogād vedanayā /",
    "SA20mavt:936": "karṣaṇāt tṛṣṇayā karmākṣiptasya punar bhavasya /",
    "SA20mavt:937": "nibandhanād upādānair vijñānasyotpatyanukūleṣu kāmādiṣu /",
    "SA20mavt:938": "ābhimukhyād bhavena kṛtasya karmaṇaḥ puarnbhave",
    "SA20mavt:939": "vipākadānāyābhimukhīkaraṇāt /",
    "SA20mavt:940": "duḥKhanā jantyā jarāmaraṇena ca parikliśyate jagat /",
    "SA20mavt:941": "saṅkleśalakṣaṇañca khyāpayatīti kleśakarmajanmasaṅkleśā yathā",
    "SA20mavt:942": "pravartamānā jagataḥ parikleśāya bhavanti tat saṅkleśalakṣaṇaṃ /",
    "SA20mavt:943": "tathācā'satyapyātmaninabhūtaparikalpamātrāt saṃsāraḥ prajāyate iti",
    "SA20mavt:944": "pradarśanāthaṃ khyāpyate /",
    "SA20mavt:945": "chādanādropaṇāc caiva nayanāt samparigrahāt /",
    "SA20mavt:946": "iti vistaraḥ /",
    "SA20mavt:947": "so'yaṃ pravṛttipakṣamadhi dvādaśāṅgaḥ pratītyasamutpādo darśitaḥ /",
    "SA20mavt:948": "tatra chādanāt /",
    "SA20mavt:949": "kliśyate jagad ityantavacanaṃ sarveṇa sambadhyate /",
    "SA20mavt:950": "kena chādanāt kathaṃ vā chādanāt kliśyata iti ?",
    "SA20mavt:951": "ata āha -",
    "SA20mavt:952": "avidyayā yathābhūtadarśanavibandhād iti /",
    "SA20mavt:953": "avidyayā hy adarśanātmakatvād bhūtadarśanaviṣaye pracchādite",
    "SA20mavt:954": "bhūtadarśanaṃ notpadyate'to bhūtadarśanotpattivibandhanād avidyā",
    "SA20mavt:955": "bhūtadarśanavibandhaḥ /",
    "SA20mavt:956": "bhūtadarśanaṃ punaḥ prādhānyena lokottaraprajñā tat pṛṣṭhodbhavatvāt",
    "SA20mavt:957": "tat pṛṣṭhalābhāt tad avagamāc ca tat prayoga iti",
    "SA20mavt:958": "śrutacintābhāvanāmayī bhūtadarśanam ity ucyate /",
    "SA20mavt:959": "bhūtadarśanavibandhād avidyā saṃskārāṇāṃ pratyaya ityevaṃ chādanād",
    "SA20mavt:960": "avidyayā kliśyate jagad iti / [p.29]",
    "SA20mavt:961": "ropaṇāt kliśyate jagad iti sambadhyate /",
    "SA20mavt:962": "kena ropaṇāt kva kasya vetyata āha saṃskārair vijñāne karmavāsanāyā iti /",
    "SA20mavt:963": "tatra saṃskārā yat kāyikaṃ karma vācikaṃ mānasaṃ ca",
    "SA20mavt:964": "puṇyāpuṇyāniñjyasvarūpaṃ tat punar bhavam abhisaṃskarotīti saṃskāraḥ /",
    "SA20mavt:965": "apraṇihitaṃ rohayatītyarthaḥ /",
    "SA20mavt:966": "tadeva ca saṃskāraśabdenocyate na tu sarvaṃ /",
    "SA20mavt:967": "taccābidyādhipatyāt punar bhavam ākṣeptuṃ samarthaṃ bhavati na",
    "SA20mavt:968": "sattāmātreṇetyavidyāpratyayāḥ saṃskārā ity ucyate /",
    "SA20mavt:969": "tathāhi tāny anutpannavidyasya punarbhavaṃ saṃskurvanti notpannavidyasya /",
    "SA20mavt:970": "na cādhipatyamātreṇaivāvidyā saṃskārāṇāṃ pratyaya ucyate sāmānyena",
    "SA20mavt:971": "sā samutthānapratyayopi /",
    "SA20mavt:972": "avidhyā hi samprayuktvādhyathā sarvakleṣānāṃ sāmānyena",
    "SA20mavt:973": "samutyānapratyayastayā tatsamuttyā nāṃ cetanānām api /",
    "SA20mavt:974": "api saṃskārāṇāṃ bhavabhogabhedaprārthanānvayānāṃ samutthāne tat",
    "SA20mavt:975": "sahabhūtā'vidyā sāmānyapratyayaḥ /",
    "SA20mavt:976": "āniñjyānām api tad bhūminiḥsaranadṛṣṭisamutthānānāṃ tat",
    "SA20mavt:977": "sahabhūtā'vidyā sāmānyapratyaya iti saṃskārāṇāṃ pratyaya uktaḥ /",
    "SA20mavt:978": "vijñāna iti atrālayavijñānam abhipretaṃ na tu pravṛttivijñānaṃ /",
    "SA20mavt:979": "vyuparatapravṛttivijñānasyotpattisthānanayanā'sambhavāt kuśalakliṣṭayoś",
    "SA20mavt:980": "ca samavadhānābhāvāt saṃskārais tatra karmavāsanāyāḥ",
    "SA20mavt:981": "pratiṣṭhāpanābhāvāt /",
    "SA20mavt:982": "karmavāsanāyā iti /",
    "SA20mavt:983": "kā punar iyaṃ karmavāsanā nāma ?",
    "SA20mavt:984": "anāgatasya janmano bījaṃ hetubhāvaḥ /",
    "SA20mavt:985": "tad yathā brīhiphalaṃ bhūmibhasmapurīṣādipratyayaviśeṣam apekṣya",
    "SA20mavt:986": "pariṇamad aṅkurotpattau hetubhūtaṃ bījam iti /",
    "SA20mavt:987": "pratiṣṭhāpanād iti ropaṇam eva paryāyāntareṇācaṣṭe /",
    "SA20mavt:988": "pratiṣṭhāpanaṃ punaratra vijñānasantāne tat prathamatas tad bījasyāpy",
    "SA20mavt:989": "āyanaṃ /",
    "SA20mavt:990": "nahi kasyacit sāsravasya dharmasyānāsravasyevāpūrvaṃ bījam ādhīyate",
    "SA20mavt:991": "evaṃ saṃskārair vijñāne punarbhāvabījādhānāj jagat kliśyate /",
    "SA20mavt:992": "nayanāj jagat kliśyata iti /",
    "SA20mavt:993": "kena nayanāt kva kasya veti na vijñāyata ityāha vijñānenotpatti",
    "SA20mavt:994": "sthānasaṃpreṣaṇād iti /",
    "SA20mavt:995": "karmaparibhāvitena vijñānena santānavṛttyā cyutisthānād",
    "SA20mavt:996": "upapattisthāne punar bhavabījabhūtāyā vāsanāyāḥ prāpaṇaṃ nayanaṃ /",
    "SA20mavt:997": "tathā ca sati na pratisandhivijñānaṃ saṃskārapratyayaṃ",
    "SA20mavt:998": "pūrvakālabhavavijñānam eva [p.30]",
    "SA20mavt:999": "saṃskārapratyayam iti pradarśitaṃ bhavati /",
    "SA20mavt:1000": "nahi vinaṣṭāt kāraṇāt kāryotpattir yujyate /",
    "SA20mavt:1001": "ārūpyasamāpatīlābhino hi yatraiva cyavante tatraivotpadyanta iti katham",
    "SA20mavt:1002": "ārūpyeṣūpapattisthānaprāpaṇam iti tad yathāyogaṃ veditavyaṃ",
    "SA20mavt:1003": "nāmarūpavat /",
    "SA20mavt:1004": "samparigrahāj jagat kliśyata iti /",
    "SA20mavt:1005": "kena samparigrahāt kasya vetyata āha -",
    "SA20mavt:1006": "nāmarūpeṇātmabhāvasyeti /",
    "SA20mavt:1007": "nāmarūpaṃ hi pañcaskandhāḥ /",
    "SA20mavt:1008": "te ca pratisaṇdhim upādāya kalalārbudapeśīghanapraśākhāvasthā",
    "SA20mavt:1009": "anutpannaṣaḍāyatanā vijñānapratyayaṃ nāmarūpam iti /",
    "SA20mavt:1010": "tad bhāvitaviśeṣeṇa hy anatareṣu nikāyasabhāgeṣu tad viśiṣṭatvaṃ sidhyati",
    "SA20mavt:1011": "tasmiṃścotpanne manuṣya-tiryagādinikāyasabhāgabedād ātmabhāvo bhidyata",
    "SA20mavt:1012": "iti nāmarūpeṇātmabhāvaḥ parigṛhīta ity ucyate /",
    "SA20mavt:1013": "atha vā''maraṇāt sarvam evātmabhāvaṃ parigṛhṇāti tat prathamataḥ",
    "SA20mavt:1014": "sarvasya hetubhāvena vyavasthānād iti /",
    "SA20mavt:1015": "atha vā'bhinne'pi nāmarūpeṇāti tat prathamataḥ sarvasya hetubhāvena",
    "SA20mavt:1016": "vyavasthānād iti /",
    "SA20mavt:1017": "atha vā'bhinne'pi nāmarūpeṇātmabhāvo yathā parigṛhyeta tat pṛthaktvena",
    "SA20mavt:1018": "darśayati yathā sarvaṃ saṃskṛtaṃ pañcabhiḥ skandhaiḥ saṅgṛhītam iti /",
    "SA20mavt:1019": "aupapādukānāṃ tu vijñānapratyayaṃ ṣaḍāyatanam evetyato",
    "SA20mavt:1020": "vijñānapratyayaṃ nāmarūpaṃ yathāsambhavaṃ veditavyaṃ /",
    "SA20mavt:1021": "pūraṇāt kliśyata iti /",
    "SA20mavt:1022": "kena pūraṇāt kasya veti /",
    "SA20mavt:1023": "ṣaḍāyatanena /",
    "SA20mavt:1024": "nāmarūpasaṅgṛhītaṃ śarīraṃ /",
    "SA20mavt:1025": "nāmarūpāvasthāyāṃ hi śarīram aparipūrṇam ucyate cakṣurādy",
    "SA20mavt:1026": "āyatanābhāvāt /",
    "SA20mavt:1027": "asti ca tasyām avasthāyāṃ kāyāyatanaṃ manāayatanañca tad apy",
    "SA20mavt:1028": "aparipūrṇam eva āśritāśrayaparipūryabhāvāt /",
    "SA20mavt:1029": "ṣaḍāyatanāvasthāyāṃ punaścakṣurādyabhinirvṛtta āśritaḥ paripūrṇo",
    "SA20mavt:1030": "bhavati /",
    "SA20mavt:1031": "kāyāyatanaṃ ca paripūrṇaṃ bhavati taccakṣūr ādyāśritānāṃ",
    "SA20mavt:1032": "paripūrṇatvāt /",
    "SA20mavt:1033": "kathaṃ tac cakṣurādi āśritaṃ ?",
    "SA20mavt:1034": "tat pratibaddhavṛttitvāt /",
    "SA20mavt:1035": "manāayatanam api ṣaḍvijñānasaṅgṛhītaṃ tadānīṃ",
    "SA20mavt:1036": "niravaśeṣāśrayaparipūritāt paripūrṇaṃ bhavati /",
    "SA20mavt:1037": "aṅgapratyaṅgaparipūritāś ca ṣaḍāyatanāvasthāyām eva /",
    "SA20mavt:1038": "āśrayaparipūraṇāt ṣaḍāyatanena kliśyate jagad iti veditavyaṃ /",
    "SA20mavt:1039": "triparicchedāj jagat kliśyata iti sambadhyate /",
    "SA20mavt:1040": "trayāṇāṃ hīndriyaviṣayavijñānasannipāte indriyasya",
    "SA20mavt:1041": "sukhādivedanotpattyanukūlo yastriprakāro vikāras tat paricchedaḥ sparśaḥ",
    "SA20mavt:1042": "ata evāyam indriyavikārasādṛśyaṃ spṛśati tadākāratayeti sparśa ucyate / [p.31]",
    "SA20mavt:1043": "atha vā ṣaḍāyatanapratyayaḥ sparśa indriyasya sukhādivedanānukūlaṃ",
    "SA20mavt:1044": "trividhaṃ vikāraṃ prasūte /",
    "SA20mavt:1045": "upabhogād vedanayeti /",
    "SA20mavt:1046": "vedanā hi tṛṣṇayopabhujyate āsvādyata ity arthaḥ /",
    "SA20mavt:1047": "puṇyādikarmopabhogād vā vedanopabhogaḥ /",
    "SA20mavt:1048": "atha vopabhogo'tra vedanāyā anubhavaḥ /",
    "SA20mavt:1049": "sukhādiṣucānubhūyamāneṣu tatra sukhādiparipoṣaṇād",
    "SA20mavt:1050": "anurāgapratighamohaiḥ kliśyate jagat /",
    "SA20mavt:1051": "karṣaṇād iti /",
    "SA20mavt:1052": "karṣaṇāt kena kasya veti na vijñāyata ity ata āha tṛṣṇayā",
    "SA20mavt:1053": "karmākṣiptasya punar bhavasyeti /",
    "SA20mavt:1054": "saṃskārair vijñāne bījaparipoṣaṇenākṣiptasya punar bhavasyodaka",
    "SA20mavt:1055": "kalpayā tṛṣṇayā sarvagatiṣv aviśeṣeṇātmabhāvābhilāṣayā",
    "SA20mavt:1056": "yadārdrīkṛtaḥ puar bhava utpattāv upayuṅkte utpattiṃ cāvasthāpayati",
    "SA20mavt:1057": "tat karṣaṇaṃ /",
    "SA20mavt:1058": "nibandhanāt /",
    "SA20mavt:1059": "kena nibandhanāt kva kasya veti praśnāvakāśe svayam evāha upādānair",
    "SA20mavt:1060": "vijñānasyopapattyanukūleṣu kāmādiṣv iti /",
    "SA20mavt:1061": "chandarāgalakṣaṇaiścaturbhir upādānair karmākṣiptaṃ vijñānam",
    "SA20mavt:1062": "utpattyanukūleṣu kāmadṛṣṭiśīlavratātmavādeṣu nibadhnāti avasthāpayati",
    "SA20mavt:1063": "ca vijñānaṃ hi cchandarāgavaśāt tatra vartate /",
    "SA20mavt:1064": "ābhimukhyādity atrāpi parapraśnāvakāśe svayamevaha bhavena kṛtasya",
    "SA20mavt:1065": "karmaṇaḥ punar bhava vipākadānāyābhimukhīkaraṇād iti /",
    "SA20mavt:1066": "yathānibandhanaṃ vijñānasya pūrvakṛtaṃ karma paunarbhavikaṃ",
    "SA20mavt:1067": "vāsanāvasthaṃ vipākaphalaṃ prati vṛttilambhanād bhavaḥ sadbhūta",
    "SA20mavt:1068": "ākṣiptabhavaś ca nirvṛttaye'bhimukhībhavati evaṃ bhavenābhimukhīkaraṇāj",
    "SA20mavt:1069": "jagat kliśyate /",
    "SA20mavt:1070": "duḥkhitāj jātyā jarāmaraṇena ca /",
    "SA20mavt:1071": "kiṃ ?",
    "SA20mavt:1072": "kliśyate jagad iti /",
    "SA20mavt:1073": "evaṃ bhavāt punarbhavābhinirvṛttau satyāmādita eva garbhādhāne",
    "SA20mavt:1074": "śukraśoṇite vijñānasammūrcchanāt kliśyate /",
    "SA20mavt:1075": "tathā māturāmāśayapakvāśayayor antarāle parivartanāt kliśyate /",
    "SA20mavt:1076": "tathā ca mātubhojanacaryayoḥ saṅkaṭaghunoraparityāgād api kliśyate /",
    "SA20mavt:1077": "tathā sambhādhe - nāśucinā mārgeṇa nirgacchati /",
    "SA20mavt:1078": "kliśyate jagaj jātaṃ punar jarayā khālityapālityādilakṣaṇayā maraṇena",
    "SA20mavt:1079": "ca nāmarūpabhedalakṣaṇena priyābhyāṃ yauvanajīvitābhyāṃ bhraśyamānaṃ",
    "SA20mavt:1080": "kliśyate jagad iti /",
    "SA20mavt:1081": "gacchatīti jagat /",
    "SA20mavt:1082": "sabhāgāvakāśāt kṣaṇāvakāśaṃ [p.32]",
    "SA20mavt:1083": "gacchatīty arthaḥ /",
    "SA20mavt:1084": "kliśYata iti jātijarāvyādhimaraṇādibhis traidhātuke",
    "SA20mavt:1085": "kṣaṇaparamparayā''javañjavībhāvena ca pīḍyata ityarthaḥ /",
    "SA20mavt:1086": "kliśyata iti na vyavadāyata ity apare /",
    "SA20mavt:1087": "evam ayaṃ saṅkleśalakṣaṇo dvādaśāṅgaḥ",
    "SA20mavt:1088": "pratītyasamutpādaśchādanādyekādaśabhir arthair vyavadānavipakṣaḥ /",
    "SA20mavt:1089": "avidyādy utpattikramaḥ pūrvapūrvasyottarottarāvāhanāt //1-11//",
    "SA20mavt:1090": "tredhā saṅkleśaḥ - kleśasaṃkleśaḥ karmasaṅkleśaḥ janmasaṅkleśaśca /",
    "SA20mavt:1091": "tatra kleśasaṅkleśo'vidyātṛṣṇopādānāni /",
    "SA20mavt:1092": "karmasaṅkleśaḥ saṃskārā bhavaś ca /",
    "SA20mavt:1093": "janmasaṃkleśaḥ śeṣāṇyaṅgāni /",
    "SA20mavt:1094": "dvedhā saṃkleśaḥ - hetusaṃkleśaḥ phalasaṃkleśaś ca /",
    "SA20mavt:1095": "tatra hetusaṃkleśaḥ kleśakarmasvabhāvair aṅgaiḥ /",
    "SA20mavt:1096": "phalasaṃkleśaś ca śeṣaiḥ /",
    "SA20mavt:1097": "saptadhā saṃkleśaḥ saptavidho hetuḥ ...viparyāsahetuḥ ākṣepahetuḥ",
    "SA20mavt:1098": "upanayahetuḥ parigrahahetuḥ upabhogahetuḥ ākarṣaṇahetuḥ udvegahetuś ca ...",
    "SA20mavt:1099": "tatra viparyāsahetur avidyā /",
    "SA20mavt:1100": "ākṣepahetuḥ saṃskārāḥ /",
    "SA20mavt:1101": "upanayahetur vijñānaṃ /",
    "SA20mavt:1102": "parigrahahetur nāmarūpaṣaḍāyatane /",
    "SA20mavt:1103": "upabhogahetuḥ sparśavedane /",
    "SA20mavt:1104": "ākarṣaṇahetus tṛṣṇopādānabhavāḥ /",
    "SA20mavt:1105": "udvegahetur jātijarāmaraṇe /",
    "SA20mavt:1106": "sacaścaiṣa saṃkleśo'bhūtaparikalpāt pravartata iti /",
    "SA20mavt:1107": "katividhaḥ punar anena dvādaśāṅgena na pratītyasamutpādena samāsataḥ",
    "SA20mavt:1108": "saṃkleśaḥ pradarśita ityata evedam ucyate so'yaṃ dvādaśāṅgaḥ",
    "SA20mavt:1109": "pratītyasamutpādaḥ -",
    "SA20mavt:1110": "tredhā dvedhā ca saṃkleśaḥ saptadhā iti /",
    "SA20mavt:1111": "ca śabdaḥ samuccayārthaḥ parivartārthaś ca /",
    "SA20mavt:1112": "kleśa eva saṃkleśa iti kleśasaṃkleśaḥ /",
    "SA20mavt:1113": "evaṃ karmajanmasaṃkleśau /",
    "SA20mavt:1114": "kleśo hi pravartamānaḥ svaparātmanor vyābādhakatvāt saṃkleśaḥ /",
    "SA20mavt:1115": "yathoktaṃ sūtre'pi - rakto rāgaparīta ātmavyābādhāyāpi cetayate",
    "SA20mavt:1116": "paravyābādhāyā'pi cetayate /",
    "SA20mavt:1117": "ubhayavyābādāyāpi cetayate /",
    "SA20mavt:1118": "evaṃ dveṣo mohaścāpi veditavya iti /",
    "SA20mavt:1119": "karmajanmasaṃkleśayoścotpādakatvāt saṃkleśaḥ /",
    "SA20mavt:1120": "tathā hi kleśādhipatyena karma janmākṣipati dṛṣṭasatyasya satyapi karmaṇi",
    "SA20mavt:1121": "punar bhavākṣepābhāvāt kleśasamudācāreṇa punar bhavabījasya",
    "SA20mavt:1122": "bhavīkaraṇāt kliṣṭacittasya ca punarbhavapratisandhibandhāj janma",
    "SA20mavt:1123": "saṅkleśenaiva hetunā /",
    "SA20mavt:1124": "tato'rhataḥ pratisandhibandhābhāvaḥ kliṣṭacittābhāvāt /",
    "SA20mavt:1125": "karma ca śubhāśubhaṃ tadātve kāyacittayor āyāsanimittatvād",
    "SA20mavt:1126": "āyatyāñca vipākadānāt saṅkleśaḥ /",
    "SA20mavt:1127": "janmā'pi sarvopadravāspadatvāt saṅkleśa iti /",
    "SA20mavt:1128": "tredhā saṅkleśaḥ /",
    "SA20mavt:1129": "hetordvidhā bhedāt /",
    "SA20mavt:1130": "kleśasaṅkleśo vidyātṛṣṇopādānānīti tritayam api kleśātmakatvāt /",
    "SA20mavt:1131": "karmasaṅkleśaḥ saṃskārā bhavaśceti [p.33]",
    "SA20mavt:1132": "dvayam api karmātmakatvāt /",
    "SA20mavt:1133": "ayantu viśeṣaḥ -",
    "SA20mavt:1134": "svarūpāvasthaṃ karma saṃskārāḥ bījāvasthaṃ bhava iti /",
    "SA20mavt:1135": "janmasaṃkleśaḥ śeṣāṇyaṅgānīti",
    "SA20mavt:1136": "vijñānanāmarūpaṣaḍāyatanasparśavedanājātijarāmaraṇāni eṣāṃ",
    "SA20mavt:1137": "janmasaṅgṛhītatvāt /",
    "SA20mavt:1138": "dvedhā saṃkleśo hetuphalābhyāṃ prabhidyate /",
    "SA20mavt:1139": "hetusaṃkleśaḥ kleśakarmasvabhāvair aṅgaiḥ /",
    "SA20mavt:1140": "phalasaṃkleśaś ca śeṣair aṅgair iti /",
    "SA20mavt:1141": "tatra hetusaṃkleśatvaṃ karmakleśānāṃ vijñānādivedanāparyantaṃ",
    "SA20mavt:1142": "jātyātmakaṃ jarāmaraṇādīnavajanma sampādayitum abhipravṛttatvāt /",
    "SA20mavt:1143": "phalasaṃkleśaś ca śeṣair vijñānādibhiḥ karmakleśaphalatvāt /",
    "SA20mavt:1144": "punaḥ sa eva pratītyasamutpādaḥ saptadhā saṃkleśa iti",
    "SA20mavt:1145": "viparyāsākṣepopanaya-parigrahopabhogākarṣaṇodvegahetutvāt saptavidho",
    "SA20mavt:1146": "hetuḥ /",
    "SA20mavt:1147": "tatra viparyāsahetur avidyeti /",
    "SA20mavt:1148": "avidyāgato hi tattvasammohād anityādīn nityādirūpeṇa viparyasyatīti /",
    "SA20mavt:1149": "ākṣepahetuḥ saṃskārā iti vijñāne caturaṅgātmajanmabījasya",
    "SA20mavt:1150": "pratiṣṭhāpanāt /",
    "SA20mavt:1151": "upanayahetur vijñānam itīha cyutasyopapattiviṣaYa upanayanāt /",
    "SA20mavt:1152": "parigrahahetur nāmarūpaṣaḍāyatana ity upanītasya",
    "SA20mavt:1153": "nāmarūpaṣaḍāyatanābhyāṃ nikāyasabhāgaparigrahāt /",
    "SA20mavt:1154": "pūrvaṃ nāmarūpeṇaiva parigraha ukto jarāyujādikāṃ yonim abhipretya",
    "SA20mavt:1155": "idānīm upapādukam adhikṛtya ṣaḍāyatanenā'pi parigraha uktaḥ /",
    "SA20mavt:1156": "atha vā nāmarūpeṇa tat prathamata ātmabhāvamātrasya saṅgraho",
    "SA20mavt:1157": "vivakṣitaḥ /",
    "SA20mavt:1158": "iha tv aparipūrṇasya paripūrṇasya ceti nāsti virodhaḥ /",
    "SA20mavt:1159": "upabhogahetuḥ sparśavedana iti /",
    "SA20mavt:1160": "sakāraṇenānubhavena kuśalākuśalakarmavipākasyopabhogāt /",
    "SA20mavt:1161": "ākarṣaṇahetus tṛṣṇopādānabhavā iti /",
    "SA20mavt:1162": "sa upabhuktakarmavipāko bālas tasyāṃ tasyāṃ vedanāyāṃ tṛṣyati /",
    "SA20mavt:1163": "vivṛddhatṛṣṇaś ca tat saṃyogatṛṣṇayā kāmādīn upādatte /",
    "SA20mavt:1164": "tad upādānāc cāsya pūrvabhūtaṃ paunarbhavikaṃ karma vāsanāvasthaṃ",
    "SA20mavt:1165": "pariṇataṃ yathākṣiptavipākadānayā pravṛttiṃ labdhvā bhavo bhavati /",
    "SA20mavt:1166": "sa ca tṛṣṇopādānabhavaḥ saṃskārākṣiptaḥ punar bhavābhinirvṛttaya",
    "SA20mavt:1167": "ākṛṣyate abhimukhīkriyata iti tṛṣṇopādānabhavā ākarṣaṇahetuḥ /",
    "SA20mavt:1168": "atha vā tṛṣṇāvaśena cchandarāgānurūpānyatarakarmavāsanābhimukhāt",
    "SA20mavt:1169": "tṛṣṇopādānabhavā ākarṣaṇahetuḥ /",
    "SA20mavt:1170": "udvegahetur jātijarāmaraṇe ityevamatra jarmākarṣaṇāt tasmiṃstasmin",
    "SA20mavt:1171": "sattvanikāye jātijarāmaraṇaduḥkham anyacca",
    "SA20mavt:1172": "śokaparidevaduḥkha-daurmanasyopāyāsaduḥkham anantaprabhedam anubhavatīti",
    "SA20mavt:1173": "tatra tridhā saṅkleśā'bhidhānena kleśakarmaṇo janmanaḥ",
    "SA20mavt:1174": "sādhāraṇāsādhāraṇahetutvaṃ darśitaṃ /",
    "SA20mavt:1175": "kleśo hi janmāṅkurasya sādhāraṇakāraṇaṃ bhūmyādivat /",
    "SA20mavt:1176": "karmatvasādhāraṇakāraṇaṃ aṅkurasyeva bījaṃ tad bhedena janambhedād iti",
    "SA20mavt:1177": "atha vā nātra pūrvāntāparāntamadhyāntāni trīṇi kāṇḍāni kiṃ tarhi",
    "SA20mavt:1178": "karmakleśaphalānīti pradarśayati/",
    "SA20mavt:1179": "dvividhābhidhānena hetuphalamātram evedaṃ nātrānyaḥ saṅkliśyate",
    "SA20mavt:1180": "kārako vedako veti pradarśayati /",
    "SA20mavt:1181": "atha vā'tra karmakleśamātram eva hetuḥ /",
    "SA20mavt:1182": "tayor bhāvābhāvāj janmabhāvābhāvadarśanāt /",
    "SA20mavt:1183": "atas tat phalam eva janma /",
    "SA20mavt:1184": "tasmānnātra hetuḥ phalaṃ vā sarvatra pañcaskandhikāvastheti",
    "SA20mavt:1185": "pradarśayati /",
    "SA20mavt:1186": "saptadhāhetunirdeśena punar dvividhaḥ pratītyasamutpādaḥ pradarśitaḥ",
    "SA20mavt:1187": "ākṣepalakṣaṇo'bhinirvṛttilakṣaṇaśceti /",
    "SA20mavt:1188": "tatrākṣepalakṣaṇaḥ pratītyasamutpādaḥ saptyabhir aṅgair nirdiṣṭaḥ",
    "SA20mavt:1189": "yenākṣīpyate yathākṣipyate yaccākṣipyate tat pradarśanāt /",
    "SA20mavt:1190": "abhinirvṛttilakṣaṇaḥ pañcabhir aṅgaiḥ tasyākṣiptasya yenābhinirvṛttir",
    "SA20mavt:1191": "yathābhinirvṛttir yā cābhinirvṛttiḥ tasyāñca ya ādīnava iti /",
    "SA20mavt:1192": "kenākṣīpyate ?",
    "SA20mavt:1193": "avidyāpratyayaiḥ saṃskāraiḥ yathā tattvaṃ mugdhvā viparītaṃ saṃjānāti",
    "SA20mavt:1194": "kuśalākuśalāniñjyān saṃskārānabhisaṃskāroti /",
    "SA20mavt:1195": "katham ākṣipyate taiḥ saṃskāraiḥ ?",
    "SA20mavt:1196": "vijñāne bījapoṣaṇād utpattibhavyatāyām avasthāpanāt /",
    "SA20mavt:1197": "kim ākṣipyate ?",
    "SA20mavt:1198": "paunarbhavikaṃ nāmarūpaṃ ṣaḍāyatanaṃ sparśo vedanā ca yathāyogaṃ /",
    "SA20mavt:1199": "tadevam ākṣiptaṃ kenābhinirvartyate ?",
    "SA20mavt:1200": "yathoktakrameṇa pūrvākṣiptādihotpannāṃ vedanāṃ pratītya yā",
    "SA20mavt:1201": "tṛṣṇotpannā tat pratyayenopādānena /",
    "SA20mavt:1202": "kathaṃ tenābhinirvartyate ?",
    "SA20mavt:1203": "tasya vijñāne vāsanāvasthasya karmaṇas tena bhavīkaraṇāt /",
    "SA20mavt:1204": "bahuvidhā hi vijñāne karmavāsanā vartate",
    "SA20mavt:1205": "vicitrasaṃskāraparibhāvitatvāt /",
    "SA20mavt:1206": "upādānaviśeṣaparigraheṇa yenātra punar bhavatvaṃ vartate so'tra bhava",
    "SA20mavt:1207": "ucyate /",
    "SA20mavt:1208": "kā punaḥ sa'bhinivruttiḥ ?",
    "SA20mavt:1209": "yā tasyākṣiptasya nāmarūpādiksyāyatyāṃ jātiḥ /",
    "SA20mavt:1210": "tasyaṃ punaḥ satyāṃ ka ādīnavaḥ ?",
    "SA20mavt:1211": "jarāmaraṇaṃ priyayauvanajīvitabhraṃśādīti /",
    "SA20mavt:1212": "atra tūpanayahetur nirarthaṃ iti cet na nirarthakaḥ /",
    "SA20mavt:1213": "vicchinnamaraṇād bhavopapattibhavapravṛttyadhigamanirākaraṇārthaṃ /",
    "SA20mavt:1214": "sarve caite saṅkleśā abhūtaparikalpāt pravartanta iti",
    "SA20mavt:1215": "cittacaittāśrayatvāt saṅkleśasya /",
    "SA20mavt:1216": "uktaṃ hi tat -",
    "SA20mavt:1217": "abhūtaparikalpaśca cittacaittās tridhātukāḥ /",
    "SA20mavt:1218": "iti //1-12// [p.35]",
    "SA20mavt:1219": "{abhūtaparikalpapiṇḍārthaḥ}",
    "SA20mavt:1220": "piṇḍārthaḥ punar abhūtaparikalpasya navavidhaṃ lakṣaṇaṃ paridīpitaṃ",
    "SA20mavt:1221": "bhavati /",
    "SA20mavt:1222": "sallakṣaṇaṃ asallākṣaṇaṃ svalakṣaṇaṃ saṅgrahalakṣaṇaṃ",
    "SA20mavt:1223": "asallakṣaṇā'nupraveśopāyalakṣaṇaṃ prabhedalakṣaṇaṃ paryāyalakṣaṇaṃ",
    "SA20mavt:1224": "pravṛttilakṣaṇaṃ saṃkleśalakṣaṇañca /",
    "SA20mavt:1225": "piṇḍārthaḥ punar abhūtaparikalpasyeti vistareṇārthanirdeśaḥ",
    "SA20mavt:1226": "sukhāvabodhārthaṃ piṇḍārthanirdeśo'vismaraṇārthañca /",
    "SA20mavt:1227": "tato'trārthadvayam uktaṃ /",
    "SA20mavt:1228": "sallakṣaṇaṃ -",
    "SA20mavt:1229": "abhūtaparikalpo'sti iti /",
    "SA20mavt:1230": "asallakṣaṇaṃ -",
    "SA20mavt:1231": "dvayaṃ tatra na vidyate / iti /",
    "SA20mavt:1232": "svalakṣaṇaṃ -",
    "SA20mavt:1233": "arthasattvātmavijñaptipratibhāsaṃ prajāyate",
    "SA20mavt:1234": "vijñānaṃ // iti /",
    "SA20mavt:1235": "saṅgrahalakṣaṇaṃ -",
    "SA20mavt:1236": "kalpitaḥ paratantraś ca pariniṣpanna eva ca / iti /",
    "SA20mavt:1237": "asallakṣaṇānupraveśopāyalakṣaṇaṃ -",
    "SA20mavt:1238": "upalabdhiṃ samāśritya nopalabdhiḥ prajāyate /",
    "SA20mavt:1239": "ityādi /",
    "SA20mavt:1240": "prabhedalakṣaṇaṃ -",
    "SA20mavt:1241": "abhūtaparikalpaś ca cittacaittās tridhātukāḥ / iti /",
    "SA20mavt:1242": "paryāyalakṣaṇaṃ -",
    "SA20mavt:1243": "tarthārthadṛṣṭir vijñānaṃ tad viśeṣe tu caitasāḥ / iti /",
    "SA20mavt:1244": "pravṛttilakṣaṇaṃ -",
    "SA20mavt:1245": "ekaṃ pratyayavijñānaṃ dvitīyaṃ aupabhogikaṃ / iti /",
    "SA20mavt:1246": "saṃkleśalakṣaṇaṃ -",
    "SA20mavt:1247": "chādanād ropaṇāc caiva nayanāt samparigrahāt",
    "SA20mavt:1248": "ityādi //",
    "SA20mavt:1249": "evam abhūtaparikalpaṃ navaprakāraṃ khyāpayitvā yathā śūnyatā",
    "SA20mavt:1250": "vijñeyā tan nirdeśatīti ko'trābhisambandhaḥ ?",
    "SA20mavt:1251": "dvayam anena pratijñātam abhūtaparikalpaḥ śūnyatā ca / [p.36]",
    "SA20mavt:1252": "saṃkleśapūrvakaṃ ca vyavadānaṃ /",
    "SA20mavt:1253": "dharmāvabodhāśrayañca dharmatāvadhāraṇam",
    "SA20mavt:1254": "ityato'bhūtaparikalpanirdeśānantaraṃ yathā śūnyatā vijñeyā tathā",
    "SA20mavt:1255": "nirdiśati -",
    "SA20mavt:1256": "lakṣaṇañcā'tha paryāya",
    "SA20mavt:1257": "iti vistaraḥ /",
    "SA20mavt:1258": "tatra lakṣaṇaṃ hi bhāvābhāvapratiṣedhātmatā sarvatra",
    "SA20mavt:1259": "śūnyathāprabhedavyāpakatvāt /",
    "SA20mavt:1260": "nāmāntaraṃ paryāyaḥ /",
    "SA20mavt:1261": "paryāyānuguṇaṃ paryāyapravṛttinimittaṃ paryāyārthaḥ /",
    "SA20mavt:1262": "ākāśavad abhinnalakṣaṇatvān nirvikalpatve'py",
    "SA20mavt:1263": "āgantukopakleśasaṃyogaviyogāvasthābhedād bhedaḥ /",
    "SA20mavt:1264": "anyaś ca pudgaladharmasamāropabhedād bhedaḥ ṣoḍaśavidhaḥ /",
    "SA20mavt:1265": "sādhanaṃ śūnyatāprabhedapradarśane yuktiḥ /",
    "SA20mavt:1266": "kiṃ punaḥ kāraṇaṃ yadebhiḥ prakāraiḥ śūnyatā vijñātavyā ?",
    "SA20mavt:1267": "viśuddhyālambanatvād viśuddhyarthibhir lakṣaṇato vijñeyā /",
    "SA20mavt:1268": "sūtrāntareṣu paryāyanirdeśeṣv asammohārthaṃ paryāyārthaḥ /",
    "SA20mavt:1269": "paryāyārthā'vabodhārthācchūnyatāyā viśuddhyālambanatvena",
    "SA20mavt:1270": "niścitatvāt paryāyārthaḥ /",
    "SA20mavt:1271": "saṃkleśe nirākṛte sā viśuddheti tat saṃkleśaprahāṇāya",
    "SA20mavt:1272": "yatnotpādanārthaṃ bhedataḥ /",
    "SA20mavt:1273": "bheda sādhanāvabodhād vikārābhāve saty api bhedaṃ sukhaṃ pratipadyata",
    "SA20mavt:1274": "iti bhedasādhanato'pi vijñeyeti //1-13//",
    "SA20mavt:1275": "pṛthaktve sati dharmād anyā dharmateti na yujyate anityatāduḥkhatāvat /",
    "SA20mavt:1276": "ekatve sati viśuddhyālambanaṃ jñānaṃ na syāt sāmānyalakṣaṇañca /",
    "SA20mavt:1277": "etena tattvā'nyatvavinirmuktaṃ lakṣaṇaṃ paridīpitaṃ bhavati /",
    "SA20mavt:1278": "kathaṃ lakṣaṇaṃ vijñeyam iti lakṣaṇaṃ hi prāg uddiṣṭam ityatas tadeva",
    "SA20mavt:1279": "prathamataḥ pṛṣṭaṃ -",
    "SA20mavt:1280": "dvayā'bhāvo hy abhāvasya bhāvaḥ śūnyasya lakṣaṇaṃ / [p.37]",
    "SA20mavt:1281": "iti vijñeyaṃ /",
    "SA20mavt:1282": "dvayasya grāhyasya grāhakasya cā'bhūtaparikalpe'bhūtaparikalpena vā",
    "SA20mavt:1283": "parikalpitātmakatvād vasturūpeṇā'bhāvaḥ /",
    "SA20mavt:1284": "tasya ca dvayābhāvasya yo bhāva etac chūnyatāyā lakṣaṇaṃ /",
    "SA20mavt:1285": "kārikānuguṇyāc cātra bhāvapratyayaluptanirdeśo draṣṭavyaḥ /",
    "SA20mavt:1286": "abhāvasya bhāva iti kim etat ?",
    "SA20mavt:1287": "abhāvasyātmatvam astitvaṃ /",
    "SA20mavt:1288": "anyathā dvayabhāvasyāstitvam eva syāt /",
    "SA20mavt:1289": "tad bhāvasya bhāvato'vidyamānatvāt /",
    "SA20mavt:1290": "ata evāha -",
    "SA20mavt:1291": "ity abhāvasvabhāvalakṣaṇatvaṃ śūnyatāyāḥ paridīpitaṃ bhavati na",
    "SA20mavt:1292": "bhāvarūpalakṣaṇam iti /",
    "SA20mavt:1293": "bhāvapratiṣedhavācakatvād abhāvaśabdasya",
    "SA20mavt:1294": "bhāvaśabdābhāve'pyeṣo'rthovagamyata iti bhāvaśabdo'trādhikaḥ nādhikaḥ",
    "SA20mavt:1295": "dvayābhāvaḥ śūnyatālakṣaṇam itīyati nirdiśyamāne dvayābhāvasya",
    "SA20mavt:1296": "svātantryam evātra gamyate śaśaviṣāṇābhāvavat na duḥkhatādivad",
    "SA20mavt:1297": "dharmatārūpatā /",
    "SA20mavt:1298": "tasmādevam ucyate dvayābhāvaḥ śūnyatā /",
    "SA20mavt:1299": "tasya cā'bhāvasyā'bhūtaparikalpe bhāvaḥ śūnyate'ty ucyate /",
    "SA20mavt:1300": "abhāvasya bhāvalakṣaṇaparigṛhītatvād dharmatārūpatā pradarśitā /",
    "SA20mavt:1301": "atha vā dvayābhāvaḥ śūnyatety abhāvaśabdasya sāmānyavācitān na",
    "SA20mavt:1302": "vijñāyate katamo'trābhāvo'bhipreta ity atyantā'bhāvapradarśanārtham",
    "SA20mavt:1303": "ucyate - abhūtaparikalpe dvayābhāvasya bhāva iti /",
    "SA20mavt:1304": "na hi prāg abhāvapradhvaṃsābhāvau svopadānād anyatrākhyātuṃ yujyete",
    "SA20mavt:1305": "anyonyābhāvasvya caikāśratvaṃ na yujyate ubhayāśritatvāt /",
    "SA20mavt:1306": "tasmād bhāvasyābhāvalakṣaṇopādānād grāhyagrāhakayor atyantābhāva",
    "SA20mavt:1307": "eva śūnyatetyetaj jñāpitaṃ bhavati /",
    "SA20mavt:1308": "yady abhāvātmikā śūnyatā kathaṃ paramārtha ucyate ?",
    "SA20mavt:1309": "paramajñānaviṣayatvād anityatāvat na tu vastutvāt /",
    "SA20mavt:1310": "api cābhāvasvabhāvo naiṣaḥ /",
    "SA20mavt:1311": "yasmādyaśvā'sau tad abhāvasvabhāvaḥ sa -",
    "SA20mavt:1312": "na bhāvo nā'pi cā'bhāvaḥ /",
    "SA20mavt:1313": "kathaṃ na bhāvaḥ ?",
    "SA20mavt:1314": "yasmād dvayasyā'bhāvaḥ /",
    "SA20mavt:1315": "bhāvatve hi na dvayabhāvasyātyantābhāvaḥ syāt",
    "SA20mavt:1316": "nā'bhūtaparikalpadharmatā /",
    "SA20mavt:1317": "kathaṃ nābhāvaḥ ?",
    "SA20mavt:1318": "yasmād dvayābhāvasya bhāvaḥ /",
    "SA20mavt:1319": "nahi dvayābhāvo dvayābhāvasvarūpeṇābhāvaḥ /",
    "SA20mavt:1320": "so'bhāvaśced dvayasyāstitvaṃ syān na ca syād abhūtaparikalpasya",
    "SA20mavt:1321": "dharmatā yathā nityaduḥkhatā /",
    "SA20mavt:1322": "sattvasya viparyāsatvena samāropitasya",
    "SA20mavt:1323": "nityasukhabhāvābhāvasvarūpatvān na bhāvo nāpy abhāva ity ucyate /",
    "SA20mavt:1324": "yadi punar abhūtaparikalpasya śūnyatā dharmatāsti kim asau tasmād anyo",
    "SA20mavt:1325": "vaktavya utānanya ity ato bravīti -",
    "SA20mavt:1326": "etac ca śūnyatāyā lakṣaṇam iti /",
    "SA20mavt:1327": "abhāvasya svarūpam eva / [p.38]",
    "SA20mavt:1328": "athavā bhāva evābhāvapratiṣedhātmakaḥ /",
    "SA20mavt:1329": "tasmād abhūtaparikalpāt -",
    "SA20mavt:1330": "na pṛthaktvaikalakṣaṇaṃ //",
    "SA20mavt:1331": "pṛthaktve sati dharmād anyā dharmateti na yujyate /",
    "SA20mavt:1332": "kaḥ punar ayogaḥ ?",
    "SA20mavt:1333": "dharmād vibhinnalakṣaṇatvād dharmatā dharmāntaram eva bhavati tad",
    "SA20mavt:1334": "anyadharmavat /",
    "SA20mavt:1335": "na ca dharmāntaraṃ dharmāntarasya dharmatā bhavitum arhati tatra punar",
    "SA20mavt:1336": "dharmāntaram anveṣṭavyam ity anavasthāprasaṅgāt /",
    "SA20mavt:1337": "anityatāduḥkhatāvad iti /",
    "SA20mavt:1338": "yathā'nityatā'nityebhyo nānyā duḥkhatā ca duḥkhād eva śūnyatā'pi na",
    "SA20mavt:1339": "śūnyād anyeti /",
    "SA20mavt:1340": "ekatve sati viśuddhyālambanaṃ na syāt sāmānyalakṣaṇañceti /",
    "SA20mavt:1341": "viśuddhyate'neneti viśuddhir mārgaḥ dharmasvalakṣaṇād ananyatvān",
    "SA20mavt:1342": "mārgālambanaṃ na syāt dharmasvalakṣaṇavat /",
    "SA20mavt:1343": "tasmāc ca na sāmānyalakṣaṇaṃ yujyate /",
    "SA20mavt:1344": "svalakṣaṇād ananyatvāt /",
    "SA20mavt:1345": "tasyāpi dharmasvarūpavat parasparato bheda iti sāmānyatā hīyate /",
    "SA20mavt:1346": "atha vā svalakṣaṇasya tasmād anyatvād bhāvasvarūpavad bhedābhāvaḥ /",
    "SA20mavt:1347": "tataś ca sāmānyalakṣaṇasyāpy abhāvaḥ bhedāpekṣatvāt",
    "SA20mavt:1348": "sāmānyalakṣaṇasya /",
    "SA20mavt:1349": "atha vā viśuddhyartham ālambanaṃ viśuddhyālambanaṃ na bhāvasvalakṣaṇam",
    "SA20mavt:1350": "ālambyamānaṃ viśuddhim āvahati sarvasattvaviśuddhiprasaṅgāt /",
    "SA20mavt:1351": "yadyanyānanyatvenāvaktavyā kathaṃ nirgranthavādo nā'lambito bhavati ?",
    "SA20mavt:1352": "yo hi bhāvasya satastattvānyatvena vyākaroti tena nirgranthavād",
    "SA20mavt:1353": "ālambyate /",
    "SA20mavt:1354": "śūnyatā tu na bhāva iti nāstyayaṃ doṣaḥ /",
    "SA20mavt:1355": "etena śūnyatā sallakṣanā'bhāvasvarūpalakṣaṇā'dvayalakṣaṇā",
    "SA20mavt:1356": "tattvānyatva vinirmuktalakṣaṇā ca paridīpitā /",
    "SA20mavt:1357": "uktaṃ śūnyatālakṣaṇaṃ //1-14//",
    "SA20mavt:1358": "paryāya idānīm ucyate -",
    "SA20mavt:1359": "tathatā bhūtakoṭiścā'nimittaṃ paramārthatā /",
    "SA20mavt:1360": "dharmadhātuś ca paryāyāḥ śūnyatāyāḥ samāsataḥ // iti /",
    "SA20mavt:1361": "paryāyo nāmaikasyārthasya bhinnaśabdaiḥ pratyāyanaṃ",
    "SA20mavt:1362": "paryāyārthābhidhānam iti paryāya ucyate /",
    "SA20mavt:1363": "tānyabhidhānāni sūtrāntareṣu śūnyataiva nirdiśyante /",
    "SA20mavt:1364": "etac ca paryāyapañcakaṃ yathāpradhānaṃ gāthāyām uktam evam anye'pi",
    "SA20mavt:1365": "paryāyā ihānuktāḥ pravacanād upadhāryāḥ / [p.39]",
    "SA20mavt:1366": "tad yathā - advayatā avikalpadhātuḥ dharmatā anabhilapyatā anirodhaḥ",
    "SA20mavt:1367": "asaṃskṛtaṃ nirvāṇādi //1-15//",
    "SA20mavt:1368": "kathaṃ paryāyārtho vijñeya ityetad darśayati /",
    "SA20mavt:1369": "naite śabdā gauṇāḥ kiṃ tarhi anvarthā iti -",
    "SA20mavt:1370": "ananyathā'viparyāsatan nirodhāryagocaraiḥ /",
    "SA20mavt:1371": "hetutvāccāryadharmāṇāṃ paryāyārtho yathākramaṃ // iti /",
    "SA20mavt:1372": "ananyathā'rthena tathateti avikārārthenetyarthaḥ /",
    "SA20mavt:1373": "tadeva pradarśanārtham āha nityaṃ tathaiveti kṛtvā /",
    "SA20mavt:1374": "nityaṃ sarvadā'saṃskṛtatvān na vikriyata ityarthaḥ /",
    "SA20mavt:1375": "aviparyāsārthena bhūtakoṭiḥ /",
    "SA20mavt:1376": "bhūtaṃ satyam aviparītam ityarthaḥ /",
    "SA20mavt:1377": "koṭiḥ paryanto yataḥ pareṇānyajjñeyaṃ nāstītyato bhūtakoṭir",
    "SA20mavt:1378": "bhūtaparyanta ucyate /",
    "SA20mavt:1379": "kathaṃ tathatā jñeyam ucyate ?",
    "SA20mavt:1380": "jñeyāvaraṇaviśodhanajñānagocaratvāt /",
    "SA20mavt:1381": "aviparyāsārthentyanadhyāropānapavādārthena /",
    "SA20mavt:1382": "atraiva kāraṇam āha - viparyāsā'vastutvād iti /",
    "SA20mavt:1383": "viparyāso hi vikalpaḥ /",
    "SA20mavt:1384": "vikalpā'nālambanatvān na viparyāsavastu /",
    "SA20mavt:1385": "nimittanirodhārthenā'nimittam iti /",
    "SA20mavt:1386": "atrā'nimittatvaṃ nimittanirodha ucyate /",
    "SA20mavt:1387": "etad eva pradarśanārtham āha -",
    "SA20mavt:1388": "sarvanimittābhāvād iti /",
    "SA20mavt:1389": "sarvair eva saṃskṛtāsaṃskṛtanimittaiḥ śūnyatā śūnyety animittam ucyate /",
    "SA20mavt:1390": "sarvanimittā'bhāvād animittaḥ /",
    "SA20mavt:1391": "animittam evā'nimittaḥ /",
    "SA20mavt:1392": "āryajñānagocaratvāt paramārtha iti paramaṃ hi lokottarajñānaṃ /",
    "SA20mavt:1393": "tad arthaḥ paramārthaḥ /",
    "SA20mavt:1394": "etad eva pradarśayann āha - paramajñānagocaratvād iti /",
    "SA20mavt:1395": "āryadharmahetutvād dharmadhātuḥ /",
    "SA20mavt:1396": "dharmaśabdenātrāryadharmāḥ samyag dṛṣṭyādayaḥ samyag",
    "SA20mavt:1397": "vimuktijñānaparyantāśceti /",
    "SA20mavt:1398": "taddhetutvād dhātuḥ /",
    "SA20mavt:1399": "tadeva vibhāvayann āha - āryadharmāṇāṃ tad ālambanaprabhatvād iti /",
    "SA20mavt:1400": "svalakṣaṇopādāyarūpadhāraṇe'py ayaṃ dhātuśabdo vartata ity āha",
    "SA20mavt:1401": "hetvartho hy atra dhātvarthaḥ /",
    "SA20mavt:1402": "tadyathā [p.40]",
    "SA20mavt:1403": "suvarṇadhātus tāmradhātū raupyadhātuḥ /",
    "SA20mavt:1404": "sūtrāntareṣv anye paryāyā uktā apyanenaiva nyāyena svārthe",
    "SA20mavt:1405": "nirdeṣṭavyāḥ //1-16//",
    "SA20mavt:1406": "śūnyatāyā grāhyagrāhakābhāvarūpatvād bhedam asambhāvayan pṛcchati",
    "SA20mavt:1407": "athavā paryāyārthānantaraṃ bhedo vijñeya ity uktam atas",
    "SA20mavt:1408": "tannirdeśānantaraṃ pṛcchati - kathaṃ śūnyatāyāḥ prabhedo vijñeya iti /",
    "SA20mavt:1409": "abhūtaparikalpo hi saṃkleśaḥ tasya prahāṇaṃ viśuddhir ucyate /",
    "SA20mavt:1410": "saṅkleśaviśuddhikāle ca śūnyatāvyatiriktam anyan nāsti yat saṅkliśyate",
    "SA20mavt:1411": "viśuddhyate vā /",
    "SA20mavt:1412": "tasmāt saṃkleśaviśuddhikālayoḥ śūnyataiva saṅkliśyate viśuddhyate ceti",
    "SA20mavt:1413": "pradarśanārtham āha -",
    "SA20mavt:1414": "saṅkliṣṭā ca viśuddhā ca",
    "SA20mavt:1415": "ity asyāḥ prabhedaḥ /",
    "SA20mavt:1416": "kadā saṅkliṣṭā kadā nirmaletyanavabodhāt pṛcchati - kasyām",
    "SA20mavt:1417": "avasthāyāṃ saṃkliṣṭā kasyāṃ ca viśuddheti -",
    "SA20mavt:1418": "samalā nirmalā ca sā /",
    "SA20mavt:1419": "iti vistaraḥ /",
    "SA20mavt:1420": "āśrayā'parāvṛttiparāvṛttyapekṣayā samalā ca prahīṇamalā ca",
    "SA20mavt:1421": "vyavasthāpyate /",
    "SA20mavt:1422": "yeṣām aviduṣāṃ grāhyagrāhakā'bhiniveśarāgādikleśamalinānāṃ",
    "SA20mavt:1423": "cittasantānānām apratipatti-vipratipatti-doṣācchūnyatā na prakhyāti",
    "SA20mavt:1424": "tān prati samalā [p.41]",
    "SA20mavt:1425": "vyavasthāpyate /",
    "SA20mavt:1426": "yeṣām āryāṇāṃ tattvajñānād aviparītacetasāṃ śūnyatā nirantaram",
    "SA20mavt:1427": "ākāśavad virajaskā prakhyāti tān prati prahīṇamaletyucyate /",
    "SA20mavt:1428": "evaṃ śūnyatāyā āpekṣikā saṃkleśaviśuddhir draṣṭavyā na",
    "SA20mavt:1429": "malinasvarūpatvena prakṛtyā prabhāsvaratvāt /",
    "SA20mavt:1430": "yadi samalā bhūtveti vistaraḥ /",
    "SA20mavt:1431": "na hy avasthābhedo vikāram antareṇa dṛṣṭaḥ /",
    "SA20mavt:1432": "vikāraścotpādavināśābhyām anusyūta iti /",
    "SA20mavt:1433": "ata āha - kathaṃ vikāradharmiṇītvādanityā na bhavatīti /",
    "SA20mavt:1434": "na hi saṅkliṣṭāvasthātaḥ śūnyatāviśuddhā'vasthāyām anyo vikāraḥ /",
    "SA20mavt:1435": "tattvastititā tu svabhāvāntaram anāpadyamānāyā āgantukamalāpagamāt",
    "SA20mavt:1436": "yasmād -",
    "SA20mavt:1437": "abdhātukanakākāśaśuddhivac chuddhir iṣyate /",
    "SA20mavt:1438": "tasmād anityā na bhavatīti /",
    "SA20mavt:1439": "yathaiva hy abdhātukanakākāśānām atatsvabhāvatvān",
    "SA20mavt:1440": "malasvabhāvatā'bhāve'pyāgantukamalavattvaṃ /",
    "SA20mavt:1441": "āgantukamalā'pagame ca te viśuddhā eva",
    "SA20mavt:1442": "svabhāvāntarapratipattimantareṇāpi /",
    "SA20mavt:1443": "evaṃ śūnyatāpy āgantukamalaiḥ saṅkliśyate, avikṛtasvarūpāpi tad",
    "SA20mavt:1444": "vigamāc ca viśuddhyatīti /",
    "SA20mavt:1445": "yo hi tameva bhāvaṃ pūrvaṃ saṅkleśalakṣaṇaṃ paścād viśuddhisvabhāvaṃ",
    "SA20mavt:1446": "vyavasthāpayati tasya vikāradharmanivṛttir na bhavati",
    "SA20mavt:1447": "vikārasvabhāvatvāt na tu yatrāpy āgantukaṃ tad ubhayaṃ /",
    "SA20mavt:1448": "tasmān nāsau vikāradharmatāṃ spṛśatīti //1-17// [p.42]",
    "SA20mavt:1449": "prabhedanirdeśādhikāre sarve śūnyatāprabhedā vaktavyā ityata āha",
    "SA20mavt:1450": "-ayam aparaḥ prabheda iti /",
    "SA20mavt:1451": "ṣoḍaśavidhā śūnyateti vastubhedena ṣoḍaśavidhā bhavati /",
    "SA20mavt:1452": "dvayābhāvasvarūpe tu bhedo nāsti /",
    "SA20mavt:1453": "sā ṣoḍaśavidhā śūnyatā prajñāpāramitāyāṃ paṭhyate -",
    "SA20mavt:1454": "adhyātmaśūnyatā yāvad abhāvasvabhāvaśūnyateti /",
    "SA20mavt:1455": "saiṣā samāsato veditavyā -",
    "SA20mavt:1456": "bhoktṛbhojanatad dehapratiṣṭhāvastuśūnyatā /",
    "SA20mavt:1457": "ityevam ādi /",
    "SA20mavt:1458": "sāmānyalakṣaṇaṃ śūnyatāyāḥ sarvadharmasyā'dvayasvarūpatvaṃ /",
    "SA20mavt:1459": "nānyathā tan nānātvaṃ śakyate darśayitum ityato vastunānātvena tan",
    "SA20mavt:1460": "nānātvaṃ darśayati /",
    "SA20mavt:1461": "pūrvaṃ tāvad bhoktā vibhāvayitavyaḥ tat snehābhiniveśatyājanārthaṃ /",
    "SA20mavt:1462": "tat snehābhiniveśo hi buddhatvavimokṣaprāptipratibandhako bhavati /",
    "SA20mavt:1463": "tad anantaraṃ tad bhojanaṃ /",
    "SA20mavt:1464": "tad anantaraṃ tayor adhiṣṭhānaṃ śarīraṃ /",
    "SA20mavt:1465": "tad anantaraṃ tad adhiṣṭhānasya śarīrasya pratiṣṭhābhājanaloko",
    "SA20mavt:1466": "vibhāvayitavyaḥ bhoktur upakārakatvād",
    "SA20mavt:1467": "ātmīyasnehagrāhavyāvartanārthaṃ /",
    "SA20mavt:1468": "etac catur vidhaṃ vastu tac chūnyatā vastuśūnyatety ucyate /",
    "SA20mavt:1469": "tatra bhoktṛśūnyatā ādhyātmikānyāyatanāny ārabhyeti /",
    "SA20mavt:1470": "tāni ca cakṣūrādīni yāvan manaḥ paryantāni /",
    "SA20mavt:1471": "tad anyasya bhoktur abhāvāt /",
    "SA20mavt:1472": "cakṣūrādīnāñca viṣayopabhogapravṛttidarśanāl lokasya cakṣurādiṣt eva",
    "SA20mavt:1473": "bhoktṛbhimāna ity ataścakṣūrādyāyatanaśūnyatā bhoktṛśūnyatety ucyate /",
    "SA20mavt:1474": "bhojanaśūnyatā bāhyānīti rūpādīni yāvat dharmaparyantāni /",
    "SA20mavt:1475": "tāni viṣayābhāvena bhujyanta iti bhojanam ato bāhyāyatanaśūnyatā",
    "SA20mavt:1476": "bhojanaśūnyatety ucyate / [p.43]",
    "SA20mavt:1477": "tayor bhoktṛbhojanayoḥ śarīre parasparā'vinibhāgenā'vasthānāt tad",
    "SA20mavt:1478": "dehaḥ śarīram ityatas tacchūnyatā'dhyātmabahirdhāśūnyatety ucyate /",
    "SA20mavt:1479": "pratiṣṭhāvastu bhājanalokaḥ sarvatra sattvānāṃ pratiṣṭhāvastutvena",
    "SA20mavt:1480": "prajānāt /",
    "SA20mavt:1481": "ata evāha - tasya vistīrṇatvāt tacchūnyatā mahāśūnyatocyate iti /",
    "SA20mavt:1482": "vastuśabdaḥ pratyekam abhisambadhyate /",
    "SA20mavt:1483": "tasyaivaṃ yogino bodhisattvasya caturvidhajñeyavastuśūnyatāyāṃ",
    "SA20mavt:1484": "savitarkeṇa yoniśomanaskāreṇa manaskriyamāṇāyām ayamanyo nimittagrāha",
    "SA20mavt:1485": "upatiṣṭhate yenedaṃ śūnyatājñānenādhyātmikabāhyāyatanādi śūnyaṃ",
    "SA20mavt:1486": "dṛṣṭaṃ tatra yo grāhyagrāhakābhiniśeśo'yam eva cātra paramārthākāro",
    "SA20mavt:1487": "yathā tac chrutājñānena dṛṣṭam iti vikalpaḥ /",
    "SA20mavt:1488": "tasya dviprakārasya yogibhūmibhrāntinimittasya vikalpasya",
    "SA20mavt:1489": "vibhāvanārthaṃ śūnyta śūnyata paramārtha śūnyatā ca yathākramaṃ",
    "SA20mavt:1490": "jñanakāralopaṃ kṛutvā nirdiṣṭā /",
    "SA20mavt:1491": "śūnyathāviṣayatvād vā taj jñānaṃ śūnyatety uktaṃ /",
    "SA20mavt:1492": "tasya grāhyagrāhakabhāvena śūnyatā śūnyatāśūnyatā /",
    "SA20mavt:1493": "ādhyātmikāayatanādikaṃ ca tena śūnyatājñānena yathā dṛṣṭaṃ so'tra",
    "SA20mavt:1494": "paramārtha iti paramārthākāreṇa tasya śūnyatā paramārthaśūnyatā /",
    "SA20mavt:1495": "kiṃ kāraṇaṃ ?",
    "SA20mavt:1496": "paramārtho hi śūnyaḥ parikalpitena svabhāveneti /",
    "SA20mavt:1497": "ayam anyo'pi nimittagrāhaḥ śūnyatābhāvanopaplavabhūtaḥ yadarthaṃ",
    "SA20mavt:1498": "bodhisattvaḥ śūnyatāṃ pratipadyate tasya bhāvasvarūpatvaṃ samāropayati",
    "SA20mavt:1499": "tad vibhāvanārthaṃ saṃskṛtaśūnyatādayaḥ sarvadharmaśūnyatāparyantāḥ",
    "SA20mavt:1500": "śūnyatā nirdiṣṭāḥ //1-18// [p.44]",
    "SA20mavt:1501": "kim arthañca pratipadyate -",
    "SA20mavt:1502": "śubhadvayasya prāptyarthaṃ",
    "SA20mavt:1503": "yāvad buddhadharmāṇāṃ viśūddhyarthaṃ śūnyatāṃ pratipadyate śūnyatāṃ",
    "SA20mavt:1504": "prabhāvayatītyarthaḥ /",
    "SA20mavt:1505": "śubhadvayaṃ hi saṃskṛtam asaṃskṛtañca mārgo nirvāṇañca /",
    "SA20mavt:1506": "tābhyāṃ sambadhyate yathākramaṃ saṃskṛtaśūnyatā'saṃskṛtaśūnyatā ca /",
    "SA20mavt:1507": "sadāsattvahitāya ca /",
    "SA20mavt:1508": "iti sarvākāraṃ sarvakālañca mayā sattvahitaṃ kartavyam iti tac",
    "SA20mavt:1509": "chūnyatā'tyantaśūnyatā /",
    "SA20mavt:1510": "saṃsārā'tyajanārthañca",
    "SA20mavt:1511": "iti sattvārthaṃ mayā saṃsāro na parityajyaḥ /",
    "SA20mavt:1512": "saṃsāre hi parityakte'labdhvā bodhisattvabodhi śrāvakabodhau",
    "SA20mavt:1513": "vyavatiṣṭhate /",
    "SA20mavt:1514": "tasya śūnyatā anavarāgraśūnyatā /",
    "SA20mavt:1515": "kim arthaṃ punas tasya śūnyatā deśyata ity ata āha - anavarāgrasya hi",
    "SA20mavt:1516": "saṃsārasya śūnyatām apaśYan khinnaḥ saṃsāraṃ parityajeteti /",
    "SA20mavt:1517": "kuśalasyā'kṣayāya ca // iti /",
    "SA20mavt:1518": "mayā kuśalamūlāni na kṣīyante nirupādhiśeṣe nirvāṇe'pīti",
    "SA20mavt:1519": "nāvakiratītyetad evācaṣṭe notsṛjatīti /",
    "SA20mavt:1520": "yadyevaṃ kathaṃ tarhi nirupadhiśeṣo nirvāṇadhātuḥ siddhyati ?",
    "SA20mavt:1521": "sāsravadharmavipākakāyābhāvāt /",
    "SA20mavt:1522": "anāsravabhūtadharmakāyasya tu buddhasya bhagavato nirupadhiśeṣe",
    "SA20mavt:1523": "nirvāṇadhātāv api na vyuparamād iti siddhāntaḥ /",
    "SA20mavt:1524": "atas tac chūnyatā anavakāraśunyatety ucyate //1-19// [p.45]",
    "SA20mavt:1525": "gotrasya ca viśuddhyarthaṃ tasya śūnyatā prakṛtiśūnyatā /",
    "SA20mavt:1526": "atraiva kāraṇamāha - gotraṃ hi prakṛtir iti /",
    "SA20mavt:1527": "kuta etat /",
    "SA20mavt:1528": "ata āha - svābhāvikatvād iti /",
    "SA20mavt:1529": "svabhāvikam anādikālikam anāgantukam ityarthaḥ /",
    "SA20mavt:1530": "yathā'nādau saṃsāre kiṇcic cetanaṃ kiñcid acetanam evam ihāpi kiñcit",
    "SA20mavt:1531": "ṣaḍāyatanaṃ buddhagotraṃ kiñcic chrāvakādigotram iti /",
    "SA20mavt:1532": "na cākasmikatvaṃ gotrasya anādiparamparāgatatvāt cetanācetanaviśeṣavad iti /",
    "SA20mavt:1533": "sarvasattvasya tathāgatagotratvād atra gotram iti tathātvaṃ jñeyam ity",
    "SA20mavt:1534": "anye /",
    "SA20mavt:1535": "lakṣaṇavyañjanāptaye /",
    "SA20mavt:1536": "ity ataḥ sānuvyañjanānāṃ mahāpuruṣalakṣaṇānāṃ śūnyatā",
    "SA20mavt:1537": "lakṣaṇaśūnyatety ucyate /",
    "SA20mavt:1538": "kiñca -",
    "SA20mavt:1539": "śuddhaye buddhadharmāṇāṃ bodhisattvaḥ prapadyate //",
    "SA20mavt:1540": "ante prapadyata ity abhidhānāt sarvatra śubhadvayasya prāptyarthaṃ",
    "SA20mavt:1541": "bodhisattvaḥ prapadyate /",
    "SA20mavt:1542": "sadā sattvahitāya ca bodhisattvaḥ prapadyata iti yojyaṃ /",
    "SA20mavt:1543": "katareṣāṃ buddhadharmāṇām ity ato bravīti balavaiśāradyāveṇikādīnām iti /",
    "SA20mavt:1544": "saṃkṣepataḥ sarvabuddhadharmāṇāṃ prāptaye mayā prayatitavyam iti",
    "SA20mavt:1545": "pratipadyate /",
    "SA20mavt:1546": "tasmā chūnyatāvibhāvanayā sarvadharmaśūnyatocyate /",
    "SA20mavt:1547": "kīdṛśī vibhāvaneti ?",
    "SA20mavt:1548": "jñeye jñānasyāvyāvahitapravṛttiḥ /",
    "SA20mavt:1549": "evaṃ tāvac caturdaśānānām adhyātmaśūnyatādīnāṃ",
    "SA20mavt:1550": "sarvadharmaśūnyatāparyantānāṃ vyavasthānaṃ veditavyaṃ //1-20// [p.46]",
    "SA20mavt:1551": "kā punar atra bhoktrādau śūnyatā katamat svarūpam ityata āha -",
    "SA20mavt:1552": "pudgalasyā'tha dharmāṇām abhāvaḥ śūnyatā'tra hi /",
    "SA20mavt:1553": "tad abhāvasya sadbhāvastasmin sā śūnyatā'aparā // iti /",
    "SA20mavt:1554": "tatra yathoktānāṃ bhoktrādīnāṃ pudgaladharmā'bhāvaś ca śūnyatā /",
    "SA20mavt:1555": "tad abhāvasya ca sadbhāvaḥ śūnyatā /",
    "SA20mavt:1556": "tatra pudgaladharmayor asadbhāvo'bhāvaśūnyatā /",
    "SA20mavt:1557": "tad abhāvasya sadbhāvo'bhāvasvabhāvaśūnyatā /",
    "SA20mavt:1558": "kim arthaṃ punar eṣā dvividhā śūnyatā'nte vyavasthāpyate ?",
    "SA20mavt:1559": "ata āha - śūnyatālakṣaṇakhyāpanārtham iti /",
    "SA20mavt:1560": "kim arthaṃ punaḥ śūnyatākhyāpanamata āha - pudgaladharmasamāropasya tac",
    "SA20mavt:1561": "chūnyatā'pavādasya ca parihārārthaṃ yathākramaṃ /",
    "SA20mavt:1562": "pudgaladharmasamāropasya parihārārtham abhāvaśūnyatāṃ vyavasthāpayati",
    "SA20mavt:1563": "tac chūnyatā'pavādaparihārārthañcā'bhāvasvabhāvaśūnyatāṃ /",
    "SA20mavt:1564": "yady abhāvaśūnyatā nocyeta parikalpitasvarūpayor dharmapudgalayor",
    "SA20mavt:1565": "astitvam eva prasajyeta /",
    "SA20mavt:1566": "yady abhāvasvabhāvaśūnyatā nocyeta śūnyatāyā abhāva eva prasajyeta /",
    "SA20mavt:1567": "tad abhāvāc ca pudgaladharmayoḥ pūrvavad bhāvaḥ syāt /",
    "SA20mavt:1568": "tatrādhyātmikeṣvāyataneṣu vipākavijñānasvabhāveṣu bālānāṃ",
    "SA20mavt:1569": "bhoktṛsammateṣu bhoktṛpudgalasya kalpitalakṣaṇānāṃ ca cakṣurādīnām",
    "SA20mavt:1570": "abhāvas tad abhāvasya ca sadbhāvo'dhyātmaśūnyatā /",
    "SA20mavt:1571": "bāhyeṣv āyataneṣu rūpādivijñapty ābhāsasvabhāveṣu bālānāṃ",
    "SA20mavt:1572": "bhogyasammateṣu bhojanasyātmīyasya parikalpitalakṣaṇānāṃ ca",
    "SA20mavt:1573": "rūpādīnām abhāvas tad abhāvasya ca sadbhāvo bahirdhāśūnyatā /",
    "SA20mavt:1574": "tad dehe śarīre bhoktṛpudgalasya bālajanaparikalpitānāṃ rūpādīnāṃ",
    "SA20mavt:1575": "dehasya cā'bhāvas tad abhāvasya ca bhāvo'dhyātmabahirdhā śūnyatā /",
    "SA20mavt:1576": "bhājanaloke sattvalokā'bhāvas tat parikalpitasvarūpābhāvas tad",
    "SA20mavt:1577": "abhāvas tad abhāvasadbhāvaś ca mahāśūnyatā /",
    "SA20mavt:1578": "śūnyatājñāne paramārthakāre ca jñātur ākāragrahītṛpudgalasya",
    "SA20mavt:1579": "parikalpitalakṣaṇaśunyatā paramārthākārasya cā'bhāvas tad abhāvas tad",
    "SA20mavt:1580": "abhāvasya ca sadbhāvo yathākramaṃ śūnyatāśūnyatā paramārthaśūnyatā",
    "SA20mavt:1581": "ca /",
    "SA20mavt:1582": "yad arthaṃ bodhisattvaḥ pratipadyate teṣu saṃskṛtādiṣu",
    "SA20mavt:1583": "sarvabuddhadharmaparyanteṣu [p.47]",
    "SA20mavt:1584": "bodhisattvapratipattavyeṣu pudgalasya parikalpitalakṣaṇānāṃ ca dharmāṇām",
    "SA20mavt:1585": "abhāvas tad abhāvasya ca sadbhāvo yathākramaṃ saṃskṛtaśūnyatā yāvat",
    "SA20mavt:1586": "sarvadharmaśūnyateti /",
    "SA20mavt:1587": "tathāhi nāsti saṃskṛtasya svāmī vā prayoktā vā pudgalo nāpi",
    "SA20mavt:1588": "saṃskṛtaṃ bālajanaparikalpitenātmanā /",
    "SA20mavt:1589": "saṃkṣepataḥ sarvavikalpagrāhapratipakṣārthaṃ",
    "SA20mavt:1590": "sarvasūtrāntābhisandhivyākaraṇārthaṃ caitā bodhisattvānāṃ śrāvakair",
    "SA20mavt:1591": "asādhāraṇāḥ ṣoḍaśaśūnyatā nirdiṣṭāḥ /",
    "SA20mavt:1592": "atra ca bhagavatā śūnyatāviṣayaḥ śūnyatāsvabhāvaḥ",
    "SA20mavt:1593": "śūnyatābhāvanāprayojanañca darśitaṃ /",
    "SA20mavt:1594": "tatra śūnyatāviṣayo bhoktrādyartho yāvat buddhadharmaparyantaḥ /",
    "SA20mavt:1595": "tat pradarśanaṃ punaḥ śūnyatāyāḥ sarvadharmavyāpakatvajñāpanārthaṃ /",
    "SA20mavt:1596": "śūnyatāsvabhāvo'bhāvasvabhāvo'bhāvabhāvasvabhāvaś ca /",
    "SA20mavt:1597": "śūnyatāsvabhāvapradarśanaṃ punar adhyāropāpavādapartipakṣeṇa",
    "SA20mavt:1598": "sarvadṛṣṭiniḥsaraṇātmakatvajñāpanārthaṃ /",
    "SA20mavt:1599": "śūnyatābhāvanāprayojanaṃ śubhadvayasya paraptyartham ityārabhya",
    "SA20mavt:1600": "buddhadharmāṇāṃ prāptaya iti paryantaṃ /",
    "SA20mavt:1601": "tat pradarśanaṃ punaḥ svaparātmano rūpadharmakāyasampat prakarṣaḥ",
    "SA20mavt:1602": "śūnyatābhāvanād eva prāpya iti pradarśanārtham iti /",
    "SA20mavt:1603": "evaṃ śūnyatāyāḥ prabhedo vijñeya iti samalāvasthāyāṃ saṃkliṣṭā",
    "SA20mavt:1604": "nirmalāvasthāyāṃ viśuddhety",
    "SA20mavt:1605": "adhyātmaśūnyatādiṣoḍaśaprakārabhedo'nantarokto veditavyaḥ //1-21//",
    "SA20mavt:1606": "bhedoddeśānantaraṃ tat sādhanam uddiṣṭam ityatas tannirdeśānantaraṃ",
    "SA20mavt:1607": "pṛcchati - kathaṃ sādhanaṃ vijñeyam iti /",
    "SA20mavt:1608": "atra kiṃ sādhyate ?",
    "SA20mavt:1609": "āgantukopakleśasaṃkliṣṭatā svabhāvaviśuddhatā ca /",
    "SA20mavt:1610": "tatra saṃkliṣṭāsādham adhikṛtyāha -",
    "SA20mavt:1611": "saṃkliṣṭā ced bhaven nā'sau muktāssyuḥ sarvadehinaḥ / [p.48] iti /",
    "SA20mavt:1613": "muktiḥ saṃkleśaprahāṇaṃ /",
    "SA20mavt:1614": "tat saṃkleśaprahāṇāñca mārgabhāvanātaḥ /",
    "SA20mavt:1615": "tatra yadi dharmāṇāṃ śūnyatā āgantukair upakleśair anutpanne'pi",
    "SA20mavt:1616": "pratipakṣe apiśabdād utpanna iva na saṃkliṣṭā bhaved evaṃ sati",
    "SA20mavt:1617": "saṃkleśābhāvād ayatnata eva muktāḥ sarvasattvā bhaveyuḥ /",
    "SA20mavt:1618": "atyatnata eveti pratipakṣam antareṇaiva /",
    "SA20mavt:1619": "na tu pratipakṣam antareṇa prāṇinām asti mokṣa ity avaśyaṃ pṛthag",
    "SA20mavt:1620": "janāvasthāyāṃ tathātāyām āgantukair malaiḥ",
    "SA20mavt:1621": "saṃkliṣṭatā'bhyupagantavyeti /",
    "SA20mavt:1622": "evaṃ śūnyatāyāḥ saṃkliṣṭaḥ prabhedaḥ sādhito bhavati /",
    "SA20mavt:1623": "idānīṃ viśuddhiprabhedaṃ sādhayann āha -",
    "SA20mavt:1624": "viśuddhā ced bhavennā'sau vyāyāmo niṣphalo bhavet / iti /",
    "SA20mavt:1625": "dehinām iti sambadhyate /",
    "SA20mavt:1626": "athotpanne'pi pratipakṣe apiśabdhād anutpanna iva na viśuddhā bhaved evaṃ",
    "SA20mavt:1627": "sati mokṣārtha ārambho niṣphalo bhavet pratipakṣabhāvanayāpi",
    "SA20mavt:1628": "tanmalasyā'vigamāt samalasya vimokṣānupapatteś ca /",
    "SA20mavt:1629": "na tu mokṣārtha ārambho niṣpahal iṣyate /",
    "SA20mavt:1630": "tasmād avaśyaṃ pratipakṣābhyāsād āgantukopakleśavigamāc chūnyatāyā",
    "SA20mavt:1631": "viśuddhirabhyupagantavyeti /",
    "SA20mavt:1632": "evaṃ śūnyatāyā viśūddhiprabhedaḥ sādhito bhavati /",
    "SA20mavt:1633": "atra saṃkleśadharmopādānāt saṃkleśo viśuddhi dharmagrahaṇād viśuddhiḥ /",
    "SA20mavt:1634": "na tu śūnyatāyā sākṣāt saṃkleśo viśuddhir veṣyate,",
    "SA20mavt:1635": "dharmaparatantratvādharmatāyāḥ /",
    "SA20mavt:1636": "ata evāḥ",
    "SA20mavt:1637": "muktāḥ syuḥ sarvadehinaḥ / iti /",
    "SA20mavt:1638": "ata hi dehina iti tadupādānamevoktaṃ /",
    "SA20mavt:1639": "anyathā vā yadi śūnyatāyāḥ sākṣāt samkleṣo viṣuddadirvā",
    "SA20mavt:1640": "tataḥ kaḥ sambandho dehibhir bhavedyena śūnyatāviśuddhiś ca dehināṃ",
    "SA20mavt:1641": "viśuddhiḥ śūnyatāsaṃkleśaś ca saṃkleśa ucyate ? //1-22// [p.49]",
    "SA20mavt:1642": "yadā ca śūnyatā ca kliṣṭā pṛthagjanāvasthāyāṃ śuddhā",
    "SA20mavt:1643": "cāryāvasthāyāṃ bhavati ata evedaṃ siddhaṃ bhavati -",
    "SA20mavt:1644": "na kliṣṭā nāpi cā'kliṣṭā śuddhā'śuddhā na caiva sā / iti /",
    "SA20mavt:1645": "kathaṃ na kliṣṭā nā'pi cā'śuddhā /",
    "SA20mavt:1646": "śuddhaiva dvayaśuddhyā prakṛtagamakatvāt /",
    "SA20mavt:1647": "atraivāgamam āha prakṛtyaiva -",
    "SA20mavt:1648": "prabhāvasvaratvāc cittasya iti /",
    "SA20mavt:1649": "atra ca cittadharmataiva cittaśabdenoktā cittasyaivaṃ lakṣaṇatvāt /",
    "SA20mavt:1650": "kathaṃ nā'kliṣṭā na viśuddhā kiṃ tarhi kliṣṭaiveti",
    "SA20mavt:1651": "pratiṣedhadvayātpratipādayati /",
    "SA20mavt:1652": "sā -",
    "SA20mavt:1653": "kleśasyāgantukatvataḥ /",
    "SA20mavt:1654": "kliṣṭā na tu prakṛtyeti darśayati /",
    "SA20mavt:1655": "sā cāgantukair upakleśair upakliśyata ity atrāpy āgamaḥ /",
    "SA20mavt:1656": "saṅkliṣṭaviśuddhatayā dvidhā bheda ukte kimarthaṃ punarścaturdhā bheda",
    "SA20mavt:1657": "ucyate ?",
    "SA20mavt:1658": "laukikāl lokottarāc ca mārgād viśeṣārtham ityekaḥ /",
    "SA20mavt:1659": "laukiko hi mārgaḥ svabhūmikair malaiḥ kliṣṭo na tv adharaiḥ tat",
    "SA20mavt:1660": "pratipakṣatvāt /",
    "SA20mavt:1661": "lokottaras tu mārgo mṛdumadhyādibhedād aśuddho 'nāsravatvāt śuddhaḥ /",
    "SA20mavt:1662": "naivaṃ śūnyateti /",
    "SA20mavt:1663": "na kliṣṭety uktvā punaścakṣurādibhyo viśeṣārtham ucyate nāśuddhetyanye",
    "SA20mavt:1664": "cakṣurādayo hy anivṛttā'vyākṛtatvān na kliṣṭā na ca teṣāṃ sāravatvāt",
    "SA20mavt:1665": "prakṛtiviśuddhir ity aśuddheti /",
    "SA20mavt:1666": "evaṃ na'pi sā kliṣṭeti cheduchyate - na ṣuddheti kuśalasāsravāt",
    "SA20mavt:1667": "viśeṣaṇārthamāḥ /",
    "SA20mavt:1668": "kuśalasāsravaṃ hi saṃsāraparyāpannatvān nā'kliṣṭaṃ /",
    "SA20mavt:1669": "iṣtavipākatvāc ca śuddhaṃ naiva dharmatā /",
    "SA20mavt:1670": "sā hi kliṣṭā'vasthāyām aśuddhaiveti /",
    "SA20mavt:1671": "evaṃ śūnyatāyāḥ saṅkleśaviśuddhyoddiṣṭaḥ prabhedaḥ sādhito bhavati",
    "SA20mavt:1672": "{ śūnyatāpiṇḍdārthaḥ }",
    "SA20mavt:1673": "śūnyatāpiṇḍdārtho lakṣaṇatāṃ vyavasthānataśceti veditavyaḥ /",
    "SA20mavt:1674": "tatra lakṣaṇato 'bhāvalakṣaṇato bhāvalakṣaṇataś ceti dvayābhāvo",
    "SA20mavt:1675": "hītivacanād abhāvalakṣaṇataḥ abhāvasya ca bhāva iti vacanād",
    "SA20mavt:1676": "bhāvalakṣaṇataḥ /",
    "SA20mavt:1677": "bhāvalakṣaṇataś ca na bhāvo nā'pi cā'bhāva iti vacanāt /",
    "SA20mavt:1678": "bhāvābhāvavinirmuktalakṣaṇatas tattvānyatva vinirmuktalakṣaṇaś ceti /",
    "SA20mavt:1679": "etac ca śūnyatāyā lakṣaṇaṃ /",
    "SA20mavt:1680": "tasmād abhūtaparikalpān na pṛthaktvaikalakṣaṇam iti vacanāt /",
    "SA20mavt:1681": "evaṃ lakṣaṇataḥ piṇḍārthaḥ /",
    "SA20mavt:1682": "kathaṃ vyavasthānataḥ piṇḍdārtho veditavya ityta āha -",
    "SA20mavt:1683": "vyavasthānaṃ punaḥ paryāyādivyavasthānato veditavyaṃ /",
    "SA20mavt:1684": "paryāyatas tadarthas tadabhedas tat sādhanañcetyarthaḥ /",
    "SA20mavt:1685": "etayā catuḥprakāradeśanayā caturvidhopakleśapratipakṣeṇa svalakṣaṇaṃ",
    "SA20mavt:1686": "karmalakṣaṇaṃ saṅkleśavyavadānalakṣaṇaṃ yuktilakṣaṇañcodbhāvitaṃ bhavati",
    "SA20mavt:1687": "tatra svalakṣaṇaṃ vikalpasya pratipakṣeṇa tasya hi",
    "SA20mavt:1688": "bhāvā'bhāvobhayapṛthaktvaikatvagrāhātmakatvatvāt /",
    "SA20mavt:1689": "karmalakṣaṇam anadhimuktānāṃ śūnyatālakṣaṇāśratyātrāsasya",
    "SA20mavt:1690": "pratipakṣeṇa /",
    "SA20mavt:1691": "abhrāntitathatā karmā'viparyāsakarma sarvanimittaprahāṇakarma",
    "SA20mavt:1692": "sarvalokottarajñānaviṣayatvā'vasthānakarma",
    "SA20mavt:1693": "pratilabdhāryadharmahetubhāvakarma ca /",
    "SA20mavt:1694": "evaṃ śūnyatāsvarūpakarmaśravaṇena prāptagrahāṇāṃ kusīdināṃ",
    "SA20mavt:1695": "kausīdyāpananārthaṃ prabhedalakṣaṇaṃ /",
    "SA20mavt:1696": "kathaṃ sā saṅkleśo bhavati vyavadānaṃ ceti saṃśayināṃ",
    "SA20mavt:1697": "saṃśayāpanayanārthaṃ yukti lakṣaṇaṃ //",
    "SA20mavt:1698": "// madhyāntavibhāgaśāstre lakṣaṇaparicchedasya prathamasya ṭīkā //",
    "SA20mavt:1699": "{tatra vyāpi kleśajñeyā''varaṇaṃ bodhisattvagotrakāṇāṃ sākalyāt /",
    "SA20mavt:1700": "prādeśikaṃ kleśā''varaṇaṃ śrāvakādigotrakāṇāṃ /",
    "SA20mavt:1701": "udriktaṃ teṣām eva rāgādicaritānāṃ /",
    "SA20mavt:1702": "samaṃ samabhāgacaritānāṃ /",
    "SA20mavt:1703": "saṃsārā''dānatyāgā''varaṇaṃ bodhisattvagotrakāraṇaṃ",
    "SA20mavt:1704": "apratiṣṭhitanirvāṇā''varaṇāt /",
    "SA20mavt:1705": "ity etad yathāyogam ubhayeṣām āvaraṇam ākhyātaṃ -",
    "SA20mavt:1706": "bodhisattvagotrakāṇāṃ śrāvakādigotrakāṇāñca /",
    "SA20mavt:1707": "lakṣaṇanirdeśānantaram nāvaraṇanirdeśā'vasaraḥ,",
    "SA20mavt:1708": "tadanantaramuddiṣṭatvādityāha - āvaraṇamadhikṛtyāha /",
    "SA20mavt:1709": "vyāpi prādeśikodriktasamādānavivarjanam /",
    "SA20mavt:1710": "dvayāvaranamākhyātam",
    "SA20mavt:1711": "dvayāvaraṇam, bodhisattvagotrakāṇāṃ śrāvakādigotrakāṇāñcāvaraṇam /",
    "SA20mavt:1712": "āvaraṇīyārthabhedenāvaraṇasya bhinnatvaṃ pradarśayitum ayaṃ śloka",
    "SA20mavt:1713": "ārabdhaḥ /",
    "SA20mavt:1714": "tatra vyāpi kleśajñeyāvaraṇaṃ bodhisattvagotrakāṇām iti /",
    "SA20mavt:1715": "vyāpnotīti vyāpi, sakalārthāvaraṇāt /",
    "SA20mavt:1716": "sakalārtho hi svārthaḥ parārthaś ca /",
    "SA20mavt:1717": "athavā dvividhaṃ kleśaṃ jñeyaṃ cāvaraṇaṃ bodhisattvasya",
    "SA20mavt:1718": "vyāpnotītyupacārād vyāpyucyate /",
    "SA20mavt:1719": "kleśa evāvaraṇamityāvaraṇasya kleśadharmatvena sārūpyādihopakleśo'pi",
    "SA20mavt:1720": "kleśaśabdena gṛhyate /",
    "SA20mavt:1721": "anyathā",
    "SA20mavt:1722": "navadhā kleśalakṣaṇaṃ / [p.52]",
    "SA20mavt:1723": "ityatrerṣyāmātsarye na gṛhyetām, tayorupakleśatvāt /",
    "SA20mavt:1724": "jñeya evāvaraṇam iti jñeyāvaraṇam /",
    "SA20mavt:1725": "tena jñeyaprāvṛtatvāj jñānasya viṣaya eva nāsti /",
    "SA20mavt:1726": "jñāne vā jñeyāvaraṇaṃ, jñeyasya jñānotpattipratibandhakatvād iti",
    "SA20mavt:1727": "jñeyāvaraṇamityatra madhyamapadalopo draṣṭavyaḥ /",
    "SA20mavt:1728": "tailapātram iva /",
    "SA20mavt:1729": "tatpunarakliṣṭamajñātam /",
    "SA20mavt:1730": "bodhisattvagotrakāṇāṃ asvaparārthasampatprakarṣalābhāya",
    "SA20mavt:1731": "buddhatvaprāptaye puṇyajñānasambhāraṃ sarvathā sarvatrā'nutiṣṭhatāṃ",
    "SA20mavt:1732": "tad dvayam api pratibandhakabhūtam /",
    "SA20mavt:1733": "ityatastadāvaraṇaṃ vyavasthāpyate bodhisattvagotrakāṇām /",
    "SA20mavt:1734": "tatra vyāpi sarvaviṣayaṃ sakalaṃ sarvathā vyāpnoti /",
    "SA20mavt:1735": "kathaṃ sakalaṃ vyāpnotīti jñāyata iti cet - sākalyādāvaraṇaṃ",
    "SA20mavt:1736": "vyāpītyucyate iti hetunirdeśāt /",
    "SA20mavt:1737": "atha vā vyāpiśabdo niravaśeṣārtha iti pradarśanāya sākalyādivacanam /",
    "SA20mavt:1738": "prādeśikaṃ kleśāvaraṇaṃ śrāvakādigotrakāṇām iti",
    "SA20mavt:1739": "svārthamātrāvaraṇādupacārādavyāpitvāc ca prādeśikākhyā /",
    "SA20mavt:1740": "kiṃ śrāvakapratyekabuddhānām akliṣṭamajñānaṃ nāsti yasmāt teṣāṃ",
    "SA20mavt:1741": "kleśāvaraṇam eva vyavasthāpyata iti?",
    "SA20mavt:1742": "bhavatu, na tu tadāvaraṇaṃ teṣām, tasmin vidyamāne",
    "SA20mavt:1743": "śrāvakapratyekabuddhabodhiprāpteḥ /",
    "SA20mavt:1744": "nanvajñānaṃ duḥkhādisatyaviṣaye jñānotpattipratibaṃdhakatvam eva",
    "SA20mavt:1745": "śrāvakādīnām /",
    "SA20mavt:1746": "tatas teṣām api dvayāvaraṇaṃ bhavet /",
    "SA20mavt:1747": "tasmān na vaktavyaṃ kleśāvaraṇaṃ śrāvakādigotrakāṇām iti /",
    "SA20mavt:1748": "naitadevam, ajñānaṃ hi kleṣṭaṃ jñānapratipakṣabhūtaṃ saṃsāramūlaṃ ca",
    "SA20mavt:1749": "kleśṣāvaraṇameveti vyavasthāpyate, na tu jñeyāvaraṇaṃ, saṃśaya iva /",
    "SA20mavt:1750": "yathā vimatir hi duḥkhādisatyaviṣaye vicikitsā kleśaścocyate na tu",
    "SA20mavt:1751": "viṣayāntare /",
    "SA20mavt:1752": "viṣayāntare hi saṃśaya eva, na kleśo na vicikitsā /",
    "SA20mavt:1753": "evavṃ duḥkhasatyādiviṣaye evā'jñānamavidyā kleśaścocyate, na tu",
    "SA20mavt:1754": "viṣayāntare /",
    "SA20mavt:1755": "viṣayāntare tvajñānam eva, na cā'vidyā naiva kleśaḥ /",
    "SA20mavt:1756": "tasmāt tasya jñeyajñānamātrapravṛttāvāvaraṇatvāt tajñeyāvaraṇam",
    "SA20mavt:1757": "ucyate na hi kleśakarmajanmanāmapi, tāni cotpadyanta evāvidyāyā eva /",
    "SA20mavt:1758": "yadyevaṃ bodhisattvānām āvaraṇaṃ na vyavasthāpyate /",
    "SA20mavt:1759": "naitadevam, bodhisattvānāṃ hi śrutasambhāraprabhāvitatvāt",
    "SA20mavt:1760": "teṣāmāvaraṇaṃ jñeyāvaraṇam /",
    "SA20mavt:1761": "taduktam -",
    "SA20mavt:1762": "āryho'pyagyūḥ pañca vidyāpadāni",
    "SA20mavt:1763": "nārabhya syāt kadāpi sarvajñaḥ /",
    "SA20mavt:1764": "tato'nyeṣāṃ nigrahā'nugrahārthaṃ",
    "SA20mavt:1765": "svajñānārthaṃ vā'rabhet tatra yatnam // iti /",
    "SA20mavt:1766": "udṛktaṃ tu mṛdvapi rāgādivastu teṣām eva bodhisattvagotrakāṇāṃ",
    "SA20mavt:1767": "rāvakādigotrakāṇañcā'dhimātramabhīkṣṇaṃ ca pravartitaṃ",
    "SA20mavt:1768": "rāgādicaritānām āvaranam iti /",
    "SA20mavt:1769": "yeṣāṃ [p.53]",
    "SA20mavt:1770": "mṛdāvapi viṣaye rāgādīnām anyatamat adhimātramabhīkṣṇyaṃ ca",
    "SA20mavt:1771": "pravartate te rāgādicaritāḥ /",
    "SA20mavt:1772": "samaṃ punasteṣām eva bodhisattvagotrakāraṇaṃ",
    "SA20mavt:1773": "śrāvakādigotrakāṇāñcāvaraṇam /",
    "SA20mavt:1774": "samaṃ hi prakāradvittvābhāvāt /",
    "SA20mavt:1775": "samabhāgacaritānām āvaraṇam iti yeṣāṃ viṣayasādṛśye {sāmīpye?} kleśa",
    "SA20mavt:1776": "utpadyate na tvabhīkṣṇaṃ te samabhāgacaritāḥ /",
    "SA20mavt:1777": "saṃsārādānatyāgāvaranamityādi /",
    "SA20mavt:1778": "bhodisattvo hi kāruṇyādhipattyāt saṃsāramupādatte, prajñādhipattyāc",
    "SA20mavt:1779": "ca saṃsāradoṣaṃ yathābhūtaṃ dṛṣṭvā tyajati /",
    "SA20mavt:1780": "tataḥ kleśābhāve'pi sattvākicanāj janmaparigraho'pratiṣṭhataṃ nirvāṇam,",
    "SA20mavt:1781": "saṃsāranirvāṇayor dvayorapratiṣṭhitatvāt /",
    "SA20mavt:1782": "tadāvaraṇantu kleśābhibhūtena yathā saṃsāramupādāya",
    "SA20mavt:1783": "yathābhūtadoṣādarśanāccā'kṛpayā parityajanam /",
    "SA20mavt:1784": "ajñānamihāvaraṇamucyate kṛpāprajñayoḥ pratibandhakatvādityanye /",
    "SA20mavt:1785": "athavā yathoktaṃ mahāratnakūṭe - sa āśayena nirvāṇe tiṣṭhati, saṃsāre",
    "SA20mavt:1786": "ca prayogeṇa tiṣṭhatīti /",
    "SA20mavt:1787": "etaddhi bodhisattvānām apratiṣṭhitaṃ nirvāṇam /",
    "SA20mavt:1788": "tatra nirvāṇapṛṣṭhībhāvād āśayaprayogābhyāṃ saṃsāramupādatte,",
    "SA20mavt:1789": "agotrasthasattva iva /",
    "SA20mavt:1790": "tathā ca saṃsārapṛṣṭhībhāvānnirvāṇagatābhyāmāśayaprayogābhyāṃ",
    "SA20mavt:1791": "saṃsāraṃ tyajati, śrāvakādigotrakā iva /",
    "SA20mavt:1792": "evaṃ saṃsārādānaṃ tatparityajanaṃ ca",
    "SA20mavt:1793": "bodhisattvagotrakāṇāmapratiṣṭhitanirvāṇāvaraṇam,",
    "SA20mavt:1794": "saṃsāranirvāṇayorekāntapatitatvāt /",
    "SA20mavt:1795": "bodhisattvās tu tathāgatatvaprāptikāle kleśajñeyāvaraṇaprahāṇāt",
    "SA20mavt:1796": "saṃsāre na tiṣṭhanti nirupadhiśeṣe nirvāṇe ca, dharmakāyaprabandhān na",
    "SA20mavt:1797": "tiṣṭhanti nirvāṇe śrāvakādivat /",
    "SA20mavt:1798": "tataḥ saṃsāranirvāṇayor ubhayhatrāpi na pratiṣṭhantīti /",
    "SA20mavt:1799": "atra bodhisattvasya śrāvakādīnāñca mārge, teṣāṃ prayoge, phale,",
    "SA20mavt:1800": "apratiṣṭhitanirvāṇaṃ ca pratibandhakatvādetāni",
    "SA20mavt:1801": "pañcavidhānyāvaraṇānyākhyātāni /",
    "SA20mavt:1802": "ityetad yathāyogamiti yathāsambhavam /",
    "SA20mavt:1803": "tatra prathamamantyaṃ ca bodhisattvagotrakāṇām āvaraṇam /",
    "SA20mavt:1804": "prathamādavaraṃ śrāvakādigotrakāṇām āvaraṇam /",
    "SA20mavt:1805": "itarad dvayaṃ punarubhayeṣām āvaraṇamākhyātam /",
    "SA20mavt:1806": "tatra ca jñeyāvaraṇaṃ bodhisattvānām āvaraṇam uktam /",
    "SA20mavt:1807": "taccā'kliṣṭamajñānam iti //",
    "SA20mavt:1808": "nava saṃyojanāni kleśāvaraṇaṃ /",
    "SA20mavt:1809": "kasyaitāny āvaraṇaṃ /",
    "SA20mavt:1810": "anunayasaṃyojanaṃ saṃvegasyāvaraṇaṃ /",
    "SA20mavt:1811": "pratighasaṃyojanam upekṣāyāḥ tena hi [p.54]",
    "SA20mavt:1812": "pratikūlam api pratighavastu upekṣituṃ na śaknoti /",
    "SA20mavt:1813": "śeṣāṇi tattvadarśanasyāvaraṇaṃ /",
    "SA20mavt:1814": "kathaṃ kṛtvā /",
    "SA20mavt:1815": "tāni hi yathākramaṃ /",
    "SA20mavt:1816": "saṃkleśasya parijñāne saṃyojanānyāvaraṇaṃ bhavanti /",
    "SA20mavt:1817": "mānaṃ saṃyojanaṃ hi satkāyadṛṣṭiparijñāne bahvaty āvaraṇaṃ",
    "SA20mavt:1818": "abhisamayakāle sāntaravyantarā'smimānasamudācāravaśena tad aprahāṇāt",
    "SA20mavt:1819": "avidyāsaṃyojanaṃ satkāyadṛṣṭivastuparijñāne",
    "SA20mavt:1820": "tenopādānaskandhā'parijñānāt /",
    "SA20mavt:1821": "dṛṣṭisaṃyojanaṃ nirodhasatyaparijñāne satkāyā'ntagrāhadṛṣṭibhyāntad",
    "SA20mavt:1822": "uttrāsāt mithyādṛṣṭyā cāpavādāt /",
    "SA20mavt:1823": "parāmarśasaṃyojanaṃ mārgasatyaparijñāne anyathā'praśuddhiparāmarśanāt",
    "SA20mavt:1824": "vicikitsāsaṃyojanaṃ ratnatrayaparijñāne tad guṇā'nabhiśraddhānāt /",
    "SA20mavt:1825": "īrṣyāsaṃyojanaṃ lābhasatkāraparijñāne tad doṣā'darśanāt /",
    "SA20mavt:1826": "mātsaryasaṃyojanaṃ saṃlekhaparijñāne pariṣkārā'dhyavasānāt /} [p.55]",
    "SA20mavt:1827": "mānādi bhedena /",
    "SA20mavt:1828": "ātmātmīyagrāhyagrāhakatvavivekena",
    "SA20mavt:1829": "bālajanaparikalpitadharmasvabhāvavivekena ca yat satkāyadrṣṭir darśanaṃ",
    "SA20mavt:1830": "tat satkāyadṛṣṭiparijñānaṃ /",
    "SA20mavt:1831": "tasya mānasaṃyojanaṃ bhavaty āvaraṇaṃ tad utpattivibandhāt /",
    "SA20mavt:1832": "kutra katham ityāha - abhisamyakāle",
    "SA20mavt:1833": "sāntaravyantarā'smimānasamudācāravaśena tad aprahāṇād iti /",
    "SA20mavt:1834": "satyābhisamayakāle nirvedhabhāgīyāvasthāyāṃ /",
    "SA20mavt:1835": "tatra sāntaraḥ pratipakṣavyavahitaḥ vyantaraḥ pratipakṣā'vyavahitaḥ /",
    "SA20mavt:1836": "sa cādhimātre mṛdau ca pratipakṣe veditavyaḥ /",
    "SA20mavt:1837": "yāvat sāntareṇa vyantareṇa cāsmimānena samudācarati na tāvat",
    "SA20mavt:1838": "satkāyadṛṣṭEḥ prahāṇam asti /",
    "SA20mavt:1839": "satkāyadṛṣṭibalenaivāsmimānapravṛttitaḥ /",
    "SA20mavt:1840": "avidyāsaṃyojanaṃ satkāyadṛṣṭivastuparijñāne āvaraṇam iti sambadhyate /",
    "SA20mavt:1841": "satkāya dṛṣṭer vastu pañcopādānaskandhāḥ tad ālambanataḥ /",
    "SA20mavt:1842": "yathoktaṃ sūtre - ye kecicchramaṇā brāhmaṇā vā ātmā ātmeti",
    "SA20mavt:1843": "samanupaśyantaḥ samanupaśYanti abhiniviśamānā abhiniviśante ta imān eva",
    "SA20mavt:1844": "pañcopādānaskandhānupādāyeti /",
    "SA20mavt:1845": "kim punas tat parijñānaṃ / [p.56]",
    "SA20mavt:1846": "ātmanyātma śūnyatāyāḥ skandheṣu",
    "SA20mavt:1847": "bālajanaparikalpitadharmasvabhāvaśūnyatāyāś ca yad darśanam anityato",
    "SA20mavt:1848": "duḥkhataḥ śūnyato'nātmataḥ samudāyādito vā yad darśanaṃ tat teṣāṃ",
    "SA20mavt:1849": "parijñānaṃ /",
    "SA20mavt:1850": "atraiva kāraṇam āha - tenopādānaskandhā'parijñānād iti /",
    "SA20mavt:1851": "avidyayā hi nityādiprakārāvṛteṣu skandheṣu tat parijñānā'bhāvād",
    "SA20mavt:1852": "avidyā skandhaparijñānāvaraṇaṃ /",
    "SA20mavt:1853": "dṛṣṭisaṃyojanaṃ nirodhasatyaparijñāne āvaraṇam iti vartate /",
    "SA20mavt:1854": "dṛṣṭisaṃyojanaṃ hi tisro dṛṣṭayaḥ satkāyāntagrāhamithyādṛṣṭayaḥ /",
    "SA20mavt:1855": "tatra satkāyadṛṣṭiḥ pañcasūpādānaskandheṣvātmata ātmīyato veti",
    "SA20mavt:1856": "darśanaṃ /",
    "SA20mavt:1857": "antagrāhadṛṣṭir hi tasminnevātmābhikalpitabhāve śāśvatadarśanam",
    "SA20mavt:1858": "ucchedadarśanaṃ vā /",
    "SA20mavt:1859": "yena darśanena hetuṃ vā phalaṃ vā kriyā vā sad vā vastu apavadate",
    "SA20mavt:1860": "mithyā vā parikalpayati tan mithyādṛṣṭiḥ /",
    "SA20mavt:1861": "nirodhasatyaparijñānaṃ śāntādibhir ākaraiḥ /",
    "SA20mavt:1862": "katham punas tat tasyāvaraṇam ityata āha -",
    "SA20mavt:1863": "satkāyāntagrāhadṛṣṭibhyāntaduttrāsāt mithyādṛṣṭyā cā'pavādād iti",
    "SA20mavt:1864": "tatra satkāyāntagrāhadṛṣṭibhyām ahaṃ tatra na bhaviṣyāmīti nirodhād",
    "SA20mavt:1865": "uttrasyati mithyādṛṣṭyā cā'pavadate nāstyeva nirodha iti /",
    "SA20mavt:1866": "tatra satkāyāntagrāhadṛṣṭibhyāṃ śāntataḥ praṇītato nissaraṇataś ca na",
    "SA20mavt:1867": "parijānāti mithyādṛṣṭyā nirodhato na parijānāti /",
    "SA20mavt:1868": "evaṃ dṛṣṭisaṃyojanaṃ nirodhaparijñāna āvaraṇaṃ /",
    "SA20mavt:1869": "parāmarśasaṃyojanaṃ mārgasatyaparijñāne /",
    "SA20mavt:1870": "tatra parāmarśasaṃyojanaṃ dṛṣṭiparāmarśaḥ śīlavrataparāmarśaśca /",
    "SA20mavt:1871": "tatra dṛṣṭiparāmarśo dṛṣṭau dṛṣṭyāśrayeṣu ca pañcasūpādānaskandheṣu",
    "SA20mavt:1872": "yad utkarṣādito darśanaṃ /",
    "SA20mavt:1873": "śīlavrataparāmarśaḥ śīlaṃ vrataṃ tad ubhayaṃ tadāśrayān vā",
    "SA20mavt:1874": "pañcopādānaskandhān śuddhito muktito nairyāṇikato vā samanupaśyato yad",
    "SA20mavt:1875": "darśanaṃ tacchīlavrataparāmarśaḥ /",
    "SA20mavt:1876": "mārgasya parijñānam punar nairyāṇikādibhir ākāraiḥ /",
    "SA20mavt:1877": "katham punaḥ parāmarśasaṃyojanaṃ mārgaparijñāna āvaraṇam ityata āha -",
    "SA20mavt:1878": "anyathā 'praśuddhiparāmarśanād iti /",
    "SA20mavt:1879": "śīlavratamātrakeṇa vā kāmasukhālayena vā duṣkaracaryayā vā",
    "SA20mavt:1880": "sāṃkhyādijñānena vā śuddhiparāmarśanāt /",
    "SA20mavt:1881": "dṛṣṭiparāmarśena tu yenaiva śuddhiṃ pratyeti tadevā'grataḥ parāmṛśati /",
    "SA20mavt:1882": "evaṃparāmarśasaṃyojanena mārgaṃ tyajati anyathā ca śuddhimparāmṛśatīti",
    "SA20mavt:1883": "vicikitsāsaṃyojanaṃ ratnatrayaparijñāne āvaraṇam iti vartate /",
    "SA20mavt:1884": "katham ityato bravīti - tad guṇā'nabhiśraddhānād iti /",
    "SA20mavt:1885": "vicikitsāsaṃyojanaṃ saty aratneṣu vimatiḥ /",
    "SA20mavt:1886": "prakarṣeṇā'panītasarvaguṇadoṣasya paryantāśrayatvena buddharatne",
    "SA20mavt:1887": "parijñānaṃ / [p.57]",
    "SA20mavt:1888": "saṃsārasāgarottarakatvena sarvasahetukaduḥkhā'tyantaviyogātmakatvena tat",
    "SA20mavt:1889": "pratipādakatvena ca dharmaratne parijñānaṃ /",
    "SA20mavt:1890": "śrāmaṇyapahalasthatvenānuttaradakṣiṇīyakṣetratvena cāsaṅgharatne",
    "SA20mavt:1891": "parijñānaṃ /",
    "SA20mavt:1892": "satyadarśanāt prahīṇavicikitsaścā'vetya prasādalābhena",
    "SA20mavt:1893": "ratnatrayaguṇe'bhiśraddatte nā'prahīṇavicikitsa iti /",
    "SA20mavt:1894": "ato vicikitsāsaṃyojanaṃ ratnatrayaparijñāna āvaraṇam uktaṃ /",
    "SA20mavt:1895": "īrṣyāsaṃyojanaṃ lābhasatkāraparijñāna āvaraṇaṃ /",
    "SA20mavt:1896": "atraiva kāraṇam āha - tad doṣā'darśanād iti /",
    "SA20mavt:1897": "īrṣyāsaṃYojanaṃ hi lābhasatkārarakto'nyasampatpratighāṃśikaścetaso",
    "SA20mavt:1898": "vyāroṣaḥ /",
    "SA20mavt:1899": "sarvānarthāśrayatvā'vabodho lābhasatkāraparijñānaṃ /",
    "SA20mavt:1900": "īrṣyayā tu lābhasatkāraṃ sarvaguṇavipakṣabhūtatvena",
    "SA20mavt:1901": "vividhā'narthamūlatvena ca na parijānātītyato lābhasatkāra",
    "SA20mavt:1902": "parijñāna āvaraṇam irṣyāsaṃyojanaṃ /",
    "SA20mavt:1903": "mātsaryasaṃyojanaṃ saṃlekhaparijñāna āvaraṇam iti /",
    "SA20mavt:1904": "katham ityata āha -",
    "SA20mavt:1905": "pariṣkārā'dhyavasānād iti /",
    "SA20mavt:1906": "mātsaryaṃ pariṣkāre'ṣv avyavasito rāgāṃśikaścetasa upakaraṇeṣv āgrahaḥ",
    "SA20mavt:1907": "saṃlekhaḥ pariṣkārair vivekaḥ /",
    "SA20mavt:1908": "tasya sarvaguṇāśrayavastutvenā'vabodhaḥ parijñānaṃ /",
    "SA20mavt:1909": "na tu mātsaryeṇa pariṣkārā'dhyavāsānāt sarvaguṇāśrayetvena",
    "SA20mavt:1910": "parijānātītyataḥ saṃlekhaparijñāne mātsaryāvaraṇatvam uktaṃ /",
    "SA20mavt:1911": "tatrā'nunayapratighasaṃyojane tattvādhigamaprayogāvaraṇe /",
    "SA20mavt:1912": "śeṣāṇi tu prayuktasya tattvadarśanasyāvaraṇāni tasmād eva teṣām",
    "SA20mavt:1913": "anukramaḥ /",
    "SA20mavt:1914": "tadyathā'vaśyaṃ prathamam eva mumukṣūṇāṃ saṃsārāc citttam",
    "SA20mavt:1915": "udvejayitavyaṃ /",
    "SA20mavt:1916": "tataḥ sarvata upekṣeṇa bhavitavyaṃ /",
    "SA20mavt:1917": "tataḥ sarvā'narthamūlatvāt satkāyadṛṣṭiḥ parijñeyā /",
    "SA20mavt:1918": "tad anantaraṃ dukḥ samudayātmakatvena tadvastu parijñeaṃ/",
    "SA20mavt:1919": "tatastannirodho vijñeyaḥ/",
    "SA20mavt:1920": "tad anantaraṃ lābhamārgo vijñeyaḥ /",
    "SA20mavt:1921": "tataḥ satyadarśanād ratnatraye tad guṇā'vabodhād avetya prasādalābhaḥ /",
    "SA20mavt:1922": "satyadarśanabalenaiva ca lābhasatkārasaṃlekhayor doṣaguṇadarśī",
    "SA20mavt:1923": "bhavatītyevam āvaraṇīyadharmakramahetunā tadāvaraṇakramo veditavyaḥ /",
    "SA20mavt:1924": "nanu sarvasyāpi sarvatrāvaraṇatvena saṃbhavād",
    "SA20mavt:1925": "vastupratiniyamenāvaraṇanirdeśo na yuktaḥ /",
    "SA20mavt:1926": "naivā'tra vastupratiniyamaḥ kriyate kintarhi pratyāsattitaḥ prādhānyaiṣa",
    "SA20mavt:1927": "nirdeśaḥ //",
    "SA20mavt:1928": "{ bodhisattvāvaraṇaṃ } [p.59]",
    "SA20mavt:1929": "kim etad evāvaraṇaṃ /",
    "SA20mavt:1930": "etat tu sāmānyaṃ bodhisattvaśrāvakādīnāṃ /",
    "SA20mavt:1931": "bodhisattvānāntvāvaraṇaṃ /",
    "SA20mavt:1932": "śubhādau daśadhā'paraṃ /",
    "SA20mavt:1933": "āvaraṇaṃ /",
    "SA20mavt:1934": "ke ca śubhādaya iti na jñāyate /",
    "SA20mavt:1935": "ata āha -",
    "SA20mavt:1936": "aprayogo'nāyatane 'yogavihitaś ca yaḥ /",
    "SA20mavt:1937": "ityevamādyāvaraṇaṃ /",
    "SA20mavt:1938": "śubhādayaḥ punaḥ /",
    "SA20mavt:1939": "śubhaṃ bodhiḥ samādānaṃ",
    "SA20mavt:1940": "ityādi daśārthāḥ /",
    "SA20mavt:1941": "tatra śubhaṃ hi bodhihetubhūtaṃ sarvakuśalamūlaṃ /",
    "SA20mavt:1942": "bodhis tu tat phalaṃ /",
    "SA20mavt:1943": "tatra śubhaṃ sāmānyata uddiṣṭaṃ prabhedataḥ svabhāvataś ca na vijñāyata",
    "SA20mavt:1944": "ity atas tat pratipādanārtham ārabhyate -",
    "SA20mavt:1945": "samādānaṃ dhīmattā'bhrāntyanāvṛtī /",
    "SA20mavt:1946": "nānyatrāso'matsaritvaṃ vaśitvaṃ ca",
    "SA20mavt:1947": "ityetac chubham iti /",
    "SA20mavt:1948": "bodhir api vacanamātreṇa svabhāvato na vijñāyata ityasyā vibhutvaṃ",
    "SA20mavt:1949": "darśayati /",
    "SA20mavt:1950": "śubhasya bodheś ca samādānādīnām iva svātantryeṇāvaraṇanirdeśāt",
    "SA20mavt:1951": "svātantryam evā'tra vijñāyate na tad deśanirdeśabhāva ityeke /",
    "SA20mavt:1952": "utpattyāvaraṇaṃ hi śūbhe vyavasthāpyate tac ca bodhicittādīnāṃ",
    "SA20mavt:1953": "sāmānyaṃ tasyāḥ śubhotpādyatvāt /",
    "SA20mavt:1954": "dhṛtyādyāvaraṇantu samādānādyāvaraṇaṃ samādānādiṣu",
    "SA20mavt:1955": "vṛttyādyarthabhedāt bodhirapyekopyā prāptavyā cetyatas tasyāḥ",
    "SA20mavt:1956": "sthityāvaraṇaṃ prāptyāvaraṇaṃ ca vyavasthāpyate /",
    "SA20mavt:1957": "tasmān nāsty atra svātantryaprasaṅga iti /",
    "SA20mavt:1958": "kramaś ca teṣāṃ samāsataḥ - kuśalamūlaṃ niravaśeṣaṃ niṣpādya bodhiḥ",
    "SA20mavt:1959": "prāptavyā /",
    "SA20mavt:1960": "vyāsataḥ punaḥ prathamata eva bodhicittam utpādayitavyaṃ",
    "SA20mavt:1961": "svaparārthasampadādhārabhūtatvāt /",
    "SA20mavt:1962": "tataścittotpādanā'nurūpā dānādiṣu pratipattiḥ yayā bodhisattva",
    "SA20mavt:1963": "ityākhyāṃ labhate /",
    "SA20mavt:1964": "tato'saṃkhyeyakalpenābhyasyataḥ puṇyajñānasambhārasañcayād",
    "SA20mavt:1965": "āśayaviśodhanārthaṃ pudgaladharmabhrāntipratipakṣeṇā'bhrāntyātmako",
    "SA20mavt:1966": "darśanamārga utpādayitavyaḥ /",
    "SA20mavt:1967": "tataścāvaraṇavigamaprabhāvito bhāvanāmārgaḥ prakarṣaṃ netavyo",
    "SA20mavt:1968": "viśuddhiviśeṣayogārthaṃ / [p.60]",
    "SA20mavt:1969": "tataḥ śrāvakādyatikramaṇaprayogeṇa yathopacitāni sarvāṇyetāni",
    "SA20mavt:1970": "laukikakalokottarāṇi kuśalamūlāni bodhau pariṇāmayitavyāni /",
    "SA20mavt:1971": "tataś ca nāmavasthāmāgato mahābodhyāśayatvād buddhabodhisattvānāṃ",
    "SA20mavt:1972": "gambhīrodāreṣu nirdeśeṣu na trasyati /",
    "SA20mavt:1973": "tato bahuśrutapratipattiyukta udāraṃ dharmaṃ nirdiśati",
    "SA20mavt:1974": "sattvaparipācanārthaṃ /",
    "SA20mavt:1975": "tataḥ paripakvavineyeṣu tadvimocanārthaṃ vaśitvaṃ buddhatvam avāpnotīti /",
    "SA20mavt:1976": "atra hi triṃśadāvaraṇāny uktāni āvaraṇīyārthāḥ śubhādayo daśa",
    "SA20mavt:1977": "cetyataḥ pṛcchati - eṣāṃ tu śubhādīnāṃ kasya katyāvaraṇāni",
    "SA20mavt:1978": "vijñeyānīti /",
    "SA20mavt:1979": "ata āha -",
    "SA20mavt:1980": "trīṇi trīṇi ca eteṣāṃ jñeyānyavaraṇāni hi / iti /",
    "SA20mavt:1981": "kuśalasya trīṇyāvaraṇānīti /",
    "SA20mavt:1982": "aprayogo'nārambhaḥ /",
    "SA20mavt:1983": "kim atrāvaraṇaṃ ?",
    "SA20mavt:1984": "yena kleśena na prayujyate pramādena kausīdyena vā yasminn avasthāviśeṣe",
    "SA20mavt:1985": "kleśabījānugate'vyākṛte kliṣṭe vā na prayujyate /",
    "SA20mavt:1986": "na prayujyate nityaṃ gauravād vā alapatvād vetyapratyoga ucyate na tu",
    "SA20mavt:1987": "prayogābhāvāt tasminn āvaraṇā'nupapatteḥ /",
    "SA20mavt:1988": "anāyatanaprayogo bodher bodhyāvāhakānāñca kuśalamūlānāṃ yat",
    "SA20mavt:1989": "pravacanam utpattidvāraṃ tadāyatanaṃ tasmād anyad anāyatanaṃ /",
    "SA20mavt:1990": "tasmin prayogo'nāyatane prayoga etasmād bāhyeṣvartheṣu /",
    "SA20mavt:1991": "tatra kimāvaraṇaṃ ?",
    "SA20mavt:1992": "yenā'jñānena dṛṣṭikleśena vā'nāyatane prayujyate sa eva ca prayoga",
    "SA20mavt:1993": "āvaraṇaṃ /",
    "SA20mavt:1994": "ayoniśaḥ prayoga iti /",
    "SA20mavt:1995": "yonir upāyaḥ /",
    "SA20mavt:1996": "yasya ya upāyas tasmād anyathā prayogo'yoniśaḥ prayogaḥ /",
    "SA20mavt:1997": "ihaiva śāsane paṭhyate yad uta rāgacaraṇabhāvānāṃ hi na",
    "SA20mavt:1998": "rāgaprahāṇopāyaḥ pratighacaraṇasyā'śubhabhāvaneti /",
    "SA20mavt:1999": "atrā'pyayoniśo manaskāras tannimitto vā prayoga āvaraṇaṃ /",
    "SA20mavt:2000": "bodhes trīṇi /",
    "SA20mavt:2001": "yathārtham avabodho bodhiḥ /",
    "SA20mavt:2002": "kuśalasyā'nutpattir iti pūrvoktam eva /",
    "SA20mavt:2003": "katham anutpattirāvaraṇaṃ ?",
    "SA20mavt:2004": "kuśale'sati bodhir na bhavet tataḥ kuśalasyā'nutpattir bodher āvaraṇaṃ /",
    "SA20mavt:2005": "yo vā kleśo 'vasthāviśeṣo vā kuśalotpatter āvaraṇaṃ sa eva bodher api /",
    "SA20mavt:2006": "yo hi yat sambhārasyāvaraṇaṃ niyatam asau tat phalasyāpīti /",
    "SA20mavt:2007": "utpannasyāpy amanasikaraṇaṃ abhāvanā'napekṣetyarthaḥ /",
    "SA20mavt:2008": "yena kausīdyādikleśena yasminn avasthāviśeṣa utpannam api kuśalaṃ paunaḥ",
    "SA20mavt:2009": "punyena na manasi karoti tad atrāvaraṇaṃ /",
    "SA20mavt:2010": "aparipūrṇasaṃbhāratā ceti /",
    "SA20mavt:2011": "yāvatā sambhāreṇa bodhiḥ prāpyate tāvān [p.61]",
    "SA20mavt:2012": "puṇyajñānasambhāro'pūrṇaḥ pūrvavad avasthākleśo'lpasambhāro vā /",
    "SA20mavt:2013": "anyaḥ punar āha - aviśeṣavacane'pi nirvedhabhāgīnānām",
    "SA20mavt:2014": "evātrā'nutpattir abhipretā nānyeṣāṃ /",
    "SA20mavt:2015": "utpanānām api teṣām evā'manasikaraṇaṃ manasikurvato'py",
    "SA20mavt:2016": "asaṃbhṛtasambhāra āvaraṇam ucyata iti /",
    "SA20mavt:2017": "samādānaṃ bodhicittotpāda iti /",
    "SA20mavt:2018": "niravaśeṣāḥ puṇyajñānasambhārās tat phalañca buddhatvaṃ sarvasattvāś",
    "SA20mavt:2019": "ca niruttare nirupadhiśeṣe nirvāṇadhātau pratiṣṭhāpayitavyenā'nena iti",
    "SA20mavt:2020": "samādānaṃ bodhicittotpādaḥ /",
    "SA20mavt:2021": "sa punaḥ svaparahitakriyāśayaścetanācchandasahitaḥ /",
    "SA20mavt:2022": "tasyāvaraṇeṣu triṣu gotravaidhuryaṃ /",
    "SA20mavt:2023": "agotrakaḥ śrāvakādigotrako vā /",
    "SA20mavt:2024": "kalyāṇamitravaidhuryaṃ /",
    "SA20mavt:2025": "satyapi gotre ye taṃ bodhicittotpāde samādāpayanti tair asamavadhānaṃ",
    "SA20mavt:2026": "yān vāgamya bodhir vyāvartate kuśalair vā dharmair na vardhate /",
    "SA20mavt:2027": "satyapi kalyāṇamitrasamavadhāne saṃsāraduḥkhena parikhedacittatā",
    "SA20mavt:2028": "vipratipannasattvānām udvagacittasyāśu parinirvāṇābhiprāyaḥ /",
    "SA20mavt:2029": "kim atrāvaraṇaṃ ?",
    "SA20mavt:2030": "hetuvaikalyaṃ pratyayavaikalyaṃ sattveṣu cā'kāruṇyaṃ kausīdyaṃ vā /",
    "SA20mavt:2031": "akāruṇiko hi sattvārthena khidyate kusīdo vā /",
    "SA20mavt:2032": "dhīmattvaṃ bodhisattvateti /",
    "SA20mavt:2033": "svabhāvena śrāvakādigotrakebhyamtīkṣṇendriyatvāt sarvathā",
    "SA20mavt:2034": "sarvajñeyopaparīkṣādhikāritvāt gambhīrodāradharmā'dhimukteś ca",
    "SA20mavt:2035": "bodhisattva eva dhīmān nā'nyaḥ /",
    "SA20mavt:2036": "bodhisattvatā'viparyastā parārthaparā pratipattiḥ /",
    "SA20mavt:2037": "pratipatter vaidhuryaṃ pāramitādiṣv apravṛttiḥ /",
    "SA20mavt:2038": "bodhisattvo hi pratipattivṛtto jñeyaḥ /",
    "SA20mavt:2039": "kujano mūrkhajana iti aparīkṣakajana ityarthaḥ /",
    "SA20mavt:2040": "kujano hi pratipattiyuktam api bodhisattvopamitaṃ na jānīte /",
    "SA20mavt:2041": "duṣṭajanaḥ pratihata iti bodhisattvadveṣiṇaḥ /",
    "SA20mavt:2042": "te hi randhrā'nvayitvād bodhisattvasya bhūtān guṇān na paśyanti /",
    "SA20mavt:2043": "asaddoṣadarśanāt pratigharaudracittād vā bhūtān guṇān",
    "SA20mavt:2044": "pracchādyā'dhyāropyā'bhūtān doṣān prakāśayanti /",
    "SA20mavt:2045": "kim atrāvaraṇaṃ ?",
    "SA20mavt:2046": "dānapāramitādivipakṣo 'jñānam pradveṣaśceti /",
    "SA20mavt:2047": "abhrāntes trīṇi /",
    "SA20mavt:2048": "adhyāropāpavādād bhrāntiḥ tat pratipakṣas tu bhrātyabhāvo",
    "SA20mavt:2049": "darśanamārgaḥ /",
    "SA20mavt:2050": "viparyāsadauṣṭhulyaṃ grāhyagrāhakā'bhiniveśavāsanā paripuṣṭir iti",
    "SA20mavt:2051": "kecit /",
    "SA20mavt:2052": "sarveṣāṃ darśanaheyānām anuśayānāṃ",
    "SA20mavt:2053": "sarvatragadharmadhātubodhapratibuddhasya [p.62]",
    "SA20mavt:2054": "vā'kliṣṭasyā'jñānasyālayavijñānasanniviṣṭabījaparipoṣa ity anye /",
    "SA20mavt:2055": "ātmādyabhāva ātmādivikalpo hi viparyāsa ity apare /",
    "SA20mavt:2056": "kleśādyāvaraṇatrayād anyatamā'vaśiṣtateti /",
    "SA20mavt:2057": "tatra kleśāvaraṇaṃ yastīvrāyatakālasamudācārikleśo rāgādikas tat",
    "SA20mavt:2058": "pratipakṣaprayogā'navakāśād abhrānter āvaraṇaṃ /",
    "SA20mavt:2059": "karmāvaraṇamānantaryādikarma yadapāyaniyamanaṃ /",
    "SA20mavt:2060": "vipākāvaraṇam apāyādayaḥ tatrotpannasyāryadharmotpattibhāgo nāsti /",
    "SA20mavt:2061": "teṣāṃ kleśakarmajanmanām anyatamam apy aviśīṣṭam āvaraṇaṃ na punaḥ",
    "SA20mavt:2062": "kṛtsnaṃ /",
    "SA20mavt:2063": "vimuktiparipācinyāḥ prajñāyā aparipakvatā ceti /",
    "SA20mavt:2064": "vimuktyāvāhikāyāḥ prajñāyā akarmaṇyatā /",
    "SA20mavt:2065": "nirvedhabhāgīyāvasthāyā aprāptyatvād iti kecit /",
    "SA20mavt:2066": "anyetvāhuḥ nirvikalpā'tra prajñā vimuktiparipācinī tat prayogikā ca",
    "SA20mavt:2067": "dvitīyā /",
    "SA20mavt:2068": "tayor aparipakvatā tattvādhigamā'yogyatā tad upaniṣadbhāvā'yogyatā",
    "SA20mavt:2069": "cā'paripūrṇaṃbhāratvād yathākramam iti /",
    "SA20mavt:2070": "kim atrāvaraṇaṃ ?",
    "SA20mavt:2071": "darśanaheyakleśasya puṣṭavāsanākleśāvaraṇādīnām anyatamā'vaśiṣṭatā",
    "SA20mavt:2072": "prajñāparipākavibandhabhūtam ajñānaṃ sambhārā'paripūrṇatā ca /",
    "SA20mavt:2073": "āvaraṇaprahāṇam anāvaraṇam iti /",
    "SA20mavt:2074": "āvaraṇaṃ prahīyate 'nenety āvaraṇāprahāṇam āvaraṇapratipakṣād",
    "SA20mavt:2075": "anāvaraṇaṃ bhāvanāmārgaḥ /",
    "SA20mavt:2076": "tasya trīṇi /",
    "SA20mavt:2077": "sahajaṃ dauṣṭhulyaṃ bhāvanāheyakleśā'nuśayaḥ /",
    "SA20mavt:2078": "sahajaṃ vātmadṛṣṭyādīnāṃ",
    "SA20mavt:2079": "dharmadhātusparśārthādiprativedhavibandhakasyā'kliṣṭasyā'jñānasyālayavijñānasanniviṣṭaṃ",
    "SA20mavt:2080": "paripuṣṭabījaṃ /",
    "SA20mavt:2081": "kausīdyaṃ mohāṃśikādālasyāc cittā'nabhyutsāhaḥ /",
    "SA20mavt:2082": "pramādaś ca viṣayavyāsaṅgaḥ kuśale cā'navadhānaṃ /",
    "SA20mavt:2083": "samādher āsvādinā'tra pramāda ity eke /",
    "SA20mavt:2084": "tatra dauṣṭhulyāc ca mārgaṃ na bhāvayati /",
    "SA20mavt:2085": "pramādād akuśalāc cittāṃ na rakṣati /",
    "SA20mavt:2086": "kim atrāvaraṇaṃ ?",
    "SA20mavt:2087": "etad eva trayaṃ /",
    "SA20mavt:2088": "pariṇātes trīṇi yair anyatra cittaṃ pariṇāmayatīti /",
    "SA20mavt:2089": "tatra pariṇatirutpannānāṃ kuśalamūlānāṃ buddhatvaṃ eva cittena",
    "SA20mavt:2090": "niyamanaṃ /",
    "SA20mavt:2091": "tasyāstrīṇyāvaraṇāni /",
    "SA20mavt:2092": "katamāni trīṇi yair anyatra buddhatvāt saṃsāre śrāvakādibodho vā",
    "SA20mavt:2093": "cittaṃ pariṇāmayati nā'nuttarāyāṃ samyaksambandhau /",
    "SA20mavt:2094": "tāni punar bhavasaktir-bhogasakti-līnacittatā ca /",
    "SA20mavt:2095": "bhavaḥ pañcopādānaskandhāḥ /",
    "SA20mavt:2096": "bhujyanta iti bhogā rūpādayo viṣayāḥ /",
    "SA20mavt:2097": "tayor abhiṣvaṅgaḥ saktiḥ /",
    "SA20mavt:2098": "līnacittatā'nudāracittatā kva buddhatvaṃ kva ca madvidha",
    "SA20mavt:2099": "ityātmanyasambhāvanā /",
    "SA20mavt:2100": "tatra ca bhavasaktyā bhogasaktyā ca sugatau cittaṃ pariṇāmayati",
    "SA20mavt:2101": "līnacittatatyā śrāvakādiyāne pariṇāmayati kimatrāvaraṇaṃ ?",
    "SA20mavt:2102": "bhavabhogatṛṣṇā kausīdyam akāruṇyañca / [p.63]",
    "SA20mavt:2103": "atrāsasya trīṇi /",
    "SA20mavt:2104": "ko'yam atrāsaḥ ?",
    "SA20mavt:2105": "śūnyatāyāṃ gambhīrodāreṣu ca buddhabodhisattvadharmeṣv adhimuktir",
    "SA20mavt:2106": "abhīrutā /",
    "SA20mavt:2107": "asambhāvanā pudgale mahāyānanayābhidhyāyinaḥ pudgalasya",
    "SA20mavt:2108": "bhrāntyā'vagamo vacanañca, śīlasamādhiprajñādiguṇasya",
    "SA20mavt:2109": "vā'sampratyayaḥ /",
    "SA20mavt:2110": "anadhimuktir dharme gambhīrodāranayapratipādake",
    "SA20mavt:2111": "buddhavacanatvenā'viparītā'rthena cā'sampratyayaḥ /",
    "SA20mavt:2112": "yathārutavicāraṇā'rthe /",
    "SA20mavt:2113": "anutpannā'niruddhādiśāntādyartha yathāśabdam eva pratipadyate na",
    "SA20mavt:2114": "cābhiprāyikārthatattvam avagacchati /",
    "SA20mavt:2115": "tasmād anutpannādyarthā'nadhimuktiḥ /",
    "SA20mavt:2116": "kim atrāvaraṇaṃ ?",
    "SA20mavt:2117": "vicikitsā-prajñā-samādhi-vipakṣabhūtajñānam-ābhiprāyikārthamitirūtavicāraṇā",
    "SA20mavt:2118": "vipakṣabhūtañceti /",
    "SA20mavt:2119": "amātsaryasya trīṇi /",
    "SA20mavt:2120": "amātsaryaṃ yataḥ saddharmasthitaye'nyānugrahārthaṃ vā dharmadeśanā /",
    "SA20mavt:2121": "saddharme'gauravaṃ acitrīkāraḥ /",
    "SA20mavt:2122": "tenā'nyasantānā'prāpaṇāc cirasthitikaṃ saddharmaṃ na karoti /",
    "SA20mavt:2123": "lābhasatkārapūjāyāṃ gauravaṃ citrīkāraḥ saddharmagaurave mā'nyo'pi",
    "SA20mavt:2124": "mattulyo'dhiko vā bhaviṣyatītyāśaṅkā /",
    "SA20mavt:2125": "tasmāl lābhādivyavadhānaṃ bhaviṣyatīti bhītyā dharmaṃ na deśayati /",
    "SA20mavt:2126": "lābhasatkārādhyavasāne'vidyamāne'pi sattveṣvakāruñañceti sattveṣu",
    "SA20mavt:2127": "karuṇābhāvān na deśayati /",
    "SA20mavt:2128": "na hyakāruṇikaḥ sattvaduḥkhenā'pakriyate /",
    "SA20mavt:2129": "kim atrāvaraṇaṃ ?",
    "SA20mavt:2130": "agauravaṃ lābhasakārasaktir akāruñañceti /",
    "SA20mavt:2131": "vaśitvasya trīṇi āvaraṇānītyarthaḥ /",
    "SA20mavt:2132": "vaśitvaṃ hi sarveṣāṃ cittavaśitvānāmprāptir buddhatvaṃ /",
    "SA20mavt:2133": "tasya trīṇyāvaṇāni punar na jñāyanta ityata āha - yair vibhutvaṃ na",
    "SA20mavt:2134": "labhate iti /",
    "SA20mavt:2135": "cittavaśitvapratibandhād vaśitvasya yair vaśitvaṃ na labhate tānyeva",
    "SA20mavt:2136": "vaśītvasyāvaraṇānītyāha /",
    "SA20mavt:2137": "vibhutvam punar jñānaprahāṇaprabhāvasampannatā /",
    "SA20mavt:2138": "atha vā vaśitvaparyāye nirdiṣṭatvādyair vaśitvaṃ na labhata iti",
    "SA20mavt:2139": "vṛddhatvaṃ na labhata ityarthaḥ /",
    "SA20mavt:2140": "śrutavyasanaṃ saddharmaśravaṇenā'tyantaviyogaḥ /",
    "SA20mavt:2141": "bandhubhir atyantaviyogo bandhuvyasanaṃ /",
    "SA20mavt:2142": "tat punaḥ śrutavyasanaṃ saddharmavyasanasamvartanīyakarmaprabhavanād",
    "SA20mavt:2143": "bhavati /",
    "SA20mavt:2144": "svadarśanaparāmarśasthitatvād akalyāṇamitrāśritatvād vā yair",
    "SA20mavt:2145": "avipratisārair mahāyānasūtrāntaḥ pratikṣipto mārabhāṣito'yam",
    "SA20mavt:2146": "apāyahetuśca nā'pyambuddhabhāṣita iti anyān api tasmād vicchindayanti [p.64]",
    "SA20mavt:2147": "likhitaṃ conmṛṣanti dāhayanti pāvayantītyādiprakāraiḥ",
    "SA20mavt:2148": "saddharmavyasanasamvartanīyakarmotpadyate",
    "SA20mavt:2149": "saddharmaśravaṇavidhurātmabhāvaparipuṣṭitaḥ /",
    "SA20mavt:2150": "asati śrutavyasane'lpaśrutatvaṃ jñānasambhārasyā'paripūritā āvaraṇam",
    "SA20mavt:2151": "iti prakṛtaṃ /",
    "SA20mavt:2152": "alpaśruto he na śaknoti dharmān pravivektum /",
    "SA20mavt:2153": "bahuśrutasyāpi samādher aparikarmtvañcāvaraṇam iti sambandhaḥ /",
    "SA20mavt:2154": "chandādīnām anyatamā'bhāvāt aparipūrṇatvād bhāvanāyāṃ",
    "SA20mavt:2155": "vā'ṣṭānāṃ prahāṇasaṃskārāṇām anyatamābhāvāt samādher",
    "SA20mavt:2156": "aparikarmitatvaṃ /",
    "SA20mavt:2157": "vajropamādīnāṃ vā buddhasamādhīnām apariniṣpannatvam aparikarmitatvaṃ",
    "SA20mavt:2158": "kimatrāvaraṇaṃ ? dharmavyasanasamvartanīyakarma alpaśrutatvaṃ",
    "SA20mavt:2159": "duṣprajñatā samādhipratyanīkaścopakleśo layauddhatyādika iti //",
    "SA20mavt:2160": "{ daśakāraṇāni }",
    "SA20mavt:2161": "tat punaretad āvaraṇam aprayogādikaṃ /",
    "SA20mavt:2162": "śubhādau vaśitvaparyantadaśavidhe vastuni /",
    "SA20mavt:2163": "yatrā'rthe daśa kāraṇāni bhavantīti - utpattyādau prāptiparyante",
    "SA20mavt:2164": "yasminn arthe tadāvaraṇaviparyayeṇa prayogādīni",
    "SA20mavt:2165": "samādhiparikarmitatvā'vasānāni daśakāraṇāni bhavanti /",
    "SA20mavt:2166": "atra cotpattyādikāraṇatvā'viśeṣād bhinnasyā'pi pratyekam apy",
    "SA20mavt:2167": "abhedanirdeśaḥ /",
    "SA20mavt:2168": "tad arthādhikāreṇety utpattyyādyarthādhipatyenetyarthaḥ teṣāṃ hi",
    "SA20mavt:2169": "śubhādīnām utpattyādikāraṇavibandhaṃ vartamānam utpattyādyāvaraṇam",
    "SA20mavt:2170": "ucyate tadyathā kuḍyādikam ālokamāvṛnvat kāryasya cakṣur",
    "SA20mavt:2171": "vijñānasyāvaraṇam ucyate /",
    "SA20mavt:2172": "evaṃ kṛtvaiṣāṃ daśānāṃ dharmāṇāṃ triṃśad āvaraṇaviparyayeṇa triṃśat",
    "SA20mavt:2173": "kāraṇaṃ veditavyaṃ /",
    "SA20mavt:2174": "tatra śubhotpattikāraṇaṃ trīṇi - prayoga āyatanaprayogo yoniśaḥ prayogaś",
    "SA20mavt:2175": "ca /",
    "SA20mavt:2176": "tad yathā cakṣur ādaya ityatraiva dṛṣṭāntaḥ /",
    "SA20mavt:2177": "cakṣurādayo vijñānasyotpattikāraṇam eva sthityādikāraṇaṃ /",
    "SA20mavt:2178": "tatrā'prayogādayaḥ prayogādīnāṃ sākṣād vibandhe vartamānāḥ",
    "SA20mavt:2179": "paramparayā śubhotpatter api pratibandhakāḥ /",
    "SA20mavt:2180": "evam utpattyāvaraṇaṃ śubhe draṣṭavyam ityāha tasyotpādanīyatvād iti",
    "SA20mavt:2181": "śubhe sthityādyasambhavād utpattyāvaraṇam evaitad iti darśayati /",
    "SA20mavt:2182": "sthitikāraṇaṃ bodhau /",
    "SA20mavt:2183": "āśrayaparāvṛttir bodhiḥ āśrayo nirmalatathatā /",
    "SA20mavt:2184": "atra kāraṇam āha - akopyatvād iti /",
    "SA20mavt:2185": "yāval lokas tāvad avasthānād akopyatvaṃ, nā'nyathā bhavati vinivartate",
    "SA20mavt:2186": "vā /",
    "SA20mavt:2187": "śrāvakādīnān tu bodhiḥ svasantāna eva kṛtārthatvād vyāvartate /",
    "SA20mavt:2188": "bodhisattvā hi sarvasattvahitasukhādhyāśayena sambhāreṣu pravartamānā [p.66]",
    "SA20mavt:2189": "āśrayaparāvṛttilakṣaṇatvād bodher yāvat sattvās tāvad avatiṣṭhantīty",
    "SA20mavt:2190": "ucyate na tv anutpattimātratvāc chrāvakādivat /",
    "SA20mavt:2191": "utpattiṃ vinā bhāvitatvāt tu sthiter utpattir apyatra bhavati /",
    "SA20mavt:2192": "tasmād bodhisthitikāraṇam evocyate notpattikāraṇaṃ /",
    "SA20mavt:2193": "na cā'nyat tad vyatirekeṇa sthitikāraṇam astītyata etad evoktaṃ /",
    "SA20mavt:2194": "viśuddhatathatā vā bodhiḥ /",
    "SA20mavt:2195": "na tathātāyāḥ svabhāvavuśuddhātvād utpattir asti",
    "SA20mavt:2196": "kintarhyāgantukamlā'pagamād anyantam ebhiḥ kāraṇaiḥ sthitirevocyate",
    "SA20mavt:2197": "notpattiḥ /",
    "SA20mavt:2198": "sthitikāraṇāni punar bodheḥ kuśalotpādo manasikāraḥ paripūrṇasambhāraś",
    "SA20mavt:2199": "ca /",
    "SA20mavt:2200": "atra ca śubhānutpattyādayaḥ kuśalotpatyādivibandhe vartamānā bodheḥ",
    "SA20mavt:2201": "sthitiṃ kurvantīti sthityāvaraṇam uktāḥ /",
    "SA20mavt:2202": "tadyathā catvāra āhārāḥ sattvānām ityatraiva nidarśanaṃ /",
    "SA20mavt:2203": "na hi kavaḍākārādibhir āhārair apūrvāḥ sattvā utpadyante",
    "SA20mavt:2204": "purvotpannās tu vyavasthāpyanta eva /",
    "SA20mavt:2205": "dhṛtikāraṇam iti /",
    "SA20mavt:2206": "dhṛtir bodhicittaṃ sarvakuśaladharmādhārabhūtatvāt /",
    "SA20mavt:2207": "atraiva nidarśanaṃ yadyasyādhārabhūtan tatra tasya dhṛtiḥ",
    "SA20mavt:2208": "dhāryate'neneti kṛtvā /",
    "SA20mavt:2209": "tadyathā bhājanalokaḥ sattvalokasyeti /",
    "SA20mavt:2210": "tat kāraṇaṃ gotraṃ kalyāṇamitrasampannatā cittā'parikhedatā ca /",
    "SA20mavt:2211": "tatra dhṛtikāraṇaviruddhatvād gotravaidhuryādikandhṛter apyāvaraṇam",
    "SA20mavt:2212": "uktaṃ /",
    "SA20mavt:2213": "etad evāha - dhṛtyāvaraṇaṃ samādāna āvaraṇaṃ",
    "SA20mavt:2214": "bodhicittasyādhārabhūtatvād iti /",
    "SA20mavt:2215": "abhivyaktikāraṇaṃ dhīmattve bodhisattvasya prakāśanīyatvāt /",
    "SA20mavt:2216": "tacca pratipattisampat sujanavāso duṣṭajanā'vāsaś ca /",
    "SA20mavt:2217": "atra dhīmattve pratipattivaidhuryād ayo'bhivyaktyāvaraṇatvenocyante /",
    "SA20mavt:2218": "ata evāha - abhivyaktyāvaraṇaṃ dhīmattve tasya prakāśanīyatvād iti /",
    "SA20mavt:2219": "tad yathā - āloko rūpasyetyatraiva nidarśanaṃ /",
    "SA20mavt:2220": "āloko hi rūpamātrasyā'bhivyaktikāraṇam eva notpattyādikāraṇaṃ /",
    "SA20mavt:2221": "vikāraṇam abhrāntau /",
    "SA20mavt:2222": "samāropā'pavādabhrāntiparivṛttyātmakatvād abhrāntir",
    "SA20mavt:2223": "darśanamārgo'bhrānter vikāra ucyate /",
    "SA20mavt:2224": "tadyathā bhasmādayaḥ kāṣṭhādīnāṃ /",
    "SA20mavt:2225": "tasya trīṇi kāraṇāni - viparyāsadauṣṭhulyopaghātaḥ",
    "SA20mavt:2226": "kleśādyāvaraṇānāṃ trayāṇām abhāvo [p.67]",
    "SA20mavt:2227": "vimukti-paripācinyāḥ prajñāyāḥ paripakvabhāvaḥ /",
    "SA20mavt:2228": "tadyathā agnyādayaḥ pākyādīnām iti /",
    "SA20mavt:2229": "pākyo hyodanādikas taṇḍulādivilakṣaṇas tat santānāntarbhūtaḥ /",
    "SA20mavt:2230": "tat kāraṇaṃ cāgnyādi /",
    "SA20mavt:2231": "viśleṣakāraṇam anāvaraṇe /",
    "SA20mavt:2232": "darśanamārgapraheyādāvaraṇāc cheṣam āvaraṇam anena prahīyata",
    "SA20mavt:2233": "ityanāvaraṇaṃ bhāvanāmārgaḥ /",
    "SA20mavt:2234": "tasya trīṇi kāraṇāni - sahajadauṣṭhulyopaghāto vīryam apramādaś ca /",
    "SA20mavt:2235": "teṣāñca viśleṣakāraṇapratipakṣatvāt /",
    "SA20mavt:2236": "ata evāha - viśleṣāvaraṇam anāvaraṇe /",
    "SA20mavt:2237": "etad api viśleṣakāraṇapratipakṣabhāvenaivāvaraṇaṃ /",
    "SA20mavt:2238": "atraiva kāraṇam āha - tasyāvaraṇaviṣaṃyogatvād iti /",
    "SA20mavt:2239": "visaṃyujyate'neneti viśleṣaḥ /",
    "SA20mavt:2240": "pariṇatikāraṇaṃ natau /",
    "SA20mavt:2241": "tasya mahābodhau kuśalamūlaprayojakalakṣaṇatvāt /",
    "SA20mavt:2242": "tat punar bhavabhogavaimukhyaṃ līnacittatā'bhāvaś ca /",
    "SA20mavt:2243": "tataś ca pariṇatyāvaraṇaṃ pariṇatikāraṇavibandhena draṣṭavyaṃ /",
    "SA20mavt:2244": "kiṃ kāraṇaṃ ?",
    "SA20mavt:2245": "nater mahābodhau cittapariṇatilakṣaṇatvād iti /",
    "SA20mavt:2246": "sampratyayakāraṇam atrāse /",
    "SA20mavt:2247": "tac ca pudgalasambhāvanā dharmā'dhimuktir ābhiprāyikārthā'dhigamaś ca",
    "SA20mavt:2248": "ebhir dharmaiḥ sampratyayo bhavatītyataś ca sampratyayakāraṇavibandhena",
    "SA20mavt:2249": "sampratyayāvaraṇamatrāse /",
    "SA20mavt:2250": "atraiva kāraṇam āha - asampratyayena trasanād iti /",
    "SA20mavt:2251": "asampratyayena hi dharmasya trasyati /",
    "SA20mavt:2252": "sampratyāyanakaraṇamamatsaritve /",
    "SA20mavt:2253": "tat punaḥ saddharme gauravaṃ lābhasatkārapūjādinirapekṣatāa sattveṣu ca",
    "SA20mavt:2254": "kāruṇyaṃ /",
    "SA20mavt:2255": "sampratyayāyanakāraṇaviruddhatvāc ca sampratyāyanāvaraṇam amatsaritve",
    "SA20mavt:2256": "'vasthāpyate /",
    "SA20mavt:2257": "atraiva kāraṇam āha - dharmā'matsaritvena parasampratyāyanāditi /",
    "SA20mavt:2258": "saddharme'gauravādito dharme mātsarye karoti /",
    "SA20mavt:2259": "dharmamātsaryeṇa ca pareṣāṃ dharmaṃ na deśayati /",
    "SA20mavt:2260": "ataḥ sampratyāyanāvaraṇam amatsaritva iti /",
    "SA20mavt:2261": "vaśitvasya trīṇi kāraṇāni - dharmavyasanasaṃvartanīyakarmā'bhāvo",
    "SA20mavt:2262": "bahuśrutatvaṃ samādhiparikarmitatvañca /",
    "SA20mavt:2263": "tadviruddhatvāc cu tavyasanādikaṃ vaśitva āvaraṇaṃ vyavasthāpyate /",
    "SA20mavt:2264": "atraiva kāraṇam āha - tasya vaśitvasya vibhutvaprāptilakṣaṇatvād iti /",
    "SA20mavt:2265": "kecit tu śubhādīnām evam anukrame kāraṇam āhuḥ /",
    "SA20mavt:2266": "kuśaladharmopaṣṭabdhasatatir bodhiḥ prāptavyā /",
    "SA20mavt:2267": "tata āditaḥ śubham uktaṃ /",
    "SA20mavt:2268": "tad anantaraṃ bodhir uktā /",
    "SA20mavt:2269": "bodhicittañcāgamyaitad ubhayasampādane samartho bhavati ā bodher",
    "SA20mavt:2270": "bodhicittasya sarvakuśaladharmādhārabhūtatvād atas tad anantaraṃ",
    "SA20mavt:2271": "bodhicittam uktaṃ /",
    "SA20mavt:2272": "utpāditabodhicittasya ṣaṭpāramitāsu prayogaḥ kujanaduṣṭajanābhyāñca",
    "SA20mavt:2273": "parihāraḥ /",
    "SA20mavt:2274": "evam asya bodhisattvabhāvaḥ prakāśībhavati / [p.68]",
    "SA20mavt:2275": "ataḥ samādānānantaraṃ dhīmatvam uktaṃ /",
    "SA20mavt:2276": "evañca prayujyamāno viparyāsaṃ prajahāti aviparyastaṃ ca jñānam",
    "SA20mavt:2277": "utpādayati /",
    "SA20mavt:2278": "ato dhīmatvānantaram abhrāntir uktā sa punar darśanamārgaḥ /",
    "SA20mavt:2279": "tad abhyasanenāvaraṇaṃ vijahātītyatas tad anantaram āvaraṇaprahāṇam",
    "SA20mavt:2280": "anāvaraṇam uktaṃ /",
    "SA20mavt:2281": "nirāvaraṇasya bhavabhogasaktyabhavād buddhatva eva mānasaṃ pariṇāmayati",
    "SA20mavt:2282": "nānyatreti /",
    "SA20mavt:2283": "atas tad anantaraṃ natiruktā /",
    "SA20mavt:2284": "evam bhūtasya ca sugambhīreṣv api buddhadharmeṣu prāmodyotpatīratrāsa",
    "SA20mavt:2285": "ityatas tad anantaramatrāsa uktaḥ /",
    "SA20mavt:2286": "evaṃ dharmapratyakṣeṇa yena yenopāyena sattvavinayaṃ paśyati",
    "SA20mavt:2287": "tantamevopāyambhajata iti tasya kuto mātsaryambhaved ityatrāsānantaram",
    "SA20mavt:2288": "amātsaryam uktaṃ /",
    "SA20mavt:2289": "evam prahīṇāvaraṇaḥ paripūrṇaśukladharmā ca bodhisattvaścittavaśitve",
    "SA20mavt:2290": "pravartata ityatas tad anantaraṃ vaśitvam uktaṃ /",
    "SA20mavt:2291": "eṣo'nukrama iti /",
    "SA20mavt:2292": "asmin paricchede āvaraṇaprasaṅga ityataḥ śubhādīnām utpatīkāraṇāny",
    "SA20mavt:2293": "āvaraṇavat sūtritāni /",
    "SA20mavt:2294": "prasaṅgāgatānām antaraślokena saṅgrahaḥ kriyate /",
    "SA20mavt:2295": "kāraṇaṃ daśadhotpattau sthitau dhṛtyāṃ prakāśane /",
    "SA20mavt:2296": "vikāraviśleṣanatipratyayaprāyaṇāptiṣu //",
    "SA20mavt:2297": "eṣa dvitīyo'ntaraśloka udāharaṇasaṅgrahārthaṃ -",
    "SA20mavt:2298": "cakṣurāhārabhūdīpa vahnyādis tad udāhṛtiḥ /",
    "SA20mavt:2299": "dātraśilpajñatādhūmahetumārgādayo'pare //",
    "SA20mavt:2300": "iti // [p.69]",
    "SA20mavt:2301": "{ bodhipakṣyapāramitābhūmiṣv āvaraṇāni }",
    "SA20mavt:2302": "pūrvaṃ hyaviśeṣeṇa śubhaṃ nirdiṣṭaṃ tadāvaraṇañca /",
    "SA20mavt:2303": "idānīntu pakṣyetyādibhedena sādhāraṇā'sādhāraṇabhedena ca śubhaṃ",
    "SA20mavt:2304": "nirdiśati /",
    "SA20mavt:2305": "vastvakauśalakausīdyaṃ",
    "SA20mavt:2306": "ityādibhedena ca pakṣādīnām āvaraṇaṃ /",
    "SA20mavt:2307": "tatra sādhāraṇaṃ bodhipakṣāḥ śrāvakabodhisattvayor aviśeṣeṇa",
    "SA20mavt:2308": "tatrā'vikārāt /",
    "SA20mavt:2309": "asādhāraṇantu pāramitābhūmayo bodhisattvānāṃ karaṇaṃ bodhisattvānām",
    "SA20mavt:2310": "eva tadādhipatyāt /",
    "SA20mavt:2311": "pūrvañca śubhādihetvāvaraṇadvāreṇa phalāvaraṇam uktaṃ iha tu sākṣāt",
    "SA20mavt:2312": "phalāvaraṇam eveti pūrvasmād anyad ucyate /",
    "SA20mavt:2313": "atha vā'prayogādibhyo vastvakauśalādikam anyadeveti tad anyad ucyate /",
    "SA20mavt:2314": "athavā śubhaṃ bodhiścetyatra bodhisattvasyaivopāyasahitayoścaryāphalayor",
    "SA20mavt:2315": "aprayogādikam āvaraṇam uktaṃ iha tu śubhasyaiva",
    "SA20mavt:2316": "sādhāraṇasyā'sādhāraṇasya ca bodhipakṣādivibhāgena",
    "SA20mavt:2317": "vastvakauśalādikam aprayogādikād anyad āvaraṇaṃ veditavyaṃ /",
    "SA20mavt:2318": "tatra śrāvakādibhedena bodhitrayaṃ tadanurūpeṇa smṛtypasthānādayo",
    "SA20mavt:2319": "mārgaparyantā bodhipakṣā ity ucyate daśa pāramitā daśa ca bhūmayo",
    "SA20mavt:2320": "yathāsūtraṃ /",
    "SA20mavt:2321": "smṛty upasthāneṣu vastvakauśalam āvaraṇam iti /",
    "SA20mavt:2322": "tāni punaḥ [p.70]",
    "SA20mavt:2323": "kāyavedanācittadharmasmṛtyupasthānāni catvāri /",
    "SA20mavt:2324": "teṣām punar vastu kāyavedanācittadharmāḥ tad viṣayatvāt /",
    "SA20mavt:2325": "tatrāśrayam abhiniveśavastu kāyaḥ /",
    "SA20mavt:2326": "ātmaparibhogābhiniveśavastu vedanā /",
    "SA20mavt:2327": "ātmābhiniveśavastu cittaṃ /",
    "SA20mavt:2328": "ātmasaṅkleśavyavadānābhiniveśavastu dharma iti /",
    "SA20mavt:2329": "kāyādiṣu yaḥ svasāmānyalakṣaṇā'navabodhaḥ sa tatrā'kauśalaṃ /",
    "SA20mavt:2330": "tatra svalakṣaṇam anekāśucidravyeṇa saṅgṛhītātmakatvaṃ kāyasya /",
    "SA20mavt:2331": "sukhādisvabhāvo vedanāyāḥ /",
    "SA20mavt:2332": "viṣayaprativijñaptir vijñānasya/",
    "SA20mavt:2333": "dharmāṇāṃ yathāsambhavaṃ /",
    "SA20mavt:2334": "sāmānyalakṣanampunarnityadukhaśūnya'nātmādyākārāḥ/",
    "SA20mavt:2335": "athavā kāyādiṣv aśuciduḥKhā'nityā'nātmākāreṇā pratipattiḥ",
    "SA20mavt:2336": "śucisukhanityātmākāreṇa vā vikalpo vastv akauśalam yasmād ajñānaṃ",
    "SA20mavt:2337": "darśaṇaṃ vā smṛtyupasthāneṣvāvaraṇaṃ /",
    "SA20mavt:2338": "prajñāsmṛtisvābhāvye sati smṛtyupasthānānāṃ kasmād vastvakauśalam",
    "SA20mavt:2339": "evāvaraṇam ucyate na tu vastvasmaraṇam apīti ?",
    "SA20mavt:2340": "prajñādhīnapravṛttitvāt /",
    "SA20mavt:2341": "tathā hi darśanātmakatvāt prajñāyāḥ prajñāpṛṣṭhalabdha ālambane",
    "SA20mavt:2342": "smṛtyādayaḥ pravartante na tu svātantryeṇa prajñāvat /",
    "SA20mavt:2343": "tasmān nā'smaraṇamatrāvaraṇam uktam iti /",
    "SA20mavt:2344": "sampyakprahāṇeṣu kauṣīidyaṃ /",
    "SA20mavt:2345": "kiṃ ?",
    "SA20mavt:2346": "āvaraṇam iti prakṛtaṃ /",
    "SA20mavt:2347": "vīryaṃ hy atrotpannā'nutpannavipakṣaprahāṇā'nutpātaye",
    "SA20mavt:2348": "utpannapratipakṣasya bhūyobhāvotpādāya ca pravartamānaṃ",
    "SA20mavt:2349": "samyakprahāṇākhyāṃ pratilabhate /",
    "SA20mavt:2350": "tat punar bhedābhāve'pi phalabhedāc caturdhā vyavasthāpyata iti smṛtiḥ",
    "SA20mavt:2351": "ataḥ samyak prahāṇānāṃ vīryātmakatvād ālasyam āvaraṇam uktaṃ /",
    "SA20mavt:2352": "ṛddhipādeṣu samādher dvayahīnatāvaraṇam iti /",
    "SA20mavt:2353": "anenaddharyata ity ṛddhiḥ /",
    "SA20mavt:2354": "sā ca cchandavīryacittamīmāmsāsamādhiḥ /",
    "SA20mavt:2355": "saivardhhipādaḥ ākāśagamananirmāṇādikāyā ṛddheḥ pratiṣṭhābhūtatvāt",
    "SA20mavt:2356": "gamanaṃ vā ṛddhiḥ ākāśagamanādikā samṛddhir ityarthaḥ /",
    "SA20mavt:2357": "tasyāḥ pādā ṛddhipādāḥ tadādhāratvāt /",
    "SA20mavt:2358": "saiva cchandasamādhyādicaturvidhā samādhiḥ /",
    "SA20mavt:2359": "tatracchandasamādhau chandaprādhānyaṃ tad dvāreṇa samādhilābhāt /",
    "SA20mavt:2360": "na tu vīryādayas tatra na santi chandasahāyatvād apradhānās tu te",
    "SA20mavt:2361": "tatreti na te prakāśitāḥ /",
    "SA20mavt:2362": "evaṃ vīryacittamīmāṃsā samādhiṣu vācyaṃ /",
    "SA20mavt:2363": "samādher dvayahīnatāvaraṇam uktaṃ /",
    "SA20mavt:2364": "na taj jñāyate ata āha - aparipūryā ca cchandavīryacittamīmāṃsānām",
    "SA20mavt:2365": "anyatamavaikalyād bhāvanayā ca prahāṇasaṃskāravaikalyād iti /",
    "SA20mavt:2366": "tatra paripūrihīnatā tāsāṃ chandavīryacittamīmāṃsānām",
    "SA20mavt:2367": "anyatamavaikalyāt tadādhipatyasya samādher abhāvād bhāvanā hīyata",
    "SA20mavt:2368": "ity aṣṭaprahāṇasaṃskārāṇām anyatama-vaikalyaṃ /",
    "SA20mavt:2369": "te punaḥ śraddhācchandavīryapraśrabdhismṛtisamprajanyacetanopekṣātmakāḥ",
    "SA20mavt:2370": "eṣāṃ hi prahāṇasaṃskārāṇāṃ bhāvanayā samādhau vaśitvam avāpyate",
    "SA20mavt:2371": "nānyathetyata eṣāṃ vaikalyād bhāvanāhīnateti na samādhau vaśitvam",
    "SA20mavt:2372": "avāpyate /",
    "SA20mavt:2373": "kim atrāvaraṇaṃ ?",
    "SA20mavt:2374": "chandādipratipakṣāṇāṃ prahāṇasaṃskārāṇāñca vipakṣopakleśaḥ yaduta",
    "SA20mavt:2375": "kausīdyatṃ ālambanasampramoṣaḥ layauddatye'saṃskāraḥ saṃskāraśceti /",
    "SA20mavt:2376": "indriyeṣu mokṣabhāgīyānām aropaṇam iti /",
    "SA20mavt:2377": "saṃsārād uttrasto mokṣam adhikṛtya [p.71]",
    "SA20mavt:2378": "kuśalamūlam abhisaṃskaroti tena mokṣalābhaniścayāt mokṣabhāgīyam ucyate",
    "SA20mavt:2379": "tasmiścāropite śraddhādaya indriyākhyāṃ pratilabhante nānyathetyato",
    "SA20mavt:2380": "mokṣabhāgīyānām aropaṇam indriyeṣv āvaraṇam uktaṃ /",
    "SA20mavt:2381": "kim atrāvaraṇaṃ ?",
    "SA20mavt:2382": "yenopakleśena mokṣabhāgīyaṃ na rocyate /",
    "SA20mavt:2383": "sā punar bhavasaktir nirvāṇabhītiś ca /",
    "SA20mavt:2384": "baleṣu teṣām evendriyāṇāndaurbalayaṃ /",
    "SA20mavt:2385": "āvaraṇam iti prakṛtaṃ /",
    "SA20mavt:2386": "katham punar indriyāṇān daurbalyam ityata āha - vipakṣavyavakiraṇād iti",
    "SA20mavt:2387": "āśraddyakausīdyam uṣitasmṛtivikṣepaduṣprajñātmakena",
    "SA20mavt:2388": "vipakṣeṇābhibhūtatvād ityarthaḥ /",
    "SA20mavt:2389": "indriyāṇi hy uṣmagata mūrdhānābhyāṃ prabhāvitāni /",
    "SA20mavt:2390": "etac ca dvividham api nirvedhabhāgīyān durbalam",
    "SA20mavt:2391": "aśraddhyādivipakṣābhibhavāt /",
    "SA20mavt:2392": "ata eva tasmāt parihāṇisambhavaḥ /",
    "SA20mavt:2393": "nirjitavipakṣatvāt tu śraddhādīni kṣāntyagradharmāvasthāyāṃ",
    "SA20mavt:2394": "balākhyāmpratilabhante /",
    "SA20mavt:2395": "tasmād yat teṣām eva śraddhādīnām uṣmagatamūrdhānāvasthāyāṃ",
    "SA20mavt:2396": "vipakṣā'bhibhavād daurbalyantad balānām āvaraṇaṃ /",
    "SA20mavt:2397": "tasmin sati balā'vasthā'sambhavād iti /",
    "SA20mavt:2398": "kim atrāvaraṇaṃ ?",
    "SA20mavt:2399": "sa evāśraddhyādiko vipakṣaḥ /",
    "SA20mavt:2400": "bodhyaṅgeṣu dṛṣṭidoṣaḥ /",
    "SA20mavt:2401": "āvaraṇam iti prakṛtaṃ /",
    "SA20mavt:2402": "bodhir hyatra darśanamārgo'bhipretaḥ /",
    "SA20mavt:2403": "tasyāstāni",
    "SA20mavt:2404": "smṛti-dharmapravicaya-vīrya-prīty-praśrabdhi-samādhy-upekṣātmakāni",
    "SA20mavt:2405": "sapta bodhyaṅgāni darśanaheyakleśaprahāṇakāla utpadyanta ityaṅgānīty",
    "SA20mavt:2406": "ucyate /",
    "SA20mavt:2407": "yadi tu bodheranukūlatvād aṅgāni syur evaṃ smṛtyupasthānādīnām api",
    "SA20mavt:2408": "bodhyaṅgatvamprasajyeta /",
    "SA20mavt:2409": "katham idaṃ bodhyaṅgeṣu dṛṣṭidoṣa āvaraṇam ityata āha - teṣān",
    "SA20mavt:2410": "darśanamārgaprabhāvitatvād iti darśanamārgavyavasthāpitatvād ity",
    "SA20mavt:2411": "arthaḥ /",
    "SA20mavt:2412": "kaḥ punar anyadṛṣṭidoṣaḥ ?",
    "SA20mavt:2413": "parikalpitāḥ pañca dṛṣṭayo vicikitsā'vidayā tadālambanāṣca rāgādayaḥ",
    "SA20mavt:2414": "sasamprayogāḥ kleṣopakleṣāḥ /",
    "SA20mavt:2415": "nanu vicikitsā'dayopya attrāvaraṇaṃ /",
    "SA20mavt:2416": "āvaraṇambhavatu /",
    "SA20mavt:2417": "iha tu pradhānavivakṣayā dṛṣṭidoṣopadeśa iti na teṣām anupadeśo",
    "SA20mavt:2418": "virudhyate /",
    "SA20mavt:2419": "teṣāñca dṛṣṭyādīnām ālayavijñānasanniviṣṭaṃ bījam eva",
    "SA20mavt:2420": "darśanamārgapraheyatvāt tad āvaraṇam ucyate /",
    "SA20mavt:2421": "mārgāṅgeṣu samyag",
    "SA20mavt:2422": "dṛṣṭisaṃkalpakarmāntājīvavyāyāmasmṛtisamādhyākhyeṣū dauṣṭhulyadoṣa",
    "SA20mavt:2423": "āvaraṇam iti prastutaṃ /",
    "SA20mavt:2424": "atraiva kāraṇaṃ āha - teṣām mārgāṅgānāṃ",
    "SA20mavt:2425": "bhāvanāmārgaprabhāvitatvād iti bhāvanāmārgavyavasthāpitatvād /",
    "SA20mavt:2426": "kaḥ sa dauṣṭhulyadoṣaḥ ?",
    "SA20mavt:2427": "vyāsataḥ satkāyāntagrāhadṛṣṭī sahaje sasamprayoge tadālambanā",
    "SA20mavt:2428": "viṣayālambanāś ca rāgādayaḥ kleśopakleśāḥ sasamprayogāḥ /",
    "SA20mavt:2429": "teṣām ālayavijñānasanniviṣṭaṃ yad bījantad dauṣṭhulyaṃ /",
    "SA20mavt:2430": "saṅkṣepatas tu darśanaprahātavyād anyā sāsravā tacchaktir",
    "SA20mavt:2431": "ālayavijñānasanniviṣṭā dauṣṭhulyaṃ /",
    "SA20mavt:2432": "tac ca bhāvanāmārgapraheyatvān mārgāṅgeṣv āvaraṇatvena",
    "SA20mavt:2433": "vyavasthāpyate /",
    "SA20mavt:2434": "uktaṃ bodhipakṣeṣvāvaraṇaṃ //2-11// [p.72]",
    "SA20mavt:2435": "{ pāramitāsvāvaraṇāni }",
    "SA20mavt:2436": "tad anantaramparāramitāsu vaktavyam ityata āha - pāramitāsvāvaraṇaṃ",
    "SA20mavt:2437": "aiśvaryasyā'tha sugateḥ sattvā'tyāgasya cāvṛtiḥ /",
    "SA20mavt:2438": "iti vistaraḥ /",
    "SA20mavt:2439": "atra daśānāṃ pāramitānāṃ yasyāḥ pāramitāyā yat phalaṃ tadāvaraṇena",
    "SA20mavt:2440": "tasyā āvaraṇam udbhāvitaṃ /",
    "SA20mavt:2441": "kimatra kāraṇaṃ yan mātsaryādayo vastuto dānādivibandhe vartamānas tat",
    "SA20mavt:2442": "phalāvaraṇatvenocyante na punaḥ pāramitāvaraṇatveneti ?",
    "SA20mavt:2443": "tat phalārthena dānādau sarvaḥ pravartate /",
    "SA20mavt:2444": "tasmān mātsaryādiprahāṇa ādarotpādanārthaṃ phalāvaraṇam uktaṃ na",
    "SA20mavt:2445": "pāramitāvaraṇam iti /",
    "SA20mavt:2446": "athavā mātsaryādikam āvaraṇam aiśvaryādivipakṣabhūtaṃ",
    "SA20mavt:2447": "dāridryādiphalaṃ janayadaiśvaryādiphalapratibandhāt tadāvaraṇam ucyate",
    "SA20mavt:2448": "kintāsāmphalaṃ ?",
    "SA20mavt:2449": "tatra dānapāramitāyāḥ phalaṃ prādhānyenaiśvaryādhipatyaṃ /",
    "SA20mavt:2450": "śīlapāramitāyāḥ sugatiḥ /",
    "SA20mavt:2451": "kṣāntipāramitāyāḥ sattvā'parityāgaḥ /",
    "SA20mavt:2452": "vīryapāramitāyā doṣaguṇahānivṛddhī /",
    "SA20mavt:2453": "dhyānapāramitāyāḥ śāsane sattvāvatāraṇaṃ /",
    "SA20mavt:2454": "prajñāpāramitāyā guruvimocanaṃ /",
    "SA20mavt:2455": "upāyakauśalyapāramitāyāṃ bodhipariṇāmanayā kuśalā'kṣayatvaṃ /",
    "SA20mavt:2456": "prāṇidhānapāramitayāḥ śubhanairantaryaṃ /",
    "SA20mavt:2457": "balapāramitāyāḥ kuśaladharmaniyatīkaraṇaṃ /",
    "SA20mavt:2458": "jñānapāramitāyā dharmopabhogaḥ sattvaparipācanañca /",
    "SA20mavt:2459": "aiśvaryādhipatyāvaraṇam iti /",
    "SA20mavt:2460": "tatraiśvaryaṃ dhanopakaraṇabahulatā /",
    "SA20mavt:2461": "ādhipatyaṃ [p.73]",
    "SA20mavt:2462": "tad upabhogavaśitvaṃ /",
    "SA20mavt:2463": "asyobhayasyāvaraṇam āvaraṇaṃ dānapāramitāyās tat phalatvāt /",
    "SA20mavt:2464": "kim punas tat ?",
    "SA20mavt:2465": "mātsaryaṃ /",
    "SA20mavt:2466": "sugatyāvaraṇam iti /",
    "SA20mavt:2467": "śobhanā gatiḥ sugatiḥ manuṣyo devaś ca /",
    "SA20mavt:2468": "tasyāvaraṇam āvaraṇaṃ śīlapāramitāyās tat phalatvāt /",
    "SA20mavt:2469": "tat punar dauśīlyaṃ kutsitaṃ kāya-vāk-karma /",
    "SA20mavt:2470": "sattvā'parityāga iti /",
    "SA20mavt:2471": "upakārivad apakārisattvopādānaṃ /",
    "SA20mavt:2472": "etac ca kṣānti phalaṃ tadāvaraṇaṃ krodhaḥ /",
    "SA20mavt:2473": "doṣaguṇahānibuddhī iti /",
    "SA20mavt:2474": "svaparā'pakāraprayuktānām utpannānāṃ prahāṇaṃ",
    "SA20mavt:2475": "anutpannānāñcā'nutpādo doṣāṇāṃ hāniḥ /",
    "SA20mavt:2476": "svaparā'nugrahapravṛttānām utpannānāṃ",
    "SA20mavt:2477": "bhūyobhāvo'nutpannānāñcotpādo vṛddhiḥ /",
    "SA20mavt:2478": "kiṃ punar atrāvaraṇaṃ ?",
    "SA20mavt:2479": "kausīdyaṃ /",
    "SA20mavt:2480": "vineyāvatāraṇāvaraṇam iti /",
    "SA20mavt:2481": "vineyānāṃ śāsane'vatāraṇaṃ",
    "SA20mavt:2482": "svargā'pavargalābhakāraṇatvenā'bhyupagamāt /",
    "SA20mavt:2483": "upaśāntyā gaurava utpadyamāne sattvāḥ sañjalparddhyāpryatnena",
    "SA20mavt:2484": "śāsanampratipadyante /",
    "SA20mavt:2485": "atra ca vikṣepa āvaraṇaṃ /",
    "SA20mavt:2486": "vimocanāvaraṇam iti /",
    "SA20mavt:2487": "vimocanaṃ kleśaprahāṇaṃ /",
    "SA20mavt:2488": "taccā'nuśāsanyā bhavati anuśāsanī ca prajñā nā'nyathetyataḥ",
    "SA20mavt:2489": "prajñāpāramitāphalaṃ vimocanaṃ /",
    "SA20mavt:2490": "tadāvaraṇaṃ kliṣṭaprajñā moho duṣprajñā vā /",
    "SA20mavt:2491": "dānādyakṣayatvāvaraṇam iti /",
    "SA20mavt:2492": "dānaśīlādīnām akṣayatve yadāvaraṇam tad upāyapāramitāyā āvaraṇaṃ",
    "SA20mavt:2493": "tat punar dānādyakṣayatvaṃ kathambhavatītyata āha - bodhipariṇāmanayā",
    "SA20mavt:2494": "tad akṣayatvād iti /",
    "SA20mavt:2495": "mahābodhipariṇataṃ dānādi kuśalamūlaṃ na kṣīyate buddhatvam iva /",
    "SA20mavt:2496": "tadāvaraṇaṃ mahābodhipariṇāmanā lakṣaṇā'nupāyajñatetyeke /",
    "SA20mavt:2497": "anupāyakauśalyaṃ trimaṇḍalagrāhas tadāvaraṇam ity anye /",
    "SA20mavt:2498": "sarvajanmasu kuśalanairantarya pravṛttyāvaraṇam iti /",
    "SA20mavt:2499": "kuśalanairantaryaṃ pratidinaṃpratikṣaṇaṃ vā /",
    "SA20mavt:2500": "tac ca praṇidhānapāramitāyāḥ phalaṃ /",
    "SA20mavt:2501": "katham ityata āha - praṇidhānavaśena tad anukūlopapattiparigrahād iti /",
    "SA20mavt:2502": "praṇidhāvaśena hi dānādīnāṃ nairantaryapravṛttyā 'nuguṇām upapattiṃ",
    "SA20mavt:2503": "parigṛhṇāti /",
    "SA20mavt:2504": "tasyāvaraṇaṃ dānādyanukūlopapattāv apraṇidhānaṃ /",
    "SA20mavt:2505": "tasyaiva kuśalasya niyatīkaraṇāvaraṇam iti /",
    "SA20mavt:2506": "pratidinaṃ pratikṣaṇaṃ vā niyatīkaraṇaṃ niścayaḥ /",
    "SA20mavt:2507": "atraiva kāraṇam āha - pratisaṃkhyānabhāvanābalābhyāṃ",
    "SA20mavt:2508": "vipakṣā'nabhibhavād iti /",
    "SA20mavt:2509": "atra pratisaṃkhyānabalaṃ dhairyasahitā prajñā /",
    "SA20mavt:2510": "dhairyaṃ punaḥ prajñaptidharmaḥ /",
    "SA20mavt:2511": "sahaje vīryasamādhiprajñātraye pratisaṃkhyānatvāt /",
    "SA20mavt:2512": "bhāvanābalam abhyāsasahitenā'prayatnena [p.74]",
    "SA20mavt:2513": "dānādiṣu pravartanaṃ tat pratipakṣeṇa mātsaryādinā'nabhibhavāt /",
    "SA20mavt:2514": "kimatrāvaraṇaṃ ?",
    "SA20mavt:2515": "apratisaṃkhyānabhāvanā daurbalyaṃ /",
    "SA20mavt:2516": "ātmaparayor dharmasambhogaparipācanāvaraṇam iti /",
    "SA20mavt:2517": "sambhogikāparṣanmaṇḍale vyavasthānaṃ gambhīrodāramahāyānadharmasya",
    "SA20mavt:2518": "sambhogo vicitrākārair nirmāṇakarmābhidharmadeśanayā sattvaparipākaś",
    "SA20mavt:2519": "ca phalaṃ /",
    "SA20mavt:2520": "tadāvaraṇam punar yathābhūtaśrutārthavicāraṇā mandaprajñatā",
    "SA20mavt:2521": "cāvaraṇam iti /",
    "SA20mavt:2522": "atra ca dravyataḥ ṣaṭ pāramitāḥ nāmato daśa /",
    "SA20mavt:2523": "prajñāpāramitāprabhāvitatvāc catasṛṇām pāramitānāṃ /",
    "SA20mavt:2524": "tatra prajñāpāramitā lokottaranirvikalpajñānaṃ /",
    "SA20mavt:2525": "tena jñānena krameṇa sarvāvaraṇaprahāṇaṃ /",
    "SA20mavt:2526": "upāyapraṇidhānabalajñānapāramitāḥ punar",
    "SA20mavt:2527": "lokottaramārgapṛṣṭhalabdhajñānasaṅgṛhītāḥ /",
    "SA20mavt:2528": "jñānapāramitā prakṛṣṭā satī kathaṃ na nirvikalpa iti ?",
    "SA20mavt:2529": "jñānapāramitā hi nirvikalpajñānapṛṣṭalabdhajñānaṃ /",
    "SA20mavt:2530": "taj jñānāvabuddhatvaṃ paricchidya svayaṃ ca dharmasambhogaṃ",
    "SA20mavt:2531": "pratyanubhavati parāṃś ca pratipācayati /",
    "SA20mavt:2532": "tac caitan nirvikalpe dvayam api nāstītyato na nirvikalpā",
    "SA20mavt:2533": "jñānapāramiteti /",
    "SA20mavt:2534": "uktaṃ pāramitānām āvaraṇaṃ //2-13//",
    "SA20mavt:2535": "{ bhūmiṣvāvaraṇāni } [p.75}",
    "SA20mavt:2536": "tad anantaraṃ bhūmiṣu vaktavyam ityata āha - bhūmau punar yathākramaṃ",
    "SA20mavt:2537": "sarvatragā'rthe agrārthe niṣyandāgrārtha eva ca /",
    "SA20mavt:2538": "iti vistaraḥ /",
    "SA20mavt:2539": "tatra bhūmayo daśa -",
    "SA20mavt:2540": "pramuditā-vimalā-prabhākarī-arciṣmatī-sudurjayā-abhimukhī-dūraṅgamā-acalā-sādhumatī-dharmameghā",
    "SA20mavt:2541": "ca /",
    "SA20mavt:2542": "tatra dharmādhātoḥ sarvatragādyarthe'dhigamād",
    "SA20mavt:2543": "avakāśaviśeṣottarottarottarapratipattisthānarūpeṇa tad",
    "SA20mavt:2544": "utpannaguṇavasturūpeṇa ca bhūmaya ucyante /",
    "SA20mavt:2545": "dharmadhātoḥ sarvatragādyarthe yena yena vihāreṇa bodhisattvo bahulaṃ",
    "SA20mavt:2546": "viharati tasmin tasmin vihāre'vasthānārthena bhūmyākhyet pare /",
    "SA20mavt:2547": "vyavasthānampunar bhūmibhiḥ pramuditāyāṃ darṣanamāgotpattitvād",
    "SA20mavt:2548": "bodhisattvodharmamabhisameti/",
    "SA20mavt:2549": "abhisamita dharmo vimalāyāṃ svarasavāhinam adhiśīlaṃ śikṣāviśeṣaṃ",
    "SA20mavt:2550": "niṣpādayati sarvasūkṣmāpatīdauśśīlyavigamāt /",
    "SA20mavt:2551": "prabhākaryāṃ janmāntare'py acyavanadharmakarmā'dhicittaṃ śikṣāviśeṣaṃ",
    "SA20mavt:2552": "niṣpādayati /",
    "SA20mavt:2553": "arciṣmatīsudurjayā'bhimukhīṣu bodhipakṣasatyapratītyasamutpādālambanam",
    "SA20mavt:2554": "adhiprajñaṃ śikṣāviśeṣaṃ niṣpādayati /",
    "SA20mavt:2555": "tāsām eva śikṣāṇāṃ śeṣāsu bhūmiṣu caturvidhaṃ phalaṃ veditavyaṃ /",
    "SA20mavt:2556": "tatra dūraṅgamāyāmprayatnasahitam animittajñāne'vasthānaṃ",
    "SA20mavt:2557": "niṣpādayati /",
    "SA20mavt:2558": "acalāyām anābhogenānimittajñāne'vasthānaṃ sārdhaṃ kṣetraviśuddhyā",
    "SA20mavt:2559": "niṣpādayati /",
    "SA20mavt:2560": "sādhumatyāṃ pratisaṃvidguṇaviśeṣaṃ niṣpādayati yena dhārmakathiko",
    "SA20mavt:2561": "bhavati /",
    "SA20mavt:2562": "dharmamedhāyāṃ samādhidhāraṇīguṇaviśeṣaṃ niṣpādayati /",
    "SA20mavt:2563": "dharmadhātau daśavidhe sarvatragādyartha iti /",
    "SA20mavt:2564": "dharmadhātau daśabhir bodhisattvabhūmibhiḥ sarvatragādyartho'dhigamyate /",
    "SA20mavt:2565": "tatra yad akliṣṭam ajñānaṃ tad daśasu bodhisattvabhūmiṣu [p.76]",
    "SA20mavt:2566": "daśavidham āvaraṇaṃ yathākramaṃ tad vipakṣatvād iti bhūmivipakṣatvāt /",
    "SA20mavt:2567": "bhūmayo hi lokottarasamādhiprajñādyavakāśaviśeṣātmakāḥ /",
    "SA20mavt:2568": "tad utpattivibandhād akliṣṭam ajñānaṃ vipakṣaḥ /",
    "SA20mavt:2569": "na cā'trakliṣṭamevā'jñānam āvaraṇaṃ kintarhyanye'pi kleśopakleśāḥ /",
    "SA20mavt:2570": "tathā hi pramuditāyāḥ sarva eva darśanamārgapraheyā āvaraṇaṃ /",
    "SA20mavt:2571": "yasmāt sarvatrārthā'vabodhena darśanamārgeṇa satyeṣu sarve",
    "SA20mavt:2572": "vipratipattyanuśayāḥ prahīyante bhāvanāpraheyāḥ punaḥ śeṣābhir",
    "SA20mavt:2573": "bhūmibhiḥ /",
    "SA20mavt:2574": "te tv aprahīṇā api prahīṇavat bodhisattvānāṃ na saṃkleśakarā",
    "SA20mavt:2575": "bhavantīti /",
    "SA20mavt:2576": "imam eva cā'rthamadhikṛtyoktā gāthā -",
    "SA20mavt:2577": "kleśo bodhyṅga āpanno mohopāyaprayogataḥ /",
    "SA20mavt:2578": "saṃsāro'pyupaśāntātmā tato'cintyas tathāgataḥ //",
    "SA20mavt:2579": "daśasu ca bhūmiṣu daśa pāramitā yathākramam atiriktatarā bhavantīti",
    "SA20mavt:2580": "vacanāt tad vipakṣasyāpi mātsaryādikasya yathākramaṃ prahāṇam iti",
    "SA20mavt:2581": "gamyate /",
    "SA20mavt:2582": "yadyanyo'pi kleśa āvaraṇaṃ syāt kasmād uktaṃ bhūmiṣv akliṣṭam",
    "SA20mavt:2583": "evājñānam āvaraṇam iti ?",
    "SA20mavt:2584": "asādhāraṇatvāt /",
    "SA20mavt:2585": "etaddhi bodhisattvānām eva nirvāṇādhigamavibandhair vartate na",
    "SA20mavt:2586": "śrāvakādīnāṃ /",
    "SA20mavt:2587": "tathā hi - śrāvakāḥ pratyekabuddhāś ca tasmin satyeva mucyante na tu",
    "SA20mavt:2588": "bodhisattvā ityato'sādhāraṇaṃ /",
    "SA20mavt:2589": "etad bhūmiṣv āvaraṇam uktaṃ na tvetad eva bhūmiṣvāvaraṇam iti kṛtvā /",
    "SA20mavt:2590": "kleśas tu śrāvakādibhir bodhisattvānāṃ samāna iti tasyāvaraṇatvena",
    "SA20mavt:2591": "bodhisattvabhūmiṣu na vidhir na pratiṣedha iti tasyā'vacane'pyāvaraṇaṃ na",
    "SA20mavt:2592": "nivartate /",
    "SA20mavt:2593": "anya āha - akliṣṭam ajñānaṃ śrāvakādibhir bodhisattvānāṃ samānam iti",
    "SA20mavt:2594": "bhūmīnāṃ viśeṣeṇāvaraṇam ucyate /",
    "SA20mavt:2595": "kleśastvānuṣaṅgika iti noktaṃ /",
    "SA20mavt:2596": "kleśo'pi śrāvakādibhir bodhisattvānāṃ samāna evetyasāvānuṣaṅgiko na",
    "SA20mavt:2597": "syād iti /",
    "SA20mavt:2598": "anye tvāhuḥ - yad bhūmīnām ajñānam āvaraṇaṃ tacchrāvakādīnām",
    "SA20mavt:2599": "akliṣṭam ajñānaṃ sannāpi vimuktivibandhanaṃ /",
    "SA20mavt:2600": "yasmācchrāvakā bhūmiṣvajñāne satyeva vimucyante /",
    "SA20mavt:2601": "bodhisattvānān tu kliṣṭaṃ nirvāṇādhigame vibandhahetubhāvād iti /",
    "SA20mavt:2602": "naitadevam ityanye -",
    "SA20mavt:2603": "akliṣṭaṃ daśadhāvṛtiḥ / iti /",
    "SA20mavt:2604": "prathamayā hi bhūmyā dharmadhātoḥ sarvatragārthaṃ pratividhyatīti /",
    "SA20mavt:2605": "tatra prathamā lokottaraprajñā saparivārā darśanamārgasaṃgṛhītā /",
    "SA20mavt:2606": "dharmadhātuḥ śūnyatā /",
    "SA20mavt:2607": "sāmānyalakṣaṇenaikatra yathā sarvatrā'pi tatheti sarvatragatvāt",
    "SA20mavt:2608": "sarvatragaḥ /",
    "SA20mavt:2609": "dharmadhātuvinirmukto yasmād dharmo na vidyate // [p.77]",
    "SA20mavt:2610": "iti vacanaṃ dharmadhātoḥ sarvatragatvajñāpakaṃ /",
    "SA20mavt:2611": "pratividhyatīti sākṣātkarotītyarthaḥ /",
    "SA20mavt:2612": "yena prativedhenātmaparasamatāṃ pratilabhate /",
    "SA20mavt:2613": "yo'haṃ sa paro yo vā paraḥ so'ham iti paratrātmani ca śūnyatāyā",
    "SA20mavt:2614": "abhedadarśanāt svaparātmanor abhedaṃ manyate /",
    "SA20mavt:2615": "ata evāsyāṃ bhūmau dānapāramitā'tiriktatarā bhavati /",
    "SA20mavt:2616": "tato'tra bodhisattvo yathā svārthe tathā parārthe pravartate /",
    "SA20mavt:2617": "evaṃ hi prativedhaḥ pratipakṣaḥ pratipakṣaphalañcodbhāvitaṃ /",
    "SA20mavt:2618": "etac ca tritayam itarāsv api bhūmiṣu vijñeyaṃ /",
    "SA20mavt:2619": "dvitīyayā'grārthaṃ /",
    "SA20mavt:2620": "dharmadhātoḥ pratividhyatīti sambadhyate /",
    "SA20mavt:2621": "prakṛtiprabhāsvaradarśanāt /",
    "SA20mavt:2622": "yenā'syaivaṃ bhavati - tasmāt tarhyasmābhis samāne'bhinirhāre",
    "SA20mavt:2623": "sarvākārapariśodhanābhinirhāra eva yogaḥ karaṇīya ityāgamaṃ darśayati",
    "SA20mavt:2624": "sūtre hy uktaṃ - yasmāditi daśakuśalāḥ karmapathāḥ prajñākāreṇa",
    "SA20mavt:2625": "pratibhāvyamānā yāvac chrāvakayānaṃ saṃvartayanti /",
    "SA20mavt:2626": "tata uttaraṃ pariśodhitā yāvad pratyeka buddhyānaṃ saṃvartayanti/",
    "SA20mavt:2627": "tata uttaraṃ pariśodhitā yāvad",
    "SA20mavt:2628": "bodhisattvabhūmipariśuddhipāramitāpariśuddhicaryāvipulatvāya",
    "SA20mavt:2629": "saṃvartante /",
    "SA20mavt:2630": "tata uttaraṃ pariśuddhitaratvād yāvad daśabalabalatvāya saṃvartante /",
    "SA20mavt:2631": "tasmāt tarhyasmābhis samāne'bhinirhāra iti vistaraḥ /",
    "SA20mavt:2632": "yasmād etad asyaiva bhavati dvitīyāyāṃ bhūmau tasmāt tarhītyādi /",
    "SA20mavt:2633": "tasmād dvitīyayā'grārthaṃ pratividhyatīti vijñāyate /",
    "SA20mavt:2634": "abhinirhāraḥ prayatnaḥ kṛtyaṃ vā /",
    "SA20mavt:2635": "sarvākārapariśodhanaṃ dharmadhātau kliṣṭā'kliṣṭamohanirākaraṇaṃ /",
    "SA20mavt:2636": "tasmāt tasyāṃ bhūmau śīlapāramitā'tiriktatarā bhavati",
    "SA20mavt:2637": "viśiṣṭārthaprārthanayā sutarām ātmamātrīkaraṇāt /",
    "SA20mavt:2638": "tṛtīyayā tan niṣyandāgrārthaṃ /",
    "SA20mavt:2639": "pratividhyatīti prakṛtaṃ /",
    "SA20mavt:2640": "dharmadhātuprativedhaprabhāvitatvād buddhavacanasya /",
    "SA20mavt:2641": "yasmāt sarvākārapariśuddhadharmakāyasaṃjñakena dharmadhātuvaśena",
    "SA20mavt:2642": "prabhāvito dharmadhātuniṣyandaḥ sūtrādiko deśanādharmaḥ /",
    "SA20mavt:2643": "dharmadhātvagratayā tanniṣYandadeśanādharmāgratayā",
    "SA20mavt:2644": "dharmadhātupariśuddhinimittatvāc ca /",
    "SA20mavt:2645": "tena dharmadhātuniṣyandasya [p.78]",
    "SA20mavt:2646": "śrutasyā'gratāṃ viditveti vistaraḥ /",
    "SA20mavt:2647": "teneti pratividhhadharmadhātunā /",
    "SA20mavt:2648": "śrutasyeti śrutasūtrādidharmasya tasyā'gratā viditveti nirvikalpena",
    "SA20mavt:2649": "jñānena tathā pratyātmaṃ jñātvetyarthaḥ /",
    "SA20mavt:2650": "tad artham iti buddhavacanaśravaṇārthaṃ /",
    "SA20mavt:2651": "trisāhasramahāsāhasrapramāṇāyām apy agnikaṇḍāyām ātmānaṃ prakṣiped iti /",
    "SA20mavt:2652": "uktaṃ hi sūtre - sa ced idaṃ kaścidevaṃ brūyāt - evam ahaṃ tubhyam idaṃ",
    "SA20mavt:2653": "dharmapadaṃ samyak sambuddhopanītaṃ bodhisattvacaryāpariśodhanaṃ",
    "SA20mavt:2654": "saṃśrāvayeyaṃ sa cet tvaṃ mahatyām agnikhaḍāyāṃ samprajvalitāyām",
    "SA20mavt:2655": "ekajvālībhūtāyām ātmānaṃ prapātayeḥ mahāntaṃ ca",
    "SA20mavt:2656": "duḥkhavedanopakramaṃ svaśarīreṇopādadyāḥ /",
    "SA20mavt:2657": "tasyaivaṃ bhavati - utsahe'ham ekasyāpi dharmapadasya",
    "SA20mavt:2658": "samyaksambuddhopanītasya bodhisattvacaryāpariśodhanasyārthāya",
    "SA20mavt:2659": "trisāhasramahāsāhasralokadhātāv agniparipūrṇe brahmalokād ātmānam",
    "SA20mavt:2660": "utsraṣṭuṃ /",
    "SA20mavt:2661": "kim punaḥ prākṛtāyām agnikhaḍāyāṃ /",
    "SA20mavt:2662": "api tu khalu punaḥ sarvair nirayāpāyaduḥkhasaṃvāsair apy asmābhis",
    "SA20mavt:2663": "sarvabuddhadharmāḥ paryeṣitavyāḥ kiṃ punar manuṣyaduḥkhasaṃvāsair iti /",
    "SA20mavt:2664": "ata evāsyāmbhūmau kṣāntipāramitā'tiriktatarā bhavati śrutārthaṃ",
    "SA20mavt:2665": "sarvakleśasahanādibhir apy abhedyatvāt /",
    "SA20mavt:2666": "caturthyā niṣparigrahārthaṃ dharmadhātoḥ pratividhyatīti prakṛtaṃ /",
    "SA20mavt:2667": "caturthyam bhūmau samatvād anātmīyatvaṃ dharmadhātoḥ pratividhyati",
    "SA20mavt:2668": "yasmān na dharmadhātoḥ kasyacit samatāstīti /",
    "SA20mavt:2669": "athavā sarvaviparyāsā'viṣayatvān na kasyacit parigrahaḥ /",
    "SA20mavt:2670": "svayam aviṣayatvān nā'tra kaścit parigrahaḥ /",
    "SA20mavt:2671": "yasmād dharmatṛṣṇā'pi vyāvartata ityāgamavacanaṃ /",
    "SA20mavt:2672": "evam arciṣmatyāṃ niṣprapañcena jñānena dharmadhātvadhigamād",
    "SA20mavt:2673": "bodhipakṣadharmaprātpiḥ /",
    "SA20mavt:2674": "bodhisattvasya yā'pi sūtrādidharmatṛṣṇā pūrvam āsīt sā'pi",
    "SA20mavt:2675": "vyāvartate /",
    "SA20mavt:2676": "dhyānasamādhisamāpattir dharmatṛṣṇetyanye /",
    "SA20mavt:2677": "tasmāt tasyābhūmau vīryapāramitā'tiriktatarā bhavati /",
    "SA20mavt:2678": "abhīkṣṇaṃ vāṅmanojalpasamatikrānte bodhipakṣair viharaṇāt /",
    "SA20mavt:2679": "pañcamyā santānābhedārthaṃ /",
    "SA20mavt:2680": "dharmadhātoḥ pratividhyatīty adhikṛtaṃ /",
    "SA20mavt:2681": "atītā'nāgatavartamānānāṃ sarvabuddhānāṃ paramparato",
    "SA20mavt:2682": "bodhisattvānāñca santānair ātmanaḥ [p.79]",
    "SA20mavt:2683": "santānā'bhedaṃ paśyati /",
    "SA20mavt:2684": "daśabhiścittāśayaviśūddhisamatābhir ityāgamaṃ darśayati /",
    "SA20mavt:2685": "atītabuddhadharmaviśuddhyāśayasamatayā ca",
    "SA20mavt:2686": "anāgatabuddhadharmaviśuddhyāśayasamatayā ca",
    "SA20mavt:2687": "pratyutpannabuddhadharmaviśuddhyāśayasamatayā ca",
    "SA20mavt:2688": "śīlaviśuddhyāśayasamatayā ca cittaviśuddhyāśayasamatayā ca",
    "SA20mavt:2689": "dṛṣṭikāṅkṣāvimativilekhā'panayanaviśuddhyāśayasamatayā ca",
    "SA20mavt:2690": "mārgā'mārgajñānaviśuddhyāśayasamatayā ca",
    "SA20mavt:2691": "pratipatprahāṇajñānaviśuddhyāśayasamatayā ca sarvabodhipākṣika",
    "SA20mavt:2692": "dharmottarottaravibhāvanaviśuddhyāśayasamatayā ca",
    "SA20mavt:2693": "sarvasattvaparipācanaviśuddhyāśayasamatayā ca /",
    "SA20mavt:2694": "ābhiḥ samatābhiḥ sarvabuddhānāṃ santānā'bhedaṃ pratividhyati",
    "SA20mavt:2695": "ālayavijñānaparāvṛttilakṣaṇadharmakāyasyā'bhinnatvāt /",
    "SA20mavt:2696": "tasmāt tasyāṃ bhūmau dhyānapāramitā'tiriktatarā bhavati",
    "SA20mavt:2697": "paramārthataḥ satyākārabhāvanābahulatvāt /",
    "SA20mavt:2698": "ṣaṣṭhyā niṣsaṅkleśaviśuddhyarthaṃ /",
    "SA20mavt:2699": "dharmadhātoḥ pratividhyatīti sambadhyate /",
    "SA20mavt:2700": "pratītyasamutpādalakṣaṇaḥ saṅkleśaḥ tasminnāgantukāt prakṛtyā na",
    "SA20mavt:2701": "saṅkliśyate /",
    "SA20mavt:2702": "prākṛtikaviśuddherna viśuddhyati /",
    "SA20mavt:2703": "evaṃ svasaṃvedyākāreṇa nirvikalpena jñānena dharmadhātuṃ",
    "SA20mavt:2704": "pratividhyatītyatraivāgamaṃ darśayati /",
    "SA20mavt:2705": "pratītyasamutpāde nāsti sa kaścid dharmo yaḥ saṅkliśyate vā viśuddhyate",
    "SA20mavt:2706": "veti prativedhāt /",
    "SA20mavt:2707": "ṣaṣṭhyāṃ bhūmau bodhisattvaḥ pratītyasamutpādaṃ vidhyati /",
    "SA20mavt:2708": "tatra na kasyacid dharmasya saṅkleśaṃ vyavadānaṃ vā pratividhyati",
    "SA20mavt:2709": "dharmadhātoḥ prakṛtiprabhāsvaratvāt pratītyasamutpādāṅgañca",
    "SA20mavt:2710": "saṅkleśamātratvāt na ca tad vyatirikto'nya ātmā'styātmīyo vā yasmin",
    "SA20mavt:2711": "saṅkleśaḥ saṅkalpyate viśuddhir vā /",
    "SA20mavt:2712": "tasmād vā'syāṃ bhūmau prajñāpāramitā'tiriktatarā bhavati",
    "SA20mavt:2713": "nissaṅkleśa viśuddhyarthena pratītyasamutpādagāmbhīryā'vabodhād iti /",
    "SA20mavt:2714": "saptamyā'nānārthatvaṃ /",
    "SA20mavt:2715": "dharmadhātoḥ pratividhyatītyadhikṛtaṃ /",
    "SA20mavt:2716": "tasyāṃ bhūmau bodhisattvo'bhibhavati sarvanimittasamudācārābhāvāt",
    "SA20mavt:2717": "nimittasamudācāradvārakaṃśca nānātvasamudācāra iti /",
    "SA20mavt:2718": "ato nimittasamudācārā'bhāvāt saptamyā'nānātvārthaṃ dharmadhātoḥ",
    "SA20mavt:2719": "pratividhyatīty ucyate /",
    "SA20mavt:2720": "imam evārthaṃ pradarśayann āha - nirnimittatayā",
    "SA20mavt:2721": "sūtrādidharmanimittanānātvā'samudācārād iti /",
    "SA20mavt:2722": "yaiḥ sūtrādidharmanimittair dharmadhātuṃ praviśati [p.80]",
    "SA20mavt:2723": "tāni balān nānātvena tat praveśatat pṛṣṭalabdhayor abhimukhībhavanti",
    "SA20mavt:2724": "yāvat ṣaṣṭhī bhūmiḥ /",
    "SA20mavt:2725": "saptamyāntu bhūmau sarvanimittaikarasākāreṇa jñanena dharmadhātor",
    "SA20mavt:2726": "nimitttābhāvatvaṃ pratividhyatīti tāni tāni nimittāni na",
    "SA20mavt:2727": "samudācaranti /",
    "SA20mavt:2728": "tasmāt tasyāṃ bhūmāv upāyaparamitā'tiriktatarā bhavati yataḥ",
    "SA20mavt:2729": "sarvanimittāny animittatvena pratividhyati nimittakṛtaṃ ca vyavahāraṃ na",
    "SA20mavt:2730": "virodhayati /",
    "SA20mavt:2731": "tat prativedhāc ca tasyām eva vaśitvaṃ pratilabhate /",
    "SA20mavt:2732": "aṣṭamyā'hīnadhikārthaṃ /",
    "SA20mavt:2733": "dharmadhātoḥ pratividhyatīti sambadhyate /",
    "SA20mavt:2734": "dharmadhātoḥ prakṛtipariśuddhatvāt samalā'malā'vasthayor",
    "SA20mavt:2735": "viśeṣā'bhāvāt /",
    "SA20mavt:2736": "ata evā'sau nityaṃ tathaiveti kṛtvā tathatetyucyate /",
    "SA20mavt:2737": "nimittā'bhāve kvacid api hīnatā nāsti /",
    "SA20mavt:2738": "sanimittatve kvacid apyadhikatvaṃ nāsti /",
    "SA20mavt:2739": "tathā hi nimittam evā'nimittam iti kiñcid",
    "SA20mavt:2740": "anutpattikadharmakṣāntilābhād ityatraiva kāraṇaṃ /",
    "SA20mavt:2741": "aṣṭamyāṃ hi bhūmau bodhisattvo'nutpattikadharmakṣāntipratilambhād",
    "SA20mavt:2742": "dharmadhātor abhyuccayā'bhāvatvam apacayā'bhāvatvaṃ caivaṃ",
    "SA20mavt:2743": "pratividhyati /",
    "SA20mavt:2744": "saṅkleśe vyavadāne vā kasyacid dharmasya",
    "SA20mavt:2745": "hānivṛddhyadarśanādityapūrvadharmā'nutpādāt /",
    "SA20mavt:2746": "caturthā vaśitā - nirvikalpavaśitā kṣetrapariśuddhivaśitā jñānavaśitā",
    "SA20mavt:2747": "karmavaśitā ca /",
    "SA20mavt:2748": "tatra nirvikalpavaśitāśrayatvaṃ dharmadhātor veditavyaṃ",
    "SA20mavt:2749": "anābhogenasarvanimittasamudācārā'bhāvāt /",
    "SA20mavt:2750": "saptamyām api nimittasamudācārābhāvaḥ sambhavaty abhisaṃskāreṇa /",
    "SA20mavt:2751": "iha tv anabhisaṃskāreṇeti viśeṣaḥ /",
    "SA20mavt:2752": "kṣetrapariśuddhivaśitāśrayatvaṃ cā'ṣṭamyāpratividhyatīti prakṛtaṃ /",
    "SA20mavt:2753": "kṣetrapariśuddhivaśitāśrayatvaṃ dharmadhātor yatheṣṭaṃ",
    "SA20mavt:2754": "buddhakṣetraparṣanmaṇḍalasandarśanaśaktipratilambhāt /",
    "SA20mavt:2755": "tasmāt tasyāṃ bhūmau praṇidhānapāramitā'tiriktatarā bhavati",
    "SA20mavt:2756": "nirvikalpakṣetravaśitālābhena kuśalanirantaraprayogāt /",
    "SA20mavt:2757": "jñānavaśitāśrayatvaṃ navamyā /",
    "SA20mavt:2758": "dharmadhātoḥ pratividhyatīti prakṛutaṃ /",
    "SA20mavt:2759": "kathame tad vijñayate navamyā jñanavaṣitāśrayatvaṃ pratividhyatīti ?",
    "SA20mavt:2760": "ata āha - pratisaṃvil lābhāt /",
    "SA20mavt:2761": "asyāṃ hi bhūmau dharmārthaniruktipratibhānapratisaṃvido'nyair",
    "SA20mavt:2762": "aparyāntāḥ pratilabhate /",
    "SA20mavt:2763": "ato'tra jñānavaśitāśrayatvaṃ dharmadhātoḥ pratividdham iti vijñāyate /",
    "SA20mavt:2764": "tasmāt tasyāṃ bhūmau balapāramitā'tiriktatarā bhavati",
    "SA20mavt:2765": "prajñābalaviśeṣayogāt / [p.81]",
    "SA20mavt:2766": "karmavaśitāśrayatvaṃ daśamyā pratividhyatīti sambadhyate /",
    "SA20mavt:2767": "kartam etad gamyate ?",
    "SA20mavt:2768": "ata āha - yathecchaṃ nirmāṇaiḥ sattvārthakaraṇād iti /",
    "SA20mavt:2769": "niścayenā'nena daśamyām bhūmau dharmadhātoḥ karmavaśitāśrayatvaṃ",
    "SA20mavt:2770": "pratividhyati tena tathāgatakarma svādhipatyaṃ pratilabhate /",
    "SA20mavt:2771": "tathā hi sugatatvād daśadiganantalokadhātusthitānāṃ sattvānāṃ",
    "SA20mavt:2772": "nirmāṇakāyair yatheṣṭaṃ yasya yathā yasmin kāle yat kartavyaṃ tasya",
    "SA20mavt:2773": "tathā tasmin kāle tat karoti /",
    "SA20mavt:2774": "tasmād asyām bhūmau jñānapāramitā'tiriktatarā bhavati /",
    "SA20mavt:2775": "dharmaparibhogasattvaparipākaviśeṣayogād iti /",
    "SA20mavt:2776": "evam āsāṃ yathoktānāṃ bodhisattvabhūmīnāṃ",
    "SA20mavt:2777": "daśavidhadharmadhātuprativedhasarvākārapariṣodhanavibhandhabūtaṃ yad",
    "SA20mavt:2778": "akliṣṭam ajñānam ekaikāyām api bhūmyām āvaraṇaṃ tat pratipakṣā",
    "SA20mavt:2779": "bodhisattvānāṃ daśa bhūmayo vyavasthitāḥ navamyā daśamyāśca bhūmeḥ",
    "SA20mavt:2780": "phalena viśeṣaḥ paridīpito nāvaraṇabheda prativedhaviśeṣeṇa tad vihārasya",
    "SA20mavt:2781": "kāmapyanirūpyā'vasthāṃ gatatvāt /",
    "SA20mavt:2782": "sarvatragādyarthaprativedhaprayojanaṃ daśabhūmiṣu daśānām pāramitānāṃ",
    "SA20mavt:2783": "viśeṣagatir yathākramaṃ /",
    "SA20mavt:2784": "tasmād etad evoktaṃ - bhūmyāvaraṇaṃ pāramitāviśeṣagatyāvaraṇam iti /",
    "SA20mavt:2785": "athavā sūtroktam eva samādhisamāpattyādikam uttarottarabhūmiviśiṣṭam",
    "SA20mavt:2786": "sarvākāraṃ nānā'vasānaṃ phalaṃ sarvatragādyarthaprativedhaprayojanam",
    "SA20mavt:2787": "iti //2-16//",
    "SA20mavt:2788": "{ āvaraṇasamāsaḥ }",
    "SA20mavt:2789": "prāg uktāni bahuvidhāni sarvāvaraṇāni dvayāvaraṇāntar gatānīti",
    "SA20mavt:2790": "pradarśanārtham āha - samāsena punaḥ -",
    "SA20mavt:2791": "kleśāvaraṇam ākhyātaṃ jñeyāvaraṇam eva ca /",
    "SA20mavt:2792": "katham etad gamyate ?",
    "SA20mavt:2793": "samāsato dvayam eva na punas tṛtīyam apy astīti /",
    "SA20mavt:2794": "ata āha -",
    "SA20mavt:2795": "sarvāñ āvaraṇānīha iti /",
    "SA20mavt:2796": "atrāntargatānīti vākyaśeṣaḥ /",
    "SA20mavt:2797": "sarvāvaraṇāni dvayāvaraṇāntargatāni nānyat tṛtīyam astīti gamyate /",
    "SA20mavt:2798": "yataś ca sarvāvaraṇānyatraivāntargatānyatasyaiva",
    "SA20mavt:2799": "sarvāvaraṇasaṅgrāhakasya kleśajñeyāvaraṇadvayasya kṣayāt",
    "SA20mavt:2800": "sarvāvaraṇebhyo mukhtiriṣyate sarvāvaraṇānā prahāṇa mityarthaḥ /",
    "SA20mavt:2801": "buddhabūmyā varaṇe'nākhyāte katham atraivāntar bhāvaḥ ?",
    "SA20mavt:2802": "na hy abhidhānād antarbhāvaḥ kin tarhi svabhāvāt /",
    "SA20mavt:2803": "api ca vyāpyāvaraṇavacanāt tad apy uktam eva /",
    "SA20mavt:2804": "anyathā ca pradeśāvaraṇam eva bhavatīti /",
    "SA20mavt:2805": "athavā buddhabhūmyāvaraṇasaṅgrahārtham āha -",
    "SA20mavt:2806": "sarvāṇyāvaraṇānīha yat kṣayān muktir iṣyate / [p.82]",
    "SA20mavt:2807": "buddhāvaraṇā'kṣaye na muktir astīti /",
    "SA20mavt:2808": "ataḥ śeṣāvaraṇavat tad apy āvaraṇam iti pratipāditam bhavati /",
    "SA20mavt:2809": "saukṣmyaprakarṣāvasthaṃ tv akliṣṭam ajñānam kleśavāsanāś ca",
    "SA20mavt:2810": "buddhabhūmer āvaraṇam ucyate /",
    "SA20mavt:2811": "tasmāt saukṣmyaprakarṣād anyathā prekṣituṃ na śakyata ityevam ākhyānam",
    "SA20mavt:2812": "bhavati //2-17//",
    "SA20mavt:2813": "{ āvaraṇapiṇḍārthaḥ }",
    "SA20mavt:2814": "mahāvaraṇaṃ yad vyāpi kleśajñeyāvaraṇaṃ bodhisattvagotrāṇāṃ /",
    "SA20mavt:2815": "pratanvāvaraṇaṃ prādeśikaṃ kleśāvaraṇam eva śrāvakādigotrāṇāṃ /",
    "SA20mavt:2816": "prayogāvaraṇaṃ yad udriktam iti teṣām eva rāgādicaritānāṃ taiḥ",
    "SA20mavt:2817": "prayogā'prāpteḥ /",
    "SA20mavt:2818": "prāptyāvaraṇaṃ yat samam iti samabhāgacaritānāṃ taddhi prāptivibandhe",
    "SA20mavt:2819": "vartate /",
    "SA20mavt:2820": "prāptiviśeṣāvaraṇaṃ yadādānavivarjane iti bodhisattvagotrāṇām",
    "SA20mavt:2821": "adhigamaviśeṣāvaraṇatvāt /",
    "SA20mavt:2822": "apratiṣṭhitaṃ nirvāṇam adhigamaviśeṣaḥ /",
    "SA20mavt:2823": "eṣa caiva phalaviśeṣo veditavyāḥ /",
    "SA20mavt:2824": "samyak prayogāvaraṇaṃ yan navadhā kleśalakṣaṇam iti nava",
    "SA20mavt:2825": "saṃyojanānyāvaraṇam iti vacanāt /",
    "SA20mavt:2826": "tāni samyak prayogasyāvaraṇaṃ bhavanti yathā tathoktaṃ /",
    "SA20mavt:2827": "hetvāvaraṇaṃ yac chubhādau daśavidhetvadhikārād iti /",
    "SA20mavt:2828": "taddhi śubhādihetuvibandhadvāreṇāvaraṇaṃ bhavantīti hetvāvaraṇam ucyate",
    "SA20mavt:2829": "tattvapraveṣāvaraṇaṃ yad bodhipakṣyeṣv iti /",
    "SA20mavt:2830": "tair hi tattvam praviśati /",
    "SA20mavt:2831": "śubhānuttaryāvaraṇaṃ yat pāramitāsu tata uttari śubhābhāvāt /",
    "SA20mavt:2832": "tad viśeṣagatyāvaraṇaṃ yad bhūmiṣv iti pāramitā eva hi",
    "SA20mavt:2833": "lokottaraviśeṣāśrayabhūtā bhūmaya ucyante /",
    "SA20mavt:2834": "saṅgrahāvaraṇaṃ yat samāsato dvividham iti kleśāvaraṇaṃ",
    "SA20mavt:2835": "jñeyāvaraṇañca etena sarvāvaraṇasaṅgrahāt /",
    "SA20mavt:2836": "piṇḍārthavacanaṃ sukhodgrahaṇadhāraṇārthaṃ /",
    "SA20mavt:2837": "piṇḍīkṛtaṃ hi sukham udgṛhyate dhāryate ceti //",
    "SA20mavt:2838": "// āgamānusāriṇyāṃ mādhyantavibhāgaṭīkāyām ācāryabhadantasthi",
    "SA20mavt:2839": "ramativyākhyātāyām āvaraṇaparicchedo dvitīyaḥ samāptaḥ //",
    "SA20mavt:2840": "% tattvaparicchedas tṛtīyaḥ",
    "SA20mavt:2841": "āvaraṇa-nirdeśa-anantaraṃ tattva-nirdeśa-avasaraḥ tad- anantaram- uddiṣṭatvād",
    "SA20mavt:2842": "ity- atas- tattvam- adhikṛtyāhety.āha /",
    "SA20mavt:2843": "/tattvasya ca bahu-vidhatvaṃ vidyate/ /",
    "SA20mavt:2844": "/atas- tadbheda-anavabodhe tattva-sva-rūpaṃ dur-avagamam ity/- atas- tattva-prabhedam",
    "SA20mavt:2845": "eva-adau pratipādayann- āha -",
    "SA20mavt:2846": "mūlalakṣaṇatattvaṃ",
    "SA20mavt:2847": "iti vistareṇa daśa-vidhaṃ tattvaṃ /",
    "SA20mavt:2848": "tatra mūla-tattve 'nya-tattva-antar-bhāva-sandarśana-arthaṃ *mūla-tattva*-vacanaṃ /",
    "SA20mavt:2849": "/mūla-tattve parijñāna-prahāṇa-sākṣāt-karaṇa-samprayuktasya/",
    "SA20mavt:2850": "/doṣa-prahāṇa-arthaṃ/ *lakṣaṇa-tattva-vacanaṃ* /",
    "SA20mavt:2851": "saṃsārād- udvega-upāya-pradarśana-artham- *aviparyāsa-tattva-*vacanaṃ /",
    "SA20mavt:2852": "udvignasya śrāvaka-yāna-niryāṇa-sandarśana-arthaṃ *phala-hetu-tattva-*vacanaṃ /",
    "SA20mavt:2853": "śrāvakas- hi catur.ārya-satya-prati/vedha-bhāvanābhyāṃ niryāti/ /",
    "SA20mavt:2854": "/sarva-ākāra-jñāna-pratipatty-upāya-sandarśana-artham/ *audārika tattva*vacanaṃ /",
    "SA20mavt:2855": "sarva-avaraṇa-prahāṇa-upāya-sandarśana-arthaṃ *sūkṣma-tattva*vacanaṃ /",
    "SA20mavt:2856": "suvyavasthita-dharma-nirdeśa-upāya-sandarśana-arthaṃ sarva-para-pravādini-graha-upāya-sandarśana-arthañ- ca *prasiddha-tattva*-vacanaṃ /",
    "SA20mavt:2857": "same'pi dharma-dhā/tau/ [p.84}",
    "SA20mavt:2858": "/gotra-indriya-āśaya-bhedena viśuddhi-bheda-sandarśana-arthaṃ/",
    "SA20mavt:2859": "*viśuddhi-gocara-tattva*-vacanaṃ /",
    "SA20mavt:2860": "sarvākārasaṅkleśavyavadānapraveśopāyasandarśanārthaṃ",
    "SA20mavt:2861": "saṅgrahatattvavacanaṃ /",
    "SA20mavt:2862": "tathatām ārabhya sarvasandehavinirvartanasāmarthyasandarśanārthaṃ",
    "SA20mavt:2863": "prabhedatattvavacanaṃ /",
    "SA20mavt:2864": "sarvaprakārātmagrāhaṃ nivartya",
    "SA20mavt:2865": "nairātmyavyavasthānasāamarthyasandarśanārthaṃ kauśalyatattvavacanam iti",
    "SA20mavt:2866": "anye punar āhuḥ mūlatattvaṃ bodhisattvasyāsādhāraṇaṃ /",
    "SA20mavt:2867": "tatraiva mithyāprayogapratipakṣatvād dvitīyaṃ /",
    "SA20mavt:2868": "samyagyogānukūlatattvaṃ tṛtīyaṃ /",
    "SA20mavt:2869": "śrāvakapratyekabuddhasādhāraṇatattvaṃ caturthaṃ /",
    "SA20mavt:2870": "partipatyyupāyatattvaṃ pañcamaṃ /",
    "SA20mavt:2871": "lokasādhāraṇatattvaṃ ṣaṣṭhaṃ /",
    "SA20mavt:2872": "tad asādhāraṇatattvaṃ saptamaṃ /",
    "SA20mavt:2873": "jñeyasamāsatattvam aṣṭamaṃ /",
    "SA20mavt:2874": "prakṛtitattvaṃ navamaṃ /",
    "SA20mavt:2875": "saṅkleśamūlanirghātanatattvaṃ daśamam iti /",
    "SA20mavt:2876": "etāni samāsato daśa tattvāni tathāgatānāṃ",
    "SA20mavt:2877": "sarvābhisandhivacanāśrayabhūtaṃ /",
    "SA20mavt:2878": "vistareṇa tattvam aprayeṃ /",
    "SA20mavt:2879": "atra tattvā nukūlyāt saṃvṛtir api tattvam ityuktam ityeke /",
    "SA20mavt:2880": "sarvāṇyevaitāni yahoktaiḥ prakārair avisamvādāt tattvānītyanye /",
    "SA20mavt:2881": "yadyenaprakāreṇa na visamvadati tat tathā tattvam iti kṛtvā //3-2//",
    "SA20mavt:2882": "{mūlatattvaṃ}",
    "SA20mavt:2883": "tatra mūlatattvaṃ -",
    "SA20mavt:2884": "svabhāvas trividhaḥ",
    "SA20mavt:2885": "ityetad aprasiddham ityata āha - parikalpitaḥ paratantraḥ pariniṣpannaś",
    "SA20mavt:2887": "yena [p.85]",
    "SA20mavt:2888": "kāraṇena svabhāvas trividho mūlatattvam ity ucyate tat pradarśayann āha",
    "SA20mavt:2889": "- tatrā'nyatattvavyavasthāpanād iti /",
    "SA20mavt:2890": "tatrā'nyasya lakṣaṇāditattvasyā'ntargatatvam ityarthaḥ /",
    "SA20mavt:2891": "kim arthaṃ svabhāvas trividha upadhāryate ?",
    "SA20mavt:2892": "vyavahāraparamārthatad āśrayapradarśanārtham ity eke /",
    "SA20mavt:2893": "viparyāsa-tannimitta-tatpratipakṣālambana-pradarśanārtham ityanye /",
    "SA20mavt:2894": "bodhisattvānām āvaraṇavisaṃyogārthaṃ prahāṇaparijñāsākṣāt",
    "SA20mavt:2895": "kriyāvastupradarśanārtham ityanye /",
    "SA20mavt:2896": "prakṛtyā gambhīrasya prajñāpāramitārūpasya",
    "SA20mavt:2897": "trisvabhāvadvāreṇā'bhrāntipratipattyartham ityanye /",
    "SA20mavt:2898": "evaṃ hy uktam abhidharmasutragrāthādvaye -",
    "SA20mavt:2899": "māyādideśanāṃ bhūte kalpitān nāsti deśanā /",
    "SA20mavt:2900": "caturvidhaviśuddhes tu pariniṣpannadeśanā //",
    "SA20mavt:2901": "śuddhiḥprakṛtivaimalyaṃ nārgatālambanan tathā /",
    "SA20mavt:2902": "viśuddhānāṃ hi dharmāṇāṃ caturdhā grahaṇam mataṃ // iti /",
    "SA20mavt:2903": "laukikalokottaratatpṛṣṭhalabdhajñānaviṣayatvapradarśanārthaṃ",
    "SA20mavt:2904": "yathāsambhavaṃ trayopādānaṃ svabhāvatam ity anye /",
    "SA20mavt:2905": "kim atra svabhāvatraye tattvam iṣyata iti /",
    "SA20mavt:2906": "aviparītārtho hi tattvārthaḥ /",
    "SA20mavt:2907": "kimatra svabhāvatraye'viparītatvam iti yasmāt svabhāvatraye tattvam",
    "SA20mavt:2908": "iṣyata iti pṛcchābhiprāyaḥ /",
    "SA20mavt:2909": "svabhāvas trividho'sacca nityaṃ",
    "SA20mavt:2910": "ityādi vistaraḥ /",
    "SA20mavt:2911": "parikalpitalakṣaṇaṃ nityam asad iti yatra hi bālānāṃ",
    "SA20mavt:2912": "grāhyagrāhakavācyavācakābhiniveśaḥ svapna iva pravartate /",
    "SA20mavt:2913": "asacca sasvarūpābhāvāt kalpitasvabhāvaḥ /",
    "SA20mavt:2914": "tasmād asadātmakatvād abhrāntitvāc ca parikalpitalakṣaṇam asattvaṃ /",
    "SA20mavt:2915": "etat parikalpitasvabhāve'sattvam eva tattvam ucyate /",
    "SA20mavt:2916": "aviparītatvād iti aviparītārtho'tra tattvārthaṃ iti darśayati /",
    "SA20mavt:2917": "paratantralakṣaṇam sacca na ca tattvata iti /",
    "SA20mavt:2918": "grāhyagrāhakādikalpitavyavahārāśrayatvāt sattvaṃ /",
    "SA20mavt:2919": "grāhyagrāhakādyātmakatvenāsattvān na tathā tattvata iti /",
    "SA20mavt:2920": "etad eva pratipādayann āha bhrāntimātratvād iti /",
    "SA20mavt:2921": "etad uktaṃ bhavati - yat khyāti māyopādānavat tad asti /",
    "SA20mavt:2922": "yathā khyāti grāhyagrāhakākāreṇa naitad eva māyāpuruṣādivat /",
    "SA20mavt:2923": "ato bhrāntir iti /",
    "SA20mavt:2924": "ityetat paratantrasvabhāve tattvaṃ anyathā vidyamānasya svātmany",
    "SA20mavt:2925": "avidyamānenākāreṇa prakhyānaṃ /",
    "SA20mavt:2926": "atrāpyaviparītatvād iti prakṛtatvāt sambadhyate / [p.86]",
    "SA20mavt:2927": "pariniṣpannalakṣaṇaṃ sadasat tattvataśceti /",
    "SA20mavt:2928": "sadasacca tattvaṃ pariniṣpannalakṣaṇaṃ /",
    "SA20mavt:2929": "dvayā'bhāvabhāvātmakatvāt sattvaṃ /",
    "SA20mavt:2930": "dvayā'bhāvātmakatvād asattvañca /",
    "SA20mavt:2931": "viśuddhyālambanatvāt tattvaṃ /",
    "SA20mavt:2932": "etat pariniṣpanne svabhāve tattvaṃ /",
    "SA20mavt:2933": "aviparītatvād iti sambadhyate //3-3//",
    "SA20mavt:2934": "{ lakṣaṇatattvaṃ }",
    "SA20mavt:2935": "svabhāvatrayasya tattvam uktaṃ na tu lakṣaṇam ityataḥ pṛcchati /",
    "SA20mavt:2936": "athavā mūlatattvā'nantaraṃ lakṣaṇatattvam uktaṃ taccā'prasiddham iti",
    "SA20mavt:2937": "pṛcchati lakṣaṇatattvaṃ katamad iti /",
    "SA20mavt:2938": "ata āha -",
    "SA20mavt:2939": "samāropā'pavādasya dharmapudgalayor iha /",
    "SA20mavt:2940": "iti vistaraḥ /",
    "SA20mavt:2941": "pudgaladharmayoḥ samāropā'pavādadarśanaṃ yasya jñānān na pravartate",
    "SA20mavt:2942": "tat parikalpitasvabhāve tattvalakṣaṇam iti /",
    "SA20mavt:2943": "ātmarūpādayaś ca dharmās tat pratibhāsavijñānavyatiriktasya",
    "SA20mavt:2944": "tadālambanabhūtāḥ paramārthataḥ santītyabhiniveśaḥ samāropadarśanaṃ /",
    "SA20mavt:2945": "vyavahārārtho'pi na santīty apavādadarśanaṃ /",
    "SA20mavt:2946": "anya āhuḥ /",
    "SA20mavt:2947": "pudgaladharmapratibhāsavijñānaparihāro'pavādadarśanam iti",
    "SA20mavt:2948": "grāhā'pakṣepa iti cintyam etat /",
    "SA20mavt:2949": "pudgaladharmayoḥ samāropā'pavādadarśanaṃ yasya lakṣaṇasya paricchedān na",
    "SA20mavt:2950": "pravartate tat parikalpitasvabhāve tattvalakṣaṇaṃ samāropāpavādavarjitaṃ",
    "SA20mavt:2951": "veditavyaṃ /",
    "SA20mavt:2952": "tac ca vyavahāreṇa tattvaṃ na tu svabhāvena yasmāt",
    "SA20mavt:2953": "parikalpitā'vabodhāddharmapudgalayoḥ samāropāpavādadarśanam na",
    "SA20mavt:2954": "pravartate /",
    "SA20mavt:2955": "na jāyata ity arthaḥ /",
    "SA20mavt:2956": "grāhyagrāhakayoḥ samāropāpavādadarśanam iti vistaraḥ /",
    "SA20mavt:2957": "grāhyagrāhakapratibhāsabhrāntiryā dharmeṇa pudgalena ca gṛhyate sā",
    "SA20mavt:2958": "yadi tattvenaivāstītyabhiniviśate evaṃ grāhyagrāhakasamāropaḥ /",
    "SA20mavt:2959": "atha grāhyasyeva grāhaksyāpyabhāvam abhiniviśate evaṃ",
    "SA20mavt:2960": "grāhyagrāhakāpavādaḥ /",
    "SA20mavt:2961": "yasya lakṣaṇasya jñānād grāhyagrāhakayoḥ samāropā'pavādadarśanaṃ na",
    "SA20mavt:2962": "pravartate tat paratantrasvabhāve tattvalakṣaṇaṃ samāropāpavādavarjitaṃ",
    "SA20mavt:2963": "jñātavyaṃ /",
    "SA20mavt:2964": "tat punaḥ kalpitayā grāhyagrāhakātmatayā'sattvaṃ tad",
    "SA20mavt:2965": "vyavahārāśrayatvena ca sattvaṃ /",
    "SA20mavt:2966": "evaṃ hi parijñānāt [p.87]",
    "SA20mavt:2967": "paratantre samāropā'pavādadarśanaṃ na pravartate /",
    "SA20mavt:2968": "bhāvā'bhāva samāropāpavādadarśanam iti vistaraḥ /",
    "SA20mavt:2969": "kecidāhuḥ yadi śūnyatāṃ bhāva eveti samanupaśYati evaṃ",
    "SA20mavt:2970": "bhāvasamāropadarśanaṃ bhavati /",
    "SA20mavt:2971": "athā'bhāva evetyevam abhāvadarśanaṃ /",
    "SA20mavt:2972": "etad ubhayam api bhāvābhāvadarśanaṃ /",
    "SA20mavt:2973": "yasya lakṣaṇasya jñānān na te bhāvābhāvadarśane pravartete tat",
    "SA20mavt:2974": "pariniṣpannasvabhāve tattvalakṣaṇam iti /",
    "SA20mavt:2975": "tac ca bhāvā'bhāvāvimuktasvabhāvaṃ /",
    "SA20mavt:2976": "taj jñānāddhi pariniṣpanne svabhāve bhāvā'bhāvapradarśanaṃ na",
    "SA20mavt:2977": "pravartata ityeke /",
    "SA20mavt:2978": "anye punar āhuḥ - dvayābhāvasvarūpaiva śūnyatetyabhāvasamāropāntaḥ",
    "SA20mavt:2979": "bhāvā'bhāvavimuktātmakatve bhāvasvarūpasamāropaṇāt /",
    "SA20mavt:2980": "bhāvā'bhāvavimuktena dvayā'bhāvasvarūpeṇa",
    "SA20mavt:2981": "nirvikalpajñānagocareṇā'sau nāstītyabhāvāpavādāntaḥ /",
    "SA20mavt:2982": "bhāvā'bhāvayoḥ pratyekaṃ samāropā'pavādadarśanasyābhisambandhāc",
    "SA20mavt:2983": "cintyam etad vyākhyānādvayam ityaparaḥ /",
    "SA20mavt:2984": "bhāvo'tra dvayā'bhāvasya bhāvaḥ /",
    "SA20mavt:2985": "taṃ yadi bhāvam eva gṛhṇātyevaṃ bhāvaḥ samāropito bhavati /",
    "SA20mavt:2986": "yady abhāvam eva gṛhṇātyevam apodito bhavati /",
    "SA20mavt:2987": "bhāvo'pidvayābhāvasthaṃ yadi ucchedato gṛhṇātyevaṃ",
    "SA20mavt:2988": "bhāvo'tyantābhāvatvena samāropito bhavati/",
    "SA20mavt:2989": "atha dvayata eva gṛhṇātyevam apodito bhavati yasmādetad dvayābhāvena",
    "SA20mavt:2990": "prabhāvitaṃ /",
    "SA20mavt:2991": "athavā taṃ bhāvā'bhāvasvarūpeṇa gṛhṇātyevaṃ samāropito bhavati /",
    "SA20mavt:2992": "athā'bhāvam eva gṛhṇātyevaṃ saṃkleśo vyavadānañcā'poditam bhavatīti /",
    "SA20mavt:2993": "etad antadvayavidhātanaṃ pariniṣpannatve tattvalakṣaṇaṃ /",
    "SA20mavt:2994": "nanu pūrvam api trisvabhāvalakṣaṇam uktaṃ -",
    "SA20mavt:2995": "arthād abhūtakalpāc ca dvayābhāvāc ca deśitaḥ // iti /",
    "SA20mavt:2996": "tatra svabhāvo lakṣaṇam iha tu cihnam iti nāsti punaruktatā /",
    "SA20mavt:2997": "yajjñānān na pravarteta taddhi tattvasya lakṣaṇaṃ /",
    "SA20mavt:2998": "iti pudgalādisamāropāpavādadarśanaṃ yaj jñānān na pravartate tan",
    "SA20mavt:2999": "mūlatattvasya lakṣaṇaṃ //3-4//",
    "SA20mavt:3000": "{ aviparyāsatattvaṃ } [p.88]",
    "SA20mavt:3001": "lakṣaṇatattvānantaram aviparyāsatattvaṃ vaktavyaṃ tad anantaram",
    "SA20mavt:3002": "uddiṣṭatvād ityata āha - aviparyāsatattvam iti vistaraḥ /",
    "SA20mavt:3003": "anityaduḥkhaśūnyā'nātmato hi",
    "SA20mavt:3004": "nityasukhaśuddhātmaviparyāsapratipakṣatvād aviparyāsatattvam ity ucyate",
    "SA20mavt:3005": "mūlatattve tad anyatattvāntarbhāvaḥ pūrvaṃ pratijñāta ityataḥ pṛcchati",
    "SA20mavt:3006": "- mūlatattve katham iti vistaraḥ /",
    "SA20mavt:3007": "anityāditeti /",
    "SA20mavt:3008": "anityādayo ye'nityaduḥkhaśūnyā'nātmaprakārās te'nityādayaḥ /",
    "SA20mavt:3009": "tad bhāvo'nityāditā /",
    "SA20mavt:3010": "mūlatattve'viparyāsatattvasyāntarbhāvapradarśanārtham āha -",
    "SA20mavt:3011": "asadartho hy anityārtha",
    "SA20mavt:3012": "iti vistaraḥ /",
    "SA20mavt:3013": "trividho hy anityārthaḥ - asadarthaḥ utpādavyārthaḥ samalāmalatārthaś",
    "SA20mavt:3014": "ca /",
    "SA20mavt:3015": "yaḥ sarvadā tathāsti sa nityaḥ /",
    "SA20mavt:3016": "tad viparīto'nityaḥ /",
    "SA20mavt:3017": "teṣu yathākramam iti /",
    "SA20mavt:3018": "tatra sarvadā'sadarthā'nityārthena parikalpitasvabhāvo'nityaḥ /",
    "SA20mavt:3019": "asannityam anityam iti niruttinyāyena veditavyamityanye /",
    "SA20mavt:3020": "pratikṣaṇamutpādavyahalakṣaṇenā'nityārthenā'nityaḥ paratantrasvabhāvaḥ",
    "SA20mavt:3021": "tasya pratyayotpādyatvād vināśe cā'hetukatvāt /",
    "SA20mavt:3022": "samalāmalatā'rthalakṣaṇenāgantukenā'nityārthenā'nityo'vikāradharmo'pi",
    "SA20mavt:3023": "pariniṣpannasvabhāva iti /",
    "SA20mavt:3024": "duḥkhamādānalakṣmākhyaṃ",
    "SA20mavt:3025": "iti vistaraḥ /",
    "SA20mavt:3026": "duḥkham api trividhaṃ - upādānaduḥkhaṃ lakṣaṇaduḥkhaṃ sambandhaduḥkhañca",
    "SA20mavt:3027": "tatra kalpitasvabhāva upādānato duḥkhaṃ /",
    "SA20mavt:3028": "aparijñātenehā'mutra vā duḥkham upādīyata iti duḥkhaṃ /",
    "SA20mavt:3029": "yathā ca tenā'parijñātena duḥkham upādīyate tat pradarśayann āha - [p.89",
    "SA20mavt:3030": "pudgaladharmābhiniveśopādānād iti /",
    "SA20mavt:3031": "tad bhāvagrāhadvāreṇa pudgaladharmam abhiniviśata iti",
    "SA20mavt:3032": "pudgaladharmābhiniveśaḥ /",
    "SA20mavt:3033": "sa ca dvayapatitatvāt parikalpitaḥ svabhāvaḥ /",
    "SA20mavt:3034": "parikalpitasvabhāvā'bhiniveśād duḥkhaprabandha ityevam uktaṃ na punaḥ",
    "SA20mavt:3035": "parikalpita eva duḥkhaṃ /",
    "SA20mavt:3036": "tad abhāvāt /",
    "SA20mavt:3037": "athavā parikalpitasvabhāvaḥ pudgaladharmābhiniveśena",
    "SA20mavt:3038": "vasturūpeṇopādīyata ityevam upādānataḥ kalpitaḥ svabhāvo duḥkhaṃ /",
    "SA20mavt:3039": "paratantraḥ svabhāvo lakṣaṇato duḥkham iti sambadhyate /",
    "SA20mavt:3040": "tisro hi duḥkhatā - duḥkhaduḥkhatā vipariṇāmadaḥkhatā saṃskāraduḥkhatā",
    "SA20mavt:3041": "ca /",
    "SA20mavt:3042": "tāś ca tisro'pi duḥkhatāḥ paratantraduḥkhatā iti lakṣaṇato duḥkhaṃ /",
    "SA20mavt:3043": "pariniṣpannaḥ svabhāvaḥ sambandhato duḥkhaṃ /",
    "SA20mavt:3044": "ca śabdaḥ samuccaryārthaḥ /",
    "SA20mavt:3045": "kathaṃ sambandhataḥ ?",
    "SA20mavt:3046": "ity ata āha - duḥkhasambandhād iti /",
    "SA20mavt:3047": "paratantrasvabhāvo duḥkhaṃ /",
    "SA20mavt:3048": "tad dharmasya pariniṣpannasyā'pi duḥkhasambandhād duḥkham ucyate /",
    "SA20mavt:3049": "atraiva mūlatattve yathākramam iti tatropādānato duḥkhaṃ parikalpitaḥ /",
    "SA20mavt:3050": "lakṣaṇataḥ paratantraḥ /",
    "SA20mavt:3051": "sambandhataḥ pariniṣpannaḥ //3-6//",
    "SA20mavt:3052": "abhāvaścāpyatadbhāvaḥ prakṛtiḥ śūnyatā matā / iti /",
    "SA20mavt:3053": "trividhā śūnyatā - amāvaśūnyatā atadbhāvaśūnyatā prakṛtiśūnyatā",
    "SA20mavt:3054": "ca /",
    "SA20mavt:3055": "tatrā'bhāvaśūnyatā parikalpatasya svabhāvasya /",
    "SA20mavt:3056": "etat pratipādayann āha - parikalpitalakṣaṇaṃ [p.90",
    "SA20mavt:3057": "] śaśaviṣāṇādisvarūpavad bhrāntyā na kenacit prakāreṇa yenāpi sattvaṃ",
    "SA20mavt:3058": "grāhyaṃ nāsti ityabhāva evā'sya śūnyateti /",
    "SA20mavt:3059": "atadbhāvaśūnyatā paratantrasya /",
    "SA20mavt:3060": "etad eva pratipādayann āha - paratantralakṣaṇaṃ tathā nāsti yathā",
    "SA20mavt:3061": "bālair dvayātmanā parikalpyate /",
    "SA20mavt:3062": "na tu sarvathā nāsti yathā cā'sti tathā",
    "SA20mavt:3063": "śuddhalaukikajñānenādhigamyate /",
    "SA20mavt:3064": "tasyā'tadbhāvaḥ śūnyateti /",
    "SA20mavt:3065": "prakṛtiśūnyatā pariniṣpannasya /",
    "SA20mavt:3066": "ata evāha - pariniṣpannalakṣaṇaṃ dvayābhāvasvabhāvatvāc",
    "SA20mavt:3067": "chūnyatāsvabhāvam eveti /",
    "SA20mavt:3068": "tasmāt prakṛtir eva svabhāva evā'sya śūnyatā /",
    "SA20mavt:3069": "alakṣaṇañca nairātmyaṃ",
    "SA20mavt:3070": "iti vistaraḥ /",
    "SA20mavt:3071": "trividhaṃ nairātmyaṃ - alkṣaṇanairātmyaṃ vilakṣaṇanairātmyaṃ",
    "SA20mavt:3072": "svalakṣaṇanairātmyañca /",
    "SA20mavt:3073": "tatra parikalpitasya svabhāvasya lakṣaṇā'bhāvād alakṣaṇam eva",
    "SA20mavt:3074": "nairātmyaṃ /",
    "SA20mavt:3075": "ata evāha - parikalpitasya svabhāvasya lakṣaṇam eva nāstītyalakṣaṇam",
    "SA20mavt:3076": "evāsya nairātmyaṃ nānyena prakāreṇeti darśayati /",
    "SA20mavt:3077": "paratantrasya vilakṣaṇanairātmyaṃ yasmāt paratantrasyāsti lakṣaṇaṃ",
    "SA20mavt:3078": "vasturūpaṃ /",
    "SA20mavt:3079": "na tu tad yathā bālaiḥ parikalpyate dvayatvena /",
    "SA20mavt:3080": "tad vilakṣaṇam iti parikalpitalakṣaṇenā'sadṛśaṃ /",
    "SA20mavt:3081": "paratantralakṣaṇaṃ tan nairāmyaṃ /",
    "SA20mavt:3082": "evaṃ parikalpitenātmanā nairātmyam asya darśītaṃ bhavati /",
    "SA20mavt:3083": "svalakṣaṇaṃ nairātmyaṃ pariniṣpannasya /",
    "SA20mavt:3084": "yataḥ pariniṣpannaḥ svabhāvo grāhyagrāhakābhāvarūpatvān nairātmyam",
    "SA20mavt:3085": "eveti svalakṣaṇam asya nairātmyam iti pariniṣpannasya dharmasya",
    "SA20mavt:3086": "nairātmyasvabhāvatāṃ darśayati /",
    "SA20mavt:3087": "kaḥ punar anayoḥ śūnyatā'nātmatayor viśeṣaḥ ?",
    "SA20mavt:3088": "yadyatra nāsti tat tena śūnyaṃ /",
    "SA20mavt:3089": "yat tu yasyātmā svabhāvo na bhavati tat tenā'nātmetyayam anayor viśeṣa",
    "SA20mavt:3090": "ity eke /",
    "SA20mavt:3091": "arthataḥ ko'pi viśeṣo nāsti vyavasthānabhedena tu bhedaḥ /",
    "SA20mavt:3092": "yasmādyadyatra nāsti tena tasya niḥsvabhāvatām upādāya nairātmyam",
    "SA20mavt:3093": "itarasya tu tatrā'niṣpannasvabhāvatām upādāya śūnyatvam iti / [p.91]",
    "SA20mavt:3094": "trividhe mūlatattve samāropāpavādāntayoḥ",
    "SA20mavt:3095": "pratipakṣeṇāgantukamalapradarśanena ca yathākramaṃ trividhā'nityatā",
    "SA20mavt:3096": "paridīpitā /",
    "SA20mavt:3097": "sā'sadartha'nityatā utpādabhaṅgā'nityatā samalanirmalā'nityatā ca /",
    "SA20mavt:3098": "evaṃ yāvat trividhaṃ nairātmyam ityuktam aviparyāsatattvaṃ //3-7//",
    "SA20mavt:3099": "{ phalahetutattvaṃ }",
    "SA20mavt:3100": "tad anantaraṃ phalahetutattvaṃ vaktavyam ityata āha - phalahetumayantattvaṃ",
    "SA20mavt:3101": "mūlatattvaṃ iti vistaraḥ /",
    "SA20mavt:3102": "tatra saṅkleśapakṣam adhikṛtya duḥkhasatyaṃ phalatattvaṃ /",
    "SA20mavt:3103": "samudayasatyaṃ hetutattvaṃ vyavadānapakṣe'pi nirodhasatyaṃ phalatattvaṃ",
    "SA20mavt:3104": "mārgasatyaṃ hetutattvaṃ /",
    "SA20mavt:3105": "evaṃ duḥkhādīni catvāri satyāni phalahetutattvaṃ /",
    "SA20mavt:3106": "mūlatattve duḥkhasamudayanirodhamārgasatyam ityuktaṃ /",
    "SA20mavt:3107": "tac ca na vijñāyate kathaṃ mūlatattvaṃ duḥkhādisatyasvabhāvam ityataḥ",
    "SA20mavt:3108": "pṛcchati - kathaṃ trividhaṃ mūlatattvaṃ duḥkhādisatyam iti ?",
    "SA20mavt:3109": "ata āha - yatas tad anityādilakṣaṇaṃ -",
    "SA20mavt:3110": "duḥkhasatyaṃ tato mataṃ / iti /",
    "SA20mavt:3111": "anityaduḥkhaśūnyānātmatāyā duḥkhasatyalakṣaṇatvāt tac ca samastaṃ",
    "SA20mavt:3112": "pratyekaṃ kalpitādiṣv astīti vistareṇoktaṃ /",
    "SA20mavt:3113": "ataḥ kalpitādayaḥ pratyekaṃ duḥkhasatyatvenābhipretā iti /",
    "SA20mavt:3114": "trividhena samudayā'rthena mūlatattvaṃ samudayasatyaṃ yathākramaṃ /",
    "SA20mavt:3115": "sa eva samudayo na jñāyata ityata āha - trividhaḥ samudayārthaḥ /",
    "SA20mavt:3116": "vāsanā'tha samutthānam avisaṃyoga eva ca // iti /",
    "SA20mavt:3117": "trividhaḥ samudayo vāsanāsamudayaḥ samutthānasamudayaḥ",
    "SA20mavt:3118": "avisaṃyogasamudayaś ca /",
    "SA20mavt:3119": "tatra vāsanāsamudayaḥ parikalpitasvabhāvo veditavyaḥ /",
    "SA20mavt:3120": "ata āha - parikalpitasvabhāvābhiniveśavāsaneti /",
    "SA20mavt:3121": "asti hi parikalpite svabhāve'stītyabhiniveśam upādāya laukikā dharmā",
    "SA20mavt:3122": "vikalpakleśavāsanāṃ vyavasthāpayanti na tu vigatābhiniveśā lokottarā /",
    "SA20mavt:3123": "tataḥ parikalpitasvabhāvo vāsanāsamudaya ucyate /",
    "SA20mavt:3124": "samutthānasamudayaḥ paratantraḥ /",
    "SA20mavt:3125": "samutthāna ātmalābhaḥ /",
    "SA20mavt:3126": "sa yato bhavati sa samutthānasamudayaḥ [p.92]",
    "SA20mavt:3127": "samudetyasmād iti kṛtvā /",
    "SA20mavt:3128": "sa punaḥ kiṃsvarūpa ityata āha - karmakleśā iti /",
    "SA20mavt:3129": "te ca vastusvarūpatvāt paratantrasvabhāvaḥ /",
    "SA20mavt:3130": "avisaṃyogasamudayasthatāyā iti /",
    "SA20mavt:3131": "katham ityata āha - āvaraṇā'visaṃyoga iti /",
    "SA20mavt:3132": "etad uktaṃ bhavati - yāvadāvaraṇair na visaṃyuktā tathatā tāvat",
    "SA20mavt:3133": "samudeti duḥkham iti /",
    "SA20mavt:3134": "āvaraṇair avisaṃyuktā vā tathatā samudayadharmateti samudayanāmmlābha",
    "SA20mavt:3135": "iti //3-8//",
    "SA20mavt:3136": "trividhena nirodhena mūlatattvaṃ nirodhasatyaṃ /",
    "SA20mavt:3137": "tac ca na vijñāyata ityata āha - trividho nirodhaḥ -",
    "SA20mavt:3138": "svabhāvadvayanotpattir malaśāntidvayaṃ mataṃ / iti /",
    "SA20mavt:3139": "tatra svabhāvā'nutpattiḥ parikalpitasya yasya hi niḥsvabhāvatvād",
    "SA20mavt:3140": "ātyantikyanutpattir vandhyāputravat /",
    "SA20mavt:3141": "grāhyagrāhakayor anutpattiḥ paratantrasya /",
    "SA20mavt:3142": "tasyāpi grāhyagrāhakasvarūpābhyām atyantarahitatvād",
    "SA20mavt:3143": "dvayabhrāntyātmanā'nutpattiḥ /",
    "SA20mavt:3144": "malaśāntidvayaṃ pariniṣpannaḥ /",
    "SA20mavt:3145": "ca śabdaḥ samuccayārthaḥ /",
    "SA20mavt:3146": "tat punar na vijñāyata ityata āha - pratisaṃkhyānirodhatathatākhyam iti",
    "SA20mavt:3147": "malaṃ dvividhaṃ rāgādyāvaraṇaṃ parikalpitaś ca /",
    "SA20mavt:3148": "tatrā'nāsveṇa jñānenāśrayād bīja uddhṛte rāgādimalānām atyantam",
    "SA20mavt:3149": "anutpādātmikā śāntiḥ pratisaṃkhyānirodhaḥ /",
    "SA20mavt:3150": "tathatāgocareṇā'dvayajñānena parikalpitamalasyā'nutpādātmikā śāntis",
    "SA20mavt:3151": "tathatā /",
    "SA20mavt:3152": "etaddhi dvayaṃ pariniṣpannaḥ svabhāvaḥ /",
    "SA20mavt:3153": "eṣa trividho nirodhaḥ kalpitādau mūlatattve yathāsaṃkhyaṃ vijñeyaḥ / [p.93]",
    "SA20mavt:3154": "anye tu tathatāprativedhena kleśaparikalpitamaladvayaśāntir iti",
    "SA20mavt:3155": "malaśāntistathatety ucyate dvayanirodhaḥ prakṛtinirodhaśceti vacanāt /",
    "SA20mavt:3156": "prakṛtir iti tathatā prakṛtiprabhāsvaratvāc cittasyeti /",
    "SA20mavt:3157": "atas tathatālambanādyo nirodhaḥ sa prakṛtinirodha ity ucyate /",
    "SA20mavt:3158": "niruddhamātraṃ pratisaṃkhyānirodhaḥ /",
    "SA20mavt:3159": "nirodhyate'syām iti nirodhastathatetyapare /",
    "SA20mavt:3160": "nirodhasya punar anutpādātmakatvāt sarve svabhāvānutpattyādikaṃ",
    "SA20mavt:3161": "saṃkṣipya nirodhasatyam ity ucyate /",
    "SA20mavt:3162": "ukto nirodhasatyasya mūlatattve'ntarbhāvaḥ /",
    "SA20mavt:3163": "tad anantaraṃ tu mārgasatyam antarbhāvayitavyam ityataḥ pṛcchati -",
    "SA20mavt:3164": "mārgasatyaṃ trividhamūlatattve kathaṃ vyavasthāpyata ityata -",
    "SA20mavt:3165": "parijñāyāṃ prahāṇe ca",
    "SA20mavt:3166": "ityādi /",
    "SA20mavt:3167": "parikalpitasya parijñāna iti /",
    "SA20mavt:3168": "parikalpitato'tyantam asanneveti tasya parijñānam eva na prahāṇaṃ /",
    "SA20mavt:3169": "na hyasataḥ prahāṇaṃ yujyate /",
    "SA20mavt:3170": "paratantrasya parijñāne prahāṇe ca /",
    "SA20mavt:3171": "paratantro hi yathā khyāti tathā'sattvaṃ vijñeyaṃ na tu",
    "SA20mavt:3172": "sarvātmatvenāsattvaṃ kalpitavat /",
    "SA20mavt:3173": "karmakleśayor bhāvātmatvāt prahātavyaś ca /",
    "SA20mavt:3174": "pariniṣpannasya praijñāne prāptisākṣātkaraṇe ceti /",
    "SA20mavt:3175": "pariniṣpanno hi bhāvābhāvavinirmuktalakṣaṇam ataḥ parijñeyaḥ",
    "SA20mavt:3176": "āśrayaparāvṛttitāyāś ca /",
    "SA20mavt:3177": "āśayaparāvṛttitā vinirmuktadharmakāyatvena sākṣātkartavyeti śūnyatā",
    "SA20mavt:3178": "parijñeyā /",
    "SA20mavt:3179": "nirodhaḥ sākṣātkartavyaḥ prāptisākṣātkriyayā /",
    "SA20mavt:3180": "ubhayaṃ cobhathetyanye /",
    "SA20mavt:3181": "dvividhā hi parijñā - jñānaparijñā prahāṇaparijñā ca /",
    "SA20mavt:3182": "tatra jñānaparijñāyaparijñeyaṃ prathamaṃ tṛtīyañca /",
    "SA20mavt:3183": "dvitīyaṃ tūbhayaparijñeyaṃ /",
    "SA20mavt:3184": "sākṣātkriyāpi dvidhā - jñānasākṣātkriyā prāptisākṣātkriyā ceti",
    "SA20mavt:3185": "tatra jñānasākṣātkriyayā trayam api sākṣātkartavyaṃ /",
    "SA20mavt:3186": "prāptisākṣātkriyayā tu tṛtīyam eva /",
    "SA20mavt:3187": "evam atra mūlatattve parijñā prahāṇasākṣātkriyāyāṃ mārgasatya",
    "SA20mavt:3188": "vyavasthānaṃ veditavyaṃ na tu tatrāntarbhāvāt /",
    "SA20mavt:3189": "atra ca satyacatuṣṭayena yaḥ saṅkleśo yataś ca tayoś ca viśuddhir yā",
    "SA20mavt:3190": "yataśca tat paridīpitaṃ /",
    "SA20mavt:3191": "anukramas tveṣāṃ yathā'bhisamayam iti /",
    "SA20mavt:3192": "{ audārikasūkṣmatattvaṃ } [p.94]",
    "SA20mavt:3193": "audārikasūkṣmatattvañceti /",
    "SA20mavt:3194": "audārikatattvaṃ saṃvṛtisatyaṃ sūkṣmatattvaṃ tu paramārthasatyaṃ /",
    "SA20mavt:3195": "yata ādāvaudārikeṇa sattvān paripācayati paripakvāṃs tu sūkṣmeṇa",
    "SA20mavt:3196": "vimocayati ataḥ pūrvam audārikaṃ paścāt sūkṣmaṃ /",
    "SA20mavt:3197": "kārikā'nuguṇyād viparyayoktiḥ /",
    "SA20mavt:3198": "tatrā'samāhitajñānaviṣayatvāt saṃvṛti satyam audārikatattvaṃ /",
    "SA20mavt:3199": "samāhitajñānaviṣayatvāt paramārthasatyaṃ sūkṣmatattvaṃ /",
    "SA20mavt:3200": "athavā vijñānaviṣayatvād audārikaṃ /",
    "SA20mavt:3201": "jñānaviṣayatvāt sūkṣmaṃ /",
    "SA20mavt:3202": "sarvatattvānāṃ mūlatattve'ntarbhāvaḥ pratijñāta ityataḥ pṛcchati - tan",
    "SA20mavt:3203": "mūlatattve kathaṃ veditavyaṃ ?",
    "SA20mavt:3204": "ityata āha -",
    "SA20mavt:3205": "prajñaptipratipattitaḥ /",
    "SA20mavt:3206": "tathodbhāvanayaudāraṃ iti /",
    "SA20mavt:3207": "prajñaptiḥ pratipatīr udbhāvanā caudārikatattvaṃ mūlatattve veditavyaṃ",
    "SA20mavt:3208": "etad eva pratipādayann āha - trividhā hi saṃvṛtir iti vistaraḥ /",
    "SA20mavt:3209": "asato'rthasya rūpaṃ ghaṭaḥ paṭaśceti vyavasthānaṃ prajñaptisaṃvṛtiḥ /",
    "SA20mavt:3210": "rūpavedanāsaṃjñādisvabhāvaviśeṣeṇa nāmābhilāpaḥ prajñaptisaṃvṛtir",
    "SA20mavt:3211": "ityanye /",
    "SA20mavt:3212": "abhilāpāpekṣayā yad vyavahriyate rūpaṃ vedaneti vā tat",
    "SA20mavt:3213": "prajñaptisaṃvṛtir iti kecit /",
    "SA20mavt:3214": "taccaitad asattvāt parikalpitaḥ svabhāvaḥ /",
    "SA20mavt:3215": "pratipattisaṃvṛtir vikalpena yena rūpādayo ghaṭādayaś ca [p.95]",
    "SA20mavt:3216": "vijñānanirbhāsād abahirbhūtam api bahirbhūtam iva vasturūpeṇa yathā",
    "SA20mavt:3217": "vyavasthānam abhiniviśate sa vikalpaḥ pratipattisaṃvṛtiḥ /",
    "SA20mavt:3218": "udbhāvanāsaṃvṛtiśceti /",
    "SA20mavt:3219": "caśabdaḥ samuccayārthaḥ /",
    "SA20mavt:3220": "vikalpā'bhilāpātikrāntasyāpi pariniṣpannasya śūnyatā tathatā samalā",
    "SA20mavt:3221": "nirmaletyevam ādibhiḥ paryāyaiḥ sandarśanam udbhāvanāsaṃvṛtiḥ /",
    "SA20mavt:3222": "tayā trividhayā saṃvṛttyā saṃvṛtisatyatvaṃ mūlatattve yathākramaṃ",
    "SA20mavt:3223": "veditavyaṃ /",
    "SA20mavt:3224": "saṃvṛtir vyavahāraḥ /",
    "SA20mavt:3225": "prajñaptir ityabhidhānaṃ /",
    "SA20mavt:3226": "arthābhāve'bhidhānamātreṇa vyavahāraḥ prajñaptisaṃvṛtiḥ /",
    "SA20mavt:3227": "ata evārthābhāvāt prajñaptisaṃvṛtyā parikalpitaḥ saṃvṛtisatyaṃ /",
    "SA20mavt:3228": "avidyamāne'rthe'rthābhiniveśaḥ pratipattis tayā vyavahāraḥ",
    "SA20mavt:3229": "pratipattisaṃvṛtiḥ /",
    "SA20mavt:3230": "sā punar abhiniveśavikalpaḥ /",
    "SA20mavt:3231": "tasmāt pratipattisaṃvṛtyā saṃvṛttisatyaṃ paratantraḥ /",
    "SA20mavt:3232": "tathatādiśabdair nirabhilāpyasya dharmadhātor yā saṃsūcanā",
    "SA20mavt:3233": "sodbhāvanā /",
    "SA20mavt:3234": "tayā dharmadhātor vyavahāra udbhāvanāsaṃvṛtiḥ /",
    "SA20mavt:3235": "ataścodbhāvanāsaṃvṛtyā pariniṣpannaḥ saṃvṛtisatyaṃ /",
    "SA20mavt:3236": "tatra prajñaptyudbhāvanāsaṃvṛtyor avasarasaṅgrahavyavasthānaṃ",
    "SA20mavt:3237": "veditavyaṃ na tu svabhāvata iti /",
    "SA20mavt:3238": "uktaṃ saṃvṛtisatyaṃ //",
    "SA20mavt:3239": "idānīṃ paramārthasatyaṃ vaktavyam ityata āha -",
    "SA20mavt:3240": "paramārthantu ekataḥ / iti /",
    "SA20mavt:3241": "kalpitaparatantrayoḥ paramārthato'sambhavatvaṃ /",
    "SA20mavt:3242": "satyaṃ punar ekasmāt [p.96]",
    "SA20mavt:3243": "pariniṣpannād eva svabhāvād veditavyaṃ /",
    "SA20mavt:3244": "sa punaḥ pariniṣpannaḥ kena kāraṇena paramārtha ucyate ?",
    "SA20mavt:3245": "ityata āha -",
    "SA20mavt:3246": "arthaprāptipratyayā hi paramārthas tridhā mataḥ / iti /",
    "SA20mavt:3247": "trividho hi paramārthaḥ - arthaparamārthaḥ prāptiparamārthaḥ",
    "SA20mavt:3248": "prayatiparamārthaś ca /",
    "SA20mavt:3249": "tatrārthaparamārthas tathatā /",
    "SA20mavt:3250": "paramo hi lokottaraṃ jñānaṃ tasyārtho viṣaya iti kṛtvā tathatā",
    "SA20mavt:3251": "paramārtha ity ucyate indriyārthavat /",
    "SA20mavt:3252": "tadeva pradarśayann āha - paramasya jñānasyārtha iti kṛtveti /",
    "SA20mavt:3253": "ālambanabhāvena vyavasthānād ityarthaḥ /",
    "SA20mavt:3254": "jñānā'pṛthaktvāt tasmin kāla ālambanaṃ na vartate",
    "SA20mavt:3255": "vijñaptimātrapratibhāsavat /",
    "SA20mavt:3256": "tadyathā yeṣāṃ vijñaptimātraṃ kṣamate na teṣāṃ rūpādivijñaptimātraṃ",
    "SA20mavt:3257": "muktvā rūpādipratibhāsā vidyante /",
    "SA20mavt:3258": "prāptiparamārtho nirvāṇaṃ ekāntanirmatathatāśrayaparāvṛttilakṣaṇam /",
    "SA20mavt:3259": "kathaṃ paramārtha ityata āha - paramo'rtha iti kṛtvā /",
    "SA20mavt:3260": "paramaścāsāvarthaśceti kṛtvā paramārthaḥ /",
    "SA20mavt:3261": "tatra saṃskṛtāsaṃskṛtadharmāgratvāt paramaḥ mārgaprayojanatvād arthaḥ /",
    "SA20mavt:3262": "tathā hi mārgo nirvāṇaprāptiprayojanaḥ /",
    "SA20mavt:3263": "nirvāṇantvarthaḥ sarvāpakāradoṣarahitatvāt /",
    "SA20mavt:3264": "yasmād doṣasahito'nartha ity ucyate /",
    "SA20mavt:3265": "pratipattiparamārtho mārgaḥ /",
    "SA20mavt:3266": "kiṃ kāraṇaṃ ?",
    "SA20mavt:3267": "paramo'syārtha iti kṛtvā /",
    "SA20mavt:3268": "viṣayaḥ prayojanaṃ vārthaḥ /",
    "SA20mavt:3269": "viṣayas tathatā prayojanaṃ nirvāṇaṃ /",
    "SA20mavt:3270": "viṣayadvāreṇa parama ucyamāne katham anyo'nyasamarthanaṃ na syāt ?",
    "SA20mavt:3271": "anyo'nyasamarthanaṃ cet ko doṣa iti ?",
    "SA20mavt:3272": "niścayābhāvaḥ /",
    "SA20mavt:3273": "naivaṃ bhaviṣyaty anyonyasamarthanāt siṃhavanavat /",
    "SA20mavt:3274": "katham asaṃskṛtaṃ nirvāṇākhyaṃ saṃskṛtaṃ ca mārgākhyaṃ",
    "SA20mavt:3275": "pariniṣpannasvabhāva ucyate ?",
    "SA20mavt:3276": "paramārthasatyaṃ hi pariniṣpannasvabhāvo nirdiṣṭaṃ /",
    "SA20mavt:3277": "mārgas tu pariniṣpannon na yujyate /",
    "SA20mavt:3278": "na pūrvāparabhāgābhāva iti kṛtvā /",
    "SA20mavt:3279": "tasmān na mārgaḥ paramārthasatyaṃ na cā'pariniṣpanne",
    "SA20mavt:3280": "paramārthasatyasaṃgraha iti /",
    "SA20mavt:3281": "ata āha -",
    "SA20mavt:3282": "nirvikārā'viparyāsapariniṣpattito dvayaṃ // iti /",
    "SA20mavt:3283": "athavā katham asaṃkṛtaṃ nirvāṇākhyaṃ saṃskṛtañca mārgākhyaṃ",
    "SA20mavt:3284": "pariniṣpannasvabhāva [p.97]",
    "SA20mavt:3285": "ucyate /",
    "SA20mavt:3286": "pariniṣpanno hi tathatā /",
    "SA20mavt:3287": "eṣā ca dvayalakṣaṇarahitatvaṃ paratantrasyeti na nirvāṇamārgayoḥ",
    "SA20mavt:3288": "pariniṣpannatā yujyate /",
    "SA20mavt:3289": "tadidam avācyaṃ yatas tatra dvayābhāvaḥ pariniṣpanna eva /",
    "SA20mavt:3290": "na tu dvayābhāva eva pariniṣpanna iti tad anyapratiṣedhaḥ /",
    "SA20mavt:3291": "atas tad anyac ca /",
    "SA20mavt:3292": "nirvikārā'viparyāsapariniṣpattito dvayam api pariniṣpanna iti",
    "SA20mavt:3293": "sambaddhyate asaṃskṛtaṃ nirvāṇaṃ tathatā ca /",
    "SA20mavt:3294": "asaṃskṛtam ananyathābhāvād avikārapariniṣpattyā pariniṣpannaṃ /",
    "SA20mavt:3295": "saṃskṛtaṃ mārgasaṃgṛhītaṃ nānyatra /",
    "SA20mavt:3296": "aviparyāsapariniṣpattyā pariniṣpannam iti sambadhyate /",
    "SA20mavt:3297": "katham ityato 'bravīt - punar jñeyavastuviparyāsād iti /",
    "SA20mavt:3298": "yasmān na punar jñeye viparyāsam āpadyate tasmān na mārgo'pi",
    "SA20mavt:3299": "pariniṣpanna ityataśca dvayor api saṃskṛtāsaṃskṛtayoḥ pariniṣpannatvaṃ",
    "SA20mavt:3300": "pṛthag abhiprāyād ityavirodhaḥ //3-11//",
    "SA20mavt:3301": "{ prasiddhatattvaṃ }",
    "SA20mavt:3302": "tatra -",
    "SA20mavt:3303": "lokaprasiddham ekasmāt iti /",
    "SA20mavt:3304": "yathābhidhānam asambhavāt parikalpitād eva tat nānyasmāt tasya tu",
    "SA20mavt:3305": "svarūpaṃ na jñāyata ityata āha - yasmin vastunīti vistaraḥ /",
    "SA20mavt:3306": "saṃketaḥ saṃjñāsaṃjñitasambandhajñānaṃ /",
    "SA20mavt:3307": "saṃstavas tasya vāramvāramprayogadarśanaṃ /",
    "SA20mavt:3308": "tatrā'nupraviṣṭayā buddhyeti /",
    "SA20mavt:3309": "kaḥ punar buddheḥ saṃketasaṃstavānupraveśaḥ ?",
    "SA20mavt:3310": "tat smaraṇāt /",
    "SA20mavt:3311": "etad uktaṃ bhavati - saṃketasaṃstavānusmaraṇānugatatyā buddhyā sarveṣāṃ",
    "SA20mavt:3312": "laukikānāṃ śāstravidāṃ tad avidāṃ ca vyāhṛtibhāve kvacit [p.98]",
    "SA20mavt:3313": "pṛthyvyeveyam ityādivaṃśādidarśanatulyateti /",
    "SA20mavt:3314": "etal lokaprasiddhaṃ tattvaṃ /",
    "SA20mavt:3315": "lokaprasiddhyā tat tathaiveti kṛtvā /",
    "SA20mavt:3316": "trayādyuktiprasiddhakaṃ / iti /",
    "SA20mavt:3317": "trividham api hi svabhāvam adhikṛtya yuktiḥ kriyata iti /",
    "SA20mavt:3318": "ataḥ svabhāvatrayeṇa yuktiprasiddhatvaṃ vyavasthāpyate /",
    "SA20mavt:3319": "tac ca na vijñāyata ityataḥ pradarśayann āha - yat satāṃ",
    "SA20mavt:3320": "yuktārthapaṇḍitānām ityādi /",
    "SA20mavt:3321": "tatra santo ye yuktārthapaṇḍitāḥ /",
    "SA20mavt:3322": "tārkikā ye mīmāṃsakāḥ /",
    "SA20mavt:3323": "pūrvasya vyākhyānāśayasya paścān nirdeśoktiḥ /",
    "SA20mavt:3324": "athavā santo'nveṣakāḥ kiṃ kuśalam iti /",
    "SA20mavt:3325": "yuktā'rthapaṇḍitā",
    "SA20mavt:3326": "apekṣākāryakāraṇopapattidharmatāyukticatuṣṭayā'viruddhārthakṛtakauśalāḥ",
    "SA20mavt:3327": "tārkikās tuhapohasamarthās tathāgatapravacanasamāśrayeṇā",
    "SA20mavt:3328": "viparītaśāstrapraṇetāraḥ /",
    "SA20mavt:3329": "mīmāṃsakāḥ svaparaśāstrapaṇḍitāḥ śreyodoṣaparīkṣakāḥ /",
    "SA20mavt:3330": "kecit mīmāṃsakā iti na paṭhanti /",
    "SA20mavt:3331": "ta evam āhuḥ - satām ityukte ke punaḥ santaḥ ityata āha -",
    "SA20mavt:3332": "yuktārthapaṇḍitā iti /",
    "SA20mavt:3333": "te ca tarkabhūmau bhāvābhūmau ca vyavasthitatvād dvividhāḥ /",
    "SA20mavt:3334": "tasmāt tārkikā ity ucyanta iti /",
    "SA20mavt:3335": "teṣāṃ ca kaścil lokaprasiddhānusārītyata āha pramāṇatrayaṃ niśrityeti",
    "SA20mavt:3336": "pramāṇatrayāvirodhena /",
    "SA20mavt:3337": "pramāṇatrayaṃ punaḥ pratyakṣam anumānam āgamaś ca /",
    "SA20mavt:3338": "tatra pratyakṣaṃ pañcendriyajaṃ mānasaṃ ca sukhaduḥkhādisamvedanaṃ /",
    "SA20mavt:3339": "trirūpaliṅgenānumeuyārthajñānam anumānaṃ /",
    "SA20mavt:3340": "āptavāgāgamaḥ /",
    "SA20mavt:3341": "āptāḥ punar anṛtahetuvimuktāḥ /",
    "SA20mavt:3342": "athavā pratyakṣānumānāgamaprasiddhena hetunā dṛṣṭāntena ca tat",
    "SA20mavt:3343": "prasiddhasyaiva sādhyasya paramprati sādhyatvāt pramāṇatrayaṃ niśrityeti",
    "SA20mavt:3344": "upapattisādhanayuktyā prasiddhaṃ vastu iti /",
    "SA20mavt:3345": "upapattis trirūpaṃ liṅgaṃ sādhyapratipādanopāyatvāt /",
    "SA20mavt:3346": "upapatteḥ sādhanam upapattisādhanaṃ trirūpaliṅgākhyānaṃ tena tat",
    "SA20mavt:3347": "pratipādanāt /",
    "SA20mavt:3348": "yuktir upāyo yena prayoganiyamena liṅgasya trirūpyam ākhyāyate /",
    "SA20mavt:3349": "athavopapātir ananyathāsambhavaḥ /",
    "SA20mavt:3350": "sādhanyuktir avayavasambandhaḥ /",
    "SA20mavt:3351": "upapatteḥ sādhanayuktir iti vigrahaḥ /",
    "SA20mavt:3352": "athavopapattir eva sādhanayuktir iti vigrahaḥ /",
    "SA20mavt:3353": "anyasādhanayuktibhyo vyavacchedārtham upapattigrahaṇaṃ /",
    "SA20mavt:3354": "evaṃ pramāṇatrayaṃ niśrityopapattisādhana yuktyā yat prasiddhaṃ vastu",
    "SA20mavt:3355": "trayāṇāṃ bhāvanām anyatamat tad yuktiprasiddham ucyate /",
    "SA20mavt:3356": "uktaṃ prasiddhatattvaṃ //",
    "SA20mavt:3357": "{ viśuddhigocaratattvaṃ }",
    "SA20mavt:3358": "tad anantaraṃ tu viśuddhiviṣayaṃ vaktavyam ityata āha -",
    "SA20mavt:3359": "viśuddhigocaratattvaṃ dvividham iti /",
    "SA20mavt:3360": "tattu yathā dvividhaṃ tat pradarśayann āha -",
    "SA20mavt:3361": "kleśāvaraṇaviśuddhijñānagocaraṃ jñeyāvaraṇaviśuddhijñānagocarañceti",
    "SA20mavt:3362": "kleśāvaraṇaviśuddhiḥ kleśāvaraṇaprahāṇaṃ /",
    "SA20mavt:3363": "kleśāvaraṇaviśuddhaye kleśāvaraṇaviśuddhau vā jñānaṃ",
    "SA20mavt:3364": "kleśāvaraṇaviśuddhijñānaṃ /",
    "SA20mavt:3365": "kleśāvaraṇaviśuddhiprayojanaṃ tan nimittaṃ vetyarthaḥ /",
    "SA20mavt:3366": "tasya kleśāvaraṇaviśuddhijñānasya gocaram iti viṣaya ityarthaḥ /",
    "SA20mavt:3367": "evaṃ jñeyāvaraṇaviśuddhijñānasya gocaram api vaktavyaṃ /",
    "SA20mavt:3368": "tatra kleśāvaraṇaṃ sarve darśanabhāvanāmārgaprahātavyāḥ kleśopakleśā",
    "SA20mavt:3369": "ityato darśanabhāvanātad upacārajñanaviṣayaṃ śrāvakapratyekabuddhānāṃ",
    "SA20mavt:3370": "yat tattvaṃ duḥkhasamudayanirodhamārgasatyam ucyate tat",
    "SA20mavt:3371": "kleśāvaraṇaviśuddhijñānasya gocaraṃ /",
    "SA20mavt:3372": "jñātavyaṃ jñeyaṃ /",
    "SA20mavt:3373": "tac ca sarvātmanā pañca vidyāsthānāni /",
    "SA20mavt:3374": "tāni punar adhyātmavyākaraṇahetucikitsāsarvaśilpakarmasthānākhyāni /",
    "SA20mavt:3375": "tatra jñānavibandhabhūtam akliṣṭam ajñānaṃ jñeyāvaraṇaṃ /",
    "SA20mavt:3376": "tad viśodhanaṃ lokottarajñānānulomādhimukticaryābhūmisaṅgṛhītaṃ tat",
    "SA20mavt:3377": "pṛṣṭhalabdhañca jñānaṃ /",
    "SA20mavt:3378": "tat punar bodhisattvatathāgatasantānavartiṃ /",
    "SA20mavt:3379": "tasya ca tathatā sarvatragādyarthamukhenālambanam ityato",
    "SA20mavt:3380": "jñeyāvaraṇaviśuddhijñānagocarasya tattvaṃ tathatā /",
    "SA20mavt:3381": "phalahetutattvoktyā sūkṣmatattvoktyā ca viśūddhigocaraṃ dvividham api",
    "SA20mavt:3382": "nirdiṣṭam eveti punar asya vidhānaṃ vyarthaṃ /",
    "SA20mavt:3383": "na vyarthaṃ /",
    "SA20mavt:3384": "yatas tat phalahetutattvaṃ sūkṣmaṃ ca vastu vyavasthānata uktaṃ /",
    "SA20mavt:3385": "atra tvāvaraṇaṃ yathā viśuddhyate tathaitan nirdiṣṭaṃ /",
    "SA20mavt:3386": "idaṃ dvividhaṃ viśuddhigocaram ekasmāt pariniṣpannād eva svabhāvāt",
    "SA20mavt:3387": "kīrtitaṃ /",
    "SA20mavt:3388": "atraiva kāraṇam āha - na hyanyaḥ svabhāvo viśuddhijñānagocaro",
    "SA20mavt:3389": "bhavatīti /",
    "SA20mavt:3390": "kiṃ kāraṇaṃ ?",
    "SA20mavt:3391": "abhūtaparikalpasya dauṣṭhulyamaladvayena samalabhūtatvāt parikalpitasya",
    "SA20mavt:3392": "cāsattvāt /",
    "SA20mavt:3393": "dvividhajñānaviṣayasya tu dharmatāyā viśuddhiviṣayatattvaṃ",
    "SA20mavt:3394": "pariniṣpannād eva vyavasthāpyata iti /",
    "SA20mavt:3395": "uktaṃ viśuddhigocaratattvaṃ //3-12//",
    "SA20mavt:3396": "{ saṅgrahatattvaṃ }",
    "SA20mavt:3397": "tad anantaraṃ tu saṅgrahatattvaṃ vaktavyam ityataḥ pṛcchati - kathaṃ",
    "SA20mavt:3398": "trividhe mūlatattve saṅgrahatattvaṃ veditavyam iti /",
    "SA20mavt:3399": "saṅgrahatattvaṃ trividhe mūlatattve saṃgṛhītaṃ pradarśayann āha -",
    "SA20mavt:3400": "nimittasya vikalpasya nāmnaśca dvayasaṃgrahaḥ /",
    "SA20mavt:3401": "iti vistaraḥ /",
    "SA20mavt:3402": "dvaye paratantre parikalpite ca saṅgrahaḥ /",
    "SA20mavt:3403": "tatra saṅgrahatattvaṃ pañca vastūnītyata āha - yathāyogaṃ pañca",
    "SA20mavt:3404": "vastūny ārabhyeti /",
    "SA20mavt:3405": "yathāyogaṃ mūlatattve pañca vastūni saṅgṛhītāni veditavyāni na tu",
    "SA20mavt:3406": "yathākramaṃ /",
    "SA20mavt:3407": "pañca punar vastūni nimittaṃ nāma vikalpas tathatā samyag jñānaṃ ceti",
    "SA20mavt:3408": "sarvasya jñeyasyāsmin pañcavidhe vastuni saṅgrahād etat pañcavidhaṃ",
    "SA20mavt:3409": "vastu saṃgrahatattvam ity ucyate /",
    "SA20mavt:3410": "tatra nimittam ālayavijñānaṃ kliṣṭamanaḥpravṛttivijñānāni ca /",
    "SA20mavt:3411": "anyo'nyanimittabhāvān nimittaṃ /",
    "SA20mavt:3412": "nāma yat tasyaiva nimittasyā'nabhilāpyasyāpi sato'kṣinikocavad sūcakam",
    "SA20mavt:3413": "abhidhānaṃ /",
    "SA20mavt:3414": "yathoktanimittasvabhāvaviśeṣavikalpakāstraidhātukapratisaṃyuktāścittacaittā",
    "SA20mavt:3415": "vikalpaḥ /",
    "SA20mavt:3416": "śūnyatā tathatā /",
    "SA20mavt:3417": "samyag jñānaṃ lokottaraṃ tathatālambanaṃ /",
    "SA20mavt:3418": "kramaḥ punar eṣāṃ tatra saṅkleśaprajñaptivastutvān nimittam ādau /",
    "SA20mavt:3419": "saṅkleśaprajñaptitvād anantaraṃ nāma /",
    "SA20mavt:3420": "yathā nāma tathā saṅkleśaprajñaptivastuvikalpatvāt tad anantaraṃ",
    "SA20mavt:3421": "vikalpaḥ /",
    "SA20mavt:3422": "sa ca saṅkleśas tathatāsamyag jñānena nirudhyata iti tad anantaraṃ",
    "SA20mavt:3423": "tathatā samyag jñānañceti kecit /",
    "SA20mavt:3424": "bhrāntinimittaṃ bhrāntidauṣṭhulyaṃ tan nimittam iti /",
    "SA20mavt:3425": "tasmād bhrāntis tasya nimittaṃ prakṛtiśamas tatra jñānaṃ //",
    "SA20mavt:3426": "ity anayā gāthayā'sya pañcavidhasya vastuno'rtha ity anye /",
    "SA20mavt:3427": "tatrā'dhyātmikacakṣurādivijñānsaṃgṛhītāyā bhrānter nimittaṃ",
    "SA20mavt:3428": "bāhyādhyātmikā rūpādicakṣurādisaṃgṛhītā bhrāntiḥ /",
    "SA20mavt:3429": "tasyā bāhyādhyātimikāyā bhrānter nimittaṃ dauṣṭhulyaṃ /",
    "SA20mavt:3430": "tat punar ālayavijñānavāsanā /",
    "SA20mavt:3431": "tasyā vāsanāyā nimittaṃ saiva bāhyādhyātmikabhrāntiḥ /",
    "SA20mavt:3432": "tasmāt tatrābhilāpapravṛttiḥ /",
    "SA20mavt:3433": "abhilāpavaśāc ca vāsanāyā avasthānam ālayavijñāne /",
    "SA20mavt:3434": "prakṛtiśama iti tathatā /",
    "SA20mavt:3435": "prakṛtyā kliṣṭatvād dharmadhātoḥ /",
    "SA20mavt:3436": "tatra ca jñānam iti tathatālambanaṃ mārgasaṃgṛhītaṃ yaj jñānaṃ /",
    "SA20mavt:3437": "tatra nimittavikalpayoḥ paratantreṇa saṅgrahaḥ hetupratyayotpāditatvāt / [p.101]",
    "SA20mavt:3438": "nāmnaḥ parikalpiteneti /",
    "SA20mavt:3439": "yathānāmārthābhāvān nāmnaḥ parikalpitena saṅgrahaḥ /",
    "SA20mavt:3440": "evam adhikārasaṅgrahaḥ parikalpitena nāmno na svabhāvasaṅgrahaḥ iti yad",
    "SA20mavt:3441": "uktaṃ niṣsvabhāvasiddhatvāt parikalpitaḥ svabhāvo",
    "SA20mavt:3442": "nimittādipañcavastubhir na saṅgṛhīta iti tan na virudhyate tatra",
    "SA20mavt:3443": "svabhāvasaṅgrahasya vivakṣitatvāt /",
    "SA20mavt:3444": "samyag jñānasatattvasya iti /",
    "SA20mavt:3445": "sadā śobhanaṃ vā tattvaṃ satattvaṃ tathatā śūnyatālambanādvayajñānaṃ",
    "SA20mavt:3446": "tat pṛṣṭhalabdhaśuddhalaukikaṃ ca samyag jñānaṃ /",
    "SA20mavt:3447": "tathatāsamyag jñānayor avikārā'viparyāsapariniṣpattyā yathākramaṃ",
    "SA20mavt:3448": "pariniṣpannatvād ekenaiva pariniṣpannena svabhāvena saṅgraha iti /",
    "SA20mavt:3449": "tad uktaṃ saṅgrahatattvaṃ //3-13//",
    "SA20mavt:3450": "{ prabhedatattvaṃ }",
    "SA20mavt:3451": "idānīṃ prabhedatattvaṃ katividhaṃ kathañca tanmūlatattve saṅgṛhītam",
    "SA20mavt:3452": "iti na vijñāyata ityataḥ pṛcchati - prabhedatattvaṃ mūlatattve katham",
    "SA20mavt:3453": "veditavyam iti /",
    "SA20mavt:3454": "ata āha - saptavidhaṃ prabhedatattvaṃ /",
    "SA20mavt:3455": "katham ityata āha - pravṛttitattvaṃ lakṣaṇatattvam iti vistaraḥ /",
    "SA20mavt:3456": "yaiva ca sandhinirmocaranasūtre saptavidhā tathatā nirdiṣṭā",
    "SA20mavt:3457": "pravṛttitathatāyāvat samyag pratipattitathateti saivā'tra saptavidhaṃ",
    "SA20mavt:3458": "prabhedatattvam ityuktā pravṛttitattvaṃ yāvat samyakpratipattitattvam iti",
    "SA20mavt:3459": "tatra pravṛttitattvaṃ yā saṃsārā'navarāgratā saiva ca pravṛtti tathatā",
    "SA20mavt:3460": "yasmān na jātu tasyāgratāyogo bhavati /",
    "SA20mavt:3461": "lakṣaṇatattvaṃ pudgaladharmanairātmyaṃ / [p.102]",
    "SA20mavt:3462": "ananyatvāc caturvidhalakṣaṇatathatā /",
    "SA20mavt:3463": "vijñaptitattvaṃ vijñaptimātratā dharmāṇāṃ /",
    "SA20mavt:3464": "nirvikalpaṃ jñānaṃ vijñaptyāśrayabhāvād vijñptitattvam ity apare /",
    "SA20mavt:3465": "ananyathābhāvatvād vijñaptitattvasya vijñaptitathatocyate /",
    "SA20mavt:3466": "sanniveśatattvaṃ duḥkhasatyaṃ saṃskārāṇāṃ duḥkhasanniviṣṭatvāt /",
    "SA20mavt:3467": "saiva ca tathatā nityaṃ tathaiveti kṛtvā /",
    "SA20mavt:3468": "mithyāpratipattitattvaṃ samudayasatyaṃ /",
    "SA20mavt:3469": "sā punar yā teṣu saṃskāreṣu guṇadarśanena pravṛttiḥ /",
    "SA20mavt:3470": "viśuddhitattvaṃ kleśajñeyāvaraṇaviśuddhiḥ /",
    "SA20mavt:3471": "sā punas tathā nirodhasatyañca /",
    "SA20mavt:3472": "āśrayaparāvṛttyātmatā nirodhātmatā nirodhasatyam evetyapare /",
    "SA20mavt:3473": "samyakpratipattitattvaṃ mārgasatyaṃ /",
    "SA20mavt:3474": "vijñaptitattvaṃ yoniśaḥ prayogaḥ /",
    "SA20mavt:3475": "samyakpratipattitattvaṃ vijñaptitattvaṃ ca mārgasatyam evetyanye /",
    "SA20mavt:3476": "etāny api trīṇi tattvāni nityaṃ tathaiveti tathatāvacanam bhavati /",
    "SA20mavt:3477": "tatra -",
    "SA20mavt:3478": "pravṛttitattvaṃ dvividhaṃ",
    "SA20mavt:3479": "mūlatattvaṃ veditavyaṃ parikalpitaparatantralakṣaṇaṃ /",
    "SA20mavt:3480": "tatra pravṛttir janmanāmanādimān prabandhaḥ /",
    "SA20mavt:3481": "sā cā'vidyamānatvāt parikalpitaḥ svabhāvaḥ /",
    "SA20mavt:3482": "yeṣāṃ tu sa prabandhaṣthe hetuprabhāvitatvāt paratantraḥ svabhāvaḥ /",
    "SA20mavt:3483": "evaṃ yeṣāṃ yā ca pravṛttis tat pravṛttitattvam iti nirdiṣṭaṃ bhavati /",
    "SA20mavt:3484": "athavā kleśakarmajanmanām anādimān utpādaḥ saṃsārapravṛttir ityucyate",
    "SA20mavt:3485": "sā ca parikalpitasvabhāvābhiniveśaprabhāvetetyāha -",
    "SA20mavt:3486": "pravṛttitattvaṃ dvividhaṃ",
    "SA20mavt:3487": "mūlatattvam ity uktaṃ /",
    "SA20mavt:3488": "tathā -",
    "SA20mavt:3489": "sanniveśakupannatā / iti /",
    "SA20mavt:3490": "mithyāpratipattiḥ kupannatā /",
    "SA20mavt:3491": "tathaiva dvividhaṃ mūlatattvam iti duḥkhasamudayayor",
    "SA20mavt:3492": "hetupratyayaprabhāvitatvāt parikalpitaviṣayatvāc ca",
    "SA20mavt:3493": "sanniveśamithyāpratipattitattvaṃ dvividhe saṃgṛhītaṃ /",
    "SA20mavt:3494": "ekaṃ lakṣaṇavijñaptiśuddhisamyak prapannatā /",
    "SA20mavt:3495": "lakṣaṇatattvaṃ vijñaptitattvaṃ viśuddhitattvaṃ samyak pratipattitattvaṃ",
    "SA20mavt:3496": "etāni catvāri tatvāny ekam eva mūlatattvaṃ yad uta pariniṣpannaḥ",
    "SA20mavt:3497": "svabhāvaḥ /",
    "SA20mavt:3498": "tatra lakṣaṇatattvaviśuddhitattvayor ananyathāpariniṣpannatvāt",
    "SA20mavt:3499": "pariniṣpannaḥ /",
    "SA20mavt:3500": "vijñaptitattvaṃ samyak pratipattitattvaṃ cā'viparyāsapariniṣpattyā",
    "SA20mavt:3501": "pariniṣpannaḥ / [p.103]",
    "SA20mavt:3502": "atra pravṛttisanniveśamithyāpratipattitattvais tribhiḥ sattvasāmyaṃ",
    "SA20mavt:3503": "darśitaṃ /",
    "SA20mavt:3504": "lakṣaṇavijñaptitattvābhyāṃ dharmasāmyaṃ /",
    "SA20mavt:3505": "viśuddhitattvena bodhisāmyaṃ /",
    "SA20mavt:3506": "samyakpratipattitattvena prajñāsāmyaṃ pradarśitam iti /",
    "SA20mavt:3507": "āha ca -",
    "SA20mavt:3508": "sattvasāmyaṃ tribhiḥ proktaṃ dharmasāmyaṃ dvayena tu /",
    "SA20mavt:3509": "bodhiprajñāsāmyam evam ekaikena pradarśitaṃ //",
    "SA20mavt:3510": "iti //3-14//",
    "SA20mavt:3511": "{ kauśalyatattvaṃ }",
    "SA20mavt:3512": "prabhedatattvānantaraṃ kauśalyatattvam uddiṣṭaṃ /",
    "SA20mavt:3513": "kuśalyatattvaṃ darśanapratipakṣeṇaety uktaṃ /",
    "SA20mavt:3514": "tatpunaḥ skandhādiṣu kathaṃ daśavidham ātmadarśanam iti na jñāyata",
    "SA20mavt:3515": "ityataḥ pṛcchati - katham eṣu skandhādiṣu daśavidham ātmadarśanam iti ?",
    "SA20mavt:3516": "ata āha -",
    "SA20mavt:3517": "ekahetutvabhoktṛtve kartṛtvavaśavartate /",
    "SA20mavt:3518": "ādhipatyārthanityatve kleśaśuddhyāśraye'pi ca //",
    "SA20mavt:3519": "yigotvā'muktamuktatve ātmadarśnam eṣu hi / iti /",
    "SA20mavt:3520": "skandhādiṣv iti sambadhyate /",
    "SA20mavt:3521": "eṣa tu daśavidha ātmā'sadgrāha [p.104]",
    "SA20mavt:3522": "ityātmano'sattvād asadgrāha ityāha /",
    "SA20mavt:3523": "yadyātmā nāsti kathaṃ grāhaparatantraḥ sannirviṣayo grāhaḥ pravartata",
    "SA20mavt:3524": "iti ?natveṣa nirviṣayaḥ skandhādiṣu pravartate /",
    "SA20mavt:3525": "tasmāt teṣāṃ pratipakṣeṇa daśavidhaṃ skandhādikauśalyam uktaṃ /",
    "SA20mavt:3526": "kathaṃ punaḥ skandhādiṣv evāyam ātmagrāho natvāmā sanniścīyate ?",
    "SA20mavt:3527": "yataḥ skandhādivyatirikta ātmā yuktyā parīkṣyamāṇo nopalabhyate /",
    "SA20mavt:3528": "yadātmatvādīnām ātmakriyāsvarūpaṃ tat sarvam api pravartate",
    "SA20mavt:3529": "skandhādiṣvevetyataḥ skandhādaya evātmagrāhanibandhanam iti pratīyate /",
    "SA20mavt:3530": "ebhir daśavidhair ātmābhiniveśo nāmātmagrāhaḥ pravartate nānyair",
    "SA20mavt:3531": "ityataḥ skandhādikauśalyaṃ sarvātmagrāhasya pratipakṣatvena veditavyaṃ /",
    "SA20mavt:3532": "yad uta ekatvagrāha iti pañcopādānaskandheṣu piṇḍātmagrāhataḥ tat",
    "SA20mavt:3533": "pratipakṣeṇa skandhakauśalyaṃ /",
    "SA20mavt:3534": "hetutvagrāha iti cakṣurādīnāṃ prayojakatvād ātmani hetutvagrāhaḥ tat",
    "SA20mavt:3535": "pratipakṣeṇa dhātukauśalyaṃ /",
    "SA20mavt:3536": "evam anyeṣv api vipakṣapratipakṣaṃ vaktavyaṃ /",
    "SA20mavt:3537": "athavātmatvāt sarvaṃ pravartata ityayaṃ hetutvagrāhaḥ /",
    "SA20mavt:3538": "yasya veṣṭam aniṣṭañceha janmani phalaṃ tasya śubhāśubhasya karmaṇa ātmā",
    "SA20mavt:3539": "hetur iti cetanā hetutvagrāhaḥ /",
    "SA20mavt:3540": "bhoktṛtvagrāha iti ātmā bhoktā cetanatvāt /",
    "SA20mavt:3541": "vyaktāvyaktaṃ tu bhojanam acetanatvāt /",
    "SA20mavt:3542": "athavā yasya śubham aśubhaṃ karmabhir utpadyate sa eva tat phalānāṃ",
    "SA20mavt:3543": "bhokteti bhoktṛtvagrāhaḥ /",
    "SA20mavt:3544": "kartṛtvagrāha iti ātmaiva sukṛta-duṣkṛtānāṃ karmaṇāṃ karteti yo grāhaḥ",
    "SA20mavt:3545": "yo vā karaṇādyupetas tās tāḥ kriyāḥ karoti sa ātmeti kartṛtvagrāhaḥ /",
    "SA20mavt:3546": "svatantragrāha iti yat svairaṃ vaśitvaṃ sa ātmā yo'dhikāraḥ sa ātmeti",
    "SA20mavt:3547": "yo grāhaḥ /",
    "SA20mavt:3548": "hetvanurūpasyaiva vā phalasyotpattau vaśitvam asyeti svatantragrāhaḥ /",
    "SA20mavt:3549": "adhipatitvagrāha iti yo'dhipatiḥ prabhurīśvaraḥ sa ātmeti /",
    "SA20mavt:3550": "phalasyaiva vā'nurūpeṇācaraṇaṃ tad adhipatitvād",
    "SA20mavt:3551": "ātmetyadhipatitvagrāhaḥ /",
    "SA20mavt:3552": "nityatvagrāha iti hetvādivastunā pañcavidhenā'viśuddho'pyātmā nitya",
    "SA20mavt:3553": "eva",
    "SA20mavt:3554": "anyathā [p.105]",
    "SA20mavt:3555": "tv akṛtābhyāgamaḥ kṛtasya nāśaśca /",
    "SA20mavt:3556": "tathā smṛteḥ pratyabhijñānasya cābhāvaḥ prasajyate /",
    "SA20mavt:3557": "saṅkliṣṭvyavadānatvagrāha iti saṅkleśavyavadānāśrayatvāt /",
    "SA20mavt:3558": "yogitvagrāha iti ātmani manaso dhāraṇaṃ yogaḥ prāṇamanasor vā nigrahaḥ",
    "SA20mavt:3559": "ātmano manasāṃ saṃyogaviśeṣo yogaḥ so'syāstīti yogī /",
    "SA20mavt:3560": "amuktamuktatvagrāhaśceti ātamno bandhād vimuktir iti yo vikalpaḥ //",
    "SA20mavt:3561": "katham idaṃ daśavidhaṃ kauśalyatattvaṃ mūlatattve'ntarbhavatīti /",
    "SA20mavt:3562": "kauśalyaṃ hi skandhādiṣu vaicakṣaṇyaṃ /",
    "SA20mavt:3563": "tat kathaṃ triṣu svabhāveṣv antarbhavati ?",
    "SA20mavt:3564": "asambhāvayataḥ praśnaḥ /",
    "SA20mavt:3565": "yatas triṣu svabhāveṣu te skandhādayo'ntarbhūtā iti kauśalyaviṣayā ete",
    "SA20mavt:3566": "kauśalyaśabdenodbhāvitāḥ /",
    "SA20mavt:3567": "na tu tasminn eva kauśalya iti /",
    "SA20mavt:3568": "ataḥ akuśalyatattvasyāpy adhikāratas tatrāntarbhāvo na tu svarūpata iti",
    "SA20mavt:3569": "veditavyaṃ tadyathā phalahetutattvamārgasatyaṃ triṣvantarbhūtam uktam iti",
    "SA20mavt:3570": "nanvevam api naiva vijñāyante yathā'ntarbhūtā iti pṛcchati katham",
    "SA20mavt:3571": "antarbhūtā iti ataścāha -",
    "SA20mavt:3572": "parikalpavikalpārthadharmatā'rthena teṣu te / iti /",
    "SA20mavt:3573": "teṣu triṣu svabhāveṣu te skandhādayo'ntarbhūtā ityadhikṛtaṃ /",
    "SA20mavt:3574": "tatra dhātvādibhyaḥ pūrvaṃ skandhānām antarbhūtatvaṃ prakāśayitavyaṃ",
    "SA20mavt:3575": "prathamaṃ nirdiṣṭatvāt tatrāpi rūpasyeti / [p.106]",
    "SA20mavt:3576": "ata āha - trividhaṃ rūpaṃ /",
    "SA20mavt:3577": "kathaṃ ?",
    "SA20mavt:3578": "parikalpitaṃ rūpaṃ vikalpitaṃ rūpaṃ dharmatārūpañca /",
    "SA20mavt:3579": "tatra kiṃ parikalpitaṃ rūpaṃ ?",
    "SA20mavt:3580": "yo rūpasya parikalpitaḥ svabhāva iti /",
    "SA20mavt:3581": "tac ca yā'nyatra nāmnopalabdhis tatra viṣayasvabhāvaḥ parikalpyate /",
    "SA20mavt:3582": "so'tyantam asattvāt parikalpita ity ucyate /",
    "SA20mavt:3583": "vikalpitaṃ rūpaṃ yo rūpasya paratantraḥ svabhāva iti",
    "SA20mavt:3584": "hetupratyayapratibaddha ityarthaḥ /",
    "SA20mavt:3585": "kim arthaṃ punar idaṃ vikalpitaṃ rūpam ucyata ityata āha - tatra hi",
    "SA20mavt:3586": "rūpavikalpaḥ kriyata iti /",
    "SA20mavt:3587": "yasmād rūpakhyātavijñāne'dṛṣṭatattvair aparijñātarūpasaṃjñatvād",
    "SA20mavt:3588": "rūpābhiniveśaḥ kriyate yathā skandheṣv ātmagrāhaḥ /",
    "SA20mavt:3589": "tasmāt paratantre vikalpitaṃ rūpam ityucyate /",
    "SA20mavt:3590": "dharmatārūpaṃ yo rūpasya pariniṣpannaḥ svabhāva iti /",
    "SA20mavt:3591": "tad vikalparūpaparikalpitarūpavigatātmikā śūnyatā /",
    "SA20mavt:3592": "yathā rūpam iti /",
    "SA20mavt:3593": "yathā rūpam tridhā bhittvā triṣu svabhāveṣv antarbhāvitam evaṃ",
    "SA20mavt:3594": "vedanādayaḥ skandhadhātvādayaś ca yojyā iti",
    "SA20mavt:3595": "vedanāsaṃjñāsaṃskāravijñānaskandhā dhātvāyatanāni",
    "SA20mavt:3596": "pratītyasamutpādāṅgāny-āyatanānāyatanāni-indriyāṇi adhvatrayaṃ",
    "SA20mavt:3597": "satyacatuṣṭayaṃ yānatrayaṃ saṃskṛtāsaṃskṛtañcetyetad api vedanādikaṃ",
    "SA20mavt:3598": "dhātvādikañca pratyekaṃ parikalpitavikalpitadharmatāsvabhāvabhedatas",
    "SA20mavt:3599": "tridhā bhittvā triṣu svabhāveṣv antarbhāvayitavyaṃ /",
    "SA20mavt:3600": "tatra pratibhāseṣu vedanādiṣu yo'tyantam asadbhūto grāhyagrāhakabhāvo",
    "SA20mavt:3601": "rūpapratibhāseṣu yathā grāhyabhāvaḥ parikalpyate sā parikalpitā",
    "SA20mavt:3602": "vedanā yāvat parikalpitaṃ vijñānaṃ /",
    "SA20mavt:3603": "yasmin grāhyagrāheka vikalpaḥ kriyate sā vikalpitā vedanā yāvad",
    "SA20mavt:3604": "vikalpitaṃ vijñānaṃ /",
    "SA20mavt:3605": "dharmatāvedanā yo vedanāyāḥ pariniṣpannaḥ svabhāvaḥ /",
    "SA20mavt:3606": "evaṃ yāvad dharmatāvijñānaṃ veditavyaṃ /",
    "SA20mavt:3607": "evaṃ dhātvāyatanādiṣv api yathāsaṃbhavaṃ vistareṇa vaktavyaṃ /",
    "SA20mavt:3608": "rūpavedane yāvat saṃskṛtāsaṃskṛtam iti yo nāmābhidheyo bhāvaḥ so'pi",
    "SA20mavt:3609": "porikalpitaparatantrapariniṣpannasvabhāvo veditavyaḥ /",
    "SA20mavt:3610": "kathaṃ ?",
    "SA20mavt:3611": "tatra rūpādisvabhāvaprajñaptatvāt parikalpitaḥ",
    "SA20mavt:3612": "prajñaptyadhiṣṭhānabhāvāt paratantraḥ pratyayaparatantratvāt tasyaiva",
    "SA20mavt:3613": "rūpādibhāvātyantavigatatvaṃ pariniṣpannaḥ /",
    "SA20mavt:3614": "nanu paratantra eva manuṣyādibhāvena nāmnocyate na parikalpita ity",
    "SA20mavt:3615": "anarthaka",
    "SA20mavt:3616": "eva parikalpitavikalpaḥ /",
    "SA20mavt:3617": "nānarthakaḥ /",
    "SA20mavt:3618": "tatra manuṣyādisvabhāvasyādhyāropitatvāt /",
    "SA20mavt:3619": "yathā hi nāmārthe pravartate tathā tathaiva nāsti /",
    "SA20mavt:3620": "bālas tu tat svabhāvam abhiniviśanti tac ca mithyā'dhyavasitaṃ na tu",
    "SA20mavt:3621": "bhūtārtheneti /",
    "SA20mavt:3622": "kuta etat ?",
    "SA20mavt:3623": "nāmārthayoḥ sārūpye vairūpye ca vācyavācakabhāvavyāvṛttitaḥ /",
    "SA20mavt:3624": "yadi vṛkṣādiśabdānāṃ tad arthānāṃ cābhinnarūpatā evaṃ nāmnas",
    "SA20mavt:3625": "tadarthaṃ rūpā'vyatirekād vācakatvaṃ vyāvartyate'rthavat /",
    "SA20mavt:3626": "arthasyāpi nāmasvarūpā'vyatirekād vācyatvaṃ vihīyate",
    "SA20mavt:3627": "niyamahetvabhāvāt /",
    "SA20mavt:3628": "namno'pi vānyat vācakārthasya ca vācyaṃ prasajyata",
    "SA20mavt:3629": "ityanavasthāprasaṅgāth/",
    "SA20mavt:3630": "ekasya cārthasya nāmabahutve nāmnaścārthabahutve'nekarūpatā prasajyate",
    "SA20mavt:3631": "ekasya tu bahusvarūpatvaṃ na yujyate /",
    "SA20mavt:3632": "abhāvavācakānām arthavatām asattvaṃ tad arthasyābhāvarūpatvāt tad",
    "SA20mavt:3633": "arthasyāpi vā sattvaṃ nāmno'stitvād iti /",
    "SA20mavt:3634": "vairūpye'pi śabdānurūpyeṇārthapratyayābhāvaḥ /",
    "SA20mavt:3635": "śabda eva hi tatra vṛkṣo nārthaḥ /",
    "SA20mavt:3636": "arthastu na vṛkṣo nāpyavṛkṣaḥ /",
    "SA20mavt:3637": "tasmād vṛkṣaśabdārthasya na vṛkṣajñānaviṣayatvaṃ tad",
    "SA20mavt:3638": "arthasyā'vṛkṣātmakatvāt /",
    "SA20mavt:3639": "tad vidhañca śabdārthayor vācyavācakabhāvavyāvṛttiḥ /",
    "SA20mavt:3640": "vailakṣaṇye ca vācyavācakaniyamo na syāt niyamakāraṇābhāvāt /",
    "SA20mavt:3641": "nāma cārtham utpādayed abhivyañjayed vā /",
    "SA20mavt:3642": "tatra notpādayati utpanne'rthe nāmakaraṇāt /",
    "SA20mavt:3643": "utpanno'pi punaḥ punar utpādayitavya iti prasaṅga punaḥ panar",
    "SA20mavt:3644": "nāmakaraṇāt /",
    "SA20mavt:3645": "nāpyabhivyañjayati yasmād arthaṃ gṛhītvā nāma kriyate na ca",
    "SA20mavt:3646": "gṛhītasyābhivyañjakaṃ yuktaṃ /",
    "SA20mavt:3647": "tenaiva nāmnā tamevārtham anyo na gṛhṇāti yas tan na jānāti /",
    "SA20mavt:3648": "tadeva tasyaivārthasyābhivyañjakaṃ cānabhivyañjakañceti na yuktaṃ /",
    "SA20mavt:3649": "nābhivyañjakapradīpādayo vyaṅgyam arthaṃ vyutpattyapekṣā vyañjayanti",
    "SA20mavt:3650": "na ca vyaṅgyeṣu ghaṭapaṭādiṣu vyañjakaniyamo dṛṣṭa iti sarvo'rthaḥ",
    "SA20mavt:3651": "sarveṇa nāmnā'bhivyajyeta /",
    "SA20mavt:3652": "na ca gandhādiṣu niyamābhāvaḥ /",
    "SA20mavt:3653": "yatmāt kuthārajalādīnāṃ gandhādyutpādayitṛtvam iṣṭaṃ na tu",
    "SA20mavt:3654": "vyañjakatvaṃ / [p.108]",
    "SA20mavt:3655": "tasmād vācyavācakābhiniveśo grāhyagrāhakābhiniveśavad asadarthaṃ",
    "SA20mavt:3656": "eveti pratīyate /",
    "SA20mavt:3657": "evaṃ triṣu svabhāveṣu skandhādīnām anantarbhāvād daśavidhaṃ",
    "SA20mavt:3658": "kauśalyatattvaṃ mūlatattva eva draṣṭavyaṃ /",
    "SA20mavt:3659": "skandhādikauśalyam idam idamātmadarśanapratipakṣatvenoktaṃ /",
    "SA20mavt:3660": "yasmistvarthe skandhādikauśalyaṃ vipakṣātmadṛṣṭapratipakṣaḥ",
    "SA20mavt:3661": "skandhādyartho nokta ityataḥ sa idānīm ucyate //3-16//",
    "SA20mavt:3662": "{ skandhārthaḥ }",
    "SA20mavt:3663": "amekartvābhisaṅkṣepaparicchedārtha āditaḥ /",
    "SA20mavt:3664": "ādita ityādāv ucyata iti sambadhyate /",
    "SA20mavt:3665": "āditas tāvat skandhā ucyante /",
    "SA20mavt:3666": "te ca trividhenārthena veditavyāḥ /",
    "SA20mavt:3667": "anekatvārthena yat kiñcid rūpam atītānāgatapratyutpannamādhyātmikaṃ",
    "SA20mavt:3668": "vā bāhyaṃ vā audārikaṃ vā sūkṣmaṃ vā hīnaṃ vā praṇītaṃ vā yadvā",
    "SA20mavt:3669": "dūre yadvā'ntike ityevam anekārthena bahūnām atītānāgatādīnāṃ",
    "SA20mavt:3670": "dravyāṇāṃ skandhaśabdenoktatvāt /",
    "SA20mavt:3671": "abhisaṅkṣipyetivacanād abhisaṃkṣepārthena skandha iti /",
    "SA20mavt:3672": "abhisaṃkṣiptetyekīkṛtya /",
    "SA20mavt:3673": "paricchedārthena ca skandha iti sambadhyate /",
    "SA20mavt:3674": "caśabdaḥ samuccayārthaḥ anekārthābhisaṃkṣepārthadvayasyāpi /",
    "SA20mavt:3675": "atra kāraṇam āha - skandhānāṃ rūpādilakṣaṇasya vedanādilakṣaṇebhyaḥ",
    "SA20mavt:3676": "pṛthag vyavasthāpanād iti /",
    "SA20mavt:3677": "pṛthakparicchinna iti paryāyaḥ /",
    "SA20mavt:3678": "kim atra kāraṇam ebhis tribhiraṅgaiḥ skandhārtho vyavasthāpyate ?",
    "SA20mavt:3679": "rāśyartho hi skandhārtha ityata evaṃ vyavasthāpyate /",
    "SA20mavt:3680": "evañca loke rāśyartho dṛṣṭaḥ /",
    "SA20mavt:3681": "yo'neko'bhisaṃkṣītaḥ paricchinnaḥ sa rāśir ityucyate /",
    "SA20mavt:3682": "yathā rūpaskandha evaṃ vedanādayo'pi skandhā veditavyāḥ /",
    "SA20mavt:3683": "tatra yo'yam ekātmagrāho yathā puruṣa evedaṃ sarvaṃ yad bhūtaṃ yac ca",
    "SA20mavt:3684": "bhāvyam ityādi tasya [p.109]",
    "SA20mavt:3685": "pratipakṣeṇa yathā skandhārthe kauśalyaṃ kāryaṃ tathoktaṃ /",
    "SA20mavt:3686": "katham iti ?",
    "SA20mavt:3687": "atītādibhinnarūpādiṣvaikadhyam abhisaṃkṣipteṣu",
    "SA20mavt:3688": "rūpādiskandhaprajñāpanāt /",
    "SA20mavt:3689": "etac ca trividhasammohapratipakṣeṇa trividhaskandhavyavasthāpanaṃ /",
    "SA20mavt:3690": "trividhaḥ sammoha ekatvasammohaḥ saṃvṛti sammoho lakṣaṇasaṅkīrṇasammohaś",
    "SA20mavt:3691": "ca //",
    "SA20mavt:3692": "{ dhātvarthaḥ }",
    "SA20mavt:3693": "skandhārthānantaraṃ dhātava uddiṣṭāḥ /",
    "SA20mavt:3694": "tasmāt skandhārthānanataraṃ dhātvartham āha -",
    "SA20mavt:3695": "grāhakagrāhyatad grāhavījārthaścāparo mataḥ / iti /",
    "SA20mavt:3696": "aparaśabdo'tra dhātāveva sambadhyate skandhānantaram uddiṣṭatvāt /",
    "SA20mavt:3697": "ata eva bhāṣyakāro'pyāha katamo'paraḥ /",
    "SA20mavt:3698": "dhātur iti /",
    "SA20mavt:3699": "bījārtho dhātvarthaḥ tadyathā svarṇo sati svarṇadhātur ucyate",
    "SA20mavt:3700": "svarṇabījam iti gamyate /",
    "SA20mavt:3701": "sa ca phalabhedāt tridhā bhidyate - grāhakadhātuḥ grāhyadhātuḥ tad",
    "SA20mavt:3702": "grāhadhātuṣca /",
    "SA20mavt:3703": "tatra grāhakabījārthaścakṣurdhātvādayaḥ /",
    "SA20mavt:3704": "cakṣurdhāturādir yeṣāṃ manaḥparyantās te cakṣur dhātvādayaḥ /",
    "SA20mavt:3705": "te ca rūpādiviṣayagrāhāśrayabhūtatvād grāhakāḥ /",
    "SA20mavt:3706": "sajātīyānāṃ cakṣurādīnāṃ hetutvād dhātava ucyante /",
    "SA20mavt:3707": "grāhyabījārtho rūpadhātvādayo dharmadhātuparyantāḥ /",
    "SA20mavt:3708": "cakṣurādivijñānaviṣayatvād grāhyāḥ /",
    "SA20mavt:3709": "te'pyevaṃ sabhāgānāṃ rūpādīnāṃ hetubhāvād dhātava ucyante /",
    "SA20mavt:3710": "tad grāhabījārthaścakṣurvijñānadhātvādayaḥ /",
    "SA20mavt:3711": "rūpādipratipattisvabhāvatvād rūpādigrāhāścakṣurivjñānādayo",
    "SA20mavt:3712": "manovijñānaparyantāḥ /",
    "SA20mavt:3713": "te'pi sabhāgānām eva cakṣurādivijñānānāṃ hetubhūtatvād dhātava",
    "SA20mavt:3714": "ucyante cakṣurvijñānadhātvādayo manovijñānadhātuparyantāḥ /",
    "SA20mavt:3715": "anye tvāhuḥ - cakṣurādyabhiniveśakarmavāsitam ālayavijñānaṃ",
    "SA20mavt:3716": "yathākramaṃ cakṣurādīnāṃ bījaṃ /",
    "SA20mavt:3717": "tathā rūpādyabhiniveśakarmavāsitam ālayavijñānaṃ yathākramaṃ",
    "SA20mavt:3718": "rūpādīnāṃ bījaṃ /",
    "SA20mavt:3719": "tathā cakṣurādivijñānābhiniveśakarmavāsitam ālayavijñānam eva",
    "SA20mavt:3720": "cakṣurādivijñānānāṃ yathākramaṃ bījam iti /",
    "SA20mavt:3721": "evaṃ tvālayavijñānam eva dhātuśabdavācyaṃ na cakṣurādaya iti cintyam",
    "SA20mavt:3722": "etat /",
    "SA20mavt:3723": "kartṛkriyākarmasammohavyāvartanārthaṃ trividhe bījārthe dhātur",
    "SA20mavt:3724": "vyavasthāpitaḥ /",
    "SA20mavt:3725": "atra pūrvacakṣurādaya uttaracakṣurādīnām eva hetavo bhavanti na",
    "SA20mavt:3726": "tatrānyaḥ kaścid ātmā'nyo vā hetuvidyata ityevaṃ dhātukauśalyād",
    "SA20mavt:3727": "ātmani hetugrāhavyāvṛttiḥ //3-17// [p.110]",
    "SA20mavt:3728": "{ āyatanārthaḥ }",
    "SA20mavt:3729": "dhātvarthānantaram āyatanānām artho vaktavyaḥ /",
    "SA20mavt:3730": "ata āha -",
    "SA20mavt:3731": "veditārthaparicchedabhogāyadvārato'paraṃ / iti /",
    "SA20mavt:3732": "dhātor aparāṇāṃ hyāyatanapratītyasamutpādādīnāṃ bahutvād",
    "SA20mavt:3733": "aparaśabdasya ca sāmānyatvāt praśnaḥ kim aparam iti /",
    "SA20mavt:3734": "dhātubhyo'nantaram uddiṣṭatvād arthata āyataneṣvevāyam",
    "SA20mavt:3735": "aparaśabdo'vatiṣṭhata iti jñāpanārtham āha - āyatanam iti /",
    "SA20mavt:3736": "tatra veditopabhogāyadvārārthena ṣaḍādhyātmikānyāyatanāni /",
    "SA20mavt:3737": "arthaparicchedopabhogāyadvārārthena ṣaḍ bāhyānīti /",
    "SA20mavt:3738": "āyadvārārthaṃ āyatanārthaḥ /",
    "SA20mavt:3739": "āya āgamaḥ /",
    "SA20mavt:3740": "taṃ veditārthaparicchedopabhogayos tanvantītyāyatanāni /",
    "SA20mavt:3741": "veditasaṃjñopabhogāyadvārebhedanādhyātmikabāhyaprabhedaḥ /",
    "SA20mavt:3742": "veditaṃ hi sukhaduḥkhā'duḥkhā'sukhaṃ /",
    "SA20mavt:3743": "tadevopabhujyata ity upabhogaḥ /",
    "SA20mavt:3744": "anubhūyata ityarthaḥ /",
    "SA20mavt:3745": "tasya vedanopabhogasyāyadvāram ādhyātimkānyevāyatanāny uktāni /",
    "SA20mavt:3746": "satyapi viṣayāṇāṃ tadāyadvārabhāve cakṣurādīnām āśrayāṇām",
    "SA20mavt:3747": "anugrahopaghātatvena tat pravīṇatvena cāsādhāraṇatvenāśrayatvāt sati",
    "SA20mavt:3748": "cakṣurādau taddvāreṇa vedanopabhogān nāstīti /",
    "SA20mavt:3749": "arthaparicchedaḥ saṃjñā arthanimittodgrahaṇātmakatvāt /",
    "SA20mavt:3750": "saivārthapratipattyatmakatvād viṣayam upabhuṅkte /",
    "SA20mavt:3751": "tadāyadvārabhāvena bāhyānyāyatanānyuktāni na tvādhyātmikāni",
    "SA20mavt:3752": "satyapi tadāyadvārabhāve yasmād",
    "SA20mavt:3753": "viṣayābhāve'rthaparicchedopabhogābhāvaḥ satyapy ādhyātmike",
    "SA20mavt:3754": "cakṣurādyāyatane /",
    "SA20mavt:3755": "veditārthaparicchedayoḥ sasamprayogayor ayadvārabhāvatvād",
    "SA20mavt:3756": "etānyāyatanāni veditavyāni /",
    "SA20mavt:3757": "pradhānaṃ hi dvayagrahaṇaṃ /",
    "SA20mavt:3758": "grahaṇaprādhānyaṃ punaḥ karmaphalopabhogād arthaparicchedātmakatvāc ca",
    "SA20mavt:3759": "veditārthaparicchedopabhogamukhena bhoktṛvikalpaḥ pravartata ityato",
    "SA20mavt:3760": "dvividhenārthenāyatane vyavasthānaṃ kṛtaṃ /",
    "SA20mavt:3761": "evam āyatanakauśalyaṃ bhoktā''dhyātmikānyāyatanāni bhojanam",
    "SA20mavt:3762": "āyatanāni bāhyāni /",
    "SA20mavt:3763": "nānyo bhoktetyātmani bhoktṛtvagrāho vyāvartate /",
    "SA20mavt:3764": "yad uktaṃ cakṣuāradyāyatanānām anugrahopaghātāt tad adhiṣṭhāna eva",
    "SA20mavt:3765": "bhoktṛtvavyavahāra iti tad ayuktaṃ /",
    "SA20mavt:3766": "rūpapratiṣedhena cakṣurādīnām āyatanānām apy asattvādātmavad iti",
    "SA20mavt:3767": "naiṣa",
    "SA20mavt:3768": "upālambhaḥ /",
    "SA20mavt:3769": "yasmāt parikalpitarūpasyaivātra pratiṣedhaḥ kriyate na vikalpatārūpasya",
    "SA20mavt:3770": "tatra cakṣurādiprapañcaparibhāvitakarmākṣiptatvenālayavijñānaṃ",
    "SA20mavt:3771": "pariṇāmaviśeṣaprāptamādhyātmikam āyatanaṃ /",
    "SA20mavt:3772": "tan nimittasya pravṛttivijñānasya rūpādipratibhāsaṃ bāhyāyatanaṃ /",
    "SA20mavt:3773": "ya ālayavijñānasya sādhāraṇārthapratibhāso yaś ca sattvapratibhāsaḥ",
    "SA20mavt:3774": "so'pi grāhyagrāhakapratibhāsasya",
    "SA20mavt:3775": "pravṛttivijñānasyotpattāvadhipatipratyayatvād bāhyam āyatanam ucyate",
    "SA20mavt:3776": "na tu tad viṣayatvād iti /",
    "SA20mavt:3777": "nanvevaṃ dvayam āśritya cakṣur vijñānādaya utpadyanta iti sūtravacanena",
    "SA20mavt:3778": "virudhyate /",
    "SA20mavt:3779": "rūpādipratibhāso vijñānād bhinnaḥ .",
    "SA20mavt:3780": "na ca tadeva tasyaivotpattipratyayo yuktaḥ /",
    "SA20mavt:3781": "utpannānutpannāvasthayor bhāvād abhāvāc ca svātmani vṛttivirodhāt /",
    "SA20mavt:3782": "tasmād avaśyaṃ vijñānanirbhāsād bhinnā rūpādayo'bhyupagantavyā iti",
    "SA20mavt:3783": "naiṣo'pyupālambhaḥ /",
    "SA20mavt:3784": "yasmād pādinirbhāsavijñānṃ sabhāgavijñānotpattaye pratyayavijñāne",
    "SA20mavt:3785": "vāsanām ādhatte /",
    "SA20mavt:3786": "vasanāpariṇāmāc ca rūpādyābhāsaṃ punar vijñānaṃ jāyate /",
    "SA20mavt:3787": "evaṃ vijñānanirbhāsātmakatvena vāsanāhito vijñānapratyaya ukta iti",
    "SA20mavt:3788": "na sūtravirodhaḥ /",
    "SA20mavt:3789": "evaṃ rūpādinirbhāsasyālambanārtho'py upapannaḥ svanirbhāsākārasya",
    "SA20mavt:3790": "vijñānasya pratyayatvāt /",
    "SA20mavt:3791": "athavā yathā bāhyārthavādibhir vijñānena sahaja ālambanapratyayo",
    "SA20mavt:3792": "vyavasthāpyate janyajanakavad abhāve'pi tad bhāvābhāvābhyāṃ",
    "SA20mavt:3793": "vijñānabhāvābhāvāvadhikṛtya evam ihāpi rūpādinirbhāsasya",
    "SA20mavt:3794": "vijñānasya vā'satyapi janyajanakabhāve tad bhāvābhāvayor",
    "SA20mavt:3795": "vijñānabhāvābhāvavyabhicārāt pratyayapratyayitvaṃ vyavasthāpyate /",
    "SA20mavt:3796": "rūpanirbhāsavijñānayor abhinnatvād dṛṣṭāntena mukhyato'sādṛśyam iti",
    "SA20mavt:3797": "na bhedopacārāt /",
    "SA20mavt:3798": "tadyathā grāhyagrāhakavikalpādhiṣṭḥānatvāt",
    "SA20mavt:3799": "svapnamāyāgandharvanagarādivijñānaṃ paramārthato'abhinnam api",
    "SA20mavt:3800": "grāhyagrāhakākāreṇa bhinnam iva vyavasthāpyata",
    "SA20mavt:3801": "ālambyālambakabhāvatvena tathā'nyatrāpi nāsti virodhaḥ /",
    "SA20mavt:3802": "api cālambyālambakabhāvaḥ sarvatropacaryata eva na mukhyo'sti /",
    "SA20mavt:3803": "nahi vijñānam utpannam anutpannaṃ vā viṣayam ālambate /",
    "SA20mavt:3804": "utpattyanantaravināśitvāt kriyākāle'navasthānād asattvāc ca /",
    "SA20mavt:3805": "viṣayaścotpanno'nutpanno vobhayathā'pyālambanatvenāyogyaḥ /",
    "SA20mavt:3806": "utpannasyā'navasthānād anutpannasya cāsattvāt /",
    "SA20mavt:3807": "nahi nirādhārālambanakriyā yujyate /",
    "SA20mavt:3808": "yasyāpi sattāmātreṇa kāryakāraṇabhāva evālambyālambakabhāvas",
    "SA20mavt:3809": "tasyāpi vartamānasya vijñānasyālambanaṃ nirarthakaṃ [p.112]",
    "SA20mavt:3810": "bhavati tadātmatvena siddheḥ /",
    "SA20mavt:3811": "utpadyamānasyāpi nirarthakam asattvāt /",
    "SA20mavt:3812": "notpadyamānasya nirarthakaṃ yasmād viṣayasadbhāve vijñānaṃ tan",
    "SA20mavt:3813": "nirbhāsam ātmānaṃ pratilabhate /",
    "SA20mavt:3814": "yadi viṣayanirbhāso vijñānasya bāhyārthanimittaḥ evam",
    "SA20mavt:3815": "atītānāgatasvapnādivijñānasya nirākāratvaṃ vartate /",
    "SA20mavt:3816": "tad arthābhāvād vā sattvaṃ /",
    "SA20mavt:3817": "na vikalaiḥ pratyayaiḥ kāryam utpadyate atiprasaṅgāt /",
    "SA20mavt:3818": "na cāsataḥ pratyayatvaṃ yujyate /",
    "SA20mavt:3819": "na ca bāhyārtha ālambanapratyayo vijñānasya tena vināpi bhāvāt /",
    "SA20mavt:3820": "tasmāt sarvam eva vijñānaṃ taimirikādīnām iva",
    "SA20mavt:3821": "bāhyārthālambananirapekṣam evābhyupagantavyaṃ //",
    "SA20mavt:3822": "{ pratītyasamutpādārthaḥ }",
    "SA20mavt:3823": "āyatanā'rthānantaraṃ pratītyasamutpādārtho vaktavya ityata āha -",
    "SA20mavt:3824": "pratītyasamutpādārthaḥ /",
    "SA20mavt:3825": "punar hetuphalāyāsā'nāropā'napavādataḥ //",
    "SA20mavt:3826": "nirīhānityasamarthapratyayotpādanārthaḥ /",
    "SA20mavt:3827": "yathoktaṃ sūtre'pi - etad asmin satīdambhavati /",
    "SA20mavt:3828": "asyotpādādidam utpadyate yad utāvidyāpratyayāḥ saṃskārā iti vistaraḥ",
    "SA20mavt:3829": "ayaṃ ca pratītyasamutpādo hetupahalakriyāṇāṃ",
    "SA20mavt:3830": "samāropāpavādapratiṣedheneṣyata iti pratipādayann āha -",
    "SA20mavt:3831": "hetuphalakriyāṇām asamāropavādārthaḥ pratītyasamutpādārtha iti /",
    "SA20mavt:3832": "āyāsaśabdena tu kriyoktā /",
    "SA20mavt:3833": "tatra hetusamāropaḥ avidyādīn hitvā puruṣeśvarāṇupradhāṇādīnāṃ",
    "SA20mavt:3834": "hetutvakalpanāt /",
    "SA20mavt:3835": "etad eva pratipādayann āha - saṃskārādīnāṃ jarāmaraṇaparyantānāṃ",
    "SA20mavt:3836": "viṣamahetukalpnād iti /",
    "SA20mavt:3837": "saṃskārādīnāṃ hy anityānāṃ nityaḥ puruṣādiko hetur viṣamo visadṛśa",
    "SA20mavt:3838": "ityarthaḥ /",
    "SA20mavt:3839": "athavā hetuḥ svarūpavikriyā'pekṣo bījādiko'ṅkurādīnāṃ dṛṣṭaḥ /",
    "SA20mavt:3840": "na ca nityasya svarūpavikriyā'stīti viṣamahetau hetutvakalpanād",
    "SA20mavt:3841": "hetusamāropaḥ / [p.113]",
    "SA20mavt:3842": "hetvapavādo nirhetukatvakalpanād iti saṃskārādīnāṃ",
    "SA20mavt:3843": "nirhetukotpādābhyupagamād avidyādīnāṃ saṃskārādihetutvam apoḍhaṃ",
    "SA20mavt:3844": "bhavati /",
    "SA20mavt:3845": "phalasamāropaḥ sātmakānāṃ saṃskārādīnām",
    "SA20mavt:3846": "avidyādipratyayapravṛttikalpanād iti /",
    "SA20mavt:3847": "satyātmani saṃskārādīnām avidyādipratyayapravṛttitvaṃ na tv astīti",
    "SA20mavt:3848": "saṃskārādiphaleṣv ātmasamāropa ityeke /",
    "SA20mavt:3849": "ātmadravyasamavāyitvena tad anugrahopaghātakartṛtvena vā sātmakānāṃ",
    "SA20mavt:3850": "saṃskārādīnām avidyādipratyayapravṛttikalpanāt phalasamāropa ityapare",
    "SA20mavt:3851": "phalāpavādo na santy avidyādipratyayāḥ saṃskāradaya iti kalpanād iti /",
    "SA20mavt:3852": "tad yathā - sucaritaduścaritaparalokāpavādināṃ nāsti sucaritaṃ nāsti",
    "SA20mavt:3853": "duścaritaṃ nāsti paraloka iti /",
    "SA20mavt:3854": "kriyāsamāropo'vidyādīnāṃ saṃskārādyutpattau vyāpārakalpanād iti /",
    "SA20mavt:3855": "yadi vasturūpam arthāntarabhūtaṃ saṃskārādyutpattāv avidyādayaḥ",
    "SA20mavt:3856": "kurvantīti kalpyeta evaṃ kriyāsamāropaḥ /",
    "SA20mavt:3857": "kriyāpavādo nissāmarthyakalapanād iti /",
    "SA20mavt:3858": "avidyādīnāṃ sattāmātreṇa saṃskārāṇāṃ hy utpādanasamarthānām api",
    "SA20mavt:3859": "niḥsāmarthyakalpanāt kriyāpavādaḥ /",
    "SA20mavt:3860": "tad abhāvād asamāropānapavādo veditavya iti /",
    "SA20mavt:3861": "tasya hetuphalakriyāṇāṃ samāropāpavādasyābhāvād asamāropānapavādo",
    "SA20mavt:3862": "veditavyaḥ /",
    "SA20mavt:3863": "evam idaṃ pratītyasamutpādakauśalyam avidyādivyatirekeṇātmanyanyasmin",
    "SA20mavt:3864": "vā yaḥ kartṛtvagrāhas tasyaṃ pratipakṣeṇa veditavyaṃ /",
    "SA20mavt:3865": "na hy atrātmānyo vā'vidyāvyatirekeṇa śubhāśubhānāṃ karmaṇāṃ kartā /",
    "SA20mavt:3866": "anyaḥ saṃskāravyatirekeṇa vijñānasya kartā nāsti /",
    "SA20mavt:3867": "evaṃ sarvatrāpi yathāyogaṃ vaktavyaṃ nirīhebhyo'nityebhyaḥ",
    "SA20mavt:3868": "samarthebhyaścāvidyādibhyaḥ saṃskārādyutpattitaḥ //3-18//",
    "SA20mavt:3869": "{ sthānā'sthānārthaḥ } [p.114]",
    "SA20mavt:3870": "pratītyasamutpādānantaraṃ sthānā'sthānārtho vaktavya ityata āha -",
    "SA20mavt:3871": "aniṣṭeṣṭaviśuddhīnāṃ",
    "SA20mavt:3872": "iti vistaraḥ /",
    "SA20mavt:3873": "sthānāsthānaṃ saptavidhapāratantryārthena veditam iti /",
    "SA20mavt:3874": "tatra sthānaṃ hetuḥ asthānamahetuḥ /",
    "SA20mavt:3875": "yathoktaṃ gāthāyāṃ -",
    "SA20mavt:3876": "satyaṃ vaden na ca kruddhed dadyād alpoo'pi yācitaḥ /",
    "SA20mavt:3877": "ebhis tribhir iha shtānair devānāṃ samitiṃ vrajet //",
    "SA20mavt:3878": "hetubhir iti gamyate /",
    "SA20mavt:3879": "athavā sthānaṃ sambhavaḥ asthānaṃ punar asambhavaḥ /",
    "SA20mavt:3880": "tat kauśalyaṃ sthānāsthānakauśalyaṃ /",
    "SA20mavt:3881": "paratantrasya bhāvaḥ pāratantryaṃ /",
    "SA20mavt:3882": "parāyattatetyarthaḥ /",
    "SA20mavt:3883": "tac ca saptavidham api triṣvantarbhavati karmakleśajanmapāratantryeṣu /",
    "SA20mavt:3884": "tatrāniṣṭe pāratantryam iti /",
    "SA20mavt:3885": "aniṣṭā duargatayaḥ /",
    "SA20mavt:3886": "tatra gamanaṃ duścaritāyatattvaṃ pāratantryañceti pradarśayann āha -",
    "SA20mavt:3887": "duśaritena prāṇātipātādinā kāyavāṅmanaḥkarmasaṇggṛhītena",
    "SA20mavt:3888": "saprayogapṛṣṭhenā'nicchato'pi durgatigamād iti /",
    "SA20mavt:3889": "durgatayo narakāḥ pretāstiryañcaś ca /",
    "SA20mavt:3890": "teṣām ekāntena duḥkhatvān na kasyacit tatra gamanecchā bhavati /",
    "SA20mavt:3891": "karmaṇāṃ balavattvād durgatigetutvāc ca duścaritasyānicchato'pi tatra",
    "SA20mavt:3892": "karmavaśād eva gamanaṃ bhavati /",
    "SA20mavt:3893": "iṣṭe pāratantryaṃ sucaritena sugatigamanād iti /",
    "SA20mavt:3894": "iṣṭaṃ sugatigamanaṃ /",
    "SA20mavt:3895": "sugatir devā manuśyāś ca /",
    "SA20mavt:3896": "sucaritaṃ saprayogapṛṣṭhebhyaḥ prāṇātipātādibhyo viratiḥ",
    "SA20mavt:3897": "dānamānasatkārādikriyā śāstṛguruṇānvitādiṣu maitrīkaruṇādayaś ca",
    "SA20mavt:3898": "guṇaviśeṣāḥ /",
    "SA20mavt:3899": "pāratantryaṃ sucaritamantareṇānyathā prārthayatām api",
    "SA20mavt:3900": "sugatigamanābhāvāt /",
    "SA20mavt:3901": "sucaritapratibaddhataiva sugatyutpatteḥ /",
    "SA20mavt:3902": "viśūddhau pāratantryam iti vistaraḥ /",
    "SA20mavt:3903": "viśuddhiḥ kleśaprahāṇaṃ /",
    "SA20mavt:3904": "pañca nivaraṇāni kāmacchando vyāpādaḥ styānamiddhamauddhatyakaukṛtyaṃ",
    "SA20mavt:3905": "vicikitsā ca /",
    "SA20mavt:3906": "styānamiddhamekīkṛtya auddhatyakaukṛtyañca pañca bhavati /",
    "SA20mavt:3907": "abhedena kuśalapakṣaṃ nivṛṇvantīti nivaraṇāni bhedena punar yathākramaṃ",
    "SA20mavt:3908": "pravrajatyābhiratiṃ tad anurūpe kāyavākkarmāṇi sabrahmacāribhiḥ samyak",
    "SA20mavt:3909": "coditasya samyak pratipattiṃ śamathakāle'līnatāṃ pragrahakāle'vikṣepaṃ",
    "SA20mavt:3910": "śamathavipaśyanākāle svarasavāditāṃ chādayantīti nivaraṇāni /",
    "SA20mavt:3911": "tānyaprahāyātyaktvā yāvat sapta bodhyaṅgānyabhāvayitveti /",
    "SA20mavt:3912": "yāvad iti paryantopadeśāt smṛtyupasthānasamyak",
    "SA20mavt:3913": "prahāṇarddhipādendriyabalānām api grahaṇaṃ /",
    "SA20mavt:3914": "duḥkhasyāntā'karaṇād iti /",
    "SA20mavt:3915": "duḥkhasyānto [p.115]",
    "SA20mavt:3916": "yatra duḥkhaṃ nāsti tac ca nirvāṇaṃ tasyākaraṇam aprāptir nirvāṇaṃ na",
    "SA20mavt:3917": "prāpnotītyarthaḥ /",
    "SA20mavt:3918": "athavā duḥkhasyānto yasmād duḥkhādanyaduḥkhaṃ na sandhīyate tat",
    "SA20mavt:3919": "tādṛśaṃ duḥkhaṃ na karotītyapratisandhikaṃ duḥkham na karotītyarthaḥ /",
    "SA20mavt:3920": "pañca nivaraṇaprahāṇapratibaddhatā viśuddhau pāratantryaṃ /",
    "SA20mavt:3921": "samotpattau pāratantryaṃ dvayor apūrvācaramayor iti sahitayor ityarthaḥ /",
    "SA20mavt:3922": "tathāgatayoścakravartinoścaikasmil lokadhātāvanutpādād iti /",
    "SA20mavt:3923": "tathāgatayos trisāhasramahāsāhasro lokadhātur abhipretaḥ /",
    "SA20mavt:3924": "cakravartinos tu cātur dvīpaka iti kecit /",
    "SA20mavt:3925": "tathāgatayor api cātur dvīpaka evetyapare /",
    "SA20mavt:3926": "buddhā hi bhagavanto dharmakāyādhipatyāt trisāhasramahāsāhasre",
    "SA20mavt:3927": "lokadhātau pratyekaṃ cātur dvīpakeṣu nirmāṇakāyenābhisambodhiṃ",
    "SA20mavt:3928": "parinirvāṇaṃ ca darśayanti /",
    "SA20mavt:3929": "tathā hi yadekasmiñcāturmahādvīpake tuṣiteṣu manuṣyeṣu ca",
    "SA20mavt:3930": "cyutijanmaparigraho bodhisattvānām prayojanaṃ /",
    "SA20mavt:3931": "taditareṣv api cātur dvīpakeṣu samānaṃ /",
    "SA20mavt:3932": "tasmād akaniṣṭhabhavana evābhisambuddho bhagavān nirmāṇakāyena",
    "SA20mavt:3933": "trisāhasramahāsāhasre vantargateṣu sarvacāturdvīpakeṣu",
    "SA20mavt:3934": "tuṣiteṣūpapattiṃ manuṣyeṣu ca janmaparigrahādikaṃ sarvaṃ darśayatīti",
    "SA20mavt:3935": "manyante /",
    "SA20mavt:3936": "tatra ca samasaṃvartanīyakarmāyattatā buddhacarkravartyutpatteḥ",
    "SA20mavt:3937": "sahabhāve pāratantryaṃ /",
    "SA20mavt:3938": "ādhipatye pāratantryaṃ striyā cakravartitvādyakaraṇād iti",
    "SA20mavt:3939": "cakravartisaṃvartanīyasya karmaṇaḥ pumātmabhāva eva",
    "SA20mavt:3940": "vipākadānasāmarthyāt /",
    "SA20mavt:3941": "na hi strīḥ stryādiratnopabhogasamarthā /",
    "SA20mavt:3942": "ādiśabdena śakratvādr gṛhyate /",
    "SA20mavt:3943": "samprāptau pāratantryaṃ stryāpratyekānuttarabodhyanabhisambodhāt /",
    "SA20mavt:3944": "prāptir buddha-pratyekabuddhatvādhigamaḥ /",
    "SA20mavt:3945": "tatra pāratantryaṃ puruṣasya prāptir na tu striyaḥ /",
    "SA20mavt:3946": "tasyā hi saṃsargābhāvāt khaḍgavat",
    "SA20mavt:3947": "tribhūmiśāstrītvāsambhavādyathākramaṃ /",
    "SA20mavt:3948": "sā punaḥ sarvadhūrtajanagamyā alpaprajñatvād",
    "SA20mavt:3949": "anācāryakābhisambodhāyogyā ceti /",
    "SA20mavt:3950": "samudācāre pāratantryaṃ dṛṣṭisampannasya vadhādyasamudācārāt",
    "SA20mavt:3951": "pṛthagjanasya ca samudācārād iti /",
    "SA20mavt:3952": "dṛṣṭisampanno dṛṣṭasatyaḥ /",
    "SA20mavt:3953": "vadhaḥ prāṇātipātaḥ / [p.116]",
    "SA20mavt:3954": "ādiśabdenādattādānādayaḥ saṃgṛhyante /",
    "SA20mavt:3955": "te vadhādayaḥ kāyavāk-kriyāsvabhāvā dṛṣṭisampannasya na samudācaranti",
    "SA20mavt:3956": "darśanamārgeṇa vadhādi-duścaritasamutthāpakakleśaprahāṇāt pṛthagjanasya",
    "SA20mavt:3957": "samudācaranti tad aprahāṇāt /",
    "SA20mavt:3958": "tad aprahāṇaṃ punas tat pratipakṣeṇa mārgānutpannatvāt /",
    "SA20mavt:3959": "evam aniṣṭādipāratantryānugatam asthānakauśalyaṃ puruṣeśvarādau",
    "SA20mavt:3960": "svātantryāgrāhapratipakṣaḥ /",
    "SA20mavt:3961": "yadi hi svatantraḥ kaścit syān na duścaritena durgatiṃ gacchet /",
    "SA20mavt:3962": "evam anyatrāpi vācyaṃ //3-19//",
    "SA20mavt:3963": "{ indriyārthaḥ }",
    "SA20mavt:3964": "sthānāsthānārthanirdeśānantaram indriyārtho vaktavya ityata āha -",
    "SA20mavt:3965": "indriyaṃ dvāviṃśatividham iti cakṣurindriyaṃ yāvad",
    "SA20mavt:3966": "ājñātāvindriyāvasānaṃ /",
    "SA20mavt:3967": "atra punar ādhipātyarthaṃ indriyārthaḥ /",
    "SA20mavt:3968": "kasya punaḥ kvādhipatyam ityata āha -",
    "SA20mavt:3969": "grahaṇasthānasandhānabhogaśuddhidvayārthataḥ / iti /",
    "SA20mavt:3970": "atra ca dvayādhipattyārthata iti yuktau kārikānukūlārtham",
    "SA20mavt:3971": "ādhipatyaśabdo lupto draṣṭavyaḥ /",
    "SA20mavt:3972": "tasmād bhāṣyakāra āha - teṣu tadādhipatyād iti /",
    "SA20mavt:3973": "grahaṇārtheneti /",
    "SA20mavt:3974": "arthaśabdo'tra prayojanavācī /",
    "SA20mavt:3975": "grahaṇaprayojanaṃ nimittaṃ tatrendriyam iti darśayati /",
    "SA20mavt:3976": "evam anyatrāpi yathāyogaṃ vaktavyaṃ /",
    "SA20mavt:3977": "teṣvityarthagrahaṇādiṣu ādhipatyam ityadhikaprabhutvam ityādhipatyaṃ",
    "SA20mavt:3978": "hetutvam ityarthaḥ /",
    "SA20mavt:3979": "rūpādayo dharmaparyantā rūpādiviṣayāḥ /",
    "SA20mavt:3980": "teṣāṃ grahaṇaṃ cakṣurādivijñānaṃ /",
    "SA20mavt:3981": "tatra cakṣurādīnāṃ ṣaṇṇām ādhipatyaṃ /",
    "SA20mavt:3982": "cakṣuṣo niravaśeṣarūpaprabhedavijñānāśrayatvād rūpādīnām",
    "SA20mavt:3983": "adhikaprabhutvam itīndriyam ucyate /",
    "SA20mavt:3984": "na tu nīlarūpaṃ pītarūpādivijñānasyālambanaṃ bhavati /",
    "SA20mavt:3985": "evaṃ śrotrādiṣv api yathāsambhavaṃ vistareṇa vācyaṃ /",
    "SA20mavt:3986": "sthāne jīvitendriyasyeti /",
    "SA20mavt:3987": "jīvitendriyaṃ punaḥ karmavāsanāvidhaṃ vipākasantāne'sati",
    "SA20mavt:3988": "vicchittipratyaye pūrvpūrvakṣāṇasarūpeṣūttarottarakṣaṇeṣu",
    "SA20mavt:3989": "pratisandhisāmarthyaṃ /",
    "SA20mavt:3990": "sthāne jīvitendriyasyādhipatyam ityatraiva kāraṇam āha - tad",
    "SA20mavt:3991": "ādhipatyenā'maraṇād iti /",
    "SA20mavt:3992": "amaraṇaṃ pūrvakarmākṣiptanikāyasabhāgānuvṛttiḥ /",
    "SA20mavt:3993": "satyapi sattvasthitikāraṇatve nāhārādīnām indriyatvaṃ /",
    "SA20mavt:3994": "tat sadbhāve'pyāyuṣaḥ kṣaye'vasthānā'sadbhāvāt / [p.117]",
    "SA20mavt:3995": "rūpārūpyadhātāv asatyapi kavaḍīkārāhāre",
    "SA20mavt:3996": "jīvitendriyādevā'vasthānasadbhāvāt /",
    "SA20mavt:3997": "na ca tatra sparśādīnām avasthāna ādhipatyaṃ yujyate /",
    "SA20mavt:3998": "nirodhā'saṃjñisamāpattyavasthāyām āsaṃjñike ca sparśādyabhāve'pi",
    "SA20mavt:3999": "sattvānāṃ sthitisambhavād iti /",
    "SA20mavt:4000": "kulasandhāne strīpuruṣendriyayor ādhipatyam iti /",
    "SA20mavt:4001": "putrotpattau kulāvyuparatatā vartata iti putrotpattiḥ kulasandhānaṃ /",
    "SA20mavt:4002": "etad eva darśayann āha - prasavādhipatyād iti /",
    "SA20mavt:4003": "kāyendriyapradeśa eva kaścid ādhipatyaviśeṣāt strīpuruṣendriyākhyaṃ",
    "SA20mavt:4004": "pratilabhate /",
    "SA20mavt:4005": "yatra stīndriyaṃ puruṣendriyañcas tastatra kulavyavasthānam asti /",
    "SA20mavt:4006": "tad vaśena kulo na vyuparamate /",
    "SA20mavt:4007": "kāmāvacareṣv api ca deveṣu strīndriye puruṣendriye ca sati",
    "SA20mavt:4008": "kulavyavasthānaṃ nā'satīti /",
    "SA20mavt:4009": "nahi gandharvādīnāṃ tatrādhipatyaṃ satyapi gandharvādau paṇḍakādiṣu",
    "SA20mavt:4010": "strīpuruṣendriyayor asadbhāve putraprasavasāmārthyābhāvāt /",
    "SA20mavt:4011": "āhārādīnāṃ punaḥ sattve'saṃkhyātatvāt satyapyādhipatye nendriyatvaṃ",
    "SA20mavt:4012": "upabhoge vedanendriyāṇāṃ /",
    "SA20mavt:4013": "ādhipatyam ityadhikṛtaṃ /",
    "SA20mavt:4014": "katham ityata āha - kuśalākuśalakarmaphalopabhogād iti /",
    "SA20mavt:4015": "vedanendriyāṇi pañca - sukhaṃ duḥkhaṃ saumanasyaṃ daurmanasyam upekṣā ca",
    "SA20mavt:4016": "tarhi kuśalākuśalakarmaphala upabhujyate anubhavātmakatvāt /",
    "SA20mavt:4017": "na nāmarūpasya tadādhipatyaṃ vedanāsambhārabhāvāt /",
    "SA20mavt:4018": "tat sambhārabhāvaś ca vedanāpradhānatvād vipākasyeti /",
    "SA20mavt:4019": "laukikaviśuddhiḥ prahāṇaṃ laukikakleśānāṃ /",
    "SA20mavt:4020": "tatra śraddhādīnām iti",
    "SA20mavt:4021": "śraddhā-vīrya-smṛti-samādhi-prajñā-pañcendriyāṇāṃ /",
    "SA20mavt:4022": "ādhipatyam iti vartate /",
    "SA20mavt:4023": "teṣām aśraddhādipratipakṣetvena laukikamārgaprabhāvitatvāt /",
    "SA20mavt:4024": "mokṣabhāgīyaprabhāvitatvād ity apare /",
    "SA20mavt:4025": "lokottaraviśuddhāvanājñānamājñāsyāmīndriyādīnām ityādhipatyam",
    "SA20mavt:4026": "iti vartate /",
    "SA20mavt:4027": "lokottaramārgeṇa kleśānāṃ prahāṇaṃ lokottaraviśuddhiḥ /",
    "SA20mavt:4028": "tatrānājñātam ājñāsyāmīndriyājñendriyājñātāvīndriyāṇāṃ",
    "SA20mavt:4029": "trayāṇām ādhipatyaṃ /",
    "SA20mavt:4030": "teṣāṃ darśanabhāvanā'śaikṣamārgeṣu yathākramaṃ saṃgṛhītatvāt /",
    "SA20mavt:4031": "tatra śraddhādīnāṃ pañca manaḥsukhasaumanasyopekṣāṇi",
    "SA20mavt:4032": "cānāgamyādyāśritaviśeṣeṇa sambhavam adhikṛtyaitāni navendriyāṇi",
    "SA20mavt:4033": "darśanamārge'nājñātam ājñāsyāmīndriyaṃ /",
    "SA20mavt:4034": "bhāvanāmārga ājñendriyaṃ /",
    "SA20mavt:4035": "aśaikṣaṃārga ajñātāvīndriyam ity ucyate /",
    "SA20mavt:4036": "yogācārāṇāṃ tv anyathā vyavasthānaṃ / [p.118]",
    "SA20mavt:4037": "anājñātam ājñāsyāmīndriyājñendriye dvaye daśendriyāṇi /",
    "SA20mavt:4038": "pūrvokteṣu navasu daurmanasyam adhikaṃ prakṣipya daśa bhavanti /",
    "SA20mavt:4039": "ājñātāvendriyan tu navaiva /",
    "SA20mavt:4040": "tatra prayogamārge nirvedhabhāgīyātmake pañcadaśasu ca",
    "SA20mavt:4041": "darśanamārgakṣaṇeṣu manaindriyaṃ pañca",
    "SA20mavt:4042": "śraddhādīnyanāgamyādyāśritaviśeṣeṇa yathāsaṃbhavaṃ",
    "SA20mavt:4043": "sukha-saumanasya-daurmanasyopekṣendriyāṇāṃ cānyatamād daurmanasyendriyaṃ",
    "SA20mavt:4044": "punaḥ prayogakāle nirvedhabhāgīyapṛṣṭhenottaravimokṣaspṛhāsaṅgṛhītaṃ",
    "SA20mavt:4045": "veditavyaṃ /",
    "SA20mavt:4046": "tadetat saṃbhavato daśavidham indriyaṃ /",
    "SA20mavt:4047": "anājñātam evājñātuṃ pravṛttatvād anājñātam ājñāsyāmīndriyam",
    "SA20mavt:4048": "ucyate /",
    "SA20mavt:4049": "tadeva daśavidham indriyaṃ ṣoḍaśadarśanamārgakṣaṇādyāvad vajropamaḥ",
    "SA20mavt:4050": "samādhir ityetasmin śaikṣamārgam ājñendriyam ity ucyate",
    "SA20mavt:4051": "apūrvājñātājñeyābhāvāt /",
    "SA20mavt:4052": "aśaikṣamārge daurmanasyendriyavyatiriktāni",
    "SA20mavt:4053": "śiṣṭānyājñātāvīndriyākhyāṃ pratilabhante /",
    "SA20mavt:4054": "ājñātāvīndriyam iti ājñātāvīndriyam ucyate /",
    "SA20mavt:4055": "evam indriyakauśalasya yaḥ puruṣanārāyaṇeśvarādiṣv adhipatigrāhaḥ sa",
    "SA20mavt:4056": "vyāvartate //",
    "SA20mavt:4057": "{ adhyārthaḥ }",
    "SA20mavt:4058": "indriyārthānantaram adhvatrayo vaktavya ityata āha -",
    "SA20mavt:4059": "phalahetūpayogārthanopayogāt tathā'paraṃ // iti /",
    "SA20mavt:4060": "tatra janmakāraṇaṃ hetuḥ /",
    "SA20mavt:4061": "phalaṃ janamasaṃgṛhītaṃ /",
    "SA20mavt:4062": "phaladānaṃ hetor upayogaḥ /",
    "SA20mavt:4063": "phalasyopāyogo'nubhūtasya parikṣayaḥ /",
    "SA20mavt:4064": "evam prakāraścātīto hetus tatphalaṃ cetyataḥ phalasya",
    "SA20mavt:4065": "taddhetoścopayogārthenānīto'dhvā /",
    "SA20mavt:4066": "tenaiva prakāreṇa phalasya hetoścā'nupayogārthenā'nāgato'dhvā /",
    "SA20mavt:4067": "vartamānaḥ punar adhvā vartamānaṃ janma /",
    "SA20mavt:4068": "hetordattaphalatvād hetūpayogārthena tatphalañca vartamānaṃ",
    "SA20mavt:4069": "janmā'nuvartata eveti phalā'nuyogārthena ca veditavyaḥ /",
    "SA20mavt:4070": "bhāvānāñca pratikṣaṇaṃ hetuphalabhāvatvena kṣaṇatvam",
    "SA20mavt:4071": "adhikṛtyā'dhvavyavasthānaṃ veditavyaṃ /",
    "SA20mavt:4072": "tatra hetūpayogaḥ svaphalasyotpādānāt /",
    "SA20mavt:4073": "phalopayogaḥ phalasya janmānantaravināśāt /",
    "SA20mavt:4074": "evaṃ phalahetūpayogārthenātīto'dhvā phalahetvor",
    "SA20mavt:4075": "anupayogārthenānāgato'rdhveti prakṛtaṃ /",
    "SA20mavt:4076": "kāryānutpādād anutpannasya ca vināśābhāvāt phalahetvor anupayogo",
    "SA20mavt:4077": "veditavyaḥ / [p.119]",
    "SA20mavt:4078": "hetūpayogaphalānupayogārtheneti kāryotpādanād hetūpayogaḥ /",
    "SA20mavt:4079": "kāryā'vināśātphalā'nupayogaḥ /",
    "SA20mavt:4080": "evam adhvakuśalasya nityātmeti grāho vyāvartate /",
    "SA20mavt:4081": "adhavyatiriktasyānyasyā'nupalabdhatvāt //3-20//",
    "SA20mavt:4082": "{ catussatyārthaḥ }",
    "SA20mavt:4083": "adhvatrayārthānantaraṃ catuḥsatyārtho vaktavya ityata āha -",
    "SA20mavt:4084": "vedanāsanimittārthatan nimittaprapattitaḥ /",
    "SA20mavt:4085": "iti vistaraḥ /",
    "SA20mavt:4086": "vedanā duḥkhārtha iti loke rūḍhaṃ /",
    "SA20mavt:4087": "śāstre ca yat kiñcid veditam idam atra duḥkhasyeti vacanāt /",
    "SA20mavt:4088": "satyavyavasthāyāṃ sarvā sāsravā sanimittā sukhā duḥkhā sukhāduḥkhā",
    "SA20mavt:4089": "ca vedanā duḥkhasatyārtha iti pradarśayan bhāṣyakāra āha - tatra",
    "SA20mavt:4090": "duḥkhasatyaṃ vedanāsanimittārtheneti /",
    "SA20mavt:4091": "sarvā vedanā duḥkham iti kuta etat ?",
    "SA20mavt:4092": "ata āha - yatkiñcid veditam idam atra duḥkhasyeti kṛtveti /",
    "SA20mavt:4093": "sā ca vedanā duḥkha duḥkhatāvipariṇāmaduḥkhatā-saṃskāraduḥkhatābhir",
    "SA20mavt:4094": "yathāsambhavaṃ duḥkhā /",
    "SA20mavt:4095": "saṃskāraduḥkhatayaiva vā duḥkhā /",
    "SA20mavt:4096": "vedanānimittaṃ panar vedanāsthānīyā dharmā veditavyā iti /",
    "SA20mavt:4097": "sukhaduḥkhā'duḥkhāsukhavedanīyā dharmā vedanāsthānāni /",
    "SA20mavt:4098": "evaṃ pañcaskandhā duḥkhasatyaṃ nirdiṣṭaṃ /",
    "SA20mavt:4099": "tan nimitta pratipattitaḥ samudayasatyam iti /",
    "SA20mavt:4100": "tac chabdena duḥkhasatyam abhisambadhyate /",
    "SA20mavt:4101": "duḥkhaṃ yayā pratipattyā janyate sā pratipattiḥ samudayasatyaṃ /",
    "SA20mavt:4102": "sā punar vedanāyāṃ vedanāsthāniyeṣu ca dharmeṣu tṛṣṇāhetupūrvikā",
    "SA20mavt:4103": "kāyavāṅmanaḥ pracalasvarūpā /",
    "SA20mavt:4104": "saṃkṣepataś ca bhavasamudbhavikaṃ karmasamudaya satyam ity uktam bhavati /",
    "SA20mavt:4105": "tayoḥ śamārthena nirodhasatyam iti /",
    "SA20mavt:4106": "tayor iti duḥkhasamudayasatyayoḥ /",
    "SA20mavt:4107": "śamārthenety utpādanārthena /",
    "SA20mavt:4108": "evañca sahetukaduḥKhānutpādalakṣaṇatvān nirodho dvividha uktaḥ",
    "SA20mavt:4109": "samudayaśamārthena sopadhiśeṣaḥ duḥkhopaśamārthena nirupādhiśeṣa iti",
    "SA20mavt:4110": "tayor evādhikṛtayor duḥkhasamudayayoḥ pratipakṣārthena",
    "SA20mavt:4111": "duḥkhasamudayanirodhagāminī pratipan mārgasatyaṃ /",
    "SA20mavt:4112": "tadevaṃ satyakuśalasya saṅkleśavyavadānamātrāvagatatvāt tadanyaḥ",
    "SA20mavt:4113": "saṅkleśavyavadānagraho vyāvartate tasyābhāvād iti //3-21//",
    "SA20mavt:4114": "{ yānatrayā'rthaḥ } [p.120]",
    "SA20mavt:4115": "satyārthānantaraṃ yānatrayārthaṃ pratipādyata ityata āha -",
    "SA20mavt:4116": "guṇadoṣā'vikalpena jñānena",
    "SA20mavt:4117": "iti vistaraḥ /",
    "SA20mavt:4118": "jñānaśabda ubhayatra sambadhyate /",
    "SA20mavt:4119": "guṇadoṣajñānenā'vikalpajñānena ceti /",
    "SA20mavt:4120": "athavā'ntare vikalpaśabdo lupto draṣṭavyaḥ /",
    "SA20mavt:4121": "tatra guṇadoṣajñānena parataḥ svayañceti ata evāha - vṛttau yathāyogam iti /",
    "SA20mavt:4122": "tatra nirvāṇasaṃsārayor guṇadoṣajñāneneti /",
    "SA20mavt:4123": "nirvāṇaśabdenātra mārganirodhau saṅgṛhītau yathā praśāntaśabdaḥ /",
    "SA20mavt:4124": "tatra nirodhe śāntādyākāraiḥ mārge nairyāṇikādyākārair jñānaṃ",
    "SA20mavt:4125": "nirvāṇe guṇajñānaṃ /",
    "SA20mavt:4126": "saṃsāro'pi duḥkhasamudayātmakaḥ /",
    "SA20mavt:4127": "tatrā'py anityaduḥkhādyākāraiḥ samudayapratyayādyākāraiś ca jñānaṃ",
    "SA20mavt:4128": "saṃsāre doṣajñānaṃ /",
    "SA20mavt:4129": "parataḥ śrutveti buddhabodhisattvādibhyo nirvāṇasaṃsārayor",
    "SA20mavt:4130": "guṇānyathokān doṣāṃś ca śrutveti /",
    "SA20mavt:4131": "niryāṇārtheneti saṃsāranirgamārthena /",
    "SA20mavt:4132": "śrāvakayānam iti paradghoṣasaṃniśrayeṇa niryāṇāt śrāvakāyanm iti",
    "SA20mavt:4133": "pratyekabuddhayānād viśeṣaṃ darśayati /",
    "SA20mavt:4134": "tenaiveti nirvāṇasaṃsārayor guṇadoṣajñānena svayam aśrutvā parato",
    "SA20mavt:4135": "buddhabodhasattvebhyo niryāṇārthena pratyekabuddhayānaṃ /",
    "SA20mavt:4136": "svayam aśrutveti śrāvakayānād viśeṣaṇaṃ /",
    "SA20mavt:4137": "avikalpena jñāneneti saṃsāranirvāṇayor anabhilāpyadharmatāprativedhād",
    "SA20mavt:4138": "avikalpaṃ jñānaṃ /",
    "SA20mavt:4139": "svayam eva parato'śrutvā niryāṇārthena mahāyānaṃ /",
    "SA20mavt:4140": "atra hi jñāneneti pratyekabuddhayānād viśeṣaḥ /",
    "SA20mavt:4141": "anye tvāhuḥ - pudgalanairātmyaviṣayeṇa guṇadoṣā'vikalpena jñānena",
    "SA20mavt:4142": "parataḥ śrutvā niryāṇaṃ śrāvakayānaṃ /",
    "SA20mavt:4143": "śravaṇanirapekṣasya svayaṃ niryāṇaṃ pratyekabuddhayānaṃ /",
    "SA20mavt:4144": "dharmanairātmyaviṣayeṇā'pratiṣṭhitanirvāṇaprāpakenā'vikalpena jñānena",
    "SA20mavt:4145": "svayaṃ niryāṇaṃ mahāyānam ucyate /",
    "SA20mavt:4146": "etad vyākhyānaṃ bhāṣyeṇa virudhyate /",
    "SA20mavt:4147": "evaṃ yānatrayakuśalasya yogamātradarśanād ātmā yogīti grāho",
    "SA20mavt:4148": "vyāvartate // [p.121]",
    "SA20mavt:4149": "[ saṃskṛtā'saṃskṛtārthaḥ }",
    "SA20mavt:4150": "idānīṃ saṃskṛtāsaṃskṛtārthaṃ pratipādayann āha -",
    "SA20mavt:4151": "saprajñaptisahetukāt /",
    "SA20mavt:4152": "nimittātpraśamāt sārthāt paścimaṃ samudāhṛtaṃ // iti /",
    "SA20mavt:4153": "kim idaṃ paścimaṃ samudāhṛtaṃ ?",
    "SA20mavt:4154": "ityata āha - saṃskṛtā'saṃskṛtam iti sarvapaścād udiṣṭatvāt /",
    "SA20mavt:4155": "tatra saṃskṛtaṃ saprajñaptikāt sahetukāc ca nimittāt asaṃskṛtaṃ punaḥ",
    "SA20mavt:4156": "sārthāt praśamād vyavasthāpitaṃ /",
    "SA20mavt:4157": "prajñaptihetunimittaṃ punar ajñānāt /",
    "SA20mavt:4158": "tat pradarśayann āha - tatra saprajñaptir nāmakāyādaya iti /",
    "SA20mavt:4159": "prajñapyete svabhāvaviśeṣau bhāvānāṃ nāmapadakāyābhyām iti",
    "SA20mavt:4160": "nāmapadakayau prajñaptiḥ /",
    "SA20mavt:4161": "vyañjanakāyas tu tad ubhayābhivyañjakatvāt prajñaptiḥ /",
    "SA20mavt:4162": "hetuḥ punar bījasaṅgṛhītam ālayavijñānam iti /",
    "SA20mavt:4163": "tac ca sarvasāsravadharmavāsanānvitam adattaphalaṃ",
    "SA20mavt:4164": "samudayasatyasaṅgṛhītaṃ /",
    "SA20mavt:4165": "ata eva dattaphalād vyavacchedārthaṃ bījasaṅgṛhītam ityāha /",
    "SA20mavt:4166": "nimittaṃ pratiṣṭhādehabhogasaṅgṛhītam ityālayavijñānam iti prakṛtaṃ /",
    "SA20mavt:4167": "pravṛttivijñānasaṅgṛhītaśca manadugrahavikalpa iti /",
    "SA20mavt:4168": "tatra pratiṣṭhā bhājanalokaḥ /",
    "SA20mavt:4169": "tadābhāsam ālayavijñānaṃ /",
    "SA20mavt:4170": "pratiṣṭhātmanā saṅgṛhītam iti pratiṣṭhāsaṅgṛhītaṃ /",
    "SA20mavt:4171": "dehaḥ sendriyaṃ śarīraṃ tadābhāsam ālayavijñānaṃ dehasaṅgṛhītaṃ",
    "SA20mavt:4172": "dehātmanopagatam ityarthaḥ / [p.122]",
    "SA20mavt:4173": "bhogasaṅgṛhītatamedevottaram uktaṃ /",
    "SA20mavt:4174": "tad dvayaṃ śeṣāṇi vijñānānyadhipativastutvena bhuñjata iti bhogaḥ /",
    "SA20mavt:4175": "athavā annapānādiko'rtho bhujyata iti bhogaḥ /",
    "SA20mavt:4176": "tan nirbhāsaṃ vijñānaṃ bhogasaṅgṛhītaṃ /",
    "SA20mavt:4177": "etat saprajñapti sahetukaṃ nimittaṃ sasamprayogaṃ",
    "SA20mavt:4178": "paratantrasvabhāvasaṅgṛhītatvāt saṃskṛtaṃ veditavyaṃ /",
    "SA20mavt:4179": "samprayogaścaittāḥ /",
    "SA20mavt:4180": "tat saṃskṛtaṃ na kevalaṃ tadeveti darśayati /",
    "SA20mavt:4181": "kasya punas tannimittaṃ ?",
    "SA20mavt:4182": "nāmakāyādīnāṃ /",
    "SA20mavt:4183": "teṣāṃ tat svabhāvaviśeṣasaṃsūcakatvāt tadanusāreṇa ca",
    "SA20mavt:4184": "svabhāvaviśeṣābhiniveśināṃ cittacaittānāṃ manaudgrahavikalpākhyānāṃ",
    "SA20mavt:4185": "nimittaṃ /",
    "SA20mavt:4186": "manaudgrahavikalpaścālayavijñānasya nimittaṃ /",
    "SA20mavt:4187": "tasmin vāsanapoṣaṇatvād ityeke /",
    "SA20mavt:4188": "anye tu manyante - svabhāvaviśeṣaprajñāpanāt prajñapter nimittaṃ",
    "SA20mavt:4189": "saṃjñāṃ nimittodgrahaṇātmiketi vacanāt /",
    "SA20mavt:4190": "pratiṣṭhādehabhogasaṃgṛhītam ālayavijñānaṃ nidānanimittaṃ",
    "SA20mavt:4191": "vāsanāpoṣaṇatvāt /",
    "SA20mavt:4192": "ālambananimittañca mana udgrahavikalpā ālambananimittīkaraṇārthena /",
    "SA20mavt:4193": "ālambanālambana nimittaṃ cobhayathā nimittīkaraṇād iti /",
    "SA20mavt:4194": "tatra mano yan nityaṃ manyanākāram iti /",
    "SA20mavt:4195": "ahaṃ mameti yan nityaṃ manyate tanmata ucyate /",
    "SA20mavt:4196": "tac ca samprayuktam ātmamohātmadṛṣṭyātmasnehātmamānaiḥ pañcabhiś ca",
    "SA20mavt:4197": "sarvatragair vedanāsaṃjñācetanāsparśamanaskārair iti /",
    "SA20mavt:4198": "udgrahaḥ pañca vijñānakāyā iti viṣayasvarūpagrahaṇalakṣaṇatvāt",
    "SA20mavt:4199": "svasaṃvedyā ityākhyātum aśakyatvād udgraha ucyate /",
    "SA20mavt:4200": "vikalpo manovijñānaṃ /",
    "SA20mavt:4201": "tasya dharmasvasāmānyalakṣaṇavikalpakatvād iti /",
    "SA20mavt:4202": "etatsarvaṃ saprajñaptisahetukaṃ nimittaṃ karmakleśābhyām",
    "SA20mavt:4203": "abhisaṃskṛtatvāt saṃskṛtaṃ /",
    "SA20mavt:4204": "asaṃskṛtaṃ punaḥ praśamaś ca nirodhaḥ praśamārthaś ca tathateti yuktaṃ",
    "SA20mavt:4205": "nirodhasya praśamasvarūpatvaṃ sannimittaduḥkhapraśamalakṣaṇāt /",
    "SA20mavt:4206": "kathaṃ tathatā praśamārtham ucyata iti ?",
    "SA20mavt:4207": "praśamasyārtha iti kṛtvā /",
    "SA20mavt:4208": "nanu ca nirodhena tathatayā na kaścit sambandho'sti kathaṃ praśamārthatvaṃ",
    "SA20mavt:4209": "tathatāyā mārgālambanatvāt /",
    "SA20mavt:4210": "mārgasya punaḥ kathaṃ praśamatvaṃ ?",
    "SA20mavt:4211": "tena praśamanāt /",
    "SA20mavt:4212": "nirvāṇaṃ praśamaḥ praśamanāt /",
    "SA20mavt:4213": "anena ca praśamanāt praśamo mārgaḥ /",
    "SA20mavt:4214": "evaṃ vigrahabhedād ekābhidhānena nirvāṇamārgayor grahaṇaṃ praśama iti /",
    "SA20mavt:4215": "mārgasatyaṃ punaḥ kiṃ saṃskṛtam asaṃskṛtaṃ ?",
    "SA20mavt:4216": "saṃskṛtaṃ utpādyatvāt /",
    "SA20mavt:4217": "yadi karmakleśābhyām anabhisaṃskṛtād asaṃskṛtena ca prabhāvitād",
    "SA20mavt:4218": "asaṃskṛtam iti brūyān na doṣaḥ syād iti /",
    "SA20mavt:4219": "ityetenārthena skandhādiṣu jñānaṃ skandhādikauśalyaṃ veditavyam iti / [p.123]",
    "SA20mavt:4220": "anekatvābhisaṃkṣepaparicchedārtha āditaḥ /",
    "SA20mavt:4221": "iti vistareṇa sarvatra vācyaṃ //3-22//",
    "SA20mavt:4222": "{ tattvapiṇḍārthaḥ }",
    "SA20mavt:4223": "tattvasya piṇḍārthaḥ /",
    "SA20mavt:4224": "samāsato dvividhaṃ tattvaṃ /",
    "SA20mavt:4225": "vistareṇa daśavidham uktaṃ /",
    "SA20mavt:4226": "ataḥ samāsato dvividham ityāha - ādarśatattvaṃ dṛśyatattvañca /",
    "SA20mavt:4227": "tatra mūlatattvam ādarśatattvaṃ /",
    "SA20mavt:4228": "tat punas trayaḥ svabhāvāḥ /",
    "SA20mavt:4229": "kim arthaṃ punas tad ādarśatattvam ityucyate ?",
    "SA20mavt:4230": "śeṣāṇāṃ lakṣaṇatattvādīnāṃ tatra darśanāt /",
    "SA20mavt:4231": "dṛśyatattvaṃ yat lakṣaṇatattvādikaṃ pūrvanirdiṣṭaṃ navavidhaṃ /",
    "SA20mavt:4232": "kimarthaṃ tad dṛṣyatattvam ity ucyate ?",
    "SA20mavt:4233": "tasya mūlatattve darśanāt nirabhimānadṛśyatattvaṃ lakṣaṇatattvaṃ /",
    "SA20mavt:4234": "tena hi nirabhimāno bhavati /",
    "SA20mavt:4235": "pudgaladharmayor grāhyagrāhakayor bhāvābhāvayoś",
    "SA20mavt:4236": "cā'samāropānapavādaviparyāsa dṛśyatattvam aviparyāsalakṣaṇaṃ /",
    "SA20mavt:4237": "taddhi nityādiviparyāsapratipakṣabhūtaṃ /",
    "SA20mavt:4238": "śrāvakayānaniryāṇadṛśyatattvaṃ phalahetumayaṃ tattvaṃ /",
    "SA20mavt:4239": "caturāryasatya prativedhabhāvanayā śrāvakaniryāṇaṃ /",
    "SA20mavt:4240": "mahāyānaniryāṇadrśyatattvaṃ sūkṣmaudārikatattvaṃ /",
    "SA20mavt:4241": "audārikena saṃvṛtisatyena sattvaparipācanāt sūkṣmeṇa paramārthasatyena",
    "SA20mavt:4242": "vimocanāt mahāyānena niryāti /",
    "SA20mavt:4243": "paravādinigrahadṛśyatattvaṃ prasiddhatattvaṃ /",
    "SA20mavt:4244": "katham ityata āha - dṛṣṭānasanniśrayeṇa yuktyā nigrahād iti /",
    "SA20mavt:4245": "nigrahe lokaprasiddho dṛṣṭāntaḥ /",
    "SA20mavt:4246": "yuktiprasiddhaśabdāśrayād yuktiḥ /",
    "SA20mavt:4247": "mahāyānābhidyotanadṛśyatattvaṃ viśuddhijñānagocaratattvaṃ /",
    "SA20mavt:4248": "taddhi kleśāvaraṇaviśuddhijñānagocarād anyasyābhidyotaka āgamaḥ /",
    "SA20mavt:4249": "tat punar mahāyānaṃ /",
    "SA20mavt:4250": "sarvākārajñeyapraveśadṛśyatattvaṃ saṃgrahatattvaṃ /",
    "SA20mavt:4251": "tac ca pañca vastūni tatra sarvajñeyānupraveśāt /",
    "SA20mavt:4252": "avitathatā'bhidyotanadṛśyatattvaṃ prabhedatattvaṃ /",
    "SA20mavt:4253": "tena hi bhāvānāmavitathatathatā'nanyatathatayor abhidyotanāt /",
    "SA20mavt:4254": "ātmagrāhavastusarvābhisandhipraveśadṛśyatattvañceti kauśalayatattvaṃ /",
    "SA20mavt:4255": "tena hy ātmagrāhavastu sarvābhiprāyamukhena praviśatīti yathā pūrvam",
    "SA20mavt:4256": "uktaṃ daśabhir abhiprāyaiḥ skandhādiṣv ātmagrāhapravṛttitvaṃ /",
    "SA20mavt:4257": "tattvapiṇḍārthavacanaṃ sukhadhāraṇārtham arthād grantham ākarṣatīti /",
    "SA20mavt:4258": "asammohāparikhedārthañca paridṛṣṭādhikāraparyantasya hi na parikheda",
    "SA20mavt:4259": "upajñāyate nāpi sammoho yathoddeśanirdeśādhigamād utapdyate /",
    "SA20mavt:4260": "uktaṃ tattvaṃ //",
    "SA20mavt:4261": "// āgamānusāriṇyāṃ madhyāntavibhāgaṭīkāyām ācāryabhadantasthi",
    "SA20mavt:4262": "ramatyuparacitāyāṃ tattvaparicchedastṛtīyaḥ samāptaḥ //",
    "SA20mavt:4263": "{ pratipakṣabhāvanā } [p.125]",
    "SA20mavt:4264": "tattvapratipādanānantaraṃ pratipakṣabhāvanā vaktavyā tatrā'vasthā",
    "SA20mavt:4265": "phalaprāptiś ca /",
    "SA20mavt:4266": "atas tatpratipādanārthaṃ caturthaparicchedārambhaḥ /",
    "SA20mavt:4267": "tattvānantaram uddiṣṭatvāt pratipakṣabhāvanāpratibaddhatvāc ca tad",
    "SA20mavt:4268": "avasthāphalaprāptyor uddeśaḥ /",
    "SA20mavt:4269": "sūtre pratipakaṣatvena bodhipakṣo'numata iti pradarśanārtham āha -",
    "SA20mavt:4270": "pratipakṣabhāvanā bodhipakṣyabhāveneti /",
    "SA20mavt:4271": "te hi yathoktāvaraṇavipakṣaprahāṇāya bhāvyamānaḥ prabhavantīti",
    "SA20mavt:4272": "pratipakṣā ucyante /",
    "SA20mavt:4273": "te punaḥ saptatriṃśat - catvāri smṛtypasthānāni yāvadāryāṣṭāṅga",
    "SA20mavt:4274": "mārgāḥ /",
    "SA20mavt:4275": "tad bhāvanā bṛṃhaṇāropaṇā abhyāso bahulā kriyeti paryāyāḥ /",
    "SA20mavt:4276": "sedānīṃ vaktavyā tattvānantaram uddiṣṭatvāt /",
    "SA20mavt:4277": "kiṃ kāraṇaṃ smṛtyupasthānabhāvanaiva pūrvam ucyate nānyā",
    "SA20mavt:4278": "bodhipakṣabhāvanā ?",
    "SA20mavt:4279": "āha - tatra tāvadādau -",
    "SA20mavt:4280": "dauṣṭhulyāt tarṣahetutvāt",
    "SA20mavt:4281": "iti vistaraḥ /",
    "SA20mavt:4282": "tatreti bodhipakṣabhāvanāyāṃ /",
    "SA20mavt:4283": "tāvacchabdārthaḥ kramārthaḥ /",
    "SA20mavt:4284": "ādau tāvat smṛtyupasthānabhāvanocyate /",
    "SA20mavt:4285": "paścād anyeṣām apīti /",
    "SA20mavt:4286": "nirvāṇasaṃsāryor guṇadoṣā'navabodhāt /",
    "SA20mavt:4287": "saṃskāreṣu sukhaśucinityātmābhiniveśena bālānāṃ bhavabhoge'bhivacanaṃ [p.126]",
    "SA20mavt:4288": "nirvāṇārthaṃ trāsaḥ /",
    "SA20mavt:4289": "sa ca guṇadoṣānavabodhaḥ sukhādyabhiniveśaś ca satyadarśanād vinivartata",
    "SA20mavt:4290": "ityataḥ saṃsārād udvajanārthaṃ nirvāṇe cābhimukhīkaraṇārthaṃ",
    "SA20mavt:4291": "catuḥsatyāvatārāya smṛtyupasthānabhāvanaivādāv uktā /",
    "SA20mavt:4292": "kāyena hi dauṣṭhulyaṃ prabhāvyata iti /",
    "SA20mavt:4293": "dauṣṭhulyaṃ duḥsthitatā /",
    "SA20mavt:4294": "tathā hi pratidinam abhisaṃskriyamāṇo vikriyata eva kāya iti kāyena",
    "SA20mavt:4295": "dauṣṭhulyaṃ prabhāvyate /",
    "SA20mavt:4296": "tataś ca kāyaparīkṣayā duḥkhasatyam avatarati /",
    "SA20mavt:4297": "kim artham etad ityāha - tasya sadauṣṭhulyasaṃskāralakṣaṇatvād iti /",
    "SA20mavt:4298": "yasmād duḥkhasatyasya sadauṣṭhulyāḥ saṃskārāḥ lakṣaṇaṃ svabhāvaḥ",
    "SA20mavt:4299": "kāyena ca dauṣṭhulyaṃ prabhāvyate tasmāt kāyaparīkṣayā duḥkhasatyam",
    "SA20mavt:4300": "avatarati /",
    "SA20mavt:4301": "dauṣṭhulyaṃ na vijñāyata ityata āha - dauṣṭhulyaṃ hi saṃskāraduḥkhateti",
    "SA20mavt:4302": "saṃskāro bhāvanām utpattiḥ /",
    "SA20mavt:4303": "sa ca sarvaviplavastv iti dauṣṭhulyamāryāṇāṃ pratikūlatvāc ca duḥkhatā",
    "SA20mavt:4304": "yathoktaṃ -",
    "SA20mavt:4305": "anartho janmedaṃ sati hi janane santi ripavo",
    "SA20mavt:4306": "jarā-mṛtyu-vyādhi-vyasana-bandha-prabhṛtayaḥ /",
    "SA20mavt:4307": "anarthās te na syur yadi na bhavato nāśavibhavā-",
    "SA20mavt:4308": "vajāte vṛkṣe syān na hi dahanadavavāyucyutir api //",
    "SA20mavt:4309": "tayeti saṃskāraduḥkhatayā na vipariṇāmaduḥkhatāduḥkhaduḥkhatābhyāṃ",
    "SA20mavt:4310": "tayor āvyāpitvāt saṃskāraduḥKhatānimittatvāc ca /",
    "SA20mavt:4311": "sarvaṃ sāsravaṃ vastvāryā duḥkhatā paśyanti nā'nāsavaṃ mārgasatyasya",
    "SA20mavt:4312": "janmotpattipratipakṣatvāt na tu pṛthagjanā viparyāsasthānāśrayatvāt /",
    "SA20mavt:4313": "sūtre'py uktaṃ - samāsataḥ pañcopādānaskandhā duḥkham iti /",
    "SA20mavt:4314": "saṃskāraduḥkhatā'karmaṇyatetyanye /",
    "SA20mavt:4315": "na dauṣṭhulyam akarmaṇyātetyapare /",
    "SA20mavt:4316": "kiṃ kāraṇaṃ ?",
    "SA20mavt:4317": "akarmaṇyātāyāḥ sāsravatvād avaśyaṃ sāsravatāṃ",
    "SA20mavt:4318": "bījakāraṇotpannā'bhyupagantavyā /",
    "SA20mavt:4319": "sā tv abījāpyarthasantāne kadācid āhārādyapacārād bhavati /",
    "SA20mavt:4320": "na cāsau dauṣṭhulyaṃ bhavitum arhatya nāsravatvād iti /",
    "SA20mavt:4321": "ataś ca sāsravadharmabījam ālayavijñānasanniviṣṭaṃ",
    "SA20mavt:4322": "dauṣṭhulyenātreṣyate /",
    "SA20mavt:4323": "ayaṃ sukhaduḥkhā'sukhā'duḥkhasahitaḥ kāyastat phalaṃ /",
    "SA20mavt:4324": "tasmāt sukhādyavakāśasahitena kāyena pratikṣaṇabhāvinā tad dauṣṭhulyaṃ",
    "SA20mavt:4325": "prabhāvyate pratīyata ityarthaḥ /",
    "SA20mavt:4326": "tadyathā khalavilāntargataṃ bījam aṅkureṇeti /",
    "SA20mavt:4327": "tasmāt kāyaparīkṣayā duḥkhasatyam avatarati /",
    "SA20mavt:4328": "atra kāraṇam āha - [p.127]",
    "SA20mavt:4329": "tasya sadauṣṭhulyasaṃskāralakṣaṇatvād iti sabījasaṃskārātmakatvād",
    "SA20mavt:4330": "ityarthaḥ /",
    "SA20mavt:4331": "saṃskāraduḥkhatā hi vipariṇāmaduḥkhatāduḥkhaduḥkhatādauṣṭhulyābhyām",
    "SA20mavt:4332": "anugatatvāt kāraṇatvāc ca dauṣṭhulyam ityktā /",
    "SA20mavt:4333": "ata eva saṃskāraduḥkhatayā sarvasāsravaṃ vastvāryaiḥ duḥkhatvenālokita",
    "SA20mavt:4334": "evaṃ kāyasmṛtyupasthānena duḥkhasatyam avataratīti /",
    "SA20mavt:4335": "tṛṣṇāhetur vedanā - avidyāsaṃsparśajetyabhiprāyāt anāsravāyā atad",
    "SA20mavt:4336": "hetutvāt /",
    "SA20mavt:4337": "tatra sukhā vedanā tat saṃyogāviyogatṛṣṇāyā hetuḥ /",
    "SA20mavt:4338": "duḥkhā tad asaṃyogaviyogatṛṣṇāyā hetuḥ /",
    "SA20mavt:4339": "aduḥkhasukhā tad avasthābhir atitṛṣṇāyās tat saṃyogāviyogatṛṣṇāyāś ca",
    "SA20mavt:4340": "kasyāṃcit samāptau hetur iti /",
    "SA20mavt:4341": "sa duḥkhavedanayā spṛṣṭaḥ kāmasukham abhinandatīti vacanāt duḥkhāpi",
    "SA20mavt:4342": "vedanā sukhāyāḥ tṛṣṇayā hetur bhavati /",
    "SA20mavt:4343": "tat parīkṣayā samudayasatyam avatarati /",
    "SA20mavt:4344": "sa hi vedanāṃ svarūpataḥ kāraṇataḥ kāryato'nityato",
    "SA20mavt:4345": "duḥkhataścopaparīkṣamāṇaḥ samudayasatyam avatarati tṛṣṇāṃ tat",
    "SA20mavt:4346": "kāryatvenāvagacchatītyarthaḥ /",
    "SA20mavt:4347": "tṛṣṇā hi sūtre samudayasatyam ityuktā /",
    "SA20mavt:4348": "ko duḥkhasamudayaḥ ?",
    "SA20mavt:4349": "paṭhyate - tṛṣṇā paunarbhavikānandā rāgasahagateti vistaraḥ /",
    "SA20mavt:4350": "evaṃ vedanāsmṛtyupasthānena samudayasatyam avatarati /",
    "SA20mavt:4351": "ātmābhiniveśavastu cittam iti /",
    "SA20mavt:4352": "anyasya nityādiguṇaviśiṣṭasyātmano'bhāvād ātmābhiniveśālambanaṃ",
    "SA20mavt:4353": "cittam eva /",
    "SA20mavt:4354": "tasmāt tat parīkṣayā nirodhasatyam avatarati śāntatvena /",
    "SA20mavt:4355": "atraiva kāraṇam āha - ātmocchedabhayāpagamād iti /",
    "SA20mavt:4356": "citte hy anityatvādiparīkṣayā'tmābhiniveśo vyāvartate duḥkhasaṃjñā",
    "SA20mavt:4357": "pravartate /",
    "SA20mavt:4358": "ataścātmocchedabhayāpagamād duḥkhamātrasyocchedān nirodhasatyaṃ",
    "SA20mavt:4359": "śāntatvenāvataratīti /",
    "SA20mavt:4360": "evaṃ cittasmṛtyupasthānena nirodhasatyam avataratīti /",
    "SA20mavt:4361": "dharmaparīkṣayā sāṅkleśikavyāvadānikadharmāsaṃmohān mārgasatyam",
    "SA20mavt:4362": "avataratīti /",
    "SA20mavt:4363": "tatra sāṅkleśikā dharmāḥ kleśopakleśāḥ /",
    "SA20mavt:4364": "vyāvadānikās tu kleśopakleśapratipakṣabhūtāḥ premamaitryādayaḥ /",
    "SA20mavt:4365": "teṣāṃ sāṅkleśikānāṃ vyāvadānikānāñca vipakṣapratipakṣabhāvaṃ",
    "SA20mavt:4366": "buddhvā sarvopadravātyantaprahāṇopāye mārgasatye'bhimukhībhavati /",
    "SA20mavt:4367": "evaṃ dharmasmṛtyupasthānena mārgasatyam avataratīti /",
    "SA20mavt:4368": "avatāro'tra pratyekaṃ satye satyalakṣaṇāvabodhaḥ /",
    "SA20mavt:4369": "tatra kāyasmṛtyupasthānabhāvanā anityato duḥkhataḥ śūnyato'nātmato'pi",
    "SA20mavt:4370": "anekā'śucidravyasvabhāvato'pi aśucibījato'pi aśuciniṣyandato'pi",
    "SA20mavt:4371": "aśucisthitihetuto'pi aśucivikārato'pi phenabhaṅga ivāsārato'pi gatito'pi",
    "SA20mavt:4372": "yonito'pi /",
    "SA20mavt:4373": "vedanācittadharmasmṛtyupasthānabhāvanā punar",
    "SA20mavt:4374": "anityaduḥkhaśūnyānātmato'pi svalakṣaṇato'pi hetuto'pi phalato'pi",
    "SA20mavt:4375": "dhātubhūmigatito'pi kuśalākuśalāvyākṛtato'pi vipakṣapratipakṣato'pi /",
    "SA20mavt:4376": "bodhisattvānāṃ punaḥ smṛtyupasthānabhāvanā evañcānupalambhākāreṇa",
    "SA20mavt:4377": "ca vikalpaprahāṇārthaṃ /",
    "SA20mavt:4378": "smṛtyupasthānānāṃ tu prajñāsvābhāvye'pi smṛtyupasthānavacanaṃ",
    "SA20mavt:4379": "smṛtibalenopasthānād etāsāṃ prajñānāṃ smṛtyupasthānam ucyate //4-1// [p.128]",
    "SA20mavt:4380": "{ catvāri samyakprahāṇāni }",
    "SA20mavt:4381": "smṛtyupasthānabhāvanānantaraṃ samyakprahāṇabhāvanoktā /",
    "SA20mavt:4382": "kiṃ kāraṇam ata āha",
    "SA20mavt:4383": "yasmāt -",
    "SA20mavt:4384": "parijñāte vipakṣe ca",
    "SA20mavt:4385": "iti vistaraḥ /",
    "SA20mavt:4386": "smṛtyupasthānabhāvanayeti /",
    "SA20mavt:4387": "aviśeṣābhidhāne'pi dharmasmṛtyupasthānabhāvanayaiveti veditavyaṃ /",
    "SA20mavt:4388": "dhātubhūmyavakāśaiḥ sāmānyalakṣaṇādyākārais tathā",
    "SA20mavt:4389": "sāsravānāsravanadhātubhūmi-śaikṣāśaikṣādyākārais tathā",
    "SA20mavt:4390": "sāsravānāsravadhātubhūmi-śaikṣāśaikṣādibhedena ca vipakṣe pratipakṣe",
    "SA20mavt:4391": "ca sarvaprakāra parijñāte /",
    "SA20mavt:4392": "vipakṣāgamāyeti /",
    "SA20mavt:4393": "vipakṣāpagamamo'trotpannānāṃ prabandhacchedo'nutpannānāṃ cānutpādaḥ /",
    "SA20mavt:4394": "pratipakṣopagamāya ceti /",
    "SA20mavt:4395": "pratipakṣāgama utpannānāṃ prabandhānuvṛttir anutpannānāñcotpādaḥ /",
    "SA20mavt:4396": "vīryaṃ caturdhā pravartata iti vipakṣapratipakṣayor utpanānutpannabhedena",
    "SA20mavt:4397": "caturdhā vīryasya pravṛttiḥ /",
    "SA20mavt:4398": "utpannānāṃ pāpakānām akuśalānāṃ dharmāṇāṃ prahāṇāyeti vistara",
    "SA20mavt:4399": "itīdam āgamena vīryasyaiva caturdhā pravṛttiṃ darśayati /",
    "SA20mavt:4400": "vistaravacanena śeṣagranthābhisambandhaḥ /",
    "SA20mavt:4401": "tatrāyāṃ śeṣo granghaḥ - prahāṇāya chandaṃ janayati vyāyacchate vīryam",
    "SA20mavt:4402": "ārabhate cittaṃ pragṛhṇāti samyakpradadhātīti /",
    "SA20mavt:4403": "evam anutpannānāṃ pāpakānām akuśalānāṃ dharmāṇām anutpādāya",
    "SA20mavt:4404": "chandañjanayatīti vistaraḥ /",
    "SA20mavt:4405": "evam anutpannānāṃ kuśalānāṃ dharmāṇām utpādaya chandañjanayatīti",
    "SA20mavt:4406": "vistaraḥ /",
    "SA20mavt:4407": "utpannānāṃ kuśalānāṃ dharmāṇāṃ sthitaye bhūyobhāvatāyai",
    "SA20mavt:4408": "asampramoṣāya paripūraṇāya chandañjanayati vyāyacchate vīryam",
    "SA20mavt:4409": "ārabhate cittaṃ pragṛhṇāti /",
    "SA20mavt:4410": "samyak pradadhāti /",
    "SA20mavt:4411": "utpannānāṃ sthitir aparihāṇiḥ /",
    "SA20mavt:4412": "bhūyobhāvaḥ prabandhenotpādaḥ /",
    "SA20mavt:4413": "paripūriḥ prakarṣagamanaṃ /",
    "SA20mavt:4414": "chandañjanayatīti sagauravodyaktavīryasamṛddhiṃ darśayati /",
    "SA20mavt:4415": "vyāyacchata iti kausīdyaprahāṇāya kāyacitte'bhimukhīkarotītyarthaḥ /",
    "SA20mavt:4416": "vīryam ārabhata iti layauddhatyāpakarṣaṇārthaṃ /",
    "SA20mavt:4417": "katham ārabheta ?",
    "SA20mavt:4418": "līnaṃ cittaṃ pragṛhṇāti samvejanīyapramodānīyadharmamanaskāraiḥ /",
    "SA20mavt:4419": "uddhataṃ cittaṃ tasminnevālambane samyak pradadhāti",
    "SA20mavt:4420": "samvejanīyapramodanīyadharmamanaskārair dhārayatītyarthaḥ /",
    "SA20mavt:4421": "evañca [p.129]",
    "SA20mavt:4422": "samyakpradhānāni vīryātmakānīti jñāpitam bhavati /",
    "SA20mavt:4423": "samyag ebhiḥ kāyavāṅmanāṃsi dhārayantīti samyakpradhānāni //4-2//",
    "SA20mavt:4424": "{ catvāraḥ ṛddhipādāḥ }",
    "SA20mavt:4425": "karmañatā sthites tatra",
    "SA20mavt:4426": "iti vistaraḥ /",
    "SA20mavt:4427": "tatreti tasyāṃ vipakṣapratipakṣāyāpagamavīryabhāvanāyāṃ /",
    "SA20mavt:4428": "karmaṇyatā cittasthiteḥ sarvārthasamṛddhiyogyatā /",
    "SA20mavt:4429": "sā ca karmaṇyatā chandavīryacittamīmāṃsādhipatyaprabhavetyata āha -",
    "SA20mavt:4430": "karmaṇyatā catvāra ṛddhipādā iti /",
    "SA20mavt:4431": "sarvasyābhijñādikasyārthasya samṛddhi ṛddhiḥ /",
    "SA20mavt:4432": "tasyāḥ pratiṣṭhārthena ṛddhipādā ṛddhihetava ityarthaḥ /",
    "SA20mavt:4433": "ata evāha - sarvārthasamṛddhihetutvād iti /",
    "SA20mavt:4434": "te punaścandasamādhiḥ prahāṇasaṃskārasamanvāgata ṛddhipādaḥ",
    "SA20mavt:4435": "vīryasamādhiḥ prahāṇasaṃskārasamanvāgata ṛddhipādā cittasamādhiḥ",
    "SA20mavt:4436": "prahāṇasaṃskārasamanavāgata ṛddhipādaḥ mīmāṃsāsamādhiḥ",
    "SA20mavt:4437": "prahāṇasaṃskārasamanvāgata ṛddhipāda iti /",
    "SA20mavt:4438": "tatra cchandsamādhir yadā chandādhipatyād vīryabhāvanāyāṃ sagauravaṃ",
    "SA20mavt:4439": "pravartamānaḥ spṛśati cittasyakāgratāṃ /",
    "SA20mavt:4440": "vīryasamādhir yadā vīryam ārabhamāṇaḥ sātatyaprayogāt spṛśati",
    "SA20mavt:4441": "cittasyaikāgratāṃ /",
    "SA20mavt:4442": "cittasamādhir yadā pūrvasamādhibījam āgamya citta eva cittaṃ dhārayan",
    "SA20mavt:4443": "spṛśati cittasyaikāgratāṃ /",
    "SA20mavt:4444": "mīmāmsāsamādhir yadālambanapravicito'nuspṛśati cittasyaikāgratām iti",
    "SA20mavt:4445": "sthitiratra cittasthitiḥ samādhir veditavya iti samādhigrahaṇaṃ",
    "SA20mavt:4446": "saṃskṛtalakṣaṇād vyavacchedārthaṃ /",
    "SA20mavt:4447": "yata ārabdhavīryasya cittakarmaṇyatā catvāra ṛddhipādā bhavanti ataḥ",
    "SA20mavt:4448": "samyak prahāṇānantaraṃ ṛddhipādā nirdiṣṭāḥ /",
    "SA20mavt:4449": "sā punaḥ karmaṇyatā [p.130]",
    "SA20mavt:4450": "kim prayojanā kiṃ hetukā cetyata āha -",
    "SA20mavt:4451": "pañcadoṣaprahāṇāyāṣṭaprahāṇasaṃskārabhāvanānvayā videtavyeti /",
    "SA20mavt:4452": "anvayo hetuḥ //4-3//",
    "SA20mavt:4453": "{ pañca doṣāḥ }",
    "SA20mavt:4454": "te ca pañcadoṣā na vijñāyanta ityataḥ pṛcchati katame pañca doṣā iti /",
    "SA20mavt:4455": "tat pradarśayann āha -",
    "SA20mavt:4456": "kausīdyam avavādasya sammoṣo laya udbhavaḥ /",
    "SA20mavt:4457": "iti vistaraḥ /",
    "SA20mavt:4458": "ete hi ṣaḍdoṣā ityata āha - tatra layauddhatyam eko doṣaḥ kriyata iti",
    "SA20mavt:4459": "pañca bhavanti /",
    "SA20mavt:4460": "tatra kausīdyaṃ prayogakāle doṣas tenāprayogāt /",
    "SA20mavt:4461": "udyuktasyāvavādasammoṣo doṣas tena cittasamādhānabhāvāt /",
    "SA20mavt:4462": "samāhitasya layauddhatyaṃ doṣastena cittakarmaṇyatā'bhāvāt /",
    "SA20mavt:4463": "anabhisaṃskāro layauddhatyapraśamanakāle doṣaḥ /",
    "SA20mavt:4464": "anabhisaṃskāra upekṣā tayā tad dvayāśamanāt /",
    "SA20mavt:4465": "abhisaṃskāraḥ praśāntau doṣa iti /",
    "SA20mavt:4466": "abhisaṃskāraścetanā /",
    "SA20mavt:4467": "layauddhatyavigamāddhi samatāprāptatvāt praśāntam ity ucyate //4-4//",
    "SA20mavt:4468": "{ aṣṭau prahāṇasaṃskārāḥ } [p.131]",
    "SA20mavt:4469": "prahāṇasaṃskārāḥ prahāṇāya saṃskārāḥ /",
    "SA20mavt:4470": "kasya prahāṇāya ?",
    "SA20mavt:4471": "anantaroktānāṃ pañcānāṃ doṣāṇāṃ prahāṇāya /",
    "SA20mavt:4472": "yadyevaṃ tena vaktavyam eṣāṃ prahāṇāya katham aṣṭau prahāṇasaṃskārā",
    "SA20mavt:4473": "vyavasthāpyanta iti /",
    "SA20mavt:4474": "tatra kausīdyaprahāṇāya catvāraś chandavyāyāmaśraddhāprasrabdhayaḥ /",
    "SA20mavt:4475": "tatra cchando'bhilāṣaḥ /",
    "SA20mavt:4476": "vyāyāmo vīryaṃ /",
    "SA20mavt:4477": "śraddhā'bhisampratyayaḥ /",
    "SA20mavt:4478": "prasrabdhiḥ karmaṇyatā /",
    "SA20mavt:4479": "kathaṃ punar ete kausīdyaprahāṇāya vyavasthāpyanta ityata āha - te",
    "SA20mavt:4480": "punar yathākramaṃ veditavyāḥ /",
    "SA20mavt:4481": "āśrayo'rthāśritas tasya nimittaṃ phalam eva ca / iti /",
    "SA20mavt:4482": "ato'nyonyaprabhāvitatvād ete kausīdyaprahāṇāya samvartanta iti",
    "SA20mavt:4483": "darśayati - āśrayaśchando vyāyāmasya āśrito vyāyāmaḥ /",
    "SA20mavt:4484": "abhilāṣasya vyāyāmapūrvakatvāt /",
    "SA20mavt:4485": "tasyāśrayasya chandasya nimittaṃ śraddhā /",
    "SA20mavt:4486": "katham ityato bravīti - sampratyaye saty abhilāṣād iti /",
    "SA20mavt:4487": "śraddadhānasya hi hetuphale kriyābhilāṣo bhavati /",
    "SA20mavt:4488": "tasyāśritasya vyāyāmasya phalaṃ prasrabdhiḥ /",
    "SA20mavt:4489": "katham ityata āha - prārabdhavīryasya samādhiviśeṣā'dhigamād iti /",
    "SA20mavt:4490": "samādhiviśeṣagamanaṃ hi prasrabdhinimittaṃ /",
    "SA20mavt:4491": "ata ārabdhavīryasya samādhiviśeṣagamanāt prasrabdhir vyāyāmaphalam",
    "SA20mavt:4492": "ityuktaṃ /",
    "SA20mavt:4493": "tathā hy ārabdhavīryasya dauṣṭhulyavitarkādyapakṣālavigamāt pramoda",
    "SA20mavt:4494": "utpadyate /",
    "SA20mavt:4495": "manaḥpramodāt kāyacittayoḥ prasrabdhiḥ karmaṇyatālakṣaṇatā /",
    "SA20mavt:4496": "tataḥ samādhiviśeṣagamanam iti /",
    "SA20mavt:4497": "atra ca vīryaṃ sahetukaṃ saphalaṃ ca kausīdyapratipakṣeṇoktaṃ /",
    "SA20mavt:4498": "caturṇāṃ doṣāṇāṃ yathāsaṃkhyaṃ pratipakṣa iti /",
    "SA20mavt:4499": "tatra smṛtir avavādasammoṣasya pratipakṣaḥ /",
    "SA20mavt:4500": "samprayojanyaṃ layauddhatyasya /",
    "SA20mavt:4501": "cetanā'nabhisaṃskārasya /",
    "SA20mavt:4502": "abhisaṃskārasyopekṣeti saṃskāropekṣā'tra veditavyā /",
    "SA20mavt:4503": "smṛtyādīnāṃ punar lakṣaṇavivakṣayedam āha - te punaḥ smṛtyādayo",
    "SA20mavt:4504": "veditavyā yathākramam iti /",
    "SA20mavt:4505": "smṛtir ālambane'sammoṣa iti / [p.132]",
    "SA20mavt:4506": "vistarīkṛtamālambanam iti cittasthāpanīyam avavādavastv abhilapanam",
    "SA20mavt:4507": "ityartaḥ /",
    "SA20mavt:4508": "samprajanyaṃ smṛtyasampramoṣe sati layauddhatyāvabodha iti /",
    "SA20mavt:4509": "upasthitasmṛtir hi samprajanyavān bhavatyevetyata āha - smṛtyasampramoṣe",
    "SA20mavt:4510": "satīti /",
    "SA20mavt:4511": "anubuddhyā layauddhatyaṃ śamathavipaśyane yuganaddhādaprayatnena",
    "SA20mavt:4512": "pravartetetyarthaḥ /",
    "SA20mavt:4513": "upekṣeti viṣayāntarānabhisaṃskāra ityarthaḥ /",
    "SA20mavt:4514": "etad uktaṃ bhavati - sūpasthitasmṛtiravavāde līnaṃ cittam uddhtaṃ vā",
    "SA20mavt:4515": "yathābhūtaṃ prajānāti /",
    "SA20mavt:4516": "layauddhatyavigamāya ca tad abhisaṃskaroti layauddhatyavigamāc copekṣāṃ",
    "SA20mavt:4517": "karotīti /",
    "SA20mavt:4518": "evaṃ tasya cittapraśaṭhatā karmaṇyatā /",
    "SA20mavt:4519": "atra ca karmaṇyatāsthitir iti svārthe bhāvapratyayaḥ svapeṭatvādivat //",
    "SA20mavt:4520": "{ pañcendriyāṇi }",
    "SA20mavt:4521": "ṛddhipādānantaraṃ pañcendriyāṇi śraddhādīnyuktānīti sambadhyate /",
    "SA20mavt:4522": "teṣāṃ kathaṃ vyavasthānam iti kenārthenetyabhiprāyaḥ /",
    "SA20mavt:4523": "ata āha -",
    "SA20mavt:4524": "ropite mokṣabhāgīye chandayogādhipatyataḥ /",
    "SA20mavt:4525": "iti vistaraḥ /",
    "SA20mavt:4526": "ādhipatyata iti vartata ityanena cchandayogādhipatyata",
    "SA20mavt:4527": "ityatrādhipatyaśabdaḥ prayukta uttaratrāpyanuvartata iti darśayati /",
    "SA20mavt:4528": "ṛddhipādaiḥ karmaṇyacittasyāropite mokṣabhāgīye kuśalamūle iti /",
    "SA20mavt:4529": "karmaṇyacittasya vimokṣabhāgīyaṃ kuśalamūlaṃ cittasandhāne pratiṣṭhāṃ",
    "SA20mavt:4530": "pratilabhate chandādhipatyato yāvat pravicayādhipatyataḥ na tv",
    "SA20mavt:4531": "akarmaṇyacittasya /",
    "SA20mavt:4532": "sā ca cittakarmaṇyatā ṛddhipādair bhavati /",
    "SA20mavt:4533": "tasmād ṛddhipādānantaraṃ vimokṣabhāgīyakuśalamūlaropaṇādhipatyataḥ",
    "SA20mavt:4534": "pañca śraddhādīnīndriyāṇīti vyavasthāpyante /",
    "SA20mavt:4535": "chandādhipatyata iti kāraṇe kāryopacārāśchraddhaivātra",
    "SA20mavt:4536": "chandaśabdenoktā /tadyathā dadhatrapuṣaṃ sadyojvara iti /",
    "SA20mavt:4537": "athavāstitvaguṇaśaktiṣu yathākramam abhisampratyayaprasādābhilāṣāḥ",
    "SA20mavt:4538": "śraddhāyā lakṣaṇaṃ /",
    "SA20mavt:4539": "ataścandagrahaṇenātrābhilāṣalakṣaṇā śraddhaiva gṛhyate na tu cchanda iti",
    "SA20mavt:4540": "prayogādhipatyata iti prayujyate 'neneti prayogaḥ /",
    "SA20mavt:4541": "prayogaśabdena vīryam abhipretaṃ /",
    "SA20mavt:4542": "ālambanāsampramoṣādhipatyata iti smṛtīndriyādhipatyataḥ /",
    "SA20mavt:4543": "ālmbanābhilapanalakṣaṇaṃ smṛtīndriyaṃ /",
    "SA20mavt:4544": "avisārādhipatyata iti samādhīndriyādhipatyataḥ /",
    "SA20mavt:4545": "avisāro hi samādhīndriyaṃ cittaikāgratālakṣaṇatvāt /",
    "SA20mavt:4546": "pravicayādhipatyataśceti prajñendriyādhipatyataḥ /",
    "SA20mavt:4547": "prajñendriyasya dharmapravicayātmakatvāt /",
    "SA20mavt:4548": "ca śabdo vimokṣabhāgīyakuśalamūlaropaṇādhipattyāt / [p.133]",
    "SA20mavt:4549": "yathākramaṃ pañca śraddhādīnīndriyāṇi veditavyānīti darśayati /",
    "SA20mavt:4550": "śraddhadhāno hi saṃsāracārakān niḥsaraṇārthaṃ vīryam ārabhate /",
    "SA20mavt:4551": "ārabdhavīryasya triśikṣāniṣpattiḥ smṛtisamādhiprajñendriyāṇi",
    "SA20mavt:4552": "yathākramaṃ /",
    "SA20mavt:4553": "evaṃ darśanamārgaprayogabhūmāv indriyāṇāṃ prādhānyam iṣyate /",
    "SA20mavt:4554": "anye tvāhuḥ - na mokṣabhāgīyakuśalamūlaropaṇādhipatyataḥ",
    "SA20mavt:4555": "śraddhādīnām indriyatvaṃ /",
    "SA20mavt:4556": "kiṃ tarhi ropite mokṣabhāgīyakuśalamūle chandādīnām ādhipatyata",
    "SA20mavt:4557": "etānīndriyāṇy ucyante /",
    "SA20mavt:4558": "etad eva pradarśayann āha - chandādhipatyataḥ śraddhāyā indriyatvam iti",
    "SA20mavt:4559": "sambadhyate /",
    "SA20mavt:4560": "prayogo vyāpāraḥ /",
    "SA20mavt:4561": "asammoṣa ālambanavipraṇāśaḥ /",
    "SA20mavt:4562": "avisaraṇam avisāraḥ /",
    "SA20mavt:4563": "pravicayanaṃ pravicayaḥ /",
    "SA20mavt:4564": "teṣāṃ prayogasammoṣāvisārapravicayānām ādhipatyād",
    "SA20mavt:4565": "vīryasmṛtisamādhiprajñākhyaścaittā indriyākhyaṃ bhavantīti /",
    "SA20mavt:4566": "atra tvetad vaktavyaṃ - ropite mokṣabhāgīye kuśalamūle ropitāvasthātaś",
    "SA20mavt:4567": "candādyādhipatyasya śraddhādīnāñca kaścid viśiṣṭasvabhāvo nāsti",
    "SA20mavt:4568": "yasmāt tadavasthāyāṃ tad ādhipatyāt teṣām indriyatvam avasthāpyata iti //",
    "SA20mavt:4570": "{ pañca balāni }",
    "SA20mavt:4571": "tānyeva śraddhādīni balavanti balānyucyante indriyānantaram uktānīti",
    "SA20mavt:4572": "teṣāṃ punar balavattvaṃ kuta ityata āha -",
    "SA20mavt:4573": "vipakṣasya {hi} saṃlikhāt iti /",
    "SA20mavt:4574": "vipakṣasya saṃlikhitatvāt /",
    "SA20mavt:4575": "etad eva pradarśayann āha - yadā tānīti śraddhādīndriyāṇi /",
    "SA20mavt:4576": "āśraddhyādibhir vipakṣair iti /",
    "SA20mavt:4577": "āśraddhyakausīdyavismṛtivikṣepāsamprajanyaiḥ śraddhādivipakṣair na",
    "SA20mavt:4578": "vyavakīryante atyarthaṃ tanutvād antarāntarā samudācārābhāvān na",
    "SA20mavt:4579": "vyāmiśryanta ityarthaḥ tadā balānyucyante /",
    "SA20mavt:4580": "tānīndriyāṇi vipakṣair avakīryante tadā tad vipakṣasyānirlikhitatvāt",
    "SA20mavt:4581": "yadyanirjitavipakṣāṇīndriyāṇi tat kathaṃ kauśalyatattve",
    "SA20mavt:4582": "laukikaviśuddhyādhipatyena śraddhādīnām indriyatvam uktaṃ /",
    "SA20mavt:4583": "tatra hy abhedenendriyāṇy abhipretāni atra tu nirvedhabhāgīyasya",
    "SA20mavt:4584": "kuśalamūlasya bhedapradarśanārthaṃ /",
    "SA20mavt:4585": "tasmān nāsti virodhaḥ /",
    "SA20mavt:4586": "atra evātrāha etānyevendriyāṇi balāny ucyanta iti /",
    "SA20mavt:4587": "śraddadhāno hi hetuphale vīryam ārabhate /",
    "SA20mavt:4588": "ayaṃ heturasyaiva phalasya idañca phalam asyaiva hetor ityevaṃ",
    "SA20mavt:4589": "śraddadhānaḥ phalaśraddhayā taddhetau vīryam ārabhate /",
    "SA20mavt:4590": "ārabhdavīryasya tat paratvāt smṛtir upatiṣṭhate /",
    "SA20mavt:4591": "upasthitasmṛter vipakṣepābhāvāc cittaṃ samādhīyate ekāgraṃ bhavati /",
    "SA20mavt:4592": "samāhitacitto yathābhūtaṃ prajānātīti samādhyanugṛhītā prajñā",
    "SA20mavt:4593": "sphuṭā bhavati /",
    "SA20mavt:4594": "avaropitamokṣa bhāgīyasyendriyāṇy uktāni /",
    "SA20mavt:4595": "mokṣabhāgīyānantaraṃ nirvedhabhāgīyānīti indriyānantarañca",
    "SA20mavt:4596": "balānyato vaktavyaṃ nirvedhabhāgīyāni kim indriyāvasthāyāṃ",
    "SA20mavt:4597": "veditavyānyāhosvid balāvasthāyāṃ ?",
    "SA20mavt:4598": "tathā kiṃ nirvedhabhāgīyānīnidriyāṇi balasvabhāvānyāhosvit tad",
    "SA20mavt:4599": "vyatiriktasvabhāvānītyata āha -",
    "SA20mavt:4600": "dvau dvau nirvedhabhāgīyāvīndriyāṇi balāni ca / iti /",
    "SA20mavt:4601": "athavā yathā moksabhāgīyāni pratipakṣabhāvanāprabhāvitāni",
    "SA20mavt:4602": "śraddhādiprabhāvitāni vā bhavanti tathā nirvedhabhāgīyāny api /",
    "SA20mavt:4603": "ata āha - ropitamokṣabhāgīyasyendriyāṇy uktānīti vistaraḥ /",
    "SA20mavt:4604": "ata āha -",
    "SA20mavt:4605": "dvau dvau nirvedhabhāgīyau",
    "SA20mavt:4606": "iti sarvaṃ /",
    "SA20mavt:4607": "uṣmagatāni mūrdhāścendriyāṇīti /",
    "SA20mavt:4608": "mṛdutvād ayuktatvād eṣāṃ kuśalānām eṣu balānām indriyāṇyeva /",
    "SA20mavt:4609": "kṣāntayo laukikāścāgradharmā balānīti /",
    "SA20mavt:4610": "adhimātratvād eṣām indiryāṇām asambhavāt kṣāntayo'gradharmāś ca",
    "SA20mavt:4611": "balānyeva /",
    "SA20mavt:4612": "mṛdumadhyādhimātrabhedena hi trividhāni śraddhādīni /",
    "SA20mavt:4613": "tatra mṛdūni madhyāni cendriyāṇi /",
    "SA20mavt:4614": "adhimātrāṇi balāni /",
    "SA20mavt:4615": "yāni mṛdūni tānyuṣmagatāni /",
    "SA20mavt:4616": "madhyāni mūrdhānaḥ /",
    "SA20mavt:4617": "adhimātrāṇi punaścaturdhā kriyante /",
    "SA20mavt:4618": "tatra mṛdumadhyādhimātrāṇi yathākramaṃ mṛdumadhyādhimātrāḥ kṣāntayaḥ",
    "SA20mavt:4619": "adhimātrādhimātrāṇi laukikā agradharmā iti /",
    "SA20mavt:4620": "etāni ca nirvedhabhāgīyāni sarvāṇi [p.135]",
    "SA20mavt:4621": "samādhiprajñāsvabhāvāni sasaṃprayogāṇi /",
    "SA20mavt:4622": "tatroṣmaprakāra uṣmagataṃ /",
    "SA20mavt:4623": "yathā'raṇinirmathanāt tad dahanasamarthasyāgner utpatīcihnaṃ pūrvam",
    "SA20mavt:4624": "ūṣmotpadyate evaṃ sarvakleśendhanadahanasamarthasyāryamārgāgneḥ",
    "SA20mavt:4625": "pūrvarūpatvāt tad uṣmagatam ity ucyate /",
    "SA20mavt:4626": "calakuśalamūlebhyo mūrdhopagamanatvān mūrdhā /",
    "SA20mavt:4627": "kṣāntiḥ satyārthe kṣamāvattvāt /",
    "SA20mavt:4628": "tad anyasāsravadharmaśreṣṭhatvāc ca laukikā agradharmā ity ucyante /",
    "SA20mavt:4629": "teṣāṃ tv agratā tad anantaraṃ darśanamārgotpatteḥ /",
    "SA20mavt:4630": "te ca kṣaṇikāḥ śeṣāṇi nirvedhabhāgīyāni santānavanti /",
    "SA20mavt:4631": "tatra mokṣabhāgīyaṃ kuśalamūlaṃ saṃsāraprabhāvanaśaktighātayogena",
    "SA20mavt:4632": "veditavyaṃ /",
    "SA20mavt:4633": "nirvedhabhāgīyam anāsravadharmotpattiśaktyādhānayogeneti //",
    "SA20mavt:4634": "{ sapta bodhyaṅgāni }",
    "SA20mavt:4635": "agradharmānantaraṃ darśanamārgotpattes tasya bodhyaṅgaprabhāvitatvād",
    "SA20mavt:4636": "āha - balānantaraṃ bodhyaṅgānīti /",
    "SA20mavt:4637": "teṣāṃ kathaṃ vyavasthānam iti /",
    "SA20mavt:4638": "kim arthaṃ vyavasthānam ityabhiprāyaḥ /",
    "SA20mavt:4639": "ata āha -",
    "SA20mavt:4640": "āśrayāṅgaṃ svabhāvāṅgaṃ",
    "SA20mavt:4641": "iti vistaraḥ /",
    "SA20mavt:4642": "darśanamārge bodhāvaṅgāni bodhyaṅgānīti /",
    "SA20mavt:4643": "adṛṣṭapūrvasya tattvasya tat prathamata ālocanād darśanaṃ",
    "SA20mavt:4644": "āryabhūmiprāpakatvān mārga ityato darśanamārga ity ucyate /",
    "SA20mavt:4645": "nirvedhabhāgīyāvasthāyāṃ hi pelavavastrāntaritānīvopalakṣyante",
    "SA20mavt:4646": "satyāni /",
    "SA20mavt:4647": "darśanamārgāvasthāyāṃ tadapanīta iveti /",
    "SA20mavt:4648": "tatra tattvābhisambodho bodhinirvikalpaṃ jñānaṃ tatra ṣaṭ smṛṭyādīni",
    "SA20mavt:4649": "bodhyanukūlāt tadaṅgāni /",
    "SA20mavt:4650": "dharmapravicayastv avabodhātmakatvād bodhiḥ itareṣāṃ ca sahāyabhāvād",
    "SA20mavt:4651": "aṅgatvaṃ /",
    "SA20mavt:4652": "anyaḥ punar āha - ānantaryamārgagṛhīto dharmapravicayo bodhyaṅgaṃ",
    "SA20mavt:4653": "vimuktimārgasaṅgṛhītas tu bodhir iti /",
    "SA20mavt:4654": "tatra bodher āśrāṅgaṃ smṛtiḥ smṛtbalena tasminnālambane'vikṣepaṇāt /",
    "SA20mavt:4655": "svabhāvāṅgaṃ dharmapravicayaḥ jñānasvabhāvatvād bodheḥ /",
    "SA20mavt:4656": "niryāṇāṅgaṃ vīryaṃ vīryeṇa [p.136]",
    "SA20mavt:4657": "pṛthagjanabhūmisamatikramāt /",
    "SA20mavt:4658": "anuśaṃsāṅgaṃ prītiḥ tathā kāyacittānugrahāt /",
    "SA20mavt:4659": "asaṅkleśāṅgaṃ tridhā - prasrabdhisamādhyupekṣāḥ tāsāṃ",
    "SA20mavt:4660": "saṅkleśapratipakṣabhūtatvāt /",
    "SA20mavt:4661": "athavā'saṅkleśanidānāśrayasvabhāvabhedāt /",
    "SA20mavt:4662": "kim arthaṃ punar asaṅkleśāṅgaṃ tridhā deśitam iti /",
    "SA20mavt:4663": "kenārthena tridhā deśaitam ityabhiprāyaḥ /",
    "SA20mavt:4664": "ata āha -",
    "SA20mavt:4665": "nidānenāśrayeṇeha svabhāvena ca deśitaṃ / iti /",
    "SA20mavt:4666": "asaṃkleśasya nidānaṃ prasrabdhiḥ /",
    "SA20mavt:4667": "asaṅkleśo viśuddhaḥ /",
    "SA20mavt:4668": "nidānaṃ kāraṇaṃ /",
    "SA20mavt:4669": "kathaṃ nidānam ityato bravīti - dauṣṭhulyahetukatvāt saṅkleśasya tasyāś",
    "SA20mavt:4670": "ca tat pratipakṣatvād iti /",
    "SA20mavt:4671": "etad uktaṃ bhavati - saṅkleśanidānapratipakṣabhūtatvād",
    "SA20mavt:4672": "asaṅkleśanidānam iti /",
    "SA20mavt:4673": "kāyacittākarmaṇyatā dauṣṭhulyaṃ /",
    "SA20mavt:4674": "tasmin sati cittaikāgratā'sambhavāc cittavikṣepaḥ /",
    "SA20mavt:4675": "vikṣiptacittasya ca rāgādisaṅkleśaḥ pravartate /",
    "SA20mavt:4676": "evaṃ dauṣṭhulyaṃ saṅkleśasya hetuḥ /",
    "SA20mavt:4677": "tasya dauṣṭhulyasya pratipakṣaḥ prasrabdhiḥ /",
    "SA20mavt:4678": "katham iti ?",
    "SA20mavt:4679": "prasrabdhyā kāyacittayoḥ karmaṇyatāpādanāt /",
    "SA20mavt:4680": "evaṃ prasrabdhirasaṅkleśanidānaṃ vyavasthāpyate /",
    "SA20mavt:4681": "āśrayaḥ samādhiḥ prasrabdhyanugṛhītakāyacittasya cittaṃ samādhīyate /",
    "SA20mavt:4682": "samāhite citte yathābhūtaṃ prajānāti /",
    "SA20mavt:4683": "yathābhūtadarśanāt kleśaḥ prahīyante /",
    "SA20mavt:4684": "evam asaṅkleśasya samādhirāśrayaḥ /",
    "SA20mavt:4685": "svabhāva upekṣeti",
    "SA20mavt:4686": "saṅkliṣṭavihārānukūlāyāścittasamatāyāścittāpraśaṭhatāyāścittābhogāvasthitatāyāś",
    "SA20mavt:4687": "ca pratipakṣatvāt /",
    "SA20mavt:4688": "evam upekṣā'saṅkleśasvabhāvaḥ /",
    "SA20mavt:4689": "anye tv āhuḥ - prahāṇair mārgair darśanaheye saṃkleśe prahīṇe tat",
    "SA20mavt:4690": "saṅkleśānubandhavimuktā svabhāvaviśuddhā vimuktimārgasaṃgṛhītā",
    "SA20mavt:4691": "jñeye suniścitā yā prajñā sātra prajñopekṣety ucyate kṛtakṛtyatvāt",
    "SA20mavt:4692": "kṣaye kṣaya ity upekṣākaraṇād iti //4-9//",
    "SA20mavt:4693": "{ aṣṭau mārgāṅgāni } [p.137]",
    "SA20mavt:4694": "bodhyaṅgānantaraṃ mārgāṅgāni /",
    "SA20mavt:4695": "teṣāṃ kathaṃ vyavasthānam iti /",
    "SA20mavt:4696": "darśanamārgānantaraṃ bhāvanāmārgas tatra ca mārgāṅgānītyato",
    "SA20mavt:4697": "bodhyaṅgānantaraṃ mārgāṅgānīty ucyante /",
    "SA20mavt:4698": "teṣāṃ kenārthena vyavasthānam ato bravīti -",
    "SA20mavt:4699": "paricchedo'tha samprāptiḥ",
    "SA20mavt:4700": "iti vistaraḥ /",
    "SA20mavt:4701": "mithyādṛṣṭivipakṣeṇa yāvan mithyāsamādhivipakṣeṇa samyag dṛṣṭyādīnām",
    "SA20mavt:4702": "aṣṭānāṃ mārgāṅgānāṃ yathākramaṃ vyavasthānaṃ /",
    "SA20mavt:4703": "kramaḥ punar eṣāṃ kāritrā'nukrameṇa bhāvanāmārga iti vistaraḥ /",
    "SA20mavt:4704": "niṣevaṇabhāvanayā bhāvyata iti bhāvanāmārgaḥ /",
    "SA20mavt:4705": "tasmin bhāvanāmārge darśanamārgasya prāptibhāvanābhāvitasya",
    "SA20mavt:4706": "paricchedāṅgaṃ samyag dṛṣṭiḥ /",
    "SA20mavt:4707": "laukikīti savikalpatvāl laukikī tad utpattisāmarthyalābhān",
    "SA20mavt:4708": "mārgasamāpannasyāpi sā vyavasthāpyate /",
    "SA20mavt:4709": "lokottarāt tu nirvikalpāt nirvikalpasya sato'pi samyag",
    "SA20mavt:4710": "dṛṣṭyāśrayabhūtatvāt samyagdṛṣṣṭir ucyate /",
    "SA20mavt:4711": "ata evāha - lokottarapṛṣṭhalabdheti /",
    "SA20mavt:4712": "lokottarasya darśanamārgasya pṛṣṭhena balena labdhotpannetyarthaḥ /",
    "SA20mavt:4713": "sā punaḥ kiṃviṣayetyata āha - yayā svādhigamam iti /",
    "SA20mavt:4714": "darśanamārgādhigamaṃ paricchinattyevaṃ mayādhigatam iti /",
    "SA20mavt:4715": "darśanamārgasya viṣayatvāt samyag dṛṣṭir ityucyate /",
    "SA20mavt:4716": "parasamprāpaṇāṅgam iti vistaraḥ /",
    "SA20mavt:4717": "tayā samyag dṛṣṭyā paricchinnasya tattvasya samyag vācā samyak",
    "SA20mavt:4718": "saṅkalpena ca paratra prāpaṇāt samyaksaṅkalpaḥ samyagvāk ca",
    "SA20mavt:4719": "parasamprāpaṇāṅgaṃ /",
    "SA20mavt:4720": "ata evāha - samutthānayā vācā tat prāpaṇād iti /",
    "SA20mavt:4721": "samyak saṃkalpo hi vācaḥ samutthānaṃ nāvitarkya nāvicārya vācaṃ",
    "SA20mavt:4722": "bhāṣata iti sūtre vacanāt /",
    "SA20mavt:4723": "samāhito'pi tābhyāṃ samanvāgato veditavyas tad utpattilābhāt na tu",
    "SA20mavt:4724": "samāhitaḥ saṅkalpayati bhāṣate vā /",
    "SA20mavt:4725": "parasambhāvanāṅgaṃ tridhā - samyagvākkarmāntājīvāḥ /",
    "SA20mavt:4726": "katham ityata āha - tair hi samyag vākkarmāntājīvair yathākramaṃ -",
    "SA20mavt:4727": "dṛṣṭau śīle'tha saṃlekhe parivijñaptir iṣyate / [p.138] iti /",
    "SA20mavt:4729": "tasya samyag vāceti vistaraḥ /",
    "SA20mavt:4730": "katheti dharmadeśanā /",
    "SA20mavt:4731": "sāṃkathyaviniścayaḥ paraiḥ sahābhisamayam ārabhya codyaparihārakriyā /",
    "SA20mavt:4732": "anena kathāsāṅkathyaviniścayena prajñāyāṃ sambhāvanā bhavati",
    "SA20mavt:4733": "pareṣāṃ niyogādanena tattvam adhigataṃ tathā hy upaśamasaṃsaktaṃ",
    "SA20mavt:4734": "suviniścatā'viruddhārthaṃ sphuṭārthaṃ vacanam idam iti /",
    "SA20mavt:4735": "samyakkarmāntena śīlasya iti /",
    "SA20mavt:4736": "sambhavanā bhavatīti vartate /",
    "SA20mavt:4737": "katham ityata āha - akṛtyākaraṇād iti /",
    "SA20mavt:4738": "samyakkarmānto hi duścarita-virodhītyatas tena sambandhāgato jīvitahetor",
    "SA20mavt:4739": "apy akṛtyaṃ na karotītyata āryakāntaśīlavānayam iti sambhāvanā",
    "SA20mavt:4740": "bhavati /",
    "SA20mavt:4741": "samyagājīvena saṃlekha sambhāvanā bhavatīti sambadhyate /",
    "SA20mavt:4742": "katham ityata āha - dharmeṇa mātrayā ca cīvarādyeṣaṇād iti",
    "SA20mavt:4743": "kuhanādidoṣarahito jīvitopakaraṇārthaḥ kāyavāksamācāraḥ",
    "SA20mavt:4744": "samyagājīvaḥ /",
    "SA20mavt:4745": "tena saṃlekhe sambhāvanā bhavati niścayenāsyopakaraṇatṛṣṇā prahīṇā",
    "SA20mavt:4746": "tathā hyasau kevalam āśrayasthityartham eva nyāyena mātrayā ca",
    "SA20mavt:4747": "cīvarādīna paryeṣate /",
    "SA20mavt:4748": "tatra samyag dṛṣṭyā ābhimāniko na bhavati yathābhūtaṃ",
    "SA20mavt:4749": "svādhigamaparijñānāt /",
    "SA20mavt:4750": "samyaksaṅkalpena samutthāpitavācā siṃhanādaṃ nadati samyag vāk",
    "SA20mavt:4751": "karmāntājīvaiḥ svāṃ pratijñāṃ samudbhavayati /",
    "SA20mavt:4752": "tatra vipakṣapratipakṣāṅgaṃ tridhaiva /",
    "SA20mavt:4753": "tattu na jñāyata ityāha - samyagvyāyāmsmṛtisamādhaya iti /",
    "SA20mavt:4754": "te ca kasya vipakṣasya pratipakṣā ityata āha - eṣāṃ punar yathākramaṃ -",
    "SA20mavt:4755": "kleśopakleśabhutvavipakṣapratipakṣatā / iti /",
    "SA20mavt:4756": "tatra prathamasya samyag vyāyāma iti /",
    "SA20mavt:4757": "bhāvanāheyo hi kleśaḥ prathamo vipakṣaḥ /",
    "SA20mavt:4758": "tasya samyagvyāyāmaḥ pratipakṣaḥ /",
    "SA20mavt:4759": "katham ityata āha - teneti samyag vyāyāmena mārgabhāvanāt /",
    "SA20mavt:4760": "samyag dṛṣṭiparigṛhītaṃ layauddhatyaviagataṃ samādhyavasthāyāṃ vīryaṃ",
    "SA20mavt:4761": "samyag vyāyāmaḥ /",
    "SA20mavt:4762": "tena bhāvanāprahātavyānāṃ kleśānāṃ prahāṇāya tat pratipakṣaṃ",
    "SA20mavt:4763": "mārgaṃ bhāvayatīti samyaksamādhipratipādanāt samyagvyāyāmaḥ",
    "SA20mavt:4764": "prathamasya pratipakṣa ucyate /",
    "SA20mavt:4765": "tasyām eva mārgabhāvanāyāṃ layauddhatyalakṣaṇasya dvitīyasyopakleśasya",
    "SA20mavt:4766": "samyaksmṛtir iti /",
    "SA20mavt:4767": "pratipakṣa iti prakṛtaṃ /",
    "SA20mavt:4768": "katham ityato bravīti - śamathādinimitteṣu sūpasthitasmṛter",
    "SA20mavt:4769": "layauddhatyābhāvād iti /",
    "SA20mavt:4770": "ādiśabdena pragrahanimittam upekṣānimittañca veditavyaṃ /",
    "SA20mavt:4771": "tatra vikṣepanimittopaśamanāc chamathaḥ /",
    "SA20mavt:4772": "śamathādinimittaṃ śamathādikāraṇaṃ /",
    "SA20mavt:4773": "taroddhate citta auddhatyābhiśaṅkini vā samvejanīyavastumanaskāraḥ",
    "SA20mavt:4774": "śamathanimittaṃ /",
    "SA20mavt:4775": "līne citte layābhiśaṅkini vābhinandanīyavastumanaskāraḥ",
    "SA20mavt:4776": "pragrahanimittaṃ /śamathaikāntike vipaśya [p.139]",
    "SA20mavt:4777": "naikāntike vā mārge yuganaddavāhini vā tad",
    "SA20mavt:4778": "ubhayopakleśānupakliṣṭe'nābhogamanaskāra upekṣānimittaṃ /",
    "SA20mavt:4779": "abhijñādiguṇasvabhāvasya vibhutvasya yad vipakṣaḥ",
    "SA20mavt:4780": "samāpattyāvaraṇātmakam akliṣṭam ajñānaṃ tasya tṛtīyasya samyak",
    "SA20mavt:4781": "samādhiḥ pratipakṣa iti prakṛtaṃ /",
    "SA20mavt:4782": "katham ityata āha - dhyānasanniśrayeṇābhijñādiguṇābhinirhārād iti /",
    "SA20mavt:4783": "dhyānaṃ hi sarvaviśiṣṭaguṇābhinirhārāśraya",
    "SA20mavt:4784": "ityabhijñādiguṇābhinirhāravipakṣabhūtasya samādhyāvaraṇasya",
    "SA20mavt:4785": "pratipakṣaḥ /",
    "SA20mavt:4786": "tadevaṃ samyagvyāyāmena kleśāvaraṇavisaṃyogaṃ khyāpayati samyaksmṛtyā",
    "SA20mavt:4787": "samādhipariśuddhiṃ samyak samādhinā samāpattyāvaraṇena viṣamam iti",
    "SA20mavt:4788": "{ pratipakṣabhāvanāprabhedaḥ }",
    "SA20mavt:4789": "saiṣā pratipakṣabhāvanā samāsena trividhā veditavyā -",
    "SA20mavt:4790": "ārambhapratilambhaniṣpattibhedena /",
    "SA20mavt:4791": "vyāsatastvenekavidhā /",
    "SA20mavt:4792": "kathaṃ ?",
    "SA20mavt:4793": "anukūlā viparyastā",
    "SA20mavt:4794": "iti vistaraḥ /",
    "SA20mavt:4795": "tatrā'viparyāsānukūlā viparyastā /",
    "SA20mavt:4796": "aviparyāso darśanamārgaḥ tattvaviṣayatvāt /",
    "SA20mavt:4797": "tad anukūlatvād aviparyāsānukūlā /",
    "SA20mavt:4798": "iyañca pṛthagjanabhāvanetyatattvaviṣayatvād viparyastā pṛthagjanasya",
    "SA20mavt:4799": "niravaśeṣā prahīṇakleśatvāt /",
    "SA20mavt:4800": "kathaṃ viparyastā satī aviparyāsānukūlā bhavati ?",
    "SA20mavt:4801": "suviśuddhadharmadhātuniṣyandāyāḥ /",
    "SA20mavt:4802": "śrutavāsanāyā utpādāt /",
    "SA20mavt:4803": "sā ca smṛtyupasthānabhāvanām ārabhya yāvad balabhāvaneti /",
    "SA20mavt:4804": "aviparyastā viparyāsānubandheti /",
    "SA20mavt:4805": "iyaṃ hi śaikṣāṇāṃ bodhyaṅgabhāvanā mārgabhāvanā ca /",
    "SA20mavt:4806": "tattvaviṣayatvād aviparyastā bhāvanāprahātavyakleśasadbhāvāc ca",
    "SA20mavt:4807": "viparyāsānubandhā /",
    "SA20mavt:4808": "aviparyastā viparyāsaniranubandheti /",
    "SA20mavt:4809": "iyam aśaikṣamārgabhāvanā tattvaviṣayatvād aviparyastā",
    "SA20mavt:4810": "niravaśeṣamalaprahāṇād arhatāṃ viparyāsaniranubandhā / [p.140]",
    "SA20mavt:4811": "idānīṃ śrāvakādibhyo bodhisatvānāṃ pratipakṣabhāvanāyā",
    "SA20mavt:4812": "viśeṣapradarśanārtham āha - bodhisattvānāṃ tu -",
    "SA20mavt:4813": "ālambanamanaskāraprāptitas tad viśiṣṭatā / iti /",
    "SA20mavt:4814": "tatrālambanato viśiṣṭatā śrāvakapratyekabuddhānāṃ hi svāsāntānikāḥ",
    "SA20mavt:4815": "kāyādayaḥ /",
    "SA20mavt:4816": "kāyavedanācittadharmā ālambanaṃ /",
    "SA20mavt:4817": "bodhisattvānāṃ punaḥ svaparasāntānikāḥ kāyavedanācittadharmā",
    "SA20mavt:4818": "ālambanaṃ /",
    "SA20mavt:4819": "kim artham ālambanaṃ bhinnaṃ ?",
    "SA20mavt:4820": "yasmāc chrāvakādīnāṃ svārtham evādhikṛtya",
    "SA20mavt:4821": "pratipakṣabhāvanāpravṛttiḥ bodhisattvānāṃ punaḥ svapārtham adhikṛtyeti",
    "SA20mavt:4822": "anityādibhir ākārair iti anityaduḥkhaśūnyātmākāraiḥ /",
    "SA20mavt:4823": "kasmāc chrāvakapratyekabuddhānām anityādibhir eva manaskāraḥ ?",
    "SA20mavt:4824": "tebhya udvegārthaṃ /",
    "SA20mavt:4825": "na hy anudvignastair visaṃyujyate /",
    "SA20mavt:4826": "bodhisattvā anupalambhayogeneti",
    "SA20mavt:4827": "kalpitasvabhāvānupalambhaprakāreṇetyarthaḥ /kim arhtam evaṃ manasi",
    "SA20mavt:4828": "kurvanti ?",
    "SA20mavt:4829": "sarvavikalpaprahāṇārthaṃ /",
    "SA20mavt:4830": "eṣa hi teṣu viśeṣa ucyate na kevalam anupalambhayogenaiva manasi kurvanti",
    "SA20mavt:4831": "kiṃ tarhy anityādibhirapyākāraiḥ /",
    "SA20mavt:4832": "evaṃ manasikāraviśeṣād viśiṣṭatā /",
    "SA20mavt:4833": "yāvad eva kāyādīnāṃ visaṃyogāyeti /",
    "SA20mavt:4834": "kāyādīnāṃ visaṃyogo nirupadhiśeṣanirvāṇaṃ tadālambanakleśaprahāṇañca",
    "SA20mavt:4835": "bodhisattvā na visaṃyogāya nā'visaṃyogāya /",
    "SA20mavt:4836": "kiṃ kāraṇaṃ ?",
    "SA20mavt:4837": "ekāntena hi kāyādibhir visaṃyuktāś cā'visaṃyuktāśca",
    "SA20mavt:4838": "sattvārthakaraṇasamarthā na syuḥ kṣīṇakleśetarasattvavat /",
    "SA20mavt:4839": "yadi na visaṃyogāya kimarthaṃ tarhi pratipakṣaṃ bhāvayatītyata āha -",
    "SA20mavt:4840": "yāvadevā'pratiṣṭhitanirvāṇāya bhāvayatīti /",
    "SA20mavt:4841": "kiṃ tad apratiṣṭhitaṃ nirvāṇaṃ ?",
    "SA20mavt:4842": "bodhisattvāvasthāyāṃ tāvat karmopapattivaśitāsanniśrayeṇa",
    "SA20mavt:4843": "kāruṇikatvāt saṃsāropapattiḥ prajñābalena tatrāsaṅkleśaḥ /",
    "SA20mavt:4844": "tadidaṃ bodhisattvānām apratiṣṭhitaṃ nirvāṇaṃ vidhīyate /",
    "SA20mavt:4845": "saṃsārāvasthito'pi pṛthagjanavat saṃkliṣṭo na vartate /",
    "SA20mavt:4846": "na śrāvakādivan nirupādāno nirvāṇa iti /",
    "SA20mavt:4847": "tathāgatāvasthāyām api kleśajñeyāvaraṇaprahāṇān na saṃsāre",
    "SA20mavt:4848": "pratiṣṭhitaḥ nirupadhiśeṣe nirvāṇe naiva pratiṣṭhito",
    "SA20mavt:4849": "dharmakāyasyānucchedāt sāmbhogikanairmāṇikakāyay yorval lokas tāvat",
    "SA20mavt:4850": "parārthakaraṇāt /",
    "SA20mavt:4851": "evam eṣā pratipakṣabhāvanā bodhisattvānāṃ śrāvakādibhya",
    "SA20mavt:4852": "ālambanamanaskāraphalaviśeṣair viśiṣṭeti uktā pratipakṣabhāvanā //",
    "SA20mavt:4853": "{ tatrā'vasthā } [p.141]",
    "SA20mavt:4854": "pratipakṣabhāvanānantaraṃ tatrāvasthoktetyataḥ pṛcchati - tatrā'vasthā",
    "SA20mavt:4855": "katameti /",
    "SA20mavt:4856": "tatreti tasyāṃ pratipakṣabhāvanāyāṃ /",
    "SA20mavt:4857": "ata āha -",
    "SA20mavt:4858": "hetvavasthāvatārākhyā",
    "SA20mavt:4859": "iti vistaraḥ /",
    "SA20mavt:4860": "tatra hetvavasthā gotrasthasya pudgalasyeti /",
    "SA20mavt:4861": "gotraṃ hetur bījam ityarthaḥ /",
    "SA20mavt:4862": "tatra yo gotra eva vartate na cittotpādādiṣu sa gotrastha ihābhipretaḥ /",
    "SA20mavt:4863": "sa punar uttarāvasthāsv anuvartate na nivartate /",
    "SA20mavt:4864": "kecit tacca gotraṃ kuśalamūlasvabhāvam iti varṇayanti /",
    "SA20mavt:4865": "kuśalamūlānyeva hi kānicic chrāvakagotram ity ucyante /",
    "SA20mavt:4866": "evaṃ yāvat kānicid bodhisattvagotram iti /",
    "SA20mavt:4867": "pṛthagjanāvasthām ārabhyendriyabhedo gotram ucyate /",
    "SA20mavt:4868": "cittabījaśaktir gotram ityetad apyeka āhuḥ /",
    "SA20mavt:4869": "tasmin sati pṛthagjanāvasthāyāṃ śaikṣāvasthāyāñca śrāvakagotra",
    "SA20mavt:4870": "ityucyate yāvad bodhisattvagotra iti /",
    "SA20mavt:4871": "aśaikṣāvasthāyāṃ tu śrāvaka ity ucyate pratyekabuddha iti vā /",
    "SA20mavt:4872": "na tad gotraṃ tasya [p.142]",
    "SA20mavt:4873": "prakarṣāvasthānāt /",
    "SA20mavt:4874": "tac ca śrāvakādibhedena tridhābhidyate /",
    "SA20mavt:4875": "niyatāniyataprabhedena ṣaḍvidhaṃ bhavati /",
    "SA20mavt:4876": "avatārāvasthā utpāditabodhicittasyeti /",
    "SA20mavt:4877": "sā ca śrāvakapratyekabuddhatathāgatagotrāṇāṃ yathākramaṃ",
    "SA20mavt:4878": "śrāvakapratyekabuddhasamyaksambuddhabodhiṣu cittotpādāt trividhā bhavati",
    "SA20mavt:4879": "tasya prayogamūlabhūtatvāt tasminn utpanne prayogāvatāra iti tad",
    "SA20mavt:4880": "utpādaḥ prayogāvatārāvasthety ucyate /",
    "SA20mavt:4881": "prayogāvasthā cittotpādādūrdhvam aprāpte phala iti /",
    "SA20mavt:4882": "utpāditabodhicittasya dānaśīlādiko",
    "SA20mavt:4883": "balabhāvanāparyavasānakuśalasamārambhaḥ prathamaphalaprāpaka upāya iti",
    "SA20mavt:4884": "sa prayoga ucyate /",
    "SA20mavt:4885": "kathaṃ hetvavatārāvasthā bodhipakṣabhāvanāvasthety ucyate ?",
    "SA20mavt:4886": "taddhetutvāt /",
    "SA20mavt:4887": "ata evoktaṃ - uttarottaraphalaṃ gotrāc cittotpāda ityevam ādi /",
    "SA20mavt:4888": "phalāvasthā prāpte prathamaphale /",
    "SA20mavt:4889": "phalārthaṃ hi prayujyate /",
    "SA20mavt:4890": "ataḥ prayogānantaraṃ phalāvasthā /",
    "SA20mavt:4891": "sakaraṇīyāvasthā hi śaikṣasya /",
    "SA20mavt:4892": "tasya phalānām",
    "SA20mavt:4893": "aparisamāptatvāt-phalānantaraprāptipratikaraṇīyasadbhāvāt /",
    "SA20mavt:4894": "akaraṇīyāvasthā'śaikṣasyeti /",
    "SA20mavt:4895": "aśaikṣo hi tridhātukavītarāgāt /",
    "SA20mavt:4896": "tasya phalānāṃ parisamāptatvāt phalāntaraprāptikaraṇīyāsadbhāvād",
    "SA20mavt:4897": "akaraṇīyāvasthā /",
    "SA20mavt:4898": "viśeṣāvasthā'bhijñādiguṇaviśeṣasamanvāgatasyeti /",
    "SA20mavt:4899": "samāne'rthattve'bhijñādibhir guṇaviśeṣaiḥ samanvāgata itarasmād",
    "SA20mavt:4900": "viśiṣṭā'bhijñādiguṇaviśeṣaniṣpannāvasthā viśeṣāvasthetyucyate /",
    "SA20mavt:4901": "uttarāvasthā śrāvakapratyekabuddhebhyo bhūmipraviṣṭasya bodhisattvasya /",
    "SA20mavt:4902": "svaparārthakārikasya lokottarasya mārgasyobhayanairātmyaprativedhasya",
    "SA20mavt:4903": "lābhena tadanyayānottarabhūtāt tadvasthottarāvasthetyucyate /",
    "SA20mavt:4904": "anuttarāvasthā buddhasya /",
    "SA20mavt:4905": "kim arthaṃ ?",
    "SA20mavt:4906": "ata āha - tata ūrdhvam avasthā'bhāvād iti /",
    "SA20mavt:4907": "sarvaguṇadoṣaprakarṣaniṣṭhādhiṣṭhānatvād buddhasya tata ūrdhvamanyā",
    "SA20mavt:4908": "viśiṣṭāvasthā na vidyata iti saivānuttaretyucyate /",
    "SA20mavt:4909": "iyaduktaṃ parisamāptāpi niravaśeṣāvasthā bodhisattvānām",
    "SA20mavt:4910": "ekādaśabhūmiprabheda-sandarśanārtham",
    "SA20mavt:4911": "adhimukticartyādyavasthābhiṣekādhya vastāvasānāḥ punar uktā /",
    "SA20mavt:4912": "buddhānāṃ tu kāyatrayaprabhedapradarśanārthaṃ prāptyavasthādikāḥ",
    "SA20mavt:4913": "punas tisro nirdiṣṭāḥ /",
    "SA20mavt:4914": "tatra hetvavatārāvasthā bodhisattvetarasādhāraṇā veditavyā /",
    "SA20mavt:4915": "tatrā'dhimuktyavasthā bodhisattvānāṃ sarvasyām adhimukticaryābhūmāv iti /",
    "SA20mavt:4916": "cittotpādād ūrdhvaṃ yāvan na bhūmipraveśo'trāntare'dṛṣṭatattvo'pi",
    "SA20mavt:4917": "dṛṣṭatattvaṃ iva [p.143]",
    "SA20mavt:4918": "buddhabodhisattveṣvadhimuktyā svabhāvatrayamukhena dharmān pratipadyate /",
    "SA20mavt:4919": "tadanyasattvānāṃ duṣkaradānaśīlādiṣu buddhatvaniṣpādasambhāreṣu",
    "SA20mavt:4920": "pravartata ityata iyam avasthādhimuktiprabhāvitattvād",
    "SA20mavt:4921": "adhimukticaryetyucyate /",
    "SA20mavt:4922": "sā ca kalpāsaṃkhyeyam adhikaṃ vā /",
    "SA20mavt:4923": "praveśāvasthā prathamāyāṃ bhūmāv iti /",
    "SA20mavt:4924": "svabhāvatrayasyāvikalpena jñānena tatprathamata eva",
    "SA20mavt:4925": "tattvasvasamvedanaprativedha iti praveśāvasthocyate /",
    "SA20mavt:4926": "eṣaiva bodhisattvasya darśanamārgaḥ niryāṇāvasthā tad uttarāsu ṣaṭsu",
    "SA20mavt:4927": "bhūmiṣu iti /",
    "SA20mavt:4928": "bhāvanāprahātavyasya nimittanānātvābhiniveśasya prahāṇaniṣṭāgamanāt",
    "SA20mavt:4929": "sābhogaprayoganiṣṭhāgamanāc caitā bhūmayo niryāṇāvasthety ucyate /",
    "SA20mavt:4930": "vyākaraṇāvasthā'ṣṭamyāṃ bhūmāv iti /",
    "SA20mavt:4931": "sarvathā sarvanimittābhogasaṃjñāvigamād aṣṭamyāṃ bhūmau niyatipatito",
    "SA20mavt:4932": "bhavati buddhatva iti buddhair bhagavadbhiḥ sammukhavyākaraṇena vyākriyate",
    "SA20mavt:4933": "kathakatvāvasthā navamyām iti /",
    "SA20mavt:4934": "navamyāṃ bhūmau śrāvakapratyekabuddhebhyaḥ prativiśiṣṭāścatasraḥ",
    "SA20mavt:4935": "pratisamvidaḥ pratilabhata ity anuttaro mahādhārmakathiko bhavati /",
    "SA20mavt:4936": "abhiṣekāvasthā daśamyāṃ bhūmāv iti /",
    "SA20mavt:4937": "daśamyāṃ hi bhūmau bodhisatto mārganiṣṭhāgato",
    "SA20mavt:4938": "daśadiglokadhātuvyavasthitānāṃ buddhānāṃ bhagavatāṃ raśmīṇām",
    "SA20mavt:4939": "abhiṣekeṇābhiṣicyate /",
    "SA20mavt:4940": "prāptyavasthā buddhānāṃ dharmakāya iti /",
    "SA20mavt:4941": "sarvāvaraṇaprahāṇāt tat pratipakṣānāsravadharmabījapracayāc",
    "SA20mavt:4942": "cāśrayaparāvṛttyātmakaḥ sarvadharmavartyānālaya iti buddhānāṃ",
    "SA20mavt:4943": "dharmakāyāḥ /",
    "SA20mavt:4944": "tena dharmaprativedhaniṣṭhādhigamanāt prāptyavasthety ucyate /",
    "SA20mavt:4945": "anye tu niḥśeṣāgantukamalāpagamāt suviśuddho dharmadhātur eva",
    "SA20mavt:4946": "dharmatākāyo dharmakāya iti varṇayanti /",
    "SA20mavt:4947": "sarvasminn api jñeye'saktāpratihatapravṛttiviśiṣṭaṃ jñānaṃ dharmakāya",
    "SA20mavt:4948": "ityapare /",
    "SA20mavt:4949": "anuśaṃsā'vasthā sāmbhogikaḥ kāya iti /",
    "SA20mavt:4950": "svābhāviko yasmin kāye vyavasthite'bhisambudhyate yena kāyena",
    "SA20mavt:4951": "niṣṭhāgatair bodhisattvaiḥ saha parṣanmaṇḍalena dharmasaṃgītim anubhavati",
    "SA20mavt:4952": "sa sāmbhogikaḥ kāyaḥ /",
    "SA20mavt:4953": "kṛtyanuṣṭhānāvasthā nirmāṇakāya iti /",
    "SA20mavt:4954": "svābhāvikakāyāśritaḥ sattvāśayālocano vineyārthaṃ",
    "SA20mavt:4955": "prakriyāpravṛttāvanantaprabhedo nairmāṇikaḥ kāyaḥ /",
    "SA20mavt:4956": "sarvāpyeṣā bahuvidhā'vasthā'bhisamasya veditavyā -",
    "SA20mavt:4957": "dharmadhātau tridhā punaḥ // iti /",
    "SA20mavt:4958": "katham ityata āha -",
    "SA20mavt:4959": "aśuddhaśuddhaśuddhā ca viśuddhā ca yathārhataḥ / iti /",
    "SA20mavt:4960": "tatrāśuddhāvasthā hetvavasthām upādāya yāvat prayogād iti [p.144]",
    "SA20mavt:4961": "hetvavatāraprayogādhimuktyavasthā gṛhyante /",
    "SA20mavt:4962": "āsvavasthāsu dharmadhātor aprahīṇaniravaśeṣamalatvād aśuddhāvasthety",
    "SA20mavt:4963": "ucyate /",
    "SA20mavt:4964": "aśuddhaśuddhāvasthā śaikṣāṇām iti /",
    "SA20mavt:4965": "atra ca",
    "SA20mavt:4966": "phalasakaraṇīyaviśeṣottarapraveśaniryāṇavyākaraṇakathikābhiṣekāvasthā",
    "SA20mavt:4967": "gṛhyante /",
    "SA20mavt:4968": "etāsvapyavasthāsu dharmādhātoḥ prahīṇāprahīṇakleśatām",
    "SA20mavt:4969": "upādāyāśuddhaśuddhāvasthety ucyate /",
    "SA20mavt:4970": "viśuddhāvasthā'śaikṣāṇām",
    "SA20mavt:4971": "ityakaraṇīyaviśeṣānuttaraprāptyanuśaṃsākṛtyānuṣṭhānāvasthā",
    "SA20mavt:4972": "viśuddhāvasthetyucyate aśaikṣāṇāṃ niravaśeṣakleśaprahāṇāt /",
    "SA20mavt:4973": "etāścāvasthāḥ pṛthagjanaśaikṣāṇāṃ vyavasthāpyante /",
    "SA20mavt:4974": "teṣāṃ ca bahudhā vyavasthānaṃ kathaṃ vijñāpanīyam ityata āha -",
    "SA20mavt:4975": "pudgalāṇāṃ vyavasthānaṃ yathāyogamato mataṃ / iti /",
    "SA20mavt:4976": "yathāyogam iti yathāsambhavaṃ /",
    "SA20mavt:4977": "ata ityato'vasthāprabhedād ityarthaḥ /",
    "SA20mavt:4978": "ayaṃ gotrastho'yam avatīrṇa ityevam ādi /",
    "SA20mavt:4979": "āditagrahaṇād ayaṃ prayuktaḥ - srotāapannaḥ sakṛdāgāmī anāgāmī",
    "SA20mavt:4980": "arhan sālaṅkāraḥ bodhisattvaḥ tathāgataḥ adhimukticārī",
    "SA20mavt:4981": "śuddhyādhyāśayacārī niryāyī vyākṛtaḥ dhārmikathikaḥ abhiṣiktaḥ",
    "SA20mavt:4982": "bodhiprāptaḥ bhogī parārthakṛd iti /",
    "SA20mavt:4983": "uktā avasthāḥ //4-16//",
    "SA20mavt:4984": "{ phalaprāptiḥ } [p.145]",
    "SA20mavt:4985": "avasthāyāḥ phalapūrvakatvād avasthānantaraṃ phalabhāṣaṇārthaṃ",
    "SA20mavt:4986": "pṛcchati phalaprāptiḥ katametyata āha -",
    "SA20mavt:4987": "bhājanatvaṃ vipākākhyaṃ",
    "SA20mavt:4988": "iti vistaraḥ /",
    "SA20mavt:4989": "tadidaṃ samāsena pañcavidhaṃ phalaṃ - bhājanatvaṃ balaṃ rucir vṛddhir",
    "SA20mavt:4990": "viśuddhiśceti /",
    "SA20mavt:4991": "tatra bhājanatvaṃ yaḥ kuśalānukūlo vipāka iti /",
    "SA20mavt:4992": "sa punar aṣṭākṣaṇaprahāṇaḥ sāsravaviśiṣṭaṣaḍāyatano",
    "SA20mavt:4993": "bodhipakṣadharmavipākaḥ sarvakuśaladharmotpattyāśrayatvād bhājanam",
    "SA20mavt:4994": "ucyate /",
    "SA20mavt:4995": "balaṃ yā bhājanatvādhipatyād iti /",
    "SA20mavt:4996": "āśrayakleśopapattimandhatām upādāya kuśalamūlasyādhimātratā",
    "SA20mavt:4997": "pṛṣṭatetyarthaḥ /",
    "SA20mavt:4998": "idam ucyate balaṃ /",
    "SA20mavt:4999": "ruciryā pūrvābhyāsāt kuśale rucir ityatīteṣu janmasu",
    "SA20mavt:5000": "kuśaladharmābhyāsād vartamāne janmani kuśaladharmābhiprāyo",
    "SA20mavt:5001": "nadīsrotonyāyena sā ruciḥ /",
    "SA20mavt:5002": "vṛddhiryā pratyutpannakuśalamūla dharmābhyāsād",
    "SA20mavt:5003": "apūrvaviśiṣṭakuśaladharmotpattiḥ kuśalamūlaparipuṣṭir ityabhiprāyaḥ /",
    "SA20mavt:5004": "trayaṃ balavṛddhyor viśeṣaḥ balaṃ hi mandakuśalavipākāpekṣyaṃ dārḍhyaṃ",
    "SA20mavt:5005": "vṛddhiḥ punaḥ kuśalasyottarottaraviśeṣaḥ /",
    "SA20mavt:5006": "anye punaḥ kuśalamūlapuṣṭir iti viśiṣṭakuśaladharmavāsanāpuṣṭir",
    "SA20mavt:5007": "ihābhipreteti manyante /",
    "SA20mavt:5008": "viśūddhir yadāvaraṇaprahāṇam iti /",
    "SA20mavt:5009": "tatra śrāvakabuddhagotrāṇāṃ kleśāvaraṇaprahāṇaṃ viśuddhiḥ /",
    "SA20mavt:5010": "sambuddhagotrāṇāṃ kleśajñeyāvaraṇaprahāṇaṃ viśuddhiḥ /",
    "SA20mavt:5011": "etad yathārkamaṃ pañcavidhaṃ phalam iti /",
    "SA20mavt:5012": "vipākaphalaṃ yaḥ kuśaladharmānukūlo vipākaḥ /",
    "SA20mavt:5013": "adhipatiphalaṃ yā bhājanatvādhipatyāt kuśalasyādhimātratā /",
    "SA20mavt:5014": "niṣyandaphalaṃ yā pūrvābhyāsāt kuśale ruciḥ /",
    "SA20mavt:5015": "puruṣakāraphalaṃ yā pratyutpannakuśaladharmābhyāsāt kuśalamūlapuṣṭiḥ /",
    "SA20mavt:5016": "visaṃyogaphalaṃ yadāvaraṇaprahāṇaṃ /",
    "SA20mavt:5017": "asyaiva pañcavidhasya phalasya samāsoktasya prabhedaḥ samāsena nirdiṣṭaḥ",
    "SA20mavt:5018": "uttarottaram ādyañca",
    "SA20mavt:5019": "iti vistaraḥ /",
    "SA20mavt:5020": "uttarottaraphalaṃ gotrāc cittotpādaścittotpādāt prayoga ityevamādi",
    "SA20mavt:5021": "yathoktayā'vasthāparamparayā veditavyaṃ /",
    "SA20mavt:5022": "ādiphalaṃ prathamato lokottaradharmapratilambha [p.146]",
    "SA20mavt:5023": "iti darśanamārgaprāptiḥ /",
    "SA20mavt:5024": "abhyāsaphalaṃ pareṇa śaikṣāvasthāyām iti /",
    "SA20mavt:5025": "darśanamārgāt pareṇa śikṣāvasthāyāṃ pañcapudgalaprabhāvitāyāṃ",
    "SA20mavt:5026": "sakṛdāgāmiphalam anāgāmiphalañca",
    "SA20mavt:5027": "saprayogapṛṣṭhabhāvanāmārgātmakatvād abhyāsaphalaṃ /",
    "SA20mavt:5028": "samāptipahlam aśaikṣā dharmā iti /",
    "SA20mavt:5029": "te punaḥ samyag",
    "SA20mavt:5030": "dṛṣṭisaṅkalpavākkarmāntājīvavyāyāma-smṛtisamādhivimukti-vimuktijñānadarśanākhyāḥ",
    "SA20mavt:5031": "sarvaphalaparyantāvasthitatvāt samāptiphalam ity ucyate /",
    "SA20mavt:5032": "ānukṛtyaphalam upaniṣadbhāvenottarottaraphalam eva veditavyam iti /",
    "SA20mavt:5033": "upaniṣad bhāvo hetuḥ /",
    "SA20mavt:5034": "tatra cittotpādo gotrānukūlatvāc cittotpādaḥ phalam iti /",
    "SA20mavt:5035": "uttarottaraphalādīnām ānukūlyaphalādīnāñca pṛthag upadeśo",
    "SA20mavt:5036": "yathākramam uddeśanirdeśato veditavya iti /",
    "SA20mavt:5037": "vipakṣaphalaṃ prahāṇamārgaḥ yadevādiphalaṃ /",
    "SA20mavt:5038": "vipakṣa eva phalam iti vipakṣaphalaṃ prahāṇamārgo yena kleśebhyo",
    "SA20mavt:5039": "visaṃyujyate /",
    "SA20mavt:5040": "ādiphalaṃ yat pūrvam uktaṃ prathamato lokottaradharmapratilambha iti /",
    "SA20mavt:5041": "vipakṣaśabdo yadyapi pratipakṣavibandhanārthenāvaraṇam ucyate atra tu",
    "SA20mavt:5042": "vipakṣaḥ pratipakṣo'bhipreta iti āvaraṇanirvāsapakṣo vipakṣa iti vigrahāt",
    "SA20mavt:5043": "visaṃyogaphalam abhyāsaphalaṃ samāptiphalaṃ ca kleśavisaṃyogaḥ",
    "SA20mavt:5044": "śaikṣāśaikṣāṇāṃ yathākramam iti /",
    "SA20mavt:5045": "abhyāsaphalaṃ visaṃyogaḥ sakṛdāgāmiphalapratipannādīnāṃ pañcānāṃ",
    "SA20mavt:5046": "śaikṣāṇāṃ śiṣṭakleśatvāt /",
    "SA20mavt:5047": "samāptiphalaṃ visaṃyogaḥ /",
    "SA20mavt:5048": "aśaikṣāṇāṃ parihāṇidharmādīnāṃ ṣaṇṇām api",
    "SA20mavt:5049": "traidhātukāśeṣakleśaprahīṇatvāt /",
    "SA20mavt:5050": "pūrvaṃ bhedenoktam idānīm abhedeneti viśeṣaḥ /",
    "SA20mavt:5051": "viśeṣaphalam abhijñādiko guṇaviśeṣa iti /",
    "SA20mavt:5052": "etad apyabhyāsasamāptiphalaviśeṣa eva veditavyaṃ /",
    "SA20mavt:5053": "kiṃ kāraṇaṃ ?",
    "SA20mavt:5054": "anāgāminām arhatāṃ pratyekabuddhānāṃ bodhisattvānāṃ",
    "SA20mavt:5055": "tathāgatānāñca vaiśeṣikaguṇalābhasya vivakṣitatvāt /",
    "SA20mavt:5056": "uttaraphalaṃ bodhisattvabhūmayaḥ /",
    "SA20mavt:5057": "atra kāraṇam āha - tad anyayā nottaratvād iti /",
    "SA20mavt:5058": "bodhisattvabhūmayo hi yadyapi darśanabhāvanāmārgātmakatvād ādiphalam",
    "SA20mavt:5059": "abhyāsaphalañca tathāpi śrāvakapratyekabuddhayānāpekṣayā",
    "SA20mavt:5060": "bodhisattvabhūmīnām uttaraphalatvaṃ nirvikalpatvād buddhagotrakatvān",
    "SA20mavt:5061": "mahābodhiphalatvāc ca veditavyaṃ /",
    "SA20mavt:5062": "anuttaraphalaṃ buddhabhūmir iti /",
    "SA20mavt:5063": "etad api samāptiphalam eva yataḥ sarvasavāsanākleśopakleśaprahāṇād",
    "SA20mavt:5064": "akliṣṭājñānaprahāṇāc ca tad uttarabhūmyantarābhāvād anuttaraphalam",
    "SA20mavt:5065": "ity ucyate /",
    "SA20mavt:5066": "etad anyat phalaṃ samāsanirdeśataḥ vyāsatastvaparimāṇam iti /",
    "SA20mavt:5067": "vyāsataḥ śrāvakapratyekabuddhabodhisattvasambuddhaphalāni",
    "SA20mavt:5068": "pratipādyamānānyaparimāṇāni bhavantīti //",
    "SA20mavt:5069": "{ pratipakṣabhāvanāpiṇḍārthaḥ } [p.147]",
    "SA20mavt:5070": "pratipakṣabhāvanāyāḥ piṇḍārthaḥ /",
    "SA20mavt:5071": "vyutpattibhāvanā smṛtyupasthānabhāvanā caturāryasatyavyutpattitvāt /",
    "SA20mavt:5072": "nirlekhabhāvanā samyakprahāṇabhāvanā akuśaladharmāṇāṃ nirlekhāt /",
    "SA20mavt:5073": "parikarmabhāvanā ṛddhipādabhāvanā tatra samādhiparikarmakaraṇāt",
    "SA20mavt:5074": "pañcadoṣaprahāṇāyāṣṭaprahāṇasaṃskārāsevanāt /",
    "SA20mavt:5075": "uttarasamārambhabhāvanā indriyabhāvanā tasya",
    "SA20mavt:5076": "vimokṣabhāgīyakuśalamūlotpādakatvāt /",
    "SA20mavt:5077": "śliṣṭabhāvanā balā'balabhāvanā darśanamārgaśleṣāt /",
    "SA20mavt:5078": "praviṣṭabhāvanā bodhyaṅgabhāvanā tatra tattvapraveśāt",
    "SA20mavt:5079": "lokottaradharmapraveśādāryabhūmipraveśād vā /",
    "SA20mavt:5080": "utkṛṣṭabhāvanā mārgabhāvanā darśanamārgād",
    "SA20mavt:5081": "bhāvanāmārgasyotkṛṣṭatvāt /ādibhāvanā pṛthagjanāvasthāyām",
    "SA20mavt:5082": "anukūlāviparyastā vā /",
    "SA20mavt:5083": "madhyabhāvanā śaikṣyāvasthāyām aviparyastā viparyāsasānubandhā vā",
    "SA20mavt:5084": "paryavasānabhāvanā'śaikṣāvasthāyām aviparyastā",
    "SA20mavt:5085": "viparyāsaniranubandhā/",
    "SA20mavt:5086": "sottarā bhāvanā śrāvakādīnāṃ /",
    "SA20mavt:5087": "niruttarā ca bhāvanā bodhisattvānāṃ yā",
    "SA20mavt:5088": "ālambanamanaskāraprāptiviśiṣṭeti /",
    "SA20mavt:5089": "avasito bhāvanāyāḥ piṇḍārthaḥ //",
    "SA20mavt:5090": "{ avasthānāṃ piṇḍārthaḥ }",
    "SA20mavt:5091": "avasthānāṃ piṇḍārthaḥ /",
    "SA20mavt:5092": "bhavyatāvasthā hetvavasthā /",
    "SA20mavt:5093": "ārambhāvasthā saha cittotpādena prayogāt /",
    "SA20mavt:5094": "aśuddhaśuddhāvasthā dve avasthe phalāvasthā sakaraṇīyāvasthā ca / [p.148]",
    "SA20mavt:5095": "viśuddhāvasthā'karaṇīyāvasthā /",
    "SA20mavt:5096": "sālaṅkārāvasthā viśeṣāvasthā /",
    "SA20mavt:5097": "vyāptyavasthā uttarāvasthā /",
    "SA20mavt:5098": "bodhisattvānāṃ daśabhūmivyāpanād vyāptyavasthety ucyate /",
    "SA20mavt:5099": "anuttarāvasthā ca buddhānāṃ bhagavatāṃ tad uttarāvasthāntarābhāvāt",
    "SA20mavt:5100": "sā ca prāptyavasthā anuśaṃsāvasthā kṛtyānuṣṭhānāvasthā ca yāḥ",
    "SA20mavt:5101": "pūrvam uktāḥ //",
    "SA20mavt:5102": "{ phalānāṃ piṇḍārthaḥ }",
    "SA20mavt:5103": "phalānāṃ piṇḍārthaḥ saṃgrahatas tadviśeṣataḥ pūrvābhyāsataḥ",
    "SA20mavt:5104": "uttarottaranirhārata uddeśato nirdeśataśceti /",
    "SA20mavt:5105": "eṣāṃ bhāṣyakāra eva vyākhyāṃ karoti /",
    "SA20mavt:5106": "tatra saṃgrahato vipākaphalādīni pañca phalāni teṣu",
    "SA20mavt:5107": "sarvaphalasaṃgṛhītatvāt /",
    "SA20mavt:5108": "tad viśeṣataḥ śeṣāṇīti /",
    "SA20mavt:5109": "teṣām eva pañcānāṃ prabhedaḥ śeṣāṇy uttarottaraphalāni veditavyāni /",
    "SA20mavt:5110": "pūrvābhyāsato vipākaphalam iti /",
    "SA20mavt:5111": "pūrvajanmopacitāt kuśalāt pratyutpannajanmani vipākaḥ",
    "SA20mavt:5112": "kuśalānukūlotpattir ityata uktaṃ pūrvābhyāsata iti /",
    "SA20mavt:5113": "uttarottaranirhāratas tad anyāni catvārīti /",
    "SA20mavt:5114": "adhipatiphalaṃ niṣyandaphalaṃ puruṣakāraphalaṃ visaṃyogaphalañca /",
    "SA20mavt:5115": "tatra vipākanirhṛtaṃ balaṃ /",
    "SA20mavt:5116": "balanirhṛtā ruciḥ /",
    "SA20mavt:5117": "ruchinirhṛtā vṛddhiḥ /",
    "SA20mavt:5118": "vṛddhinirhṛtā viśuddhiḥ /",
    "SA20mavt:5119": "kecid āhuḥ - uttarottarākhyānaprabhāvitātvād uttarottaranirhṛtatvam",
    "SA20mavt:5120": "ity ucyate /",
    "SA20mavt:5121": "uddeśata uttarottaraphalādīni catvārīti /",
    "SA20mavt:5122": "uttarottaraphalam-ādiphalam-abhyāsaphalaṃ-samāptiphalañceti /",
    "SA20mavt:5123": "nirdeśata ānukūlyaphlādīni ṣaṭ /",
    "SA20mavt:5124": "teṣām eva caturṇāṃ nirdeśād iti /",
    "SA20mavt:5125": "tatrānukūlyaphalam uttarottaraphalasya nirdeśaḥ vipakṣaphalam ādiphalasya",
    "SA20mavt:5126": "nirdeśaḥ visaṃyogaphalam abhyāsaphalasya samāptiphalasya ca nirdeśaḥ",
    "SA20mavt:5127": "viśeṣaphalam uttaraphalam anuttaraphalañca samāptiphalasyaiva nirdeśaḥ",
    "SA20mavt:5128": "tatraiva sālaṅkārasya vivakṣitatvāt /",
    "SA20mavt:5129": "anye tvāhuḥ - viśeṣaphalam abhyāsasamāptiphalayor eva",
    "SA20mavt:5130": "nirdeśo'nāgāmino'pyabhijñādiguṇasaṃbhavāt /",
    "SA20mavt:5131": "anuttaraphalantu samāptiphalasya nirdeśa iti //",
    "SA20mavt:5132": "// āgamānusāriṇyāṃ madhyāntavibhāgaṭīkāyām āryasthiramatyparac",
    "SA20mavt:5133": "itāyāṃ phala{nirdeśo}nāma caturthaḥ paricchedaḥ samāptaḥ //",
    "SA20mavt:5134": "{ trividhā''nuttaryaṃ } [p.149]",
    "SA20mavt:5135": "lakṣaṇāvaraṇādiṣaṭpadārthoddeśānantaraṃ yānānuttaryam uddiṣṭam atas",
    "SA20mavt:5136": "tannirdeśāt paraṃ yānānuttaryanirdeśaḥ prakṛtaḥ /",
    "SA20mavt:5137": "ata āha - yānānuttaryam idānīṃ vaktavyaṃ /",
    "SA20mavt:5138": "tad ucyata iti /",
    "SA20mavt:5139": "idānīm iti lakṣaṇādiṣaṭkanirdeśānantaram ityarthaḥ tad anantaram",
    "SA20mavt:5140": "uddiṣṭatvād ityabhiprāyaḥ /",
    "SA20mavt:5141": "atha vā pratipaksabhāvanāvasthāphalaprāptayaḥ śrāvakādīnāṃ",
    "SA20mavt:5142": "bodhisattvaiḥ sādhāraṇā nirdiṣṭāḥ /",
    "SA20mavt:5143": "asādhāraṇaprasaṅgena yānānuttaryantu bodhisattvānāṃ śrāvakādibhir",
    "SA20mavt:5144": "asādhāraṇam iha ca prādhānyenocyata iti pradarśayann āha -",
    "SA20mavt:5145": "yānānuttaryam idānīṃ vaktavyaṃ tad ucyata iti /",
    "SA20mavt:5146": "nāsmād uttaram astītyānuttaryaśabdo viśiṣṭatvaprayāyaḥ /",
    "SA20mavt:5147": "kiṃ punar etat ?",
    "SA20mavt:5148": "mahāyānaṃ /",
    "SA20mavt:5149": "tathāhi śrāvakapratyekabuddhayānābhyāṃ mahāyānaṃ viśiṣṭaṃ /",
    "SA20mavt:5150": "naiva mahāyānādanyad viśiṣṭataram asti /",
    "SA20mavt:5151": "tatra hetuphalayos taratamabhedāt /",
    "SA20mavt:5152": "anuttarasya bhāva ānuttaryaṃ /",
    "SA20mavt:5153": "kiṃ punas tad ityata āha -",
    "SA20mavt:5154": "ānuttarya prapattau hi /",
    "SA20mavt:5155": "iti vistaraḥ /",
    "SA20mavt:5156": "trividham ānuttaryaṃ mahāyāna iti /",
    "SA20mavt:5157": "kiṃ punas tan mahāyānaṃ ?",
    "SA20mavt:5158": "etad eva tṛtayaṃ pratipattir ālambanaṃ samudāgamaś ca /",
    "SA20mavt:5159": "tatra pratipatter anuttarya daśapāramitāniṣpādakatvāt /",
    "SA20mavt:5160": "pāramitāniṣpādakatve bodhisattvapratipattir ānuttaryam ucyate /",
    "SA20mavt:5161": "ālambanasya punaḥ pāramitādayo dharmā dharmadhātuś ca /",
    "SA20mavt:5162": "anena hy ālambanena bodhisattvānām aśeṣaparārthakaraṇasamarthā",
    "SA20mavt:5163": "bhavantītyataḥ parārthakaraṇasāmarthyahetutvam ālambanānuttaryaṃ /",
    "SA20mavt:5164": "kiṃ kāraṇaṃ ?",
    "SA20mavt:5165": "tadvattvāt tad ālambanaṃ bodhisattvānām anuttaryam ucyate /",
    "SA20mavt:5166": "samudāgamo gotrādhimukticittorpādādīnāṃ phalaṃ /",
    "SA20mavt:5167": "samudāgacchanti prāpnuvanti gotrādibhyas taditi [p.150]",
    "SA20mavt:5168": "samudāgamaḥ /",
    "SA20mavt:5169": "sa ca tato'nyaviśiṣṭasamudāgamābhāvād anuttara ity ucyate /",
    "SA20mavt:5170": "tato'tra tasmāt samudāgamād anuyaviśiṣṭābhāvavastutvam ānuttaryaṃ /",
    "SA20mavt:5171": "atra punaḥ pratipattir bodhisattvānāṃ sādhāra saphalā ca mahāyānam",
    "SA20mavt:5172": "ityuktaṃ bhavati /",
    "SA20mavt:5173": "etac ca trividhenānuttaryeṇānantarokte nānuttaryam ity ucyate /",
    "SA20mavt:5174": "atha vā mahāyānaṃ sarvavikalpaprapañcavigataṃ jñānaṃ sasamprayogaṃ",
    "SA20mavt:5175": "sasambhāraṃ saprayogaṃ sapṛṣṭhalabdhajñānaṃ saviśiṣṭaguṇaṃ sāalambanaṃ",
    "SA20mavt:5176": "saphalañca /",
    "SA20mavt:5177": "tatrālambanaṃ tathatā /",
    "SA20mavt:5178": "phalam apratiṣṭhitaṃ nirvāṇam iti /",
    "SA20mavt:5179": "asya ca mahāyānasyābhidhāyikā yā sūtrādideśanāpi mahāyānaṃ",
    "SA20mavt:5180": "bhavantīti grantho'pyadhikāra ivopacaryate /",
    "SA20mavt:5181": "yathā kaṃsavadhā maṇiharaṇañca /",
    "SA20mavt:5182": "tac ca saptavidhamahattvayogān mahat /",
    "SA20mavt:5183": "yāntyanena prāpnuvantyapratiṣṭhitaṃ nirvāṇam iti yānaṃ /",
    "SA20mavt:5184": "saptavidhaṃ punar mahattvam",
    "SA20mavt:5185": "ālambanapratipattijñānavīryopāyaprāptikarmamahattvaṃ /",
    "SA20mavt:5186": "tatrālambanamahattvaṃ śatasāhasrikādyanantasūtradharmālambanād",
    "SA20mavt:5187": "bodhisattvamārgasya /",
    "SA20mavt:5188": "pratipattimahattvaṃ sakalasvaparārthapratipattitaḥ /",
    "SA20mavt:5189": "jñānamahattvaṃ pudgaladharmanairātmyajñānāt /",
    "SA20mavt:5190": "vīryamahattvaṃ triṣu kalpasaṃkhyeyeṣv anekaduṣkaraśatasahasraprayogāt /",
    "SA20mavt:5191": "upāyakauśalyamahattvaṃ saṃsāranirvāṇapratiṣṭhānāt /",
    "SA20mavt:5192": "prāptimahattvaṃ",
    "SA20mavt:5193": "balavaiśāradyāveṇika-uddhadharmādy-prameya-saṃkhyeyaguṇādhigamāt /",
    "SA20mavt:5194": "karmamahattvaṃ yāvat saṃsārastāvad bodhyabhisandarśanena",
    "SA20mavt:5195": "buddhakāryānuṣṭhānāt /",
    "SA20mavt:5196": "etad eva mahāyānam anuttaraṃ tad anyasya viśiṣṭayānasyābhāvāt /",
    "SA20mavt:5197": "tadabhāva ānuttaryaṃ /",
    "SA20mavt:5198": "tat punaḥ pratipattyālambanasamudāgamāḥ /",
    "SA20mavt:5199": "tathāhi tadyogān mahāyānam anuttaram ucyate /",
    "SA20mavt:5200": "pratipattirevānuttaryaṃ pratipattyānuttaryaṃ /",
    "SA20mavt:5201": "evam ālambanānuttaryaṃ samudāgamānuttaryañca veditavyaṃ /",
    "SA20mavt:5202": "etad ānuttaryaṃ yathākramaṃ bodhisattvamārgaṃ tad adhiṣṭhānaṃ tat",
    "SA20mavt:5203": "phalañcādhikṛtya vyavasthāpyate /",
    "SA20mavt:5204": "etāvac ca buddhavacanenocyate - yaduta pratipattir ālambanaṃ tat",
    "SA20mavt:5205": "phalañceti //",
    "SA20mavt:5206": "{ pratipattyānuttaryaṃ }",
    "SA20mavt:5207": "ālambanapūrvikā pratipattir ityālambanapūrvanirdeśanayena pratipattiḥ",
    "SA20mavt:5208": "pūrvam uktā bodhisattvānāṃ pratipattisāratāsandarśanārthaṃ /",
    "SA20mavt:5209": "tatra kathaṃ pratipattyānuttaryam ityata āha - pratipattyānuttaryaṃ",
    "SA20mavt:5210": "daśapāramitāpratipattito veditavyam iti /",
    "SA20mavt:5211": "pāramitāpratipattiḥ [p.151]",
    "SA20mavt:5212": "pāramitānuṣṭhānaṃ /",
    "SA20mavt:5213": "sā ca pāramitāpratipattir mahāyāna eva nirdiṣṭā nānyatra yāna iti",
    "SA20mavt:5214": "mahāyānam evānuttaram iti darśayati /",
    "SA20mavt:5215": "sā ca pratipattir yiaḥ prakāraiḥ pāramitāsu prayujyamānasyānuttarā",
    "SA20mavt:5216": "bhavati tān prakārān darśayann āha -",
    "SA20mavt:5217": "pratipattis tu ṣaḍvidhā iti //",
    "SA20mavt:5219": "{ paramā pratipattiḥ }",
    "SA20mavt:5220": "sā ca pāramitāpratipattir na vijñāyate kathaṃ paramā yāvat katham",
    "SA20mavt:5221": "aviśiṣṭetyata āha - tatra paramā dvādaśātmikā // iti /",
    "SA20mavt:5222": "dvādaśaprakārā paramā mahatī niruttaretyarthaḥ /",
    "SA20mavt:5223": "tat prakārapradarśanārtham āha -",
    "SA20mavt:5224": "audāryam āyatattvañca [p.152]",
    "SA20mavt:5225": "iti vistaraḥ /",
    "SA20mavt:5226": "audāryaparamatā yāvan niṣpattiparamatetyeṣā dvādaśavidhā paramatā /",
    "SA20mavt:5227": "tatraudāryaparamatā sarvalaukika sampattyanarthakatvenotkṛṣṭatayā ca",
    "SA20mavt:5228": "veditavyā /",
    "SA20mavt:5229": "sampattir abhyudayaḥ sa ca dvidhākāraḥ - prāptaścāprāptaś ca /",
    "SA20mavt:5230": "tatra prāpte na sajjate aprāptaṃ na prārthayati",
    "SA20mavt:5231": "svasukhanirapekṣaparaduḥkhāpanayaprayuktatvāt /",
    "SA20mavt:5232": "yathoktaṃ -",
    "SA20mavt:5233": "puṇyaṃ hi yat puṇyaphalañca sādhoḥ",
    "SA20mavt:5234": "sarva parārthaṃ tava nātmahetoḥ // iti /",
    "SA20mavt:5235": "prahāṇajñānaprabhāvasampannabuddhatvapalatvāad utkṛṣṭatvaṃ /",
    "SA20mavt:5236": "athavā loke hi dvividhā evodāra ucyate - yaḥ sthūlalakṣaḥ",
    "SA20mavt:5237": "pratyupakārāprārthanaś ca /",
    "SA20mavt:5238": "tasmād bodhisattvaḥ sarvalokasampattyaprārthako'pyadhimātrā'dhimātrāsu",
    "SA20mavt:5239": "ca dānādipāramitāsu prayujyata iti tat pratipatter audāryam ucyate /",
    "SA20mavt:5240": "āyatattvaparamatā āyatatvenotkṛṣṭatā /",
    "SA20mavt:5241": "āyatattvaṃ punar dānapāramitādiṣv āyatābhyāsaḥ /",
    "SA20mavt:5242": "tac ca na jñāyate kiyañciram ityata āha -",
    "SA20mavt:5243": "vikalpāsaṃkhyeyaparibhāvanād iti /",
    "SA20mavt:5244": "bodhisattvānāṃ hi dānapāramitādibhāvanā",
    "SA20mavt:5245": "kalpāsaṃkhyeyatrayaparyavasānatvād atyantamāyatā /",
    "SA20mavt:5246": "adhikāraparamatā sarvasattvārthakriyādhikārād iti /",
    "SA20mavt:5247": "bodhisattvānāṃ svasukhanirapekṣāṇāṃ dānādiṣu pravṛttiḥ",
    "SA20mavt:5248": "sarvasattvānāṃ hitasukhakriyām adhikṛtyetyato'dhikārataḥ parametyucyate",
    "SA20mavt:5249": "akṣayatvaparamatā akṣayatvena paramatā /",
    "SA20mavt:5250": "akṣayatvaṃ punaḥ kuta ityata āha - mahābodhipariṇāmanayā'tyantam",
    "SA20mavt:5251": "apryādānād iti /",
    "SA20mavt:5252": "mahābodhipariṇāmitā hi dānādayaḥ sarvopapattyāyataneṣu vipākaphalaṃ",
    "SA20mavt:5253": "dattvāpi nātyantaṃ samucchidyante āśrayaparāvṛttilakṣaṇasya",
    "SA20mavt:5254": "dharmakāyasya niṣpādanāt tasya cākṣayatvan nirupādhiśeṣe'pi nirvāṇe na",
    "SA20mavt:5255": "paryādīyante śrāvakādibodhipariṇāmanayā tu nirupadhiśeṣe",
    "SA20mavt:5256": "nirvāṇadhātau sarvathā''śrayasya samucchedāt samucchidyante /",
    "SA20mavt:5257": "mahābodhipariṇāmanayā vā dānādīnyakṣayāṇi bhavanti",
    "SA20mavt:5258": "prabhūtavipākatvāt /",
    "SA20mavt:5259": "prabhūtam apyakṣayam ucyate vipākadānenā'tyantam aparyādānāt na",
    "SA20mavt:5260": "tvevaṃ śrāvakādipariṇāmanāyām akṣayatvaṃ / [p.153]",
    "SA20mavt:5261": "athavā satvārthaṃ mahābodhipariṇāmitāni kuśalamūlāni bodhisattvānāṃ",
    "SA20mavt:5262": "sattvadhātuvad akṣayāṇi bhavantītyataś ca sattvadhātuvan nātyantaṃ",
    "SA20mavt:5263": "paryādīyanta iti /",
    "SA20mavt:5264": "nairantarya paramatā ātmaparasamatādhimokṣāt sarvasattvadānādibhiḥ",
    "SA20mavt:5265": "pāramitā paripūraṇād iti /",
    "SA20mavt:5266": "pramuditāyāṃ hi bhūmau dharmadhātoḥ sarvatragārthāvabodhād",
    "SA20mavt:5267": "bodhisattva ātmaparasamatām abhimucyate /",
    "SA20mavt:5268": "sa svaparasamatādhimokṣāt prahīṇasvaparavikalpaḥ svadānādibhir iva",
    "SA20mavt:5269": "paradānādibhir api sumuditacittaṃ labhate /",
    "SA20mavt:5270": "tataḥ pratikṣaṇaṃ pratimuhūrtaṃ pratidivasaṃ ca nirantaraṃ",
    "SA20mavt:5271": "dānādipāramitāḥ paripūryanta iti /",
    "SA20mavt:5272": "akṛcchratvaparamatā anumodanāmātreṇa paradānādīnāṃ",
    "SA20mavt:5273": "pāramitāparipūraṇād iti /",
    "SA20mavt:5274": "tathā bodhisattvāḥ sattvānāṃ dānādikuśalamūlāni samuditena",
    "SA20mavt:5275": "manasā'numodayanti yathaiṣām anumodanāmātreṇa dānādipāramitāḥ",
    "SA20mavt:5276": "paripūryanta iti /",
    "SA20mavt:5277": "vittatvaparamatā gaganagañjasamādhyādibhir dānādiparipūraṇād iti /",
    "SA20mavt:5278": "bodhisattvā dharmadhātuprativedhabhāvanayā gaganagañjasaṃjñakaṃ",
    "SA20mavt:5279": "samādhiṃ pratilabhante /",
    "SA20mavt:5280": "tasya pratilambhātsattvānāṃ sarvābhiprāyaparipūraṇād dānapāramitāṃ",
    "SA20mavt:5281": "paripūrayanti /",
    "SA20mavt:5282": "tadādhipatyena hi gaganam eva gañjo bhavatīti samādhir gaganagañja",
    "SA20mavt:5283": "ityabhidhīyate yasmāt tad ṛddhyā sarvopakaraṇāni gaganāj jāyante /",
    "SA20mavt:5284": "ādiśabdena prajñāpāramitādisūtrapaṭhitānāṃ grahaṇaṃ /",
    "SA20mavt:5285": "parigrahaṇaparamatā nirvikalpajñānaparigṛhītatvād iti /",
    "SA20mavt:5286": "bodhisattvānāṃ hi dāpakadeyapratigrāhakatrayānupalambhān nirvikalpaṃ",
    "SA20mavt:5287": "jñānaṃ /",
    "SA20mavt:5288": "evaṃ yāvaj jñātṛjñeyajñānatrayānupalambhān nirvikalpaṃ jñānaṃ /",
    "SA20mavt:5289": "tena parameṇa nirvikalpena jñānena parigṛhītā dānādipratipattiḥ kathaṃ",
    "SA20mavt:5290": "tad anuparivartitatvāt tad ālambanatvāc cetyataḥ parametyucyate /",
    "SA20mavt:5291": "ārambhaparamatā adhimukticaryābhūmāvadhimātrāyāṃ kṣāntāv iti /",
    "SA20mavt:5292": "prathamakalpāsaṃkhye yānām adhimukticaryābhūmir ity ucyate /",
    "SA20mavt:5293": "gotramitrabalena cotpāditabodhicittasya svabhāvatrayamukhenātyarthaṃ",
    "SA20mavt:5294": "sarvadharmanairātmyādhimokṣo'dhimātrā kṣāntirāśraddhyādivipakṣair",
    "SA20mavt:5295": "aparājaya iti /",
    "SA20mavt:5296": "sā hi bodhisattvasyārambhāvasthā /",
    "SA20mavt:5297": "tato'dhimātrāyāṃ kṣāntāvārambhaparamatety ucyate /",
    "SA20mavt:5298": "pratilambhaparamatā prathamāyāṃ bhūmāv iti /",
    "SA20mavt:5299": "prathamāyāṃ hi bhūmau dharmadhātoḥ sarvatragatvāvabodhāl lokottarāḥ",
    "SA20mavt:5300": "pāramitāḥ pratilabhate pūrvantu prathamabhūmiprayogasaṅgṛhītā",
    "SA20mavt:5301": "laukikā evetyataḥ prathamāyāṃ bhūmau pratilambhaparamatety ucyate /",
    "SA20mavt:5302": "niṣyandaparamatā tadanyāsvaṣṭāsv iti /",
    "SA20mavt:5303": "prathamabhūmipratilabdhānāṃ tad anyāsv aṣṭāsu bhūmiṣu",
    "SA20mavt:5304": "uttarottaraviśiṣṭapratilambho niṣyanda iti niṣyandaparamatā /",
    "SA20mavt:5305": "athavā'dhimukticaryābhūmau pāramitābhāvanābalena",
    "SA20mavt:5306": "prathamabhūmipratilambhaḥ pratilambhaparamatā /",
    "SA20mavt:5307": "prathamā hi bhūmir bodhisattvānāṃ darśanamārgasaṅgṛhītā tat",
    "SA20mavt:5308": "praveśāc ca jātau [p.154]",
    "SA20mavt:5309": "tathāgatasyotpannaḥ tad anukūlatadātmakadharmapratilambhād iti",
    "SA20mavt:5310": "sūtrapāṭhaḥ /",
    "SA20mavt:5311": "pāramitābhāvanābalena pratilabdhāyāḥ prathamāyā bhūmer avaśiṣṭā",
    "SA20mavt:5312": "bhūmayo niṣyandatvān niṣyandaparamatā /",
    "SA20mavt:5313": "athavā prathamabhūmipratilabdhānāṃ pāramitānām aṣṭau bhūmayo",
    "SA20mavt:5314": "niṣyandabhūtatvān niṣyandapramatā /",
    "SA20mavt:5315": "niṣpattiparamatā daśamyāṃ bhūmau tāthāgatyāñca bodhisattvaniṣpattyā",
    "SA20mavt:5316": "buddhaniṣpattyā ca /",
    "SA20mavt:5317": "daśamyāṃ hi bhūmau bodhisattvaḥ sarvabodhisattvacaryāniryāta iti tatra",
    "SA20mavt:5318": "tathāgatair yauvarājye'bhiṣicyate /",
    "SA20mavt:5319": "acintyapuṇyajñānasambhāraparipūrṇatvāt sarvadharmavikalpavigatatvāt",
    "SA20mavt:5320": "sarvathā svaparārthasampādakatvāc ca bodhisattvānāṃ viṣpattiparamatā",
    "SA20mavt:5321": "tāthāgatyāñca bhūmau prahāṇajñānaprabhāvātiśayalābhād bhagavān",
    "SA20mavt:5322": "sarvasya jagataḥ śāstā bhavatītyato buddhapariniṣpattyā niṣpattiḥ /",
    "SA20mavt:5323": "kā punar iyaṃ niṣpattiḥ ?",
    "SA20mavt:5324": "bodhisattvadharmāṇāṃ buddhadharmāṇāñca sarvaprakārābhinirhāraḥ /",
    "SA20mavt:5325": "athavā pāramitānāṃ śaikṣabhūmisaṅgṛhītānāṃ prakarṣo daśamī bhūmiḥ",
    "SA20mavt:5326": "atas tasyāṃ bodhisattvapariniṣpattiḥ /",
    "SA20mavt:5327": "aśaikṣabhumisaṅgṛhītānāṃ kāṣṭhā buddhabhūmiḥ /",
    "SA20mavt:5328": "tasyāṃ bhūmau pāramitānāṃ śaikṣābhāvād buddhapariniṣpattyā",
    "SA20mavt:5329": "pariniṣpattir ityevaṃ bodhisattvapariniṣpattyā daśamyāṃ bhūmau",
    "SA20mavt:5330": "tāthāgatyañca buddhapariniṣpattiparamatā veditavyā /",
    "SA20mavt:5331": "tataś ca paramārthena daśa pāramitā matāḥ / iti /",
    "SA20mavt:5332": "yata eṣā dvādaśavidhā paramatā bodhisattvānāṃ dānādiṣu saṃvidyate na",
    "SA20mavt:5333": "śrāvakādīnāṃ dānādiṣu tataḥ parametyanenārthena bodhisattvānām eva",
    "SA20mavt:5334": "dānādayo jñānaparyantā daśa pāramitā matā iti niruktinyāyeneti /",
    "SA20mavt:5335": "daśapāramitānāṃ yā pratipattiḥ sā punaḥ paramatety ucyate //5-4//",
    "SA20mavt:5336": "ekeṣām iti yeṣāṃ pāramitānāṃ nāmamātram api na vyutpannaṃ teṣāṃ tan",
    "SA20mavt:5337": "nāmavyutpādanārtham ucyate -",
    "SA20mavt:5338": "dānaṃ śīlaṃ kṣaṃā vīryaṃ dhyānaṃ prajñā upāyatā /",
    "SA20mavt:5339": "praṇidānaṃ balaṃ jñānam etāḥ pāramitā daśa // iti /",
    "SA20mavt:5340": "adhikāraparamatā sarvatattvārthakriyoddeśādityuktam ato'yaṃ praśnaḥ -",
    "SA20mavt:5341": "kimāsāṃ pratyekaṃ karmeti /",
    "SA20mavt:5342": "ata āha -",
    "SA20mavt:5343": "anugraho'vidhātaś ca karma tasya ca marṣaṇaṃ /",
    "SA20mavt:5344": "iti vistaraḥ /",
    "SA20mavt:5345": "dānena hi bodhisattvaḥ sattvānanugṛhṇātīti /",
    "SA20mavt:5346": "tatra pūjānugrahakāṅkṣayā bāhyātmikavastuni avadyatvāt",
    "SA20mavt:5347": "pratyupakāravipākādinirapekṣo yayā cetanayā parityajati",
    "SA20mavt:5348": "kāya-vāk-karmāṇi ca pratipādayatīdaṃ bodhisattvasyāmiṣadānaṃ /",
    "SA20mavt:5349": "anena kṣutpipāsādiduḥkhāpanayanāt sattvānānugṛhṇāti /",
    "SA20mavt:5350": "sattvānupaghātakānām ājīvaśāstrakalānipuṇānāṃ karuṇāpūrvakam",
    "SA20mavt:5351": "upadeśaḥ sugatimokṣamārgopadeśaś ca dharmadānaṃ /",
    "SA20mavt:5352": "anenā'pyajīvikādurgatisaṃsāraduḥkhāpanayanāt sattvānanugṛhṇāti /",
    "SA20mavt:5353": "rājacauradāyādavyālādibhir āghrātānāṃ tebhyo vimokṣaṇam",
    "SA20mavt:5354": "abhayadānaṃ /",
    "SA20mavt:5355": "anenāpi jīvabhogaputradārādivipadbhayāpanayanāt sattvānanugṛhṇātīti",
    "SA20mavt:5356": "śīlenopaghātam eṣāṃ na karoti /",
    "SA20mavt:5357": "sarvakāyavāgduścaritaviratir lokānuvṛttyā ca pratiṣiddhād vihitasya ca",
    "SA20mavt:5358": "kāya-vāk-karmaṇo viratir anuṣṭhānañca śīlaṃ /",
    "SA20mavt:5359": "asmin śīle vyavasthānāt sattveṣvapakāraṃ duṣṭopasaṃhāraṃ jīvitahetor",
    "SA20mavt:5360": "api svayaṃ na karoti nāpi kārayatīti /",
    "SA20mavt:5361": "kṣāntyā paraiḥ kṛtam upaghātaṃ marṣayatīti /",
    "SA20mavt:5362": "karuṇāpuraḥsareṇa cetasā sarvākāra-duḥkhamarṣaṇādhivāsanātmikā",
    "SA20mavt:5363": "kṣāntiḥ /",
    "SA20mavt:5364": "tenānvair hiṃsābandhanatāḍanādikṛtam upaghātaṃ marṣayati",
    "SA20mavt:5365": "pratyapakārāsamīhanāt /",
    "SA20mavt:5366": "vīryeṇa guṇān vardhayati /",
    "SA20mavt:5367": "dānādīnadhikṛtyotsāho vīryaṃ /",
    "SA20mavt:5368": "tena dānādiguṇābhyāsād viśiṣṭaguṇaniṣpattir vṛddhiḥ /",
    "SA20mavt:5369": "dhyānena ṛddhyādibhir āvarjyāvatārayatīti /",
    "SA20mavt:5370": "ādiśabdena cittaparyāyajñānaṃ [p.156]",
    "SA20mavt:5371": "parigṛhyate /",
    "SA20mavt:5372": "dhyānaṃ samādhiścittasyaikāgratā /",
    "SA20mavt:5373": "ṛddhirākāśagamanādikā /",
    "SA20mavt:5374": "avatāraṇaṃ śāsanadharmatāpratipādanaṃ /",
    "SA20mavt:5375": "dhyānaphalābhyāṃ hi ṛdhyādeśanāprātihāryābhyām āvarjitaḥ śakyante",
    "SA20mavt:5376": "śāsana avatartuṃ /",
    "SA20mavt:5377": "prajñayā samyag avavādadānād vimocanād vimocayati /",
    "SA20mavt:5378": "sarvākāradharmapravicayalakṣaṇā prajñā /",
    "SA20mavt:5379": "tasyāś ca karma samyag avavādadānaṃ kleśaprahāṇaṃ",
    "SA20mavt:5380": "cāviparītānuśāsanapratibaddhamataḥ prajñayā samyag avavādadānād",
    "SA20mavt:5381": "vimocayati /",
    "SA20mavt:5382": "upāyakauśalyapāramitayā mahābodhipariṇāmanād dānādīnakṣayān karoti",
    "SA20mavt:5383": "yasya dharmasya niṣpattaye vivṛddhaye prāptaye prahāṇāya vā yā yuktiḥ",
    "SA20mavt:5384": "sa tatropāyas tatra kauśalyaṃ vaicakṣaṇyam upāyakauśalyaṃ /",
    "SA20mavt:5385": "tasya kṛutopacitānāṃ dānādīnāṃ mahabodhipariṇāmanayā'kṣayakāraṇāṃ/",
    "SA20mavt:5386": "mahābodhipariṇāmanayā kuśalamūlāni mahābodhivad akṣayāni bhavantīti",
    "SA20mavt:5387": "praṇidhānapāramitayā'nukūlopapattiparigrahāt sarvajanmasu",
    "SA20mavt:5388": "buddhotpādārāgaṇato dānādiṣu sadā pravartate /",
    "SA20mavt:5389": "praṇidhānam anekavidhaṃ prārthanātmakatvāt /",
    "SA20mavt:5390": "kuśalānukūlopapattiprārthanam atra praṇidhānam abhipretaṃ tasya janmani",
    "SA20mavt:5391": "janmani buddhotpādārāgaṇato dānādiṣu sadā pravartanaṃ karma /",
    "SA20mavt:5392": "balapāramitayā pratisaṃkhyānabhāvanābalābhyāṃ niyataṃ dānādiṣu",
    "SA20mavt:5393": "pravartate vipakṣānabhibhavād iti /",
    "SA20mavt:5394": "pratisaṃkhyānaṃ prajñā /",
    "SA20mavt:5395": "bhāvanā tu kuśaladharmābhyāsaḥ /",
    "SA20mavt:5396": "tad dvayaṃ vipakṣeṇānabhibhūtaṃ balapāramitety ucyate /",
    "SA20mavt:5397": "tasyāḥ kṣaṇanaiyamyena dānādiṣu pravṛttiḥ karma /",
    "SA20mavt:5398": "niyataśabdasya satataparyāyatvāt /",
    "SA20mavt:5399": "na hi pratisaṃkhyānabhāvanābalād dānādikuśalaṃ vipakṣeṇābhibhūyate /",
    "SA20mavt:5400": "jñānapāramitayā yathārutadharmasammohāpagamād",
    "SA20mavt:5401": "dānādyādhipateyadharmasambhogañca pratyanubhavati sattvāṃśca",
    "SA20mavt:5402": "paripācayatīti /",
    "SA20mavt:5403": "sarvasmin mahāyānadeśanādharme yathārutasammohavigatajñānaṃ",
    "SA20mavt:5404": "jñānapāramitā /",
    "SA20mavt:5405": "ayaṃ punar yathārutasammohaḥ kaḥ ?",
    "SA20mavt:5406": "yenābhiprāyikam arthaṃ tyaktvā yathārutam eva kalpayatyayaṃ",
    "SA20mavt:5407": "yathārutasammohaḥ /",
    "SA20mavt:5408": "dānam adhikṛtya dānam ālambya yaḥ sūtrādiko dharmo deśitaḥ sa",
    "SA20mavt:5409": "dānādhipateyaḥ /",
    "SA20mavt:5410": "evaṃ śīlakṣāntivīryādyādhipateyo draṣṭavyaḥ /",
    "SA20mavt:5411": "mahāyānam ārabhya",
    "SA20mavt:5412": "buddhabodhisattvenāviparītasāṃkathyaviniścayakāraṇāt sattvānāṃ",
    "SA20mavt:5413": "cāviparītayā dharmadeśanayā paripācanād dharmsambhogānubhavanaṃ",
    "SA20mavt:5414": "sattvaparipācanañca jñānapāramitāyāḥ karma /",
    "SA20mavt:5415": "sūtrādidharmopadeśasya jñānapāramitāprabhāvitatvāt //",
    "SA20mavt:5416": "{ manasikārapratipattiḥ } [p.157]",
    "SA20mavt:5417": "paramapratipattinirdeśānantaraṃ manasikārapratipattir vaktavyā tatḥ",
    "SA20mavt:5418": "pṛcchati - manasikārapratipattiḥ katametyata āha -",
    "SA20mavt:5419": "yathāprajñaptito dharma mahāyānamanaskriyā /",
    "SA20mavt:5420": "iti vistaraḥ /",
    "SA20mavt:5421": "dānādīnyadhikṛtyeti dānaśīlakṣāntivīryādīny uddiśya /",
    "SA20mavt:5422": "yathāprajñaptānāṃ sūtrādidharmāṇām iti /",
    "SA20mavt:5423": "atra sūtrageyavyākaraṇādidharmā yena prakāreṇa [p.158]",
    "SA20mavt:5424": "dānādīnyadhikṛtya bhagavatā deśitās teṣāṃ tathaivārthato",
    "SA20mavt:5425": "vyañjanataścādhyāropāpavādarahitānāṃ manasikaraṇaṃ",
    "SA20mavt:5426": "manasikārapratipattir nānyatheti / mahāyāna iti na śrāvakayāne /",
    "SA20mavt:5427": "tatra hi svārthā eva dānādayo deśitā na svaparārthā yathā mahāyāne",
    "SA20mavt:5428": "tasmān mahāyāna eva dānādīnyadhikṛtya yathāprajñaptānāṃ",
    "SA20mavt:5429": "sūtrādidharmāṇāṃ bodhisattvair manasikaraṇaṃ manasikāra pratipattiḥ /",
    "SA20mavt:5430": "śrāvakayāne dānādīnyadhikṛtya bhāṣitānāṃ sūtrādīnāṃ",
    "SA20mavt:5431": "manasikaraṇam mithyāmanasikārapratipattiḥ svārthamātrāśrayatvād iti",
    "SA20mavt:5432": "jñāpitam bhavati /",
    "SA20mavt:5433": "te ca prāyeṇa cittasamatām asaktim anunnatim anupalaṃbhañcādhikṛtya",
    "SA20mavt:5434": "prajñaptā iti /",
    "SA20mavt:5435": "tatreya cittasamatā yā guṇyaguṇināṃ samam upakāraprārthanā /",
    "SA20mavt:5436": "tatreyam asaktir yo bhavabhogaprārthanāvigatasya parārtham eva dānādiṣu",
    "SA20mavt:5437": "prayogaḥ /",
    "SA20mavt:5438": "tatreyam anunnatir yad dānādibhir nātmānaṃ manyate na parān paribhavati",
    "SA20mavt:5439": "tatrāyam anupalambho yā trimaṇḍalapariśuddhir",
    "SA20mavt:5440": "dānadāyakapratigrāhakānām anupalambhanyāyeneti /",
    "SA20mavt:5441": "abhīkṣṇam iti punaḥ punaḥ /",
    "SA20mavt:5442": "śrutacintābhāvanāmayyā prajñayeti tatrāptavacanaprāmāṇyajo niścayaḥ",
    "SA20mavt:5443": "śrutamayī /",
    "SA20mavt:5444": "yuktinidhyānajaścintāmayī /",
    "SA20mavt:5445": "bhāvanājo bhāvanāmayīti /",
    "SA20mavt:5446": "sarvā hi pravṛttiḥ pralārtham ataḥ pṛcchati - sā triprākarayā",
    "SA20mavt:5447": "prajñayā manasikriyā kaṃ guṇam āvahatīty ata āha -",
    "SA20mavt:5448": "dhātupuṣṭyai praveśāya cārthasiddhai bhavatyasau /",
    "SA20mavt:5449": "dhātur gotraṃ bījaṃ /",
    "SA20mavt:5450": "tasya puṣṭir vṛddhiḥ /",
    "SA20mavt:5451": "dhātupuṣṭyā cāyatyāṃ viśadamahaprajño bhavati /",
    "SA20mavt:5452": "tasya śrutasyārthaṃ bhāvena praviśatīti /",
    "SA20mavt:5453": "tasya sūtrādikasya śrutadharmasyārthe yuktibalotpāditayā cintāmayyā",
    "SA20mavt:5454": "prajñayā'rthasadbhāvam āśayataḥ praviśatīti /",
    "SA20mavt:5455": "bhāvanāmayyārthasiddhiṃ prāpnoti /",
    "SA20mavt:5456": "arthasiddhis tattvādhigamaḥ /",
    "SA20mavt:5457": "katham ityata āha - bhūmipraveśapariśodhanād iti /",
    "SA20mavt:5458": "smṛtyupasthānādipariśuddhyā hi bhūmiṃ praviśatītyataḥ",
    "SA20mavt:5459": "smṛtyupasthānādibhir eva bhūmiṃ praviśatīti nirdiṣṭaṃ /",
    "SA20mavt:5460": "tataḥ smṛtyupasthānādīnāṃ bhūmipraveśabhūtānāṃ bhāvanāmayyā",
    "SA20mavt:5461": "prajñayā pariśodhanād arthasiddhiṃ prāpnotīti bhūmiṃ",
    "SA20mavt:5462": "praviśatītyarthaḥ /",
    "SA20mavt:5463": "sā punar iyaṃ manasikārapratipattiḥ saparivārā vijñeyā na kevalā /",
    "SA20mavt:5464": "kastat parivāraḥ ?",
    "SA20mavt:5465": "āha -",
    "SA20mavt:5466": "saṃyuktā dharmacaritaiḥ sā jñeyā daśabhiḥ punaḥ / iti /",
    "SA20mavt:5467": "parigṛhītā veditavyeti parivāritetyarthaḥ /",
    "SA20mavt:5468": "dharmātmakāni dharmādhikārikāṇi [p.159]",
    "SA20mavt:5469": "vā caritāni dharmacaritāni /",
    "SA20mavt:5470": "tāni punar na jñāyanta ityata āha - katamad daśadhā dharmacaritam iti /",
    "SA20mavt:5471": "ata āha -",
    "SA20mavt:5472": "lekhanā pūjanā dānaṃ",
    "SA20mavt:5473": "iti vistaraḥ /",
    "SA20mavt:5474": "tatra mahāyānasya svayaṃ pareṇa vā lekhanaṃ cirasthityarthaṃ",
    "SA20mavt:5475": "śravaṇāvācanārthaṃ vā /",
    "SA20mavt:5476": "pūjanaṃ puṣpadhūpagandhādibhiḥ /",
    "SA20mavt:5477": "mahāyānasyeti prakṛtaṃ /",
    "SA20mavt:5478": "mahāyānapraviṣṭasya likhitapustakādīnāṃ parebhyaḥ satkṛtya dānaṃ /",
    "SA20mavt:5479": "pareṇa vācyamānasya satkṛtya śravaṇaṃ /",
    "SA20mavt:5480": "mahatā gauraveṇa svayaṃ vācanaṃ /",
    "SA20mavt:5481": "udgrahaṇaṃ mahatā prasādenātmasātkaraṇaṃ /",
    "SA20mavt:5482": "mahatā yatnena yogyebhyo granthastyārthasya vā āviṣkaraṇaṃ prakāśanaṃ /",
    "SA20mavt:5483": "svādhyāyanam uddhatasya punaḥ punar abhyasanaṃ /",
    "SA20mavt:5484": "cintanaṃ yuktidvāreṇa tadarthanirūpaṇaṃ /",
    "SA20mavt:5485": "bhāvamam abhyasanaṃ samāhitayā prajñayā /",
    "SA20mavt:5486": "ca śabdaḥ samuccaryārthaḥ /",
    "SA20mavt:5487": "tatra lekhanā pūjanā dānaṃ śravaṇam ityebhiś caturbhiḥ padaiḥ kāyakarma",
    "SA20mavt:5488": "pradarśitaṃ /",
    "SA20mavt:5489": "vācanam udgrahaṇaṃ prakāśanā svādhyāyanam ityebhiś caturbhiḥ padair",
    "SA20mavt:5490": "vākkarma pradarśitaṃ /",
    "SA20mavt:5491": "cintanā bhāvanā cetyābhyām api manaḥ karma pradarśitaṃ /",
    "SA20mavt:5492": "ameyapuṇyaskandhaṃ hi caritaṃ tad daśātmakaṃ /",
    "SA20mavt:5493": "yadet daśaprakāraṃ dharmacaritam uktaṃ tata ekaikasmād dharmacaritādyaḥ",
    "SA20mavt:5494": "puṇyaskandhodbhavo na sa punaḥ svayaṃ pareṇa vā pramātuṃ śakyate",
    "SA20mavt:5495": "atibahutvād iti /kasmāt punar dānaśīladhyānādidharmanirdeśe tulye",
    "SA20mavt:5496": "mahāyāna eva dharmacaritam atyarthaṃ mahāphalaṃ deśyate sūtreṣu na punaḥ",
    "SA20mavt:5497": "śrāvakayāne ?",
    "SA20mavt:5498": "sūtreṣu dharmacaritaṃ mahāphalaṃ deśyata iti sambadhyate /",
    "SA20mavt:5499": "dvābhyāṃ kāraṇābhyām iti mahāyāne dharmacaritam atyarthaṃ mahāpalaṃ",
    "SA20mavt:5500": "deśyata iti sambadhyate /",
    "SA20mavt:5501": "katam ābhyām ityata āha -",
    "SA20mavt:5502": "viśeṣād akṣayatvāc ca iti /",
    "SA20mavt:5503": "etad api na jñāyata ityataḥ pṛcchati - kathaṃ viśeṣāt kahtma akṣayatvād",
    "SA20mavt:5504": "ityata āha -",
    "SA20mavt:5505": "parānugrahato'śamāt / iti /",
    "SA20mavt:5506": "mahāyāne hi bodhisattvānāṃ dānādipratipattiḥ",
    "SA20mavt:5507": "sarvasattvārthakaraṇaikaṃ deśyate /",
    "SA20mavt:5508": "śrāvakayāne tvātmārthapradhānetyataḥ śrāvakāyānān mahāyānaṃ",
    "SA20mavt:5509": "parānugrahapravṛttatvād viśiṣyate /",
    "SA20mavt:5510": "evaṃ tāvad hetusamākhyānataḥ śrāvakayānān mahāyānasya viśiṣṭatvaṃ /",
    "SA20mavt:5511": "acintyapuṇyajñānasambhāraphalasya trikāyasaṃgṛhītasya yāval lokas",
    "SA20mavt:5512": "tāvat sattvahitakriyāpravṛttasya nirupadhiśeṣe'pi nirvāṇadhātāv",
    "SA20mavt:5513": "anuparatasyāsravaparāvṛttilakṣaṇasya dyotanād akṣayatvaṃ /",
    "SA20mavt:5514": "na tvevaṃ śrāvakayāne /",
    "SA20mavt:5515": "śrāvakasambhāraphalaṃ hi kṣayatvam ākhyātaṃ nirupadhiśeṣanirvṛtānāṃ",
    "SA20mavt:5516": "sarvātmanā samucchedāt /",
    "SA20mavt:5517": "evaṃ nirvāṇe'pyanuparataṃ phalaṃ dyotanāc chrāvakayānān mahāyānaṃ",
    "SA20mavt:5518": "viśiṣyate / [p.160]",
    "SA20mavt:5519": "athavā mahāyānasyārtho dānādikaḥ sarvasattvānugrahapravṛttaḥ natvevaṃ",
    "SA20mavt:5520": "śrāvakānārthaḥ /",
    "SA20mavt:5521": "śrāvakāṇāṃ svārthaparatvāt /",
    "SA20mavt:5522": "dānādayaś ca bodhisattvānāṃ dharmā anāsravakāyatvena parivṛttāḥ",
    "SA20mavt:5523": "parinirvāṇe'pi na vicchidyante /",
    "SA20mavt:5524": "śrāvakāṇān tu mārgasya kaulopamatvāt parinirvāṇe samucchidyata iti na",
    "SA20mavt:5525": "teṣām akṣayatvaṃ /",
    "SA20mavt:5526": "tasmādyuktaṃ mahāyānasaiva dharmacaritaṃ mahāphalaṃ na śrāvakayāna iti",
    "SA20mavt:5527": "{ anudharmapratipattiḥ }",
    "SA20mavt:5528": "manasikārapratipattyanantaram anudharmapratipātir vaktavyā ityataḥ",
    "SA20mavt:5529": "pṛcchataḥ - anudharmapratipattiḥ katametyata āha -",
    "SA20mavt:5530": "avikṣiptā'viparyāsapraṇatāvānudhārmikī // iti /",
    "SA20mavt:5531": "dhyātavyajñeyadharmānugatā anupraviṣṭaśamathavipaśyanābhāvātmikā",
    "SA20mavt:5532": "pratipattir anudharmpratipattiḥ /",
    "SA20mavt:5533": "tatra śamathabhāvanātmikā'vikṣiptā /",
    "SA20mavt:5534": "vipaśyanābhāvanātmikā'viparyāsapariṇatā /",
    "SA20mavt:5535": "iyaṃ dvividhā'nudharmapratipattiḥ //5-11//",
    "SA20mavt:5536": "{ avikṣepapariṇatā }",
    "SA20mavt:5537": "ayam akāro bahuṣvartheṣu vartata iti kahtam avivikṣepteti na vijñāyata",
    "SA20mavt:5538": "ityata āha - tatra ṣaḍvidhavikṣepābhāvād avikṣipteti /",
    "SA20mavt:5539": "vikṣepo'pi na jñāyāte kathaṃ ṣaḍvidha ityata āha - ṣaḍvidho vikṣepaḥ -",
    "SA20mavt:5540": "prakṛtivikṣepaḥ bahirdhāvikṣepa iti vistaraḥ / [p.161]",
    "SA20mavt:5541": "evam api prabhedamātraṃ darśitaṃ na vikṣepasvarūpam iti pṛcchati - sa eṣa",
    "SA20mavt:5542": "ṣaḍvidho vikṣepaḥ kiṃ lakṣaṇo veditavya ityata āha -",
    "SA20mavt:5543": "vyutthānaṃ viṣaye sāraḥ /",
    "SA20mavt:5544": "iti vistaraḥ /",
    "SA20mavt:5545": "dhīmatā iti dhaīmān bodhisattvaḥ /",
    "SA20mavt:5546": "tatra vyutthānaṃ samādhitaḥ pañcabhir vijñānakāyair iti /",
    "SA20mavt:5547": "yadā hi samāhitasya punaḥ pañcānāṃ cakṣurādivijñānānām anyatamad",
    "SA20mavt:5548": "ekam utpadyate tadā samādhito vyutthito bhavati /",
    "SA20mavt:5549": "ayañca prakṛtivikṣepaḥ bahirmukhapravṛttatvāt /",
    "SA20mavt:5550": "pañcānāṃ vijñānakāyānāṃ vikṣepātmakatvāt pañcabhir",
    "SA20mavt:5551": "vijñānakāyaiḥ samādhito vyutthānaṃ prakṛtivikṣepa ucyate /",
    "SA20mavt:5552": "viṣaye visāro bahirdhāvikṣepa iti /",
    "SA20mavt:5553": "yadā samāhitasya samādhyālambanād akāmakasyālambanāntare",
    "SA20mavt:5554": "manovijñānaṃ pravartate tadālambanāntarasañcārād bahirdhāvikṣepa",
    "SA20mavt:5555": "ityeke /",
    "SA20mavt:5556": "samāhitasya samādhyālambanaṃ hitvā manovijñānasya",
    "SA20mavt:5557": "viṣayāntarasañcāro bahirdhā vikṣepa ityapare /",
    "SA20mavt:5558": "samādher āsvānadāṃ layauddhatyaṃ cādhyātmavikṣepa iti /",
    "SA20mavt:5559": "yadi samāhitastameva samādhiṃ tṛṣṇādinā kleśenāsvādayati tataḥ",
    "SA20mavt:5560": "śuddhakāt samādher vikṣepo bhavati kliṣṭasamādhipratyupasthānāt /",
    "SA20mavt:5561": "layauddhatyañca śamathavipaśyanāsamavāhinaḥ samādher vikṣepo bhavati /",
    "SA20mavt:5562": "asamāhitattvāc cāsvādānālayauddhatyānām",
    "SA20mavt:5563": "āsvādanādayo'dhyātmavikṣepa ity ucyante /",
    "SA20mavt:5564": "sambhāvanābhisandhir nimittavikṣepaḥ /",
    "SA20mavt:5565": "dhyāyyayaṃ mahātmetyevaṃ sambhāvanātmanītyanena nimittena samādhau",
    "SA20mavt:5566": "prayuktasyāśayavilayatvālabdhād alabdhād vā kuśalapakṣād vikṣepo",
    "SA20mavt:5567": "nimittavikṣepa ityucyate /",
    "SA20mavt:5568": "atraiva kāraṇam āha - tan nimittaṃ kṛtvā prayogād iti /",
    "SA20mavt:5569": "jñātukāmatayā taṃ sambhāvanābhisandhiḥ nimittaṃ kṛtveti",
    "SA20mavt:5570": "sambhāvanātmanīti /",
    "SA20mavt:5571": "samādhiprayuktatvād iti /",
    "SA20mavt:5572": "sāhaṅkaramanaskāratā dauṣṭhulyavikṣepa iti /",
    "SA20mavt:5573": "āśayena samādhiguṇārthino'pi sāhaṅkaramanaskāro'smimānasam",
    "SA20mavt:5574": "prayukto'ham asmi dhyāyīti /",
    "SA20mavt:5575": "tataścātmotkarṣamanyatrāvajñāṃ karotīti /",
    "SA20mavt:5576": "kasmād eṣa dauṣṭhulyamanaskāraḥ ?",
    "SA20mavt:5577": "ityata āha - dauṣṭhulyavaśenāsmimānasamudācārād iti /",
    "SA20mavt:5578": "etad uktaṃ bhavati - dauṣṭhulyaprabhāvito vikṣepo dauṣṭhulyavikṣepa iti /",
    "SA20mavt:5579": "kiṃ punar dauṣṭhulyaṃ ?",
    "SA20mavt:5580": "asmimānavāsanāparipuṣṭistayā hyasmimānaḥ samudācaratīti",
    "SA20mavt:5581": "tadvaśenāsmimānasamudācārāt /",
    "SA20mavt:5582": "satkāyadṛṣṭir dauṣṭhulyam ityanye /",
    "SA20mavt:5583": "hīnacittatvaṃ manasikāravikṣepa iti /",
    "SA20mavt:5584": "aniyataśrāvakādigotrasya [p.162]",
    "SA20mavt:5585": "mahāyānamanasikāraprayuktasya samsaraduḥkhabhīrutayā",
    "SA20mavt:5586": "sattvavipratipānatvenākalyāṇamitraniṣevaṇena ca tac",
    "SA20mavt:5587": "chrāvakapratyekabuddhacittam utpadyate /",
    "SA20mavt:5588": "taccittaṃ hīnaṃ svārthamātraparāyaṇatvāt /",
    "SA20mavt:5589": "tacchrāvakapratyekabuddhacittaṃ mahāyānamanasikāravikṣepakatvān",
    "SA20mavt:5590": "manasikāravikṣepaḥ kathyate /",
    "SA20mavt:5591": "atraiva kāraṇam āha - hīnayāna manasikārasamudācārād iti /",
    "SA20mavt:5592": "hīnayānaṃ śrāvakapratyekabuddhayānaṃ /",
    "SA20mavt:5593": "ātmaparinirvāṇādhikārapravṛttatvān manasikārasamudācāro",
    "SA20mavt:5594": "mahāyānamanasikārebhyo vikṣipatīti hīnaṃ cittaṃ manasikāravikṣepa ity",
    "SA20mavt:5595": "ucyate /",
    "SA20mavt:5596": "evam iyaṃ bodhisattvasya ṣaḍvidhavikṣepadoṣarahitā śamathābhāvanā",
    "SA20mavt:5597": "veditavyā //",
    "SA20mavt:5598": "{ aviparyāsapariṇatā }",
    "SA20mavt:5599": "evam avikṣiptena yathā'viparyāsapariṇatā'nudharmapratipattir",
    "SA20mavt:5600": "bhāvayitavyā tathocyate /",
    "SA20mavt:5601": "aviparyāsātmanā pravṛttā'viparyāsapariṇatā /",
    "SA20mavt:5602": "tatra yad yathā vyavasthitaṃ vastu tathā tatra jñānam aviparyāsaḥ /",
    "SA20mavt:5603": "tad vastuta punar na jñāyate katividhe vastunītyata āha -",
    "SA20mavt:5604": "tatrāviparyāso daśavidhe vastuni veditavya iti /",
    "SA20mavt:5605": "aviparyāsavastu pradarśanārthaṃ bravīti - yaduta [p.163]",
    "SA20mavt:5606": "vyañjanārthamanaskārāvisāre lakṣaṇadvaye /",
    "SA20mavt:5607": "iti vistaraḥ /",
    "SA20mavt:5608": "idānīṃ teṣu vastuṣu yathā viparyāso bhavati tat pradarśanārtham āha -",
    "SA20mavt:5609": "tatra",
    "SA20mavt:5610": "saṃyogāt saṃbhavāc caiva viyogād apyasambhavāt /",
    "SA20mavt:5611": "arthasattvam asattvañca vyañjane so'viparyayaḥ // iti /",
    "SA20mavt:5612": "saṃyoge sati vyañjanānām iti /",
    "SA20mavt:5613": "saṃyogo hi parasparasaṃśleṣaḥ /",
    "SA20mavt:5614": "na cāsau vyañjanānāṃ vidyate yaugapadyābhāvāt /",
    "SA20mavt:5615": "vyañjanānāṃ yugapad uccāraṇaṃ na yujyate /",
    "SA20mavt:5616": "pūrvavikalpānām uttaravyañjanoccaraṇakāle'navasthānam",
    "SA20mavt:5617": "uccāraṇānantaram eva vinaṣṭatvād ityāśaṅkāvyudāsārtham āha -",
    "SA20mavt:5618": "avicchinnoccāraṇatayeti /",
    "SA20mavt:5619": "etad uktaṃ bhavati - aviparyastāvilambitoccāraṇam atra vyañjanānāṃ",
    "SA20mavt:5620": "saṃyoga iṣyate na tu vyañjanānāṃ parasparasaṃśleṣaṇam iti /",
    "SA20mavt:5621": "asya cedaṃ nāmeti sambhavād iti /",
    "SA20mavt:5622": "yadi cāsya vastuna idaṃ nāmeti saṅketo'bhyasto bhavati evam anena",
    "SA20mavt:5623": "prakāradvayena sārthakatvaṃ vyañjanānāṃ pratyāyakatvam ityarthaḥ /",
    "SA20mavt:5624": "viparyayān nirarthakatvam iti /",
    "SA20mavt:5625": "ubhayābhāvo'nyataravaikalyaṃ vā viparyayaḥ /",
    "SA20mavt:5626": "yadevaṃ darśanam iti jñānaṃ /",
    "SA20mavt:5627": "so'viparyāso vyañjane veditavya iti saṃvṛttyā na tu paramārthataḥ /",
    "SA20mavt:5628": "paramārthenāviparyāsasya nirvikalpakatvād ityanenāviparyāsena",
    "SA20mavt:5629": "bodhisattvaḥ śabdārtharahitān sarvadharmān pratividhyati /",
    "SA20mavt:5630": "idānīṃ vyañjanaprajñaptinimitte'rthe'viparyāsapradarśanārtham āha -",
    "SA20mavt:5631": "dvayena pratibhāsatvaṃ tathā cāvidyamānatā /",
    "SA20mavt:5632": "iti vistaraḥ /",
    "SA20mavt:5633": "dvayena grāhyagrāhakatvena pratibhāsate /",
    "SA20mavt:5634": "kaḥ ?",
    "SA20mavt:5635": "paratantrasvabhāvaḥ /",
    "SA20mavt:5636": "kasmāt ?",
    "SA20mavt:5637": "grāhyagrāhakabījayuktatvāt /",
    "SA20mavt:5638": "kah punar atra pratibhāsārtha ityata āha - tadākārotpattita iti /",
    "SA20mavt:5639": "grāhyagrāhakākārotpattito grāhyagrāhakatvena pratibhāsate na punaḥ",
    "SA20mavt:5640": "sphāṭikavad upadhānoparāgād iti /",
    "SA20mavt:5641": "tathā ca na vidyate yathā pratibhāsate advayaprakṛtitvāt /",
    "SA20mavt:5642": "iti evaṃ bhrāntivijñānotpattinimittabhūte'rthe yad darśanaṃ sa",
    "SA20mavt:5643": "tatrāviparyāsaḥ sadasattvavarjanādityabhiprāyaḥ /",
    "SA20mavt:5644": "arthasya sattvena varjita ityatraiva kāraṇam āha -",
    "SA20mavt:5645": "grāhyagrāhakābhāvād iti /",
    "SA20mavt:5646": "arthasya sattvaṃ [p.164]",
    "SA20mavt:5647": "grāhyagrāhakasadbhāvaḥ /",
    "SA20mavt:5648": "tena varjito grāhyagrāhakākāreṇa śūnyatvād iti /",
    "SA20mavt:5649": "asattvena varjitaḥ /",
    "SA20mavt:5650": "kiṃ kāraṇaṃ ?",
    "SA20mavt:5651": "tat pratibhāsabhrāntisadbhāvād iti",
    "SA20mavt:5652": "grāhyagrāhakapratibhāsabhrāntisadbhāvād ityarthaḥ /",
    "SA20mavt:5653": "ayam api saṃvṛttā'viparyāsa ucyate na paramārthataḥ savikalpatvāt /",
    "SA20mavt:5654": "anenāviparyāsajñānena bodhisattvo grāhyagrāhakasvabhāvarahitān",
    "SA20mavt:5655": "sarvadharmān pratividhyatīti /",
    "SA20mavt:5656": "idānīṃ grāhyagrāhakaprakhyānanimitte",
    "SA20mavt:5657": "ālayavijñāne'viparyāsapradarśanārtham āha -",
    "SA20mavt:5658": "tajjalpabhāvito jalpamanaskāras tadāśrayaḥ /",
    "SA20mavt:5659": "iti vistaraḥ /",
    "SA20mavt:5660": "grāhyagrāhakajalpaparibhāvito jalpamaskāra iti /",
    "SA20mavt:5661": "tasmin grāhyagrāhakaprakhyānalakṣaṇe'rthe'yaṃ grāhyo'yaṃ grāhaka iti",
    "SA20mavt:5662": "vāṅmanobhyāṃ yad abhilapanaṃ sa jalpa ity ucyate /",
    "SA20mavt:5663": "anena jalpena paribhāvito'nāgatataj jātīyajalpotpādāya",
    "SA20mavt:5664": "bījaparipoṣaṇam iti paribhāvita ity ucyate /",
    "SA20mavt:5665": "so'yaṃ jalpaparibhāvitatvāj jalpamanaskāra ityākhyāyate kārye",
    "SA20mavt:5666": "kāraṇopacārāt /",
    "SA20mavt:5667": "jalpavāsanā stvatra jalpaḥ /",
    "SA20mavt:5668": "jalpo'trāstītyādhārādheyayor abhedaṃ kṛtvā ādhāraśabdasya vā",
    "SA20mavt:5669": "grahaṇāj jalpamanaskāra ityucyate /",
    "SA20mavt:5670": "tasya grāhyagrāhakavikalpasya jalpākhyasya bījādhāratvāt /",
    "SA20mavt:5671": "punaś ca jalpasya tat sanniśrayeṇotpāter āśrayo bhavatītyayaṃ",
    "SA20mavt:5672": "manaskāre'viparyāsa ityaviparītaṃ jñānam ityarthaḥ /",
    "SA20mavt:5673": "sa tu manaskāro na vijṇyāte yasminn aviparyāsa ityataḥ pṛcchati - katam",
    "SA20mavt:5674": "asminmanaskāre'viparyāsa iti /",
    "SA20mavt:5675": "ato manaskāraviśeṣaṇārtham āha - grāhyagrāhakasamprakhyānakāraṇe",
    "SA20mavt:5676": "ālayavijñānaviśeṣātmaka ityarthaḥ /",
    "SA20mavt:5677": "yathāsau grāhyagrāhakasamprakhyānakāraṇaṃ bhavati tat pradarśanārtham",
    "SA20mavt:5678": "āha - sa hyasau jalpamanaskāro'bhilāpasaṃjñāparibhāvitatvād iti /",
    "SA20mavt:5679": "grāhyagrāhakaprakhyānakāraṇaṃ bhavatīti sambadhyate /",
    "SA20mavt:5680": "athavā jalpamanaskāra ityato'bhidhānapravṛttinimittam āha /",
    "SA20mavt:5681": "abhilāpasaṃjñāparibhāvitatvāj jalpamanaskāra ucyata iti /",
    "SA20mavt:5682": "abhilāpasamutthā abhilāpasamutthāpikā vā saṃjñā abhilāpasaṃjñā /",
    "SA20mavt:5683": "tayā sasamprayogayā jalpamanaskāre svabījaparipoṣaṇāj jalpamanasikāraḥ",
    "SA20mavt:5684": "paribhāvita ucyate /",
    "SA20mavt:5685": "ayam api saṃvṛttyaivāviparyāso na paramārthataḥ /",
    "SA20mavt:5686": "anena cāviparyāsena bodhisattvo viparyāsanidānaṃ",
    "SA20mavt:5687": "grāhyagrāhakābhiniveśalakṣaṇaṃ parivarjayati /",
    "SA20mavt:5688": "evaṃ tad dauṣṭhulyaṃ sukhena varjitaṃ bhavatīti // [p.165]",
    "SA20mavt:5689": "idānīm avisāre'viparyāsapradarśanārtham āha -",
    "SA20mavt:5690": "māyādivad asattvañca sattvañcārthasya tan mataṃ /",
    "SA20mavt:5691": "iti vistaraḥ /",
    "SA20mavt:5692": "yat tadarthasyāsattvaṃ sattvañcānantaramuktam iti /",
    "SA20mavt:5693": "katham anantaram uktam iti ?",
    "SA20mavt:5694": "dvayena praibhāsatvaṃ tathā cāvidyamānatā /",
    "SA20mavt:5695": "arthe sa cā'viparyāsaḥ sadasattvena varjtiaḥ /",
    "SA20mavt:5696": "iti tanamāyādivan mataṃ /",
    "SA20mavt:5697": "māyādīnām iva māyādivat /",
    "SA20mavt:5698": "etad eva pradarśayann āha -yathā māyā svātmanyavidyamānena",
    "SA20mavt:5699": "hastyādyātmanā prakhyānān na hastyādibhāvenāstīti /",
    "SA20mavt:5700": "hastyādibhāvena nāstīti sarvathaiva nāsti /",
    "SA20mavt:5701": "kiṃ tarhi na ca naivāsti tad bhrāntimātrāstitvād iti /",
    "SA20mavt:5702": "tasya hastyādyākāreṇa prakhyāyamānasya bhrāntimātrasyāstitvān na",
    "SA20mavt:5703": "sarvathā nāsti /",
    "SA20mavt:5704": "tathārtho'pi na cāsti yathā samprakhyāti grāhyagrāhakatvena tathā",
    "SA20mavt:5705": "naivāsti / [p.166]",
    "SA20mavt:5706": "tasya traidhātukacittacaittasvarūpasya tathāprakhyāyamānasya",
    "SA20mavt:5707": "bhrāntimātrāstitvān nāpi nāsti /",
    "SA20mavt:5708": "ādiśabdena marīcisvapnodakacandrādayo dṛṣṭāntā yathāyogaṃ veditavyā iti /",
    "SA20mavt:5709": "nahi marīcisvapnodakacandrādayo yathā strīpumātmanā prakhyāyante",
    "SA20mavt:5710": "tathā santi na ca santyeva bhrāntimātrāstitvāt evam artho'pīti",
    "SA20mavt:5711": "vistareṇa pratyekaṃ yojayitavyaṃ /",
    "SA20mavt:5712": "atra cādiśabdena gandharvanagarapratiśrutkādayo veditavyāḥ /",
    "SA20mavt:5713": "evaṃ yan māyādyupamārthadarśanāt sattvāsattvapakṣayor avisāraṃ cetasaḥ",
    "SA20mavt:5714": "avikṣiptatvaṃ paśyati so'visāre'viparyāsaḥ /",
    "SA20mavt:5715": "kaḥ punar avisāraḥ ?",
    "SA20mavt:5716": "madhyamā pratipat samādhir ityanye /",
    "SA20mavt:5717": "yadyevaṃ katham avisāre'viparyāsa ityata āha - tena",
    "SA20mavt:5718": "bhāvābhāvayościttasyāvisaraṇād iti /",
    "SA20mavt:5719": "anenāviparyāsena bodhisattvo",
    "SA20mavt:5720": "bhāvābhāvavikalparahitāchūnyatā'lambane'vikṣepaḥ /",
    "SA20mavt:5721": "tasmād avisāre viparyāsa ucyate /",
    "SA20mavt:5722": "ayam api saṃvṛttyairvāviparyāso na paramārthataḥ tasya nirvikalpakatvāt",
    "SA20mavt:5723": "idānīṃ svalakṣaṇe'viparyāsapradarśanārtham āha -",
    "SA20mavt:5724": "sarvasya nāmamātratvaṃ sarvakalpāpravṛttaye /",
    "SA20mavt:5725": "iti vistaraḥ /",
    "SA20mavt:5726": "sarvam idaṃ nāmamātraṃ yadidaṃ cakṣūrūpaṃ yāvan manodharmā iti /",
    "SA20mavt:5727": "ato dvādaśāyatanātmakaṃ jñeyaṃ sarvaṃ nāmamātraṃ /",
    "SA20mavt:5728": "tatra nāmasvabhāvaviśeṣaprajñaptiḥ /",
    "SA20mavt:5729": "na ca prajñaptyasyārthasya prajñapter vā svabhāvo'sti /",
    "SA20mavt:5730": "tenātmanā parikalpitatvāt parikalpitasya cāsattvāt /",
    "SA20mavt:5731": "anyathā nāmanirapekṣayā cakṣurāditvena grahaṇaṃ syāt /",
    "SA20mavt:5732": "na cāstyavyutpannasaṅketasya grahaṇaṃ /",
    "SA20mavt:5733": "tasmāc cakṣūrupam ityādyasyātat svabhāvatvān nāmamātram eva",
    "SA20mavt:5734": "cakṣūrūpaṃ yāvan manodharmā ityevaṃ yaj jñānaṃ sarvavikalpānāṃ",
    "SA20mavt:5735": "pratipakṣeṇa ayaṃ svalakṣaṇe'viparyāsa iti parikalpitadharmamukhena",
    "SA20mavt:5736": "sarvadharmeṣu sarvavikalpapravṛttiḥ /",
    "SA20mavt:5737": "ato nāmamātraprativedhajñānaṃ sarvavikalpapratipakṣaḥ",
    "SA20mavt:5738": "svalakṣaṇe'viparyāsa ity uktaṃ /",
    "SA20mavt:5739": "tatra na jñāyate kiṃ paramārthe svalakṣaṇe āhosvit saṃvṛtāv ityataḥ",
    "SA20mavt:5740": "pṛcchati - katam asmin svalakṣaṇa iti /",
    "SA20mavt:5741": "ata āha -",
    "SA20mavt:5742": "paramārthe svalakṣaṇe /",
    "SA20mavt:5743": "ayam aviparyāsaḥ /",
    "SA20mavt:5744": "paramārthasya svalakṣaṇasyānabhilāpyatvān na saṃvṛteḥ /",
    "SA20mavt:5745": "kiṃ kāraṇaṃ ?",
    "SA20mavt:5746": "saṃvṛttyā yato nedaṃ nāmamātram iti gṛhyate abhilāpadvāreṇa",
    "SA20mavt:5747": "dharmasvarūpe saṅkalpapravṛtteḥ ayam api saṃvṛtyaiva na paramārthato",
    "SA20mavt:5748": "nāmamātram iti vikalpanāt /",
    "SA20mavt:5749": "anena cāviparyāsena bodhisattvaḥ saṃvṛtiparamārthakuśalo bhavati / [p.167]",
    "SA20mavt:5750": "idānīṃ sāmānyalakṣaṇe'viparyāsapradarśanāyāha -",
    "SA20mavt:5751": "dharmadhātuvinirmukto yasmād dharmo na vidyate /",
    "SA20mavt:5752": "iti vistaraḥ /",
    "SA20mavt:5753": "na hi dharmanairātmyena vinā kaścid rūpyarūpī vā dharmo vidyate /",
    "SA20mavt:5754": "sarva dharmāṇām anabhilāpyādvayaprakṛtatvād grāhagrāhakabhāvena",
    "SA20mavt:5755": "rahitatvāt /",
    "SA20mavt:5756": "tasmād dharmadhātuḥ sarvadharmāṇāṃ sāmānyaṃ lakṣaṇam iti /",
    "SA20mavt:5757": "sarvadharmeṣv apṛthaktvena tat sat sāmānyalakṣaṇam ucyate /",
    "SA20mavt:5758": "yadevaṃ jñānamayaṃ sāmānyalakṣaṇo'viparyāsaḥ saṃvṛttyā na tu",
    "SA20mavt:5759": "paramārthataḥ /",
    "SA20mavt:5760": "tasya nirvikalpatvāt /",
    "SA20mavt:5761": "tad anena cāviparyāsena bodhisattvo viśuddhyālambanakuśalo bhavati",
    "SA20mavt:5762": "nirvikalpajñānaviṣayatvāt /",
    "SA20mavt:5763": "viśeṣaḥ sāmānyalakṣaṇasvalaksaṇayoḥ ko vidyate ?",
    "SA20mavt:5764": "abhilāpasvabhāvasamāropitatvasya pratipakṣeṇānabhilāpyasvabhāvatā",
    "SA20mavt:5765": "paramārthalakṣaṇaṃ /",
    "SA20mavt:5766": "parikalpitasvabhāva-nairātmyaṃ punaḥ sarvadharmāṇāṃ prakṛtir iti",
    "SA20mavt:5767": "sāmānyalakṣaṇaṃ /",
    "SA20mavt:5768": "evaṃ darśanabhedavaśād viśeṣo bhavati na tv arthād iti /",
    "SA20mavt:5769": "idānīṃ dharmadhātv aviśuddhiviśuddhāv aviparyāsapradarśanārtham āha -",
    "SA20mavt:5770": "viparyasta manaskārāvihāniparihāṇitaḥ /",
    "SA20mavt:5771": "iti vistaraḥ /",
    "SA20mavt:5772": "viparyasta manaskāraprahāṇaṃ tasya dharmadhātor aviśuddhiḥ tat prahāṇaṃ",
    "SA20mavt:5773": "viśuddhir iti /",
    "SA20mavt:5774": "tatra viparyasta manaskāra ālayavijñānahetur viparyayavikalpaḥ /",
    "SA20mavt:5775": "tasyāprahāṇaṃ dharmadhātor aviśuddhiḥ prahāṇaṃ viśuddhiḥ /",
    "SA20mavt:5776": "yadevaṃ jñānamayam aviśuddhau viśuddhau cāviparyāso yathākramam iti /",
    "SA20mavt:5777": "viparyasta manaskārāprahāṇaṃ tasya dharmadhātor aviśuddhir iti",
    "SA20mavt:5778": "dharmadhātor aviśuddhāvaviparyāsaḥ /",
    "SA20mavt:5779": "tasya prahāṇaṃ viśuddhir iti viśuddhāv aviparyāsaḥ /",
    "SA20mavt:5780": "kiṃ kāraṇaṃ ?",
    "SA20mavt:5781": "dharmadhātor āgantukenopakleśenopakliṣṭatvāt /",
    "SA20mavt:5782": "ayam api saṃvṛttyaivāviparyāso na paramārthataḥ /",
    "SA20mavt:5783": "anena cāviparyāsena bodhisattvo'prahīṇāvaraṇaṃ dharmadhātoḥ",
    "SA20mavt:5784": "prahāṇañca prajānāti /",
    "SA20mavt:5785": "idānīṃ dharmadhātor aviśuddher",
    "SA20mavt:5786": "viśuddheścāgantukatve'viparyāsapradarśanārtham āha -",
    "SA20mavt:5787": "dharmadhātor viśuddhatvāt prakṛtyā vyomavat punaḥ /",
    "SA20mavt:5788": "iti vistaraḥ /",
    "SA20mavt:5789": "dharmadhātoḥ punar ākāśavat prakṛtiviśuddhitatvād dvayam",
    "SA20mavt:5790": "apyetadāgantukam aviśuddhir viśuddhiś ca paścād iti /",
    "SA20mavt:5791": "tatra dharmadhātorabhūtavikalpopakliṣṭatvād aśuddhir uktā /",
    "SA20mavt:5792": "paścāc ca pratipakṣodayena tat prahāṇād viśuddhiḥ /",
    "SA20mavt:5793": "etad dvayam api dharmadhātāv āgantukaṃ /",
    "SA20mavt:5794": "kiṃ kāraṇaṃ ?",
    "SA20mavt:5795": "ākāśavad dharmadhātoḥ prakṛtiviśuddhatvāt /",
    "SA20mavt:5796": "prakṛtiviśuddhasyāviśuddhir āgantukī bhaved viśuddhes tu nityaviśuddhitaḥ",
    "SA20mavt:5797": "katham āgantukībhāva iti ?",
    "SA20mavt:5798": "yā malavigamatātmatayā viśuddhiḥ sātra vivakṣiteti nāyaṃ doṣaḥ /",
    "SA20mavt:5799": "ata evoktaṃ viśuddhiś ca paścād iti /",
    "SA20mavt:5800": "yadevaṃ dharmadhātor jñānam etad dharmadhātor viśuddhi viśuddhyor",
    "SA20mavt:5801": "āgantukatve'viparyāsaḥ /",
    "SA20mavt:5802": "ayam api saṃvṛttyā na tu paramārthataḥ /",
    "SA20mavt:5803": "anena cāviparyāsena bodhisattvo dharmadhātoḥ",
    "SA20mavt:5804": "saṅkleśavyavadānāvasthayoḥ kṛtrimatvaṃ prajānātīti // [p.168]",
    "SA20mavt:5805": "idānīmatrāse'nunnatau cāviparyāsapradarśanārtham āha -",
    "SA20mavt:5806": "saṅkleśaś ca viśuddhiś ca dharmapudgalayor na hi /",
    "SA20mavt:5807": "iti vistaraḥ /",
    "SA20mavt:5808": "na hi pudgalasya saṅkleśo na viśuddhiḥ nāpi dharmasya /",
    "SA20mavt:5809": "saṅkleśo viśuddhirśceti vartate /",
    "SA20mavt:5810": "atraiva kāraṇam āha - yasmān na pudgalo'sti na dharmaḥ /",
    "SA20mavt:5811": "astītyanuvartate /",
    "SA20mavt:5812": "yaḥ saṅkleśavyavadānavyatirekeṇa vidyate yasya saṅkleśo vyavadānaṃ vā",
    "SA20mavt:5813": "parikalpayituṃ yujyate yat pṛthaktvena ca saṃkleśaviśuddhī syātāṃ sa",
    "SA20mavt:5814": "tādṛśaḥ pudgalo nāsti pratyakṣānumānāviṣayatvāt /",
    "SA20mavt:5815": "dharmo'pi parikalpitātmako naivāsti ekasminn vastuny ekaparikalpapravṛtteḥ",
    "SA20mavt:5816": "na caikasyānekātmakatā yujyate ato'sattvāt pudgaladharmayordvayo",
    "SA20mavt:5817": "bandhnyaputrādivanna saṅleśo na vyavadānaṃ /",
    "SA20mavt:5818": "paratantrsyāpi ṣuddaloukikajñanagocarasya saṅkleśaviśuddhī naiveṣyate /",
    "SA20mavt:5819": "kiṃ kāraṇaṃ ?",
    "SA20mavt:5820": "tasya nirabhilāpyādvayaprakṛtitvāt /",
    "SA20mavt:5821": "yadi paratantrasyāpi neṣyate kasya te syātāṃ ?",
    "SA20mavt:5822": "tasminn asati saṅkleśaparihāre vyavadānaprāptiyatnavaiyarthyaṃ /",
    "SA20mavt:5823": "dharmadhātoḥ saṅkleśaviśuddhī bhavata ity ayam adoṣaḥ /",
    "SA20mavt:5824": "dharmadhātor apyatanmayasyaiva te vyavasthāpyete dharmadhātau tayor",
    "SA20mavt:5825": "āgantukatvād dharmadhātoścākāśavad avikārāt /",
    "SA20mavt:5826": "tataḥ na saṃkleśapakṣe kasyacid hānir na vyavadānapakṣe vā kaścid viśeṣo",
    "SA20mavt:5827": "yatas trāso vā syān mānovetyamatrāse'nunnatau cāviparyāsa iti /",
    "SA20mavt:5828": "anye tvāhuḥ - na saṅkleśapakṣe kasyacid hānir na vyavadānapakṣe",
    "SA20mavt:5829": "viśeṣo'sti tad ubhayavataḥ kasyacid abhāvāt /",
    "SA20mavt:5830": "yataḥ punas ta evaṃ bhavatas tatra kim iti trāso bhavaty ayaṃ me nāstīti",
    "SA20mavt:5831": "kim iti māno bhavaty ayaṃ me viśeṣa iti / [p.169]",
    "SA20mavt:5832": "apare tu manyate - pudgalas tāvan naivāsti /",
    "SA20mavt:5833": "dharmo'pi naivāsti /",
    "SA20mavt:5834": "avasthādvayaṃ yo'nubhavati yasyaitad dvayaṃ kalpyeta /",
    "SA20mavt:5835": "kiṃ tarhi pratītyasamutpādamātram etat saṅkleśavyavadānam iti /",
    "SA20mavt:5836": "ayam api saṃvṛttyā na tu paramārthataḥ tasya nirvikalpakatvāt /",
    "SA20mavt:5837": "anena cāviparyāsena kṣayavṛddhyasadbhāvād avikāritvaṃ dharmadhātoḥ",
    "SA20mavt:5838": "pratividhyatīti /",
    "SA20mavt:5839": "anena cāviparyāsena sarvam āvaraṇaṃ prahāya nirāvaraṇo niryātītyanye",
    "SA20mavt:5840": "atha vānena saṃvṛtyātmakena daśaviparyāsena paramārthāviparyāso'tra",
    "SA20mavt:5841": "sūcitaḥ tasyānyathā nirdeśānupapatteḥ /",
    "SA20mavt:5842": "anyaḥ punar āha - ya ete vyañjane'rthe manaskāre'visāre svalakṣaṇe",
    "SA20mavt:5843": "sāmānyalakṣaṇe'śuddhau śuddhāvāgantuke'trāse'nunnatau cāviparyāsāḥ",
    "SA20mavt:5844": "kalpitā āśrayās te svabhāvatrayam adhikṛtyeti /",
    "SA20mavt:5845": "tatra vyañjanārthāviparyāsāv atra parikalpitaṃ svabhāvam adhikṛtya /",
    "SA20mavt:5846": "saṃyogino dvayapatitasya cārthasya kalpitatvāt /",
    "SA20mavt:5847": "atattvaviṣayatve'pi satyevaṃ tad dvayam aviparyāsa eva /",
    "SA20mavt:5848": "aviparyāsas tathaiveti /",
    "SA20mavt:5849": "manaskāre'viparyāsaḥ paratantrasvabhāvam adhikṛtya /",
    "SA20mavt:5850": "jalpamanaskārasya prakṛtyā ālayavijñānātmakatvāt /",
    "SA20mavt:5851": "avisāre'viparyāsaḥ pariniṣpannasvabhāvam adhikṛtya /",
    "SA20mavt:5852": "kuta etan nirvikalpasya jñānasya bhāvābhāvayor vikṣepavigatatvād",
    "SA20mavt:5853": "aviparyāsapariniṣpattyā ca pariniṣpannasvabhāvasaṃgṛhītatvāt /",
    "SA20mavt:5854": "svasāmānyalakṣaṇayor aviparyāso dharmadhātā meva tasya",
    "SA20mavt:5855": "vikalpaviśayātikrāta svarūptvāt/",
    "SA20mavt:5856": "aśuddau śuddau caviparyāso dharma(dhāto)avasthāviśeṣe /",
    "SA20mavt:5857": "āgantuke'viparyāso dharmadhātāv eva tasya hy ākāśavat",
    "SA20mavt:5858": "prakṛtiviśuddhasya cittasaṅkleśāc cittaviśuddhyā cāgantukam etad ubhayaṃ",
    "SA20mavt:5859": "vyavasthāpyate /",
    "SA20mavt:5860": "atrāsānunnabhāvāviparyāso dharmadhātāv eva tasyākāśavad",
    "SA20mavt:5861": "akṛtrimatvād hāniviśeṣābhāvāt /",
    "SA20mavt:5862": "evam ete daśa viparyāsāḥ svabhāvatraye veditavyāḥ /",
    "SA20mavt:5863": "{ daśa vajrapadāni } [p.170]",
    "SA20mavt:5864": "ete cānantaroktā daśaviparyāsāḥ sūtrokteṣu daśasu vajrapadeṣu",
    "SA20mavt:5865": "yathākramaṃ yojayitavyāḥ /",
    "SA20mavt:5866": "daśa vajrapadāni katamāni ?",
    "SA20mavt:5867": "sadasattā'viparyāsaḥ āśrayaḥ māyopamatā avikalpanatā",
    "SA20mavt:5868": "prakṛtiprabhāsvaratā saṅkleśo vyavadānaṃ ākāśopamatā ahīnatā",
    "SA20mavt:5869": "aviśiṣṭatā ceti /",
    "SA20mavt:5870": "tatra vajramiva vajraṃ sarvaviparyāsabheditvāt taiścābhedyatvāt /",
    "SA20mavt:5871": "anantaroktam aviparyāsajñānaṃ tac ca vajram ebhiḥ pratīyate avagamyata",
    "SA20mavt:5872": "iti vajrapadāni /",
    "SA20mavt:5873": "vajravyākhyānam ityarthaḥ /",
    "SA20mavt:5874": "atha punarvyañjanārthamanaskārādaya eva padaśabdhenocyante tato vajrasya",
    "SA20mavt:5875": "padānyālambanānityarthaḥ /",
    "SA20mavt:5876": "athava durbhedatayā vajravadetānyeva padāni vajra padānītyuccayante /",
    "SA20mavt:5877": "atrāviparyāsānāṃ sūtrayojanārthaṃ vajrapadopanyāsaḥ /",
    "SA20mavt:5878": "vajrapadānāṃ va daśavidhāviparyāsamukhenedaṃ vyākhyānam iti",
    "SA20mavt:5879": "pradarśanārthaṃ /",
    "SA20mavt:5880": "tatra vyañjanānām arthasattvam asattvañca sadasattetyato vyañjaneṣv",
    "SA20mavt:5881": "aviparyāso vajrapadeṣu sadasattayā veditavyaḥ /",
    "SA20mavt:5882": "dvayaprabhāsaḥ parikalpitaḥ sa cātrārthaḥ /",
    "SA20mavt:5883": "sa ca tathā na vidyata ityayam atrāviparyāsa ityarthāviparyāso",
    "SA20mavt:5884": "vajrapadeṣv aviparyāse yojayitavyaḥ /",
    "SA20mavt:5885": "jalpamanaskāra evātrāśraya ityato manaskāre'viparyāso",
    "SA20mavt:5886": "vajrapadeṣvāśraye yojayitavyaḥ /",
    "SA20mavt:5887": "māyādyupamayā yaścetaso'visāre'viparyāsaḥ sa vajrapadeṣu",
    "SA20mavt:5888": "māyopamatāyāṃ yojayitavyaḥ /",
    "SA20mavt:5889": "dharmadhātusvalakṣaṇam eva kalpanārahitatvād avikalpanatā /",
    "SA20mavt:5890": "tena svalakṣaṇāviparyāso nirvikalpatvena draṣṭavyaḥ /",
    "SA20mavt:5891": "dharmadhātusāmānyaṃ prakṛtiprabhāsvaratvaṃ /",
    "SA20mavt:5892": "tena sāmānyalakṣaṇāviparyāsaḥ prakṛtiprabhāsvaratayā saṅgṛhītaḥ /",
    "SA20mavt:5893": "dharmadhātor aviśuddhiviśeṣo viśuddhiviśeṣaśca saṅkleśo [p.171]",
    "SA20mavt:5894": "vyavadānañcetyato'śuddhau viśuddhau cāviparyāsaḥ",
    "SA20mavt:5895": "saṅkleśavyavadānāntare saṅgṛhyate /",
    "SA20mavt:5896": "dharmadhātoḥ saṅkleśavyavadānayor",
    "SA20mavt:5897": "āgantukatve'viparyāso'sāvapyākāśopamatāyāṃ yojayitavyaḥ /",
    "SA20mavt:5898": "saṅkleśavyavadānāvasthayor dharmadhātoḥ kṣayavṛddhyabhāvād",
    "SA20mavt:5899": "atrāse'nunnatau cāviparyāso vajrapadeṣv ahīnāviśiṣṭatāyāṃ",
    "SA20mavt:5900": "yojayitavyaḥ /",
    "SA20mavt:5901": "evam ete daśāviparyāsā daśasu vajrapadeṣu yathākramaṃ yojayitavyāḥ /",
    "SA20mavt:5902": "vajrapadānāṃ śarīravyavasthānam iti yānārthānadhikṛtya vajrapadānāṃ",
    "SA20mavt:5903": "pravṛttis te'rthās teṣāṃ śarīraṃ /",
    "SA20mavt:5904": "teṣāntu caturdhā vyavasthānaṃ svabhāvataḥ ālambanataḥ avikalpanataḥ",
    "SA20mavt:5905": "codyaparihārataś ca /",
    "SA20mavt:5906": "tatra trayaḥ svabhāvāḥ pariniṣpannaparikalpitaparatantrākhyā ādyais",
    "SA20mavt:5907": "tribhiḥ padair yathākramam iti /",
    "SA20mavt:5908": "tatrādau bhavānyādyāni tāni punaḥ sadasattā'viparyāsa āśrayaśceti /",
    "SA20mavt:5909": "tatra sadasattayā pariniṣpanna uktaḥ /",
    "SA20mavt:5910": "aviparyāsena parikalpita uktaḥ /",
    "SA20mavt:5911": "āśrayatvena paratantra uktaḥ /",
    "SA20mavt:5912": "katham iti ?",
    "SA20mavt:5913": "pariniṣpannasya sadasattāyā sadasattayā nirdeśa iti kecit /",
    "SA20mavt:5914": "kathaṃ sadasal lakṣaṇatvāt pariniṣpannasya sadasattayā'bhidhānam ityeke /",
    "SA20mavt:5915": "saṃyogāt saṃstavācākṣarāṇāṃ kalpitenārthena sārthakatvaṃ paśyan",
    "SA20mavt:5916": "viparyayāc ca nirarthakatvaṃ pariniṣpannaḥ svabhāvo'nabhilāpya iti",
    "SA20mavt:5917": "avagamyate /",
    "SA20mavt:5918": "atas tat sadasattā pariniṣpannaḥ svabhāva ity uktam ityanye /",
    "SA20mavt:5919": "mahāyānadeśanādharmaḥ suviśuddhadharmadhātuniṣyandatvād",
    "SA20mavt:5920": "viparyāsapratipakṣālambanatvāc ca pariniṣpannaḥ svabhāva ity ucyate /",
    "SA20mavt:5921": "so'rthaḥ kalpitasvabhāvasya bhavati na tu parikalpitaḥ /",
    "SA20mavt:5922": "ataḥ sadasattā pariniṣpanna ityuktam ityapare /",
    "SA20mavt:5923": "anye tv āhuḥ - sadasattā'viparyastatvāt pariniṣpannaḥ svabhāva ukta iti",
    "SA20mavt:5924": "aviparyāsena parikalpitas tasyāvidyamānena dvayarūpeṇa prakhyāti",
    "SA20mavt:5925": "lakṣaṇāt /",
    "SA20mavt:5926": "āśrayeṇa paratas tasyābhidhānaṃ /",
    "SA20mavt:5927": "hetutvād āśraya ity ucyate phalatvāt paratantra iti /",
    "SA20mavt:5928": "etad eva svabhāvatrayam ālambanato jñeyaṃ /",
    "SA20mavt:5929": "avikalpanata ityatra vigrahabhedād āha - yena ca vikalpayati nirvikalpena",
    "SA20mavt:5930": "jñānena yac ca na vikalpayati prakṛtiprabhāsvaratāṃ /",
    "SA20mavt:5931": "tatrārya vigrahabhedaḥ - na vikalpayatyanenetyavikalpanaṃ na vikalpyate",
    "SA20mavt:5932": "tadityavikalpanaṃ /",
    "SA20mavt:5933": "tad bhāvo'vikalpanatā /",
    "SA20mavt:5934": "evam avikalpanatā dvābhyāṃ vajrapadābhyāṃ paridīpiteti darśayati /",
    "SA20mavt:5935": "tad anena jñeyajñānavyavasthānaṃ yathākramaṃ veditavyaṃ yad uta tribhiḥ",
    "SA20mavt:5936": "svabhāvair avikalpanatayā ceti /",
    "SA20mavt:5937": "tatra tribhiḥ svabhāvair jñeyavyavasthānaṃ grāhyatvāt /",
    "SA20mavt:5938": "avikalpanatayā jñānavyavasthānaṃ grāhakatvāt /",
    "SA20mavt:5939": "codyaparihārata upayuktebhyaḥ śiṣṭāni vajrapadāni /",
    "SA20mavt:5940": "atra kiñcid vajrapradaṃ codyasya parihāra eva /",
    "SA20mavt:5941": "tadyathā māyopamatā ākāśopamatā ahīnāviśiṣṭatā ceti / [p.172]",
    "SA20mavt:5942": "kiñcit punaścodyam eva /",
    "SA20mavt:5943": "tadyathā saṃkleśo vyavadānam iti /",
    "SA20mavt:5944": "tasmācodyaparihāraś ca codyasya parihāraś ca codyaparihārau",
    "SA20mavt:5945": "asarūpaikaśeṣaṃ kṛtvā /",
    "SA20mavt:5946": "tatra codyaṃ yadyete parikalpitaparatantralakṣaṇā dharmā na saṃvidyante",
    "SA20mavt:5947": "grāhyagrāhakatveneti vākyaśeṣaḥ /",
    "SA20mavt:5948": "katham upalabhyante grāhyagrāhakatvenetyabhiprāyaḥ /",
    "SA20mavt:5949": "ata saṃvidyante dharmāṇāṃ prakṛtiprabhāsvaratā na yujyate",
    "SA20mavt:5950": "grāhyagrāhakatvātmanā vidyamānatvāt /",
    "SA20mavt:5951": "etac codyaṃ /",
    "SA20mavt:5952": "tanmāyopamatayā pariharati /",
    "SA20mavt:5953": "yathā māyākṛtaṃ na saṃvidyata upalabhyate ceti /",
    "SA20mavt:5954": "na hi māyopalabhyatayā saṃvidyate tato'pyevaṃ saṃvidyata iti jñātuṃ",
    "SA20mavt:5955": "śakyate /",
    "SA20mavt:5956": "yadi parkṛtiprabhāsvaratā dharmāṇāṃ tat kathaṃ pūrvaṃ saṃkleśaḥ paścād",
    "SA20mavt:5957": "vyavadānam iti codyaṃ /",
    "SA20mavt:5958": "nahi prakṛti viśuddhe kadācid saṃkliṣṭatopapadyate /",
    "SA20mavt:5959": "asya parihāraḥ saṅkleśavyavadānam ākāśopamatayā veditavyaṃ /",
    "SA20mavt:5960": "yathā ākāśaṃ prakṛtipariśuddham āgantukenopakleśenasaṃkliśyate tad",
    "SA20mavt:5961": "apagamād vyavadīyate ceti /",
    "SA20mavt:5962": "evaṃ dharmadhātoḥ prakṛtiviśuddhatvepyāgantukair upakleśaiḥ saṃkleśaḥ /",
    "SA20mavt:5963": "tad apagamāc ca vyavadānam iti yadyaprameyabuddhotpāde satyaprameyāṇāṃ",
    "SA20mavt:5964": "sattvānāṃ kleśapraśamastat kathamanādisaṃsāre pratyekasyāpi",
    "SA20mavt:5965": "buddhotpādasyāprameyāṇāṃ satvānaṃ saṃsārāpagamān nirvāṇapraveśāc",
    "SA20mavt:5966": "ca na saṃsārasamucchedo na nirvāṇavṛddhri veti codyaṃ /",
    "SA20mavt:5967": "asyāhīnāviśiṣtatayā parihāraḥ /",
    "SA20mavt:5968": "aprameyatvāt sattvadhātor vyavadānapakṣasya ceti /",
    "SA20mavt:5969": "parimāṇavato hi vastuno hāniḥ samucchedo vā prajñāyate aprameyaś ca",
    "SA20mavt:5970": "sattvadhātuḥ /",
    "SA20mavt:5971": "tasya hānir api na prajñāte kuta eva samucchedaḥ prajñāsyeta ākāśavat",
    "SA20mavt:5972": "vyavadānasyāpyaprameyatvād viśeṣa eva nāsti tasya kathaṃ vṛddhir",
    "SA20mavt:5973": "bhaviṣyati ākāśavat /",
    "SA20mavt:5974": "tasyāvaraṇāpagād āvaraṇābhāvāc ceti /",
    "SA20mavt:5975": "dvitīyaṃ śarīravyavasthānam iti vajrapadānām ity adhikṛtaṃ /",
    "SA20mavt:5976": "yatra yā ca yato bhrāntir abhrāntir yā ca yatra ca /",
    "SA20mavt:5977": "bhrāntyabhrāntiphale caiva paryantaś ca tayor iti //",
    "SA20mavt:5978": "vajrapadair bhrāntiviṣayo bhrāntisvarūpatā bhrāntihetur bhrāntiphalaṃ",
    "SA20mavt:5979": "bhrāntiparyantaśca nirdiṣṭaḥ /",
    "SA20mavt:5980": "tathā'bhrāntisvarūpam abhrāntiviṣayo'bhrāntiphalaṃ tatparyantaś ceti /",
    "SA20mavt:5981": "tatra yatra bhrāntir iti sadasattāyāṃ vyañjanānāṃ",
    "SA20mavt:5982": "sārthakatvanirarthakatvalakṣaṇāyām abhidhānābhidheyayos tat",
    "SA20mavt:5983": "sambandhasya ca bhāvasvarūpeṇa parikalpitatvāt /",
    "SA20mavt:5984": "yā ca bhrāntir iti viparyāso bhrāntiḥ /",
    "SA20mavt:5985": "svātmanyavidyamānena dvayākāreṇa prakhyānāt /",
    "SA20mavt:5986": "yato bhrāntir ityāśrayād bhrāntir āśrayaḥ punar jalpaparibhāvito",
    "SA20mavt:5987": "manaskāra ālayavijñānātmakaḥ /",
    "SA20mavt:5988": "abhrāntir yā ceti māyādivad arthataḥ sadasattāvisāro'bhrāntiḥ /",
    "SA20mavt:5989": "bhāvābhāvābhiniveśabhrāntipratipakṣaś cābhrāntiḥ /",
    "SA20mavt:5990": "sā yathākramaṃ māyopamatayā'vikalpanatā ca nirdiṣṭā /",
    "SA20mavt:5991": "yatra ceti yatra ca [p.173]",
    "SA20mavt:5992": "sā'bhrāntiḥ /",
    "SA20mavt:5993": "sā punaḥ prakṛtiprabhāsvaratāyāṃ pariniṣpannasvabhāvalakṣaṇāyāṃ /",
    "SA20mavt:5994": "bhrāntyabhrāntiphale caiveti tatra bhrāntiphalaṃ hi saṅkleśaḥ /",
    "SA20mavt:5995": "bhrāntiniṣyanda iti vākyaśeṣaḥ /",
    "SA20mavt:5996": "abhrāntiniṣyandānāyā bhrānter abhrāntiphalatvāt /",
    "SA20mavt:5997": "abhrāntiphalaṃ vyavadānaṃ sasamprayogam iti vākyaśeṣaḥ /",
    "SA20mavt:5998": "evakārakaraṇaṃ tat phale saṅkleśo vyavadānam ityanenaivokte",
    "SA20mavt:5999": "ākāśopamatayā tu paśyati dharmadhātor yasya bhrāntyabhrāntiphalaṃ tat",
    "SA20mavt:6000": "saṅkleśavyavadānātmakaṃ /",
    "SA20mavt:6001": "nedaṃ tat prakṛtikam iti pradarśanārthaṃ /",
    "SA20mavt:6002": "paryantaś ca tayor iti saṅkleśavyavadānayoḥ paryanto nirvāṇaṃ /",
    "SA20mavt:6003": "taccahīnānadhikatvena paryantam uktam ityeke /",
    "SA20mavt:6004": "anye tvāhuḥ - saṃsārasyāprameyatayā'pacayābhāvād ahīnatāyuktaḥ",
    "SA20mavt:6005": "saṅkleśaparyantaḥ /",
    "SA20mavt:6006": "nirvāṇasyāprameyatayopacayābhāvād aviśiṣṭatāyukto vyavadānaparyanta iti /",
    "SA20mavt:6007": "etāni daśa vajrapadāny aviparyāsaprasaṅgadvāreṇoktāni /",
    "SA20mavt:6008": "na tu sūtritānītyatas tānyantaraślokābhyāṃ saṅgṛhītāni -",
    "SA20mavt:6009": "sadasattā'viparyāsa āśrayo māyayopamā /",
    "SA20mavt:6010": "akalpanā prakṛtyā ca bhāsvaratvaṃ sadaiva hi //",
    "SA20mavt:6011": "saṃkleśo vyavadānañca ākāśopamatā tathā /",
    "SA20mavt:6012": "ahīnatvādhikatvañca daśa vajrapadāni hi //",
    "SA20mavt:6013": "atra ca pariniṣpannaśabdārthasambandhadarśanaṃ viparyāsaḥ /",
    "SA20mavt:6014": "yathā pratyavabhāsate tathā 'rthānāṃ svabhāvasattādarśanaṃ",
    "SA20mavt:6015": "viparyāsaḥ /",
    "SA20mavt:6016": "tad arthapravṛttikāraṇadarśanaṃ viparyāsaḥ /",
    "SA20mavt:6017": "arthasamāropāpavādadarśanaṃ viparyāsaḥ /",
    "SA20mavt:6018": "yathānām arthasvabhāvadarśanaṃ viparyāsaḥ /",
    "SA20mavt:6019": "bhāvānāṃ svasāmānyalakṣaṇayor vastutvena darśanaṃ viparyāsaḥ /",
    "SA20mavt:6020": "svastyasvastisañcārād viśuddhir aviśuddhiśceti darśanaṃ viparyāsaḥ /",
    "SA20mavt:6021": "ekasyaivāśuddhiviśuddhidarśanaṃ viparyāsaḥ /",
    "SA20mavt:6022": "saṅkleśavyavadānaprahāṇapratilambhayor hāniviśeṣadarśanāt",
    "SA20mavt:6023": "trāsamānapravṛttir viparyāsaḥ /",
    "SA20mavt:6024": "ityete daśa viparyāsāḥ /",
    "SA20mavt:6025": "bodhisattvasya tad abhāvādaviparyāsāvasthitasya",
    "SA20mavt:6026": "yathokteṣvartheṣvariṇatā vidarśanā bhāvanā veditavyā /",
    "SA20mavt:6027": "uktā'nudharmapratipattiḥ //",
    "SA20mavt:6028": "{ antadvayavarjane pratipattiḥ }",
    "SA20mavt:6029": "anudharmapratipattyantaram antadvayavarjane pratipattir vaktavyetyataḥ",
    "SA20mavt:6030": "pṛcchati - antadvayavarjane pratipattiḥ katametyata āha - yā ratnakūṭe",
    "SA20mavt:6031": "nāmadharmaparyāyeṇa samyak pratipatteḥ svabhāvapratipādanārthaṃ",
    "SA20mavt:6032": "madhyamā pratipadupadiṣṭā /",
    "SA20mavt:6033": "tadyathā - kāśyapa iha mahāratnakūṭe dharmaparyāye śikṣitukāmena",
    "SA20mavt:6034": "bodhisattvena yoniśodharmaprayuktena bhavitavyaṃ /",
    "SA20mavt:6035": "katamaśca yoniśodharmaprayogaḥ ?",
    "SA20mavt:6036": "yaduta - sarvadharmāṇāṃ bhūtapratyavekṣā /",
    "SA20mavt:6037": "yā nātmapratyavekṣā na",
    "SA20mavt:6038": "sattvanajīvanapoṣanapudgalanamanujanamānavapratyavekṣā /",
    "SA20mavt:6039": "iyam ucyate kāśyapa madhyamā [p.175]",
    "SA20mavt:6040": "pratipaditi vistareṇa yāvad dvitīyapradīpodāharaṇaparyantaḥ paṭhyate /",
    "SA20mavt:6041": "kasyāntasya varjanādasau veditavyā ?",
    "SA20mavt:6042": "katam asyāntasya varjanān madhyamā pratipatter jñātavyetyarthaḥ /",
    "SA20mavt:6043": "ata āha -",
    "SA20mavt:6044": "pṛthaktvaikatvam antaś ca tīrthyaśrāvakayor api //",
    "SA20mavt:6045": "iti vistaraḥ /",
    "SA20mavt:6046": "ayaṃ pañcadaśavidho'ntadvayabhedaḥ /",
    "SA20mavt:6047": "asya varjanāt sā veditavyā /",
    "SA20mavt:6048": "atra pṛthagādidarśanamantaḥ /",
    "SA20mavt:6049": "ekaikapakṣābhiniviṣṭatvāt kārye kāraṇopacāraṃ kṛtvā /",
    "SA20mavt:6050": "tatra rūpādibhyaḥ pṛthaktvam ātmana ityantaḥ ekatvam ityantaḥ /",
    "SA20mavt:6051": "tatra ye rūpādīn sknadhānāyatanāni dhātūṃś ca nityātmana",
    "SA20mavt:6052": "upabhogavastutvena kalpayanti tad rūpādibhyaḥ pṛthaktvamātmana ityantaḥ /",
    "SA20mavt:6053": "ye punar ādhyātmikān saṃskārān rūpādīnām ātmatvena pratipannā yaḥ",
    "SA20mavt:6054": "paśyati śṛṇoti jānāti sa ātmeti bāhyāṃścātmīyatvena kalpayanti tad",
    "SA20mavt:6055": "rūpādibhya ekatvam ātmana ityantaḥ yat sūtryate - sa jīvas taccharīram",
    "SA20mavt:6056": "anyo jīvo'nyaccharīram iti darśanaṃ tadevātrāntaśabdenoktaṃ /",
    "SA20mavt:6057": "tat parivarjanārtham iti rūpādibhyas tattvānyatvāntaparivarjanārtham",
    "SA20mavt:6058": "ātmanaḥ /",
    "SA20mavt:6059": "madhyamā pratipad yad dharmātraṃ viṣayabhūtaṃ jñānaṃ /",
    "SA20mavt:6060": "etad eva pradarśayann āha - yā nātmapratyavekṣā",
    "SA20mavt:6061": "yāvannamānapratyavekṣeti /dharmamātradarśanāddhi vandhyāpurtravad",
    "SA20mavt:6062": "ātmā nāstītyavagacchan nātmānaṃ pratyavekṣate nānusaratītyarthaḥ /",
    "SA20mavt:6063": "kuta eva tasya rūpādibhyas tattvam anyatvaṃ vā gṛhyata iti ?",
    "SA20mavt:6064": "ātmaśabdenaiva tadarthe'vagamyamāne kimarthaṃ",
    "SA20mavt:6065": "sattvādiparyāyaviśeṣābhidhānaṃ ?",
    "SA20mavt:6066": "na sarvasya sarvaparyāyavyutpattir ityataḥ sarveṣāṃ tadarthāvabodhārthaṃ",
    "SA20mavt:6067": "paryāyāntaranirdeśaḥ /",
    "SA20mavt:6068": "tat kālavikṣiptānāṃ vā paryāyāntareṇa tadarthaprāpaṇārthaḥ /",
    "SA20mavt:6069": "tenaivābhidhānenocyamāne'nyeṣāṃ prāpaṇāt /",
    "SA20mavt:6070": "nityaṃ rūpam iti tīrthikāntaḥ /",
    "SA20mavt:6071": "te hi parikalpitarūpān vastutvenābhiniveśya nityatvena kalpayanti",
    "SA20mavt:6072": "nityaviparyāsopahatatvāt /",
    "SA20mavt:6073": "anityam iti śrāvakāntaḥ /",
    "SA20mavt:6074": "tair api kalpitasvabhāvānāṃ rūpādīnāṃ vasturūpeṇānityatvena",
    "SA20mavt:6075": "samāropaṇādantatvaṃ /",
    "SA20mavt:6076": "atyantasaṃsārodvegakarān nirvāṇasya cāntapātanād",
    "SA20mavt:6077": "anityadarśnasyāntatvaṃ /tad ubhayaparivarjanārtham iti",
    "SA20mavt:6078": "nityānityadarśanaparivarjanārthaṃ madhyamā pratipad yā rūpādīnāṃ",
    "SA20mavt:6079": "nanityapratyavekṣā nānityapratyavekṣeti /",
    "SA20mavt:6080": "tat punaḥ kiṃ /",
    "SA20mavt:6081": "nirvikalpajñānaṃ /",
    "SA20mavt:6082": "yan na rūpādīn rūpādiṣv eva nityatvenānityatvena cānugacchati /",
    "SA20mavt:6083": "rūpādīnām ityādiśabdena",
    "SA20mavt:6084": "vedanā-saṃjñā-saṃskāra-vijñāna-skandhānāṃ",
    "SA20mavt:6085": "pṛthivy-ap-tejo-vāyv-ākāśa-dhātūnāṃ",
    "SA20mavt:6086": "cakṣuḥ-śrotra-ghrāṇa-jihvā-kāya-mana-āyatanānāṃ ca grahaṇaṃ / [p.176]",
    "SA20mavt:6087": "ātmeti śabdena pudgalasamāropānta iti skandhadhātvāyatana vyatiriktam",
    "SA20mavt:6088": "avyatiriktaṃ vā vandhyāputravad asantam ātmānaṃ dravyataḥ paśyataḥ",
    "SA20mavt:6089": "pudgalasyātmano vasturūpasamāropaṇam antaḥ /",
    "SA20mavt:6090": "nairātmyam ityapavādāntaḥ /",
    "SA20mavt:6091": "apavādo hi sato'sattva parikalpa ityuktaḥ /",
    "SA20mavt:6092": "ātmanastv asattvāt kathaṃ nairātmyam ity apavādānta āpadyata ityata",
    "SA20mavt:6093": "āha - prajñaptisato'pyapavādāt nairātmyam apavādānta iti sambadhyate",
    "SA20mavt:6094": "sa punar dharmāṇāṃ santāno yasmin hetuphalasambandhaḥ prajñāyate /",
    "SA20mavt:6095": "samudayo vā yatra devamanuṣyaprajñaptiḥ /",
    "SA20mavt:6096": "tat parivarjanārthaṃ madhyamā pratipad ityātmanaḥ",
    "SA20mavt:6097": "sadasattādarśanaparivarjanārthaṃ /",
    "SA20mavt:6098": "tasyāḥ punar yasyā madhyamāyāḥ pratipado nirūpaṇārtham āha -",
    "SA20mavt:6099": "yadātmanairātmyayor madhyamam iti /",
    "SA20mavt:6100": "kiṃ punas tan madhyaṃ /",
    "SA20mavt:6101": "nirvikalpaṃ jñānaṃ /",
    "SA20mavt:6102": "grāhyārthavikalpasyāntatvaṃ darśayitvā",
    "SA20mavt:6103": "grāhakārthavikalpasyāntatvapradarśanārtham āha - bhūtaṃ cittam ityādi",
    "SA20mavt:6104": "athavā pudgalasya samāropāpavādāntatvaṃ darśayitvā dharmasya",
    "SA20mavt:6105": "samāropāpavādāntadarśanārtham āha - bhūtaṃ cittam ityādi /",
    "SA20mavt:6106": "yathā pratibhāsate yathā vā'bhilapyate cittaṃ tathaiva bhūtaṃ vidyata",
    "SA20mavt:6107": "iti /ayaṃ dharmasamāropāntaḥ abhūtasya cittasvabhāvabhūtatvena",
    "SA20mavt:6108": "samāropāt /",
    "SA20mavt:6109": "abhūtaṃ cittam ityapavādāntaḥ /",
    "SA20mavt:6110": "tasya hi grāhyagrāhakarahitātmanā nirabhilāpyena ca vidyamānam",
    "SA20mavt:6111": "apyabhūtam iti paśyataḥ sarvātmanā dharmasvabhāvāpavādād",
    "SA20mavt:6112": "apavādāntaḥ /",
    "SA20mavt:6113": "tat parivarjanārtham iti samāropāpavādarahitasya dharmanairātmyasya",
    "SA20mavt:6114": "pravitedhārthaṃ madhyamā pratipad /",
    "SA20mavt:6115": "sā yatra nacittaṃ na cetanā na mano na vijñānam iti /",
    "SA20mavt:6116": "abhiniveśā na pravartanta iti vākyaśeṣaḥ /",
    "SA20mavt:6117": "yatra vā viṣaye na cittaṃ sāsravavāsanābhiścittātmakaṃ pravartate na",
    "SA20mavt:6118": "cetanā'bhisaṃskāralakṣaṇā na mano manyanākāraṃ na vijñānañca",
    "SA20mavt:6119": "vikalpanam iyaṃ madhyamā pratipad ityucyate /",
    "SA20mavt:6120": "tatra cittam ālayavijñānaṃ sarvasrāvadharmavāsanābhiścittatvāt /",
    "SA20mavt:6121": "cetanā manaskarma kuśalākuśalāvyākṛteṣu cittapreraṇakarmikā /",
    "SA20mavt:6122": "manaḥ kliṣṭaṃ manaḥ /",
    "SA20mavt:6123": "vijñānaṃ ṣaḍvijñānakāyāḥ /",
    "SA20mavt:6124": "akuśalādayo dharmāḥ saṃkleśa iti vipakṣāntaḥ /",
    "SA20mavt:6125": "kuśalādayo vyavadānam iti [p.177]",
    "SA20mavt:6126": "pratipakṣāntaḥ /",
    "SA20mavt:6127": "ādiśabdena",
    "SA20mavt:6128": "sāvadya-anavadyalaukika-lokottara-sāsravānāsrava-saṃskṛtāsaṃskṛtādayo",
    "SA20mavt:6129": "nirdeśāḥ sambadhyante /",
    "SA20mavt:6130": "tatra yathaivākuśalāḥ kuśalāś ca dharmāḥ pratibhāsante'bhilapyante ca",
    "SA20mavt:6131": "tathaiva saṃkleśo vyavadānañceti darśanaṃ vipakṣāntaḥ pratipakṣāntaś ca",
    "SA20mavt:6132": "tatrā'kuśalā akṣemārthatvāt /",
    "SA20mavt:6133": "sāvadyā duścaritasamutthāpakatvāt /",
    "SA20mavt:6134": "laukikā viparyastatvāt /",
    "SA20mavt:6135": "sāsravā āsravānuśayitatvāt /",
    "SA20mavt:6136": "saṃskṛtāḥ pratyayotpāditvāt /",
    "SA20mavt:6137": "tad viparītās tu kuśalādayo veditavyāḥ /",
    "SA20mavt:6138": "tat parivarjanārthaṃ madhyamā pratipad iti /",
    "SA20mavt:6139": "vipakṣapratipakṣayors tacchavdenābhisambandhaḥ /",
    "SA20mavt:6140": "na madhyamā'tra pratipaj jñāyata ityata āha -",
    "SA20mavt:6141": "yo'syāntadvayasyā'nupagamo'nudāhāro'pravyāhāra iti /",
    "SA20mavt:6142": "tatrā'nupagamo vipakṣapratipakṣayor anabhiniveśaḥ /",
    "SA20mavt:6143": "anudāhāras tasmin vipakṣapratipakṣānte pareṣām asamādāpanāt /",
    "SA20mavt:6144": "apravyāhāro vipakṣapratipakṣāntayor asaṃvarṇanāt /",
    "SA20mavt:6145": "tīrthikaśrāvakāntapratipakṣeṇa madhyamāṃ pratipadaṃ deśayitvā",
    "SA20mavt:6146": "bodhisattvāntapratipakṣeṇa madhyamāṃ pratipadaṃ pratipādayann āha -",
    "SA20mavt:6147": "astīti śāśvatāntaḥ nāstītyucchedāntaḥ tayor eva pudgaladharmayoḥ /",
    "SA20mavt:6148": "sarvadā svalakṣaṇasamārupād astīti śāśvatāntaḥ /",
    "SA20mavt:6149": "sarvathā svarūpāpavādān nāstītyucchedāntaḥ /",
    "SA20mavt:6150": "tat parivarjanārthaṃ madhyamā pratipad yad anayor antayor madhyamiti/",
    "SA20mavt:6151": "ubhayāntavigamo'tra madhyamabhipretamityeke /",
    "SA20mavt:6152": "ubhaya lakṣanamatra dvayorantayo madhyamityapare /",
    "SA20mavt:6153": "kathaṃ kṛtvā ?",
    "SA20mavt:6154": "yo'hyabhūtaparikalpavad dharmadhātuvadvā jñeyamn abhidheyaṃ ca vastu",
    "SA20mavt:6155": "dravyataḥ paramārthataścāstītyabhiniveśaḥ sa śāśvatāntaḥ /",
    "SA20mavt:6156": "tasya tahā'sattvāt /",
    "SA20mavt:6157": "tadvā śaśaviṣāṇavan nāstyeveti darśanam ucchedāntaḥ /",
    "SA20mavt:6158": "kiṃ kāraṇaṃ ?",
    "SA20mavt:6159": "tasya prajñaptito'stitvāt /",
    "SA20mavt:6160": "atas tan nirākaraṇenocchedānta ucyate /",
    "SA20mavt:6161": "ataścāstitva nāstitvayor madhyaṃ dravyaḥ paramārthaś ca nasti",
    "SA20mavt:6162": "prajñaptito'stītyubhayalakṣaṇaṃ bhavati /",
    "SA20mavt:6163": "vipakṣapratipakṣayoḥ samāropāntam adhikṛtyāha - avidyā grāhyā",
    "SA20mavt:6164": "grāhakā cetyantaḥ /",
    "SA20mavt:6165": "evaṃ vidyā saṃskārā asaṃskṛtañca tat pratipakṣo grāhyaṃ",
    "SA20mavt:6166": "grāhyakañcetyantaḥ /",
    "SA20mavt:6167": "atra ca yāvaj jarāmaraṇam iti paryantagrahāṇād",
    "SA20mavt:6168": "vijñānanāmarūpādayo'dhyākṣipyante /",
    "SA20mavt:6169": "vijñānaṃ grāhyaṃ grāhakañcetyantaḥ /",
    "SA20mavt:6170": "evaṃ nāmarūpaṃ ṣaḍāyatanaṃ sparśo vedanā tṛṣṇā upādānaṃ bhavo",
    "SA20mavt:6171": "jāti-jarā-maraṇaṃ grāhyaṃ grāhakañcetyantaḥ /",
    "SA20mavt:6172": "tatrā'vidyā satyaratnāsaṃprakyānātmikā /",
    "SA20mavt:6173": "punyā punyānijñjasvabhāva cetanā sa punarbhāvabhisaṃskaraṇāt",
    "SA20mavt:6174": "saṃskārāḥ /",
    "SA20mavt:6175": "evaṃ saṃkleśalakṣaṇavyākhyānānusāreṇa vijñānādayo'pi vistareṇa",
    "SA20mavt:6176": "vaktavyāḥ /",
    "SA20mavt:6177": "vidyā'nāsravaṃ jñānaṃ /",
    "SA20mavt:6178": "saṃskārāṇāṃ jñānamevā'saṃskṛtaṃ pratipakṣaḥ /",
    "SA20mavt:6179": "atha vā'nyasmād asaṃskṛtād [p.178]",
    "SA20mavt:6180": "vyavacchedārtham āha - tat pratipakṣa iti /",
    "SA20mavt:6181": "anye tv anutpattimatvād asaṃskṛtam aṣṭavidham apyatra manyante /",
    "SA20mavt:6182": "pratipakṣastvanāsravā cetanā punar bhāvanabhisaṃskaraṇād iti /",
    "SA20mavt:6183": "tan nirodho grāhyo grāhako vetyantaḥ /",
    "SA20mavt:6184": "tac chabdena vijñānādayo jarāmaraṇaparyavasānāḥ sambadhyante /",
    "SA20mavt:6185": "nirodho na vijñāyate kiṃ bhāvaḥ kāraṇaṃ vetyāha - yena tan nāmarūpaṃ",
    "SA20mavt:6186": "nirudhyata iti /",
    "SA20mavt:6187": "kena punas tan nāmarūpaṃ nirudhyate /",
    "SA20mavt:6188": "nāmarūpapratipakṣeṇā'nāsraveṇa mārgeṇa /",
    "SA20mavt:6189": "vidyā cā'vidyā cādvayam etad advaidhīkāram ityetad evātra jñānaṃ",
    "SA20mavt:6190": "saparivāraṃ mārgaḥ /",
    "SA20mavt:6191": "ataś ca nirudhyate'neneti nirodhaḥ /",
    "SA20mavt:6192": "kaḥ punar atrāntaḥ /",
    "SA20mavt:6193": "ayam eva grāhyagrāhakābhiniveśaḥ /",
    "SA20mavt:6194": "kiṃ kāraṇaṃ ?",
    "SA20mavt:6195": "advayaprakṛtiṣv avidyādiṣv avidyamānadvayādhyāropapravṛttavāt /",
    "SA20mavt:6196": "evaṃ grāhyagrāhakānto dvidhā - kṛṣṇaśuklapakṣabhedeneti /",
    "SA20mavt:6197": "tatra kṛṣṇapakṣe dvādaśabhavāṅgāni avidyā yāvaj jarāmaraṇaṃ /",
    "SA20mavt:6198": "evaṃ śuklapakṣe'pyvidhyādinirodhabhedena dvādaśaprakāra",
    "SA20mavt:6199": "evāvidhyānirodho yāvaj jarāmaraṇanirodha iti /",
    "SA20mavt:6200": "atra ca nirydhyante'enā'vidyādaya iti tat pratipakṣabhūto mārga eva",
    "SA20mavt:6201": "nirodhaśabdenoktaḥ /",
    "SA20mavt:6202": "tat parivarjanārtham iti grāhyagrāhakāntaparivarjanārthaṃ",
    "SA20mavt:6203": "madhyamāpratipad uktyabhisambadhyate /",
    "SA20mavt:6204": "sā ca na vijñāyata ityata āha - vidyā cā'vidyā cādvayam etad iti /",
    "SA20mavt:6205": "kathaṃ vidyā cāvidyā ca yāvaj jarāmaraṇaṃ tan nirodhaścā'dvayam ityata",
    "SA20mavt:6206": "āha - vidyāvidyādīnāṃ grāhyagrāhakatvābhāvād iti /",
    "SA20mavt:6207": "tad abhāvastv avidyādīnām advayaprakṛtitvāt /",
    "SA20mavt:6208": "athavā vidyā'vidyeti parikalpitasvabhāvo'taś ca parikalpitasvabhāvayor",
    "SA20mavt:6209": "vidyā'vidyayorabhāvasamatayā vidyā cā'vidyā cādvayam iti /",
    "SA20mavt:6210": "evaṃ saṃskārāṇām asaṃskṛtasya ca vijñānasya tan nirodhasya ca yāvaj",
    "SA20mavt:6211": "jarāmaraṇasya tannirodhasya ceti vaktavyaḥ /",
    "SA20mavt:6212": "kā punar atra madhyamā pratipat /",
    "SA20mavt:6213": "etad eva jñānaṃ vidyā cāvidyā cādvayam etadavaidhīkāram iti na",
    "SA20mavt:6214": "vidyotpādayitavyā nā'vidyā nirodhayitavyā /",
    "SA20mavt:6215": "na saṃskārādayaḥ praheyāḥ /",
    "SA20mavt:6216": "na tannirodhaḥ prāptavya iti yadevaṃ jñānam etadavaidhīkāraṃ // [p.179]",
    "SA20mavt:6217": "trividhaḥ saṅkleśa iti /",
    "SA20mavt:6218": "tatra kleśaḥ karmajanmasaṃkleśanimittatvāt svayañca kliṣṭatvāt",
    "SA20mavt:6219": "svaparātmanor vyābādhahetutvād vā saṃkleśa ucyate /",
    "SA20mavt:6220": "karmāpi kleśādhipatyanirvṛttatvāj janmahetutvāt svayam api ca kasyacit",
    "SA20mavt:6221": "kliṣṭatvāt saṃkleśa ucyate /",
    "SA20mavt:6222": "janmāpi karmakleśanimittatvāt sarvopadravāspadabhūtatvāc ca saṃkleśaḥ /",
    "SA20mavt:6223": "punaḥ kleśasaṅkleśasya tridhā bhedapradarśanārtham āha -",
    "SA20mavt:6224": "kleśasaṅkleśastrividha iti vistaraḥ /",
    "SA20mavt:6225": "tatra dṛṣṭayaḥ pañca satkāyadṛṣṭyādikāḥ /",
    "SA20mavt:6226": "rāgadveṣamohā eva nimittaṃ śokādihetutvāt punar bhavahetutvāc ca /",
    "SA20mavt:6227": "anye tvāhuḥ - rāgādīnāṃ nimittaṃ tad anukūlā indriyārthāḥ ayoniśo",
    "SA20mavt:6228": "manaskāraḥ rāgādivāsanā ālayavijñānasanniviṣṭā /",
    "SA20mavt:6229": "evantu varṇayanti - rāgādinimittaṃ tadābhāsa iti /",
    "SA20mavt:6230": "punar bhavapraṇidhānaṃ punar bhavaprārthanā /",
    "SA20mavt:6231": "yasya pratipakṣo jñānaśūnyateti vistaraḥ /",
    "SA20mavt:6232": "tatra dṛṣṭānāṃ jñānaśūnyatā pratipakṣaḥ /",
    "SA20mavt:6233": "śūnyatāviṣayaṃ jñānamātra jñānaśūnyatā /",
    "SA20mavt:6234": "rāgādinimittapratipakṣo jñānā'nimittaṃ sarvanimittavigamāt /",
    "SA20mavt:6235": "animittaviṣayaṃ vā jñānam jñānānimittaṃ /",
    "SA20mavt:6236": "parikalpitarāgādiśūnyatāviṣayatvāt punarbhavapraṇidhānapratipakṣo",
    "SA20mavt:6237": "jñānāpraṇihitaṃ /",
    "SA20mavt:6238": "punarbhavapraṇidhānavigataṃ punarbhavaśūnyatāviṣayaṃ vā jñānaṃ",
    "SA20mavt:6239": "jñānapraṇihitaṃ /",
    "SA20mavt:6240": "karmasaṅkleśaḥ śubhāśubhakarmābhisaṃskāraḥ punarbhavākṣepakayoḥ",
    "SA20mavt:6241": "śubhāśubhayoḥ karmaṇor upacayo'bhinirvṛttir abhisaṃskāraḥ /",
    "SA20mavt:6242": "yasya pratipakṣo jñānā'nabhisaṃskāraḥ /",
    "SA20mavt:6243": "yena jñānena karma punarbhavann asya nā'bhisaṃskaroti taj jñānaṃ",
    "SA20mavt:6244": "jñānābhisaṃskāraḥ /",
    "SA20mavt:6245": "tat punasthathatāviṣayaṃ /",
    "SA20mavt:6246": "janmasaṅkleśaḥ punarbhavajātiḥ pratisandhicittaṃ /",
    "SA20mavt:6247": "jātasya cittacaittānāṃ pratikṣaṇotpādaḥ pratisandhibandhād ūrdhvam",
    "SA20mavt:6248": "āmaraṇāt /",
    "SA20mavt:6249": "punarbhavaprabandha iti kleśasahito maraṇabhavaḥ /",
    "SA20mavt:6250": "tasmād anantaram antarbhāvaḥ /",
    "SA20mavt:6251": "tataś ca punarpyupapattibhavaḥ /",
    "SA20mavt:6252": "ārūpyasamāpattilābhinantu maraṇabhavād evānantaram upapattibhāvaḥ /",
    "SA20mavt:6253": "yasya pratipakṣo jñānā'jātir jñānānutpādo jñānāsvabhāvatā ca /",
    "SA20mavt:6254": "tatrājātāḥ sarvadharmāḥ prikalpitātmktveneti yaj jñanaṃ",
    "SA20mavt:6255": "śunyatāviṣayaṃ vā taj jñānajātiḥ /",
    "SA20mavt:6256": "parikalpitadharmaśūnyatāviṣayaṃ jñanaṃ jṇanutpādaḥ tena",
    "SA20mavt:6257": "tadanutpādprativedāt /",
    "SA20mavt:6258": "vandhyāputravad asattvād asvabhāvo bhāvaprabandha iti yaj jñānaṃ taj",
    "SA20mavt:6259": "jñānāsvabhāvatā /",
    "SA20mavt:6260": "etaj jñānaśūnyatādikaṃ saptavidhajñānaṃ yathoktasya saptavidhasya",
    "SA20mavt:6261": "dṛṣṭyādivipakṣasya pratipakṣaḥ /",
    "SA20mavt:6262": "etasyaiva trividhasya kleśakarmajanmasaṅkleśasya saptadhābhinnasyā'pagamo",
    "SA20mavt:6263": "vyavadānaṃ /",
    "SA20mavt:6264": "apagamaḥ prahāṇaṃ /",
    "SA20mavt:6265": "anye tu manyante tathatā mārgo nirvāṇañca vyavadānaṃ /",
    "SA20mavt:6266": "apagacchatyasminn anevāpagatiścetyevaṃ vigrahabhedāt tathatādayo",
    "SA20mavt:6267": "vyavadānam iti /",
    "SA20mavt:6268": "tatra jñānaśūnyatādibhir iti ādiśabdāj jñānaśūnyatā",
    "SA20mavt:6269": "jñānānimittaṃ jñānāpraṇihitaṃ jñānābhisaṃskāro jñānājātir",
    "SA20mavt:6270": "jñānānutpādo jñānāsvabhāvatā ca parigṛhyante /",
    "SA20mavt:6271": "jñeyaśūnyatādayo dharmā iti /",
    "SA20mavt:6272": "atrāpyādiśabdena jñeyaśūnyatā jñeyanimittaṃ jñeyānabhisaṃskāro",
    "SA20mavt:6273": "jñeyājātir jñeyānutpādo jñeyāsvabhāvatā ca pariniṣpannalakṣaṇāḥ",
    "SA20mavt:6274": "parigṛhyante /",
    "SA20mavt:6275": "etena trividhena saṅkleśena yathāyogaṃ yāvan na śūnyatādayaḥ kriyanta iti /",
    "SA20mavt:6276": "anantaroktena [p.180]",
    "SA20mavt:6277": "kleśakarmajanmasaṃkleśena pṛthagbhūtajñeyaśūnyatādayo dharmā",
    "SA20mavt:6278": "jñānaśūnyatādibhir na kriyante /",
    "SA20mavt:6279": "kiṃ kāraṇaṃ na kriyante /",
    "SA20mavt:6280": "yasmāt te prakṛtyaiva śūnyatādaya iti /",
    "SA20mavt:6281": "prakṛtyaivā'dṛṣṭyādisvabhāvā ityarthaḥ /",
    "SA20mavt:6282": "kuta etat ?",
    "SA20mavt:6283": "ata āha - dharmadhātoḥ prakṛtyasaṃkliṣṭatvāt /",
    "SA20mavt:6284": "ato jñeyaśūnyatādayo dharmāḥ prakṛtyaiva śūnyatādaya iti",
    "SA20mavt:6285": "jñānaśūnyatādibhir na kriyante /",
    "SA20mavt:6286": "yathāyogam ityayam atra yathāyogārthaḥ /",
    "SA20mavt:6287": "jñānaśūnyatayā jñeyaśūnyatā dṛṣṭisaṃkleśena vimuktā virahitā na",
    "SA20mavt:6288": "kriyante dṛṣṭiśūnyatāyāḥ svayam evādṛṣṭisvabhāvatvāt /",
    "SA20mavt:6289": "evaṃ jñānānimittena jñeyānimittaṃ rāgādinimittair virahitaṃ na",
    "SA20mavt:6290": "kriyate rāgādinimittaiḥ śūnyatāyāḥ svayam evānimittatvāt /",
    "SA20mavt:6291": "jñānāpraṇihitena jñeyāpraṇihitaṃ na kriyate praṇidhānaśūnyatāyāḥ",
    "SA20mavt:6292": "prakṛtyaivāpraṇidhānalakṣaṇatvāt /",
    "SA20mavt:6293": "jñānānabhisaṃskāreṇa jñeyānabhisaṃskāro na kriyate",
    "SA20mavt:6294": "abhisaṃskāraśūnyatāyāḥ prakṛtyaivānabhisaṃskāralakṣaṇatvāt /",
    "SA20mavt:6295": "jñānājāthyā jñeyajātirṇaṃ kriyate, jātiśūnyatāyāḥ prakṛutyai vā",
    "SA20mavt:6296": "jāti lakṣaṇatvāt /",
    "SA20mavt:6297": "jñānānutpādena kriyānutpādo na kriyate",
    "SA20mavt:6298": "cittacaittapratikṣaṇotpādaśūnyatāyāḥ prakṛtyaivānutpādalakṣaṇatvāt /",
    "SA20mavt:6299": "jñānasvabhāvatayā jñeyāsvabhāvatā na kriyate punarbhavaśūnyatāyāḥ",
    "SA20mavt:6300": "prakṛtyaivāsvabhāvatvāt /",
    "SA20mavt:6301": "athavā trividhena saṃkleśena yathāyogam iti vistaraḥ /",
    "SA20mavt:6302": "kleśakarmajanmasaṃkleśena saptadhābhinnena jñeyaśūnyatādīnāṃ",
    "SA20mavt:6303": "dharmāṇāṃ yasya dharmasya yena saṃkleśabhedena yogaḥ sa dharmo na",
    "SA20mavt:6304": "jñānaśūnyatādibhiḥ kriyate kiṃ tarhyadhigamyate /",
    "SA20mavt:6305": "tatra dṛṣṭisaṃkleśena jñānaśūnyatāyogaḥ evaṃ yāvat",
    "SA20mavt:6306": "punarbhavaprabandhena jñānāsvabhāvatāyogaḥ /",
    "SA20mavt:6307": "kiṃ kāraṇaṃ na kriyate ?",
    "SA20mavt:6308": "yasmāt te prakṛtyaiva śūnyatādayo dharmā dharmadhātoḥ",
    "SA20mavt:6309": "prakṛtyaivāsaṃkliṣṭatvād iti /",
    "SA20mavt:6310": "tatra dṛṣṭayo na jñānaśūnyatayā śūnyāḥ kriyante tāsāṃ prakṛtyaiva",
    "SA20mavt:6311": "śūnyatā lakṣaṇatvāt /",
    "SA20mavt:6312": "rāgādinimittaṃ jñānānimittena nānanimittaṃ kriyate dharmadhātoḥ",
    "SA20mavt:6313": "prakṛtyaivānimittatvāt /",
    "SA20mavt:6314": "evaṃ yāvat punar bhavaprabandho jñānāsvabhāvatayā nāsvabhāvaḥ",
    "SA20mavt:6315": "kriyate yato'nutpanne'pi pratipakṣe parikalpitaḥ svabhāvo'sanneva /",
    "SA20mavt:6316": "yataścaitad evam ato yadi dharmadhātuḥ saṃkliśyate vā viśuddhyate veti",
    "SA20mavt:6317": "kalpayatyam antaḥ /",
    "SA20mavt:6318": "kiṃ kāraṇam ityato bravīti - prakṛtyasaṃkliṣṭasya saṃkleśaśuddhyabhāvād",
    "SA20mavt:6319": "ākāśavad iti /",
    "SA20mavt:6320": "etasyāntasya parivarjanārthaṃ madhyamāpratipad yan na śūnyatāyā",
    "SA20mavt:6321": "vidyātmikāyā dharmānajñeyaśūnyatādīn pariniṣpannasvabhāvātmakaṃ",
    "SA20mavt:6322": "tad vipakṣeṇa paratantrasvabhāvena dṛṣṭyādikena śūnyān virahitān karoti",
    "SA20mavt:6323": "api tv anutpannāyām api vidyāyāṃ parikalpitena svabhāvena",
    "SA20mavt:6324": "dṛṣṭisvarūpeṇa dharmā eva śūnyāḥ /",
    "SA20mavt:6325": "evaṃ yannānimittena dharmānanimittān karoti dharmā evānimittāḥ",
    "SA20mavt:6326": "yāvadyannāsvabhāvatayā dharmānasvabhāvān karoti dharmā",
    "SA20mavt:6327": "evāsvabhāvā iti /",
    "SA20mavt:6328": "yaivaṃ pratyavekṣā iyam ucyate kāśyapa dharmāṇāṃ bhūtapratyavekṣeti /",
    "SA20mavt:6329": "evaṃ vidyāstitvaṃ tad vipakṣāstitvāṃ ca parikalpitasvabhāvavigataṃ",
    "SA20mavt:6330": "paridīpayann adhyāropāpavādāntapratikṣepaḥ kṛto bhavati // [p.181]",
    "SA20mavt:6331": "yo'yam anukrānto vikalpaprabhedastasmād ayam aparaḥ saptavidho",
    "SA20mavt:6332": "vikalpadvayāntaḥ /",
    "SA20mavt:6333": "vikalpaprabhedapradarśanārtham āha - tadyathā bhāve'pi vikalpo'ntaḥ",
    "SA20mavt:6334": "abhāve'pi vikalpo'nta iti /",
    "SA20mavt:6335": "katham ityato bravīti - pudgalo'sti yasya vināśāya śūnyatā nairātmyam",
    "SA20mavt:6336": "api vā nāstīti vikalpanāt /",
    "SA20mavt:6337": "yadi śūnyatayā dharmān prakṛtiśūnyatvān na śūnyān karoti tena tarhi",
    "SA20mavt:6338": "pudgalo'sti yasya vināśāya śūnyatā /",
    "SA20mavt:6339": "nairātmyam api vā nāsti pudgalābhāvāt /",
    "SA20mavt:6340": "na hi pratipakṣo nirvipakṣo'sti /",
    "SA20mavt:6341": "tasmād avaśyaṃ pudgalāstitvaṃ vā nairātmyaṃ bhāvo vā pratipattavya iti",
    "SA20mavt:6342": "tadbhāvābhāve vikalpo'ntaḥ /",
    "SA20mavt:6343": "etasya bhāvābhāvavikalpadvayāntasya parivarjanārtham iyaṃ madhyamā",
    "SA20mavt:6344": "pratipat /",
    "SA20mavt:6345": "na khalu punaḥ kāśyapa pudgalavināśāya śūnyatā /",
    "SA20mavt:6346": "api tu śūnyataiva śūnyeti vistareṇa sūtrapāṭhaḥ /",
    "SA20mavt:6347": "tatra na saṅkliṣṭa pudugalavināśāya na oyavadānpudgalothpādāya",
    "SA20mavt:6348": "śūnyatā /senādivatprajñaptisatvāt pudgalasyotpādavināśābhāvād api",
    "SA20mavt:6349": "tu śūnyataiva śūnyā na tu pudgalena satkāyadṛṣṭisamāropitena",
    "SA20mavt:6350": "tasyātyantam asattvāt /",
    "SA20mavt:6351": "evañca kṛtvā pudgaladharmātmanā na bhāvaḥ śūunyatā tad rahitatvāt /",
    "SA20mavt:6352": "pariniṣpannena nābhāvaḥ tac ca śūnyatāyāḥ pariniṣpannātmakatvaṃ",
    "SA20mavt:6353": "pratipādayann āha - pūrvāntaśūnyatā aparāntaśūnyatā",
    "SA20mavt:6354": "pratyutpannaśūnyateti kālatraye'pi tathaivāstitvapratipādanāt /",
    "SA20mavt:6355": "athavā pṛthagjanāśaikṣaśaikṣāvasthāsu tathaivāstitvapratipādanāt /",
    "SA20mavt:6356": "tatra pṛthagjanāvasthā pūrvāntaḥ aśaikṣāvasthā'parāntaḥ",
    "SA20mavt:6357": "śaikṣāvasthā pratyutpanna iti /",
    "SA20mavt:6358": "yasmāc caivaṃ bhāvābhāvasvabhāvaśūnyatā tasmād āha - śūnyatāṃ",
    "SA20mavt:6359": "kāśyapa pratisarateti nirvikalpajñānaviṣayatvāt na pudgalam",
    "SA20mavt:6360": "ityabhidhānamātratvād iti / [p.182]",
    "SA20mavt:6361": "śāmye'pi vikalpo'ntaḥ śamane'pi vikalpo'nta ityanuvartate /",
    "SA20mavt:6362": "katham ityata āha - praheyaprahāṇakalpanayā śūnyatāyās trasanāditi /",
    "SA20mavt:6363": "tatra śāmyaṃ praheyaṃ praśamanaṃ prahāṇaṃ /",
    "SA20mavt:6364": "dharmān praheyatvena śūunyatāñca prahāṇatvena kalpayitvā",
    "SA20mavt:6365": "śūnyatāyāmuttrāso jāyate /",
    "SA20mavt:6366": "kathaṃ ?",
    "SA20mavt:6367": "trividho hi saṅkleśaḥ praheyaḥ /",
    "SA20mavt:6368": "sa yadi prakṛtiśūnyaḥ tataḥ pudgalavan na praheyaḥ syāt /",
    "SA20mavt:6369": "tataś ca praheyābhāvāt prahāṇābhāva iti śūnyatāyām uttrāso jāyate",
    "SA20mavt:6370": "ayam apyanta eva /",
    "SA20mavt:6371": "kiṃ kāraṇaṃ ?",
    "SA20mavt:6372": "rūpavedanādayo hi dharmā yathaiva vijñānātmani viparivartante tathaiva",
    "SA20mavt:6373": "te dravyataḥ santītyabhiniviṣṭāḥ teṣāṃ kalpitarūpāṇāṃ rūpādīnām",
    "SA20mavt:6374": "ātmavat prakṛtyaivāsattvam ajānānās tacchūnyatāyā bibhyati /",
    "SA20mavt:6375": "tasmād etasya vikalpadvayāntasya parivarjanārtham ākāśadṛṣṭāntaḥ /",
    "SA20mavt:6376": "tadyathā - kāśyapa kaścid eva puruṣa ākāśajo bhītaḥ sorastāḍaṃ",
    "SA20mavt:6377": "krandedevañca vaded apanayatadākāśam iti /",
    "SA20mavt:6378": "takiṃ manyase kāśyapa śakyam ākāśam apanetuṃ ?",
    "SA20mavt:6379": "āha - no hīdaṃ bhagavan /",
    "SA20mavt:6380": "bhagavān āha - evam eva kāśyapa ete śramaṇabrāhmaṇāḥ śūnyatāyām",
    "SA20mavt:6381": "utttrasanti tān ahaṃ mahāvikṣepaprāptānīti vadāmi /",
    "SA20mavt:6382": "tat kasmād hetoḥ ?",
    "SA20mavt:6383": "śūnyatāyām eva hi te kāśyapa vicaranti tasyā eva bibhyantīti /",
    "SA20mavt:6384": "etad uktaṃ bhavati - yathākāśaṃ sarvarūpānugatatvād apanetum aśakyam",
    "SA20mavt:6385": "evaṃ sarvadharmeṣu sarvakālaṃ śūnyatā vyavasthitetyapanetuṃ na śakyate /",
    "SA20mavt:6386": "na ca dharmaprahāṇena śūnyatā vyavasthāpayitum ataścāyam",
    "SA20mavt:6387": "asthānasaṃtrāsa iti darśayati /",
    "SA20mavt:6388": "trāsye'pi kalpo'ntaḥ tataś ca trāsyād bhaye'pi /",
    "SA20mavt:6389": "kiṃ ?",
    "SA20mavt:6390": "vikalpo'nta ityadhikṛtaṃ /",
    "SA20mavt:6391": "yatastrāsaḥ sambhavati tat trāsyam ucyate /",
    "SA20mavt:6392": "bhīyate'smād iti bhayaṃ /",
    "SA20mavt:6393": "tasmād yad aniṣṭaphalaṃ tasmin strāsye tasmiṃśca bhaye yo vikalpayati",
    "SA20mavt:6394": "so'ntaḥ /",
    "SA20mavt:6395": "katham ityato bravīti - parikalpitarūpāditrasanāt duḥkhabhīrutayeti /",
    "SA20mavt:6396": "bālā hi parikalpitarūpādīn vastutaḥ kalpayitvā tebhyo bhayam aniṣṭaṃ",
    "SA20mavt:6397": "phalaṃ ca kalpayanti /",
    "SA20mavt:6398": "tataśca duḥkhabhīrutayā tebhyo rūpādibhyas tan nimittebhyaś ca bhayāt",
    "SA20mavt:6399": "trasantīti /",
    "SA20mavt:6400": "etasya vikalpadvayāntasya parivarjanārthaṃ [p.183]",
    "SA20mavt:6401": "citrakaradṛṣṭāntaḥ /",
    "SA20mavt:6402": "tadyathā - kāśyapa citrakaraḥ svayam eva bhīṣaṇaṃ yakṣarūpaṃ kṛtvā",
    "SA20mavt:6403": "tasmād eva bhītasrasto'dhomukho nipatya sammohaṃ nigacchet /",
    "SA20mavt:6404": "evam eva kāśyapa sarvabālapṛthagjanāḥ svayam eva",
    "SA20mavt:6405": "rūpaśabdagandharasasparśān kṛtvā tebhyaḥ saṃsāre bhrāmyanti na ca tān",
    "SA20mavt:6406": "dharmān yathābhūtaṃ prajānantīti /",
    "SA20mavt:6407": "yathā ca citrakaraḥ svayaṃkṛte bhīṣaṇake yakṣarūpe mithyāvikalpena",
    "SA20mavt:6408": "bhūtayakṣabhāvam adhyāropya tasmād bhītaḥ sammoham āpadyate /",
    "SA20mavt:6409": "evaṃ sarva eva bālā mithyāvikalpaprasrutāḥ svayaṃ kṛtair iti vikalpitaiḥ",
    "SA20mavt:6410": "saṃsāre bhrāmyante kṣaṇāvasthānikāyasabhāgānavasthitatvāt /",
    "SA20mavt:6411": "pūrvako dṛṣṭāntaḥ śrāvakānadhikṛtyāyantu bodhisattvān iti /",
    "SA20mavt:6412": "śrāvako hi śūnyatāyām akṛtaparicayatvāc chūnyatāyās trasyati /",
    "SA20mavt:6413": "bodhisattvas tu parikalpitadharmavikalpena saṃkliśyate",
    "SA20mavt:6414": "vikalpakleśatvādityeke /",
    "SA20mavt:6415": "nānayor arthaviśeṣo'styapi tu vargadvayavaśād dvayābhidhānam ityanye /",
    "SA20mavt:6416": "śrāvakaḥ śūnyatātrāsādadhigantavyaṃ nādhigacchati bodhisattvaḥ punar",
    "SA20mavt:6417": "vikalpitadharmatrāsād ityapare /",
    "SA20mavt:6418": "pūrvaka ātmagrāhapratipakṣeṇa ayaṃ punar dharmagrāhapratipakṣeṇeti kecit",
    "SA20mavt:6419": "grāhye'pi vikalpo'nto grāhake'pi /",
    "SA20mavt:6420": "vikalpo'ntaḥ ityadhikṛtaṃ /",
    "SA20mavt:6421": "katham ete grāhyarūpādayas tad grāhakāśca vijñānakāyāḥ",
    "SA20mavt:6422": "svalakṣaṇataḥ kāryataś ca gṛhyamāṇā ātmādivad adhyāropitātmāno",
    "SA20mavt:6423": "bhaviṣyantītyevaṃ grāhyagrāhakayor vastutaḥ parikalpo'nto'bhipretaḥ /",
    "SA20mavt:6424": "etasya [p.184]",
    "SA20mavt:6425": "vikalpadvayāntasya parivarjanārthaṃ māyākāradṛṣṭāntaḥ /t",
    "SA20mavt:6426": "tadyathā kāśyapa māyākāraḥ puruṣo māyākṛtaṃ nirmimīti /",
    "SA20mavt:6427": "atha sa māyānirmitas tameva māyākāraṃ khādet /",
    "SA20mavt:6428": "evam eva kāśyapa yogācāro bhikṣur yadyadevārambaṇaṃ manaskaroti tat",
    "SA20mavt:6429": "sarvam asya riktam eva khyātīti vistaraḥ /",
    "SA20mavt:6430": "katham anenaivaṃ vidhaṃ vikalpadvayāntaṃ parivarjayantīti ?",
    "SA20mavt:6431": "ata āha - vijñaptimātrajñānakṛtaṃ hy arthābhāvajñānaṃ /",
    "SA20mavt:6432": "tac cārthābhāvajñānaṃ tadeva vijñaptimātrajñānaṃ nivartayati /",
    "SA20mavt:6433": "arthābhāve vijñaptyasambhavād ityetad atra sādharmyam iti /",
    "SA20mavt:6434": "māyākārasthānīyaṃ vijñaptimātratājñānaṃ /",
    "SA20mavt:6435": "nirmitayakṣasthānīyam arthābhāvajñānaṃ /",
    "SA20mavt:6436": "vijñaptimātrajñānaprabhāvitatvād arthābhāvajñānasya /",
    "SA20mavt:6437": "yathā nirmito nirmātāraṃ bhakṣyedevam arthābhāvajñānaṃ tadeva",
    "SA20mavt:6438": "vijñaptimātrajñānaṃ bhakṣyati /",
    "SA20mavt:6439": "asatyarthe vijñaptimātrasyāsaṃbhavād arthopalabdhir vijñaptir iti",
    "SA20mavt:6440": "kṛtvā /",
    "SA20mavt:6441": "samyaktve'pi vikalpo'nto mithyātve'pi vikalpo'nta ityadhikṛtaṃ /",
    "SA20mavt:6442": "nirvedhabhāgīyāvasthāyāṃ bhūtapratyavekṣāṃ samyaktvena vā",
    "SA20mavt:6443": "vikalpayato mithyātvena vā 'ntadvayaṃ /",
    "SA20mavt:6444": "kathaṃ ?",
    "SA20mavt:6445": "samyaktvamanāsravā dharmā mithyātvaṃ sāsravāḥ /",
    "SA20mavt:6446": "tatra yadi bhūtapratyavekṣāṃ samyaktvenaivādhyavastyatyevaṃ",
    "SA20mavt:6447": "kuśalasāsravā na bhūtapratyavekṣā syāt /",
    "SA20mavt:6448": "atha punar asamyaktvalakṣaṇam eva evam api mithyātvam evopapadyate",
    "SA20mavt:6449": "traidhātukapratisaṃyuktakuśalavad iti /",
    "SA20mavt:6450": "etasyāntadvayasya parivarjanārthaṃ kāṣṭhadvayāgnidṛṣṭāntaḥ /",
    "SA20mavt:6451": "tadyathā kāśYapa kāṣṭhadvayaṃ pratītyagnir jāyata iti jātaś ca",
    "SA20mavt:6452": "samānastadeva kāṣṭhadvayaṃ dahati /",
    "SA20mavt:6453": "evam eva kāśyapa bhūtapratyavekṣāṃ pratītyāryaṃ prajñendriyaṃ jāyate",
    "SA20mavt:6454": "jātaṃ ca tām eva bhūtapratyavekṣāṃ dahatīti /",
    "SA20mavt:6455": "amamātrārthaḥ - yathā kāṣṭhadvayād anagnilakṣaṇād agnir jāyate",
    "SA20mavt:6456": "jātaśca kāṣṭhadvayaṃ dahatīti /",
    "SA20mavt:6457": "evam evāsamyaktvalakṣaṇāyā bhūtapratyavekṣāyāḥ samyaktvalakṣaṇam",
    "SA20mavt:6458": "āryaṃ prajñendriyaṃ jāyate /",
    "SA20mavt:6459": "jātaś ca tām eva bhūtaparatyavekṣāṃ dahati /",
    "SA20mavt:6460": "vibhāvayatītyarthaḥ /",
    "SA20mavt:6461": "sā hi vibhāvanād eva dagdheva dagdhety ucyate vikṛtidarśanāt /",
    "SA20mavt:6462": "iyañca bhūtapratyavekṣā sāsravāpi satī samyaktvānukūlyād",
    "SA20mavt:6463": "bhūtapratyavekṣety ucyata iti /",
    "SA20mavt:6464": "vyāpṛtāv api vikalpo'ntaḥ avyāpṛtāv api /",
    "SA20mavt:6465": "vikalpo'nta ity adhikṛtaṃ /",
    "SA20mavt:6466": "katham ityata āha - jñānasya buddhipūrvāṃ kriyāṃ niḥsāmarthyaṃ vā",
    "SA20mavt:6467": "kalpayata iti /",
    "SA20mavt:6468": "yadi [p.185]",
    "SA20mavt:6469": "jñānam idam ajñānaṃ prajahāmītyavadhārya tat prahāṇāya pravartata",
    "SA20mavt:6470": "ityayaṃ vyāpṛtau vikalpo'ntaḥ /",
    "SA20mavt:6471": "jñānasya kṣaṇikatvān na prahāṇavyāpārakāle saṃbhavaḥ /",
    "SA20mavt:6472": "ato'jñānaprahāṇasya niḥsāmarthyam tiyayam avyāpṛtau vikalpo'ntaḥ /",
    "SA20mavt:6473": "etasya vikalpadvayāntasya parivarjanārthaṃ tailapradyota dṛṣṭāntaḥ /",
    "SA20mavt:6474": "tadyathā kāśyapa tailapradyote kṛte tamo'ndhakāraṃ vigacchati na khalu",
    "SA20mavt:6475": "punaḥ kāśyapa tailapradyotasyaivaṃ bhavaty ahaṃ sarvam andhakāraṃ",
    "SA20mavt:6476": "vidhamāmīti /",
    "SA20mavt:6477": "api tu khalu tailapradyotaṃ pratītya tamo'ndhakāraṃ vigacchatīti /",
    "SA20mavt:6478": "evam eva kāśyapa jñāna utpanne'jñānaṃ vigacchati na khalu punaḥ",
    "SA20mavt:6479": "kāśyapa jñānasyaivaṃ bhavaty aham ajñānaṃ vidhamāmīti /",
    "SA20mavt:6480": "api tu khalu jñānaṃ pratītyājñānaṃ vigacchatīti /",
    "SA20mavt:6481": "etad uktaṃ bhavati - yathā pradīpo vyāpāraśūnyas",
    "SA20mavt:6482": "tamo'ndhakāravyudāsābhiprāyarahitaś ca punar yasmin pradeśe kriyate",
    "SA20mavt:6483": "tasmāt pradeśāt pradīpasattāmātreṇa sarvatamo'ndhakāraṃ vigacchatīti",
    "SA20mavt:6484": "evam eva yasmin santāne nirvikalpaṃ jñānam utpadyate tat",
    "SA20mavt:6485": "sattāmātrasadbhāvād eva tasmāt santānād ajñānaṃ vigacchati",
    "SA20mavt:6486": "jñānasya nirvikalpatvāt kriyā'bhāvārtheti /",
    "SA20mavt:6487": "evaṃ jñānasya vyāpārābhāvāt sāmarthyābhāvāt sāmarrthyābhāvaḥ",
    "SA20mavt:6488": "pradīpavat sattāmātreṇa pratipakṣanirākaraṇād iti /",
    "SA20mavt:6489": "ajanmatve'pi vikalpo'ntaḥ samakālatve'pi /",
    "SA20mavt:6490": "vikalpo'nta ityanuvartate /",
    "SA20mavt:6491": "katham ityata āha - yadi pratipakṣasyānutpattiṃ vā kalpayati yatheyatā",
    "SA20mavt:6492": "kālena notpannapūrvaḥ pratipakṣas tathedānīm api notpatsyata iti ayam",
    "SA20mavt:6493": "ajanmatve vikalpo'ntaḥ /",
    "SA20mavt:6494": "saṅkleśasya vā dīrghakālatvam iti /",
    "SA20mavt:6495": "na hy ajñāne jñānapratiyoginyavasthita eva jñānam utpattuṃ samarthaṃ /",
    "SA20mavt:6496": "athāpi kathañcid utpadyeta tathāpi cirakālaviruddhatvād ajñānasya na",
    "SA20mavt:6497": "jñānena tat kṣaṇikena vyudāsaḥ śakyate kartuṃ /",
    "SA20mavt:6498": "tataśca saṅkleśavyavadānayoḥ samānakālatvam iti /",
    "SA20mavt:6499": "etasya vikalpadvayāntasya parivarjanārthaṃ dvitīyas",
    "SA20mavt:6500": "tailapradyotadṛṣṭānta iti /",
    "SA20mavt:6501": "tadyathā kāśyapa gṛhe vā layane vā'vacarake vā varṣasahasrasyātyayān",
    "SA20mavt:6502": "na kenacit tailapradyotaḥ kuto bhavati /",
    "SA20mavt:6503": "atha tatra kaścid eva puruṣas tailapradyotaṃ kuryāt /",
    "SA20mavt:6504": "tat kiṃ manyase kāśyapāpi tu tamo'ndhākārasyaivaṃ bhaved",
    "SA20mavt:6505": "varṣasahasrasañcito'haṃ nāham ato vigamiṣyāmīti /",
    "SA20mavt:6506": "āha - no bhagavan na hi tamo'ndhakārasya śaktir asti tailapradyote kṛte na",
    "SA20mavt:6507": "vigantum avaśyaṃ tena vigantavyaṃ /",
    "SA20mavt:6508": "bhagavān āha - evam eva kāśyapa kalpaśatasahasrasañcito'pi karmakleśa",
    "SA20mavt:6509": "ekena yoniśomanaskāreṇa vigacchati /",
    "SA20mavt:6510": "tailapradyota iti kāśyapa [p.186}",
    "SA20mavt:6511": "āryasyaitat prajñendriyasyādhivacanaṃ /",
    "SA20mavt:6512": "tamo'ndhakāra iti śabalasyaitat karmakleśasyādhivacanam iti /",
    "SA20mavt:6513": "nidarśanena pratipakṣasyānutpattiṃ pariharati pratyayapratibuddhatvāt tad",
    "SA20mavt:6514": "utpatteḥ saṅkleśatulyakālatāñca /",
    "SA20mavt:6515": "kṛṣṇapakṣasya durbalatvāt balavattvāñca tat pratipakṣasya",
    "SA20mavt:6516": "tamo'ndhakārapradīpavad iti /",
    "SA20mavt:6517": "uktāntadvayavarjane pratipattiḥ //",
    "SA20mavt:6518": "{ viśīṣṭā cā'viśiṣṭā ca pratipattiḥ }",
    "SA20mavt:6519": "antadvayavarjanapratipatter anantaraṃ viśiṣṭā cāviśiṣṭā ca pratipattir",
    "SA20mavt:6520": "uddiṣṭetyato'ntadvayavarjanapratipattinirdeśānantaraṃ pṛcchati - viśiṣṭā",
    "SA20mavt:6521": "cāviśiṣṭā ca pratipattiḥ kathameti /",
    "SA20mavt:6522": "ata āha -",
    "SA20mavt:6523": "viśiṣṭā cāviśiṣṭā ca jñeyā daśasu bhūmiṣu //",
    "SA20mavt:6524": "tāsu daśasu bhūmiṣv ekaikaśo dviprakārāpi pratipattiḥ /",
    "SA20mavt:6525": "katham ityata āha - yasyāṃ bhūmau yā pāramitā'tiriktatarā bhavatīti",
    "SA20mavt:6526": "vistaraḥ /",
    "SA20mavt:6527": "yasyāṃ bodhisattvabhūmau vyavasthito boshisattvo yasyāṃ pāramitāyām",
    "SA20mavt:6528": "ādhikyena prayujyate sā tasyāṃ bodhisattvabhūmāv itarābhyaḥ",
    "SA20mavt:6529": "pāramitā'bhyo'tiriktatarā bhavatīti viśiṣṭocyate /",
    "SA20mavt:6530": "tadyathā prathamāyāṃ bhūmau dānapāramitātiriktatarā bhavatīti /",
    "SA20mavt:6531": "tatra pratipattir viśiṣṭocyate /",
    "SA20mavt:6532": "evaṃ yāvad daśamyāṃ jñānapāramiteti /",
    "SA20mavt:6533": "aviśeṣeṇa śeṣāsu sarvāsu pāramitāsu tasyāṃ bhūmau samudāgacchatīti",
    "SA20mavt:6534": "tāsu pratipattir aviśiṣṭocyate /",
    "SA20mavt:6535": "yathoktaṃ pramuditāyāṃ bhūmau dānapāramitā'tiriktatarā bhavatīti /",
    "SA20mavt:6536": "na ca śeṣāsu na samudāgacchati yathābalaṃ yathābhājamānam iti /",
    "SA20mavt:6537": "evaṃ śeṣāsu bhūmiṣu yathāsūtraṃ nirdeśo veditavyaḥ /",
    "SA20mavt:6538": "uktaṃ pratipattyānuttaryaṃ //5-27//",
    "SA20mavt:6539": "{ ālambanānuttaryaṃ } [p.187]",
    "SA20mavt:6540": "idānīm ālambanānuttaryaṃ nirdeśāvasara ityata āha -",
    "SA20mavt:6541": "ālambanānuttaryaṃ katamad iti /",
    "SA20mavt:6542": "atas tannirdhāraṇārthaṃ bravīti -",
    "SA20mavt:6543": "vyavasthānaṃ tathā dhātuḥ",
    "SA20mavt:6544": "iti vistaraḥ /",
    "SA20mavt:6545": "ityetad dvādaśavidham ālambanaṃ vyavasthānālambanam ārabhya yāvat",
    "SA20mavt:6546": "prakarṣālambanaṃ /",
    "SA20mavt:6547": "tadanyasarvālambanotkṛṣṭatvād ālambanānuttaryam ucyate /",
    "SA20mavt:6548": "tatra prathamaṃ ye pāramitādayo dharmāste'pi buddhair bodhisattvaiś ca",
    "SA20mavt:6549": "sattvānugrahārthaṃ vyavasthāpyanta iti vyavasthānaṃ /",
    "SA20mavt:6550": "etad eva pradarśayan bhāṣyakāro'pyāha -",
    "SA20mavt:6551": "dharmaprajñaptivyavasthānālambanam iti /",
    "SA20mavt:6552": "dharmāṇāṃ dānapāramitādibodhipakṣāryasatyādīnāṃ prajñaptir",
    "SA20mavt:6553": "dharmaprajñaptiḥ /",
    "SA20mavt:6554": "tayā vyavatiṣṭhate sā vā'tra vyavasthānam iti",
    "SA20mavt:6555": "dharmaprajñaptivyavasthānaṃ /",
    "SA20mavt:6556": "abhisamayānukūlyāc cātra vyavasthānālambanādīnām ānupūrvīṃ",
    "SA20mavt:6557": "draṣṭavyeti /",
    "SA20mavt:6558": "dvitīyaṃ tathatā dharmadhātuparyāyatvāt /",
    "SA20mavt:6559": "tṛtīyacaturthe iti /",
    "SA20mavt:6560": "tatra tṛtītaṃ sādhyālambanaṃ caturthaṃ sādhanālambanaṃ /",
    "SA20mavt:6561": "te eveti prathamadvitīya eva /",
    "SA20mavt:6562": "yathākramam iti prathamaṃ sādhyālambanaṃ dvitīyaṃ sādhanālambanaṃ /",
    "SA20mavt:6563": "tatraiva kāraṇam āha - dharmadhātuprativedhena",
    "SA20mavt:6564": "pāramitādidharmādhigamād iti /",
    "SA20mavt:6565": "dharmadhātuprativedhād anāsravāḥ pāramitā adhigacchatītyataḥ",
    "SA20mavt:6566": "sādhyālambanaṃ prathamaṃ sādhanālambanaṃ dvitīyam iti /",
    "SA20mavt:6567": "pañcamaṃ dhāraṇālambanaṃ /",
    "SA20mavt:6568": "tac chrutamayasya jñānasya /",
    "SA20mavt:6569": "śrutamātreṇa pāramitādīn dharmān dharmadhātuñca dhārayatīti",
    "SA20mavt:6570": "śrutamayaṃ jñānaṃ dhāraṇety ucyate /",
    "SA20mavt:6571": "dhāraṇāyā ālambanaṃ dhāraṇālambanaṃ /",
    "SA20mavt:6572": "tat punaḥ prathamam eva dvayaṃ vyavasthānālambanaṃ",
    "SA20mavt:6573": "dharmādhātvālambanañca /",
    "SA20mavt:6574": "ṣaṣṭhaṃ cintāmayasyāvagamya dhāraṇād iti /",
    "SA20mavt:6575": "apekṣākāryakāraṇopapattisādhanadharmatāyuktibhir avagamya",
    "SA20mavt:6576": "śrutārthadhāraṇād avadhāraṇā cintāmayaṃ jñānaṃ tasyālambanam",
    "SA20mavt:6577": "avadhāraṇālambanaṃ /",
    "SA20mavt:6578": "saptamaṃ bhāvanāmayasyālambanam iti prakṛtaṃ /",
    "SA20mavt:6579": "pratyātmaṃ dhāraṇād iti pratyātmam arthasya [p.188]",
    "SA20mavt:6580": "dhāraṇāt pradhāraṇā prathamabhūmipraveśaprāyogikaṃ bhāvanāmayaṃ",
    "SA20mavt:6581": "jñānaṃ /",
    "SA20mavt:6582": "tat punaḥ smṛtyupasthānānyārabhya yāvad balāni /",
    "SA20mavt:6583": "tasyālambanaṃ pradhāraṇālambanaṃ /",
    "SA20mavt:6584": "aṣṭamaṃ prathamāyāṃ bhūmau darśanamārgasyeti /",
    "SA20mavt:6585": "pratyātmam advayasya dharmadhātoḥ sarvatragatvaprativedhaḥ /",
    "SA20mavt:6586": "athavā darśanaheyānāṃ kleśānām akliṣṭasya cājñānasya",
    "SA20mavt:6587": "sarvatragārthaviṣayasya pratyanīko vedhaḥ prativedhaḥ /",
    "SA20mavt:6588": "sa punar darśanamārgaḥ /",
    "SA20mavt:6589": "tasyālambanaṃ prativedhālambanaṃ /",
    "SA20mavt:6590": "navamaṃ bhāvanāmārgasya yāvat saptamyāṃ bhūmāv iti /",
    "SA20mavt:6591": "tasyaiva dharmadhātuprativedhasyābhyāsād uttarottaraprakarṣaṃ gatiḥ",
    "SA20mavt:6592": "pratānatā bhāvanāmārgo yāvat saptamyāṃ bhūmau /",
    "SA20mavt:6593": "tasya bhāvanāmārgasyālambanaṃ pratānatālambanaṃ /",
    "SA20mavt:6594": "daśamaṃ tatraiva laukikalokottarasya mārgasyālambanam iti prakṛtaṃ /",
    "SA20mavt:6595": "prakāraśo dharmādhigamād iti /",
    "SA20mavt:6596": "tasyām eva bhūmau",
    "SA20mavt:6597": "sarvasūtrādidharmanimittaprakārādyabhiniveśavigamamukhena prakāreṇa",
    "SA20mavt:6598": "dharmādhigamāt pragama iti /",
    "SA20mavt:6599": "sa eva bhāvanāmārga ucyate saptamyām eva bhūmau /",
    "SA20mavt:6600": "pragamasyālambanaṃ pragamālambanaṃ /",
    "SA20mavt:6601": "ekādaśamaṣṭamyāṃ bhūmau /",
    "SA20mavt:6602": "aṣṭamyāṃ hi bhūmau sarvanimittābhogamanasikāravigatasya svarasena",
    "SA20mavt:6603": "praśaṭhabvahanāt sa eva bhāvanāmārgaḥ /",
    "SA20mavt:6604": "praśaṭhasyālambanaṃ praśaṭhālambanaṃ /",
    "SA20mavt:6605": "dvādaśaṃ navamyādibhūmitraye navamyāṃ pratisaṃvijjñānaprakarṣalābhāt",
    "SA20mavt:6606": "daśamyāṃ karmavaśitāprakarṣalābhāt /",
    "SA20mavt:6607": "buddhabhūmāv aśeṣakleśajñayāvaraṇaviśuddhiprakarṣālābhāt /",
    "SA20mavt:6608": "evaṃ navamyādibhūmitraye jñānakarmaviśuddhiprakarṣagamanāt tad",
    "SA20mavt:6609": "bhūmivyavasthitasya yadālambanaṃ tat prakarṣālambanam ucyate /",
    "SA20mavt:6610": "anyaḥ punar āha - mārgaprakarṣasyaiva mṛdumadhyādhimātrabhedaṃ kṛtvā",
    "SA20mavt:6611": "prakarṣālambanaṃ tisṛṣu bhūmiṣūktam iti /",
    "SA20mavt:6612": "tadeva hi prathamadvayaṃ tasyāṃ tasyām avasthāyāṃ tat tadālambananāma",
    "SA20mavt:6613": "pratilabhata iti /",
    "SA20mavt:6614": "etac cālambanaṃ yad uta dharmavyavasthānālambanaṃ",
    "SA20mavt:6615": "dharmadhātvālambanañca /",
    "SA20mavt:6616": "taccaitad ālambanadvayaṃ tasyāṃ tasyāṃ jñānāvasthāyāṃ tat tan nāma",
    "SA20mavt:6617": "labhate /",
    "SA20mavt:6618": "śrutamayajñānāvasthāyāṃ dhāraṇālambanaṃ dhāraṇājñānaviṣayatvāc",
    "SA20mavt:6619": "chrutasya /",
    "SA20mavt:6620": "tena ca dhāraṇājñānaṃ dhāraṇety ucyate /",
    "SA20mavt:6621": "evaṃ yāvat prakarṣālambanaṃ vaktavyaṃ /",
    "SA20mavt:6622": "navamyāṃ daśamyāṃ buddhabhūmau ca prakarṣāprāptaṃ lokottaraṃ jñānaṃ",
    "SA20mavt:6623": "tat pṛṣṭhalabdhaṃ ca laukikaṃ /",
    "SA20mavt:6624": "tasyālambanaṃ prakarṣālambanaṃ /",
    "SA20mavt:6625": "uktam ālambanānuttaryaṃ //",
    "SA20mavt:6626": "{ samudāgamānuttaryaṃ } [p.189]",
    "SA20mavt:6627": "idānīṃ samudāgamānuttaryasyāvasaraprāptasyā'vadhāraṇārtham āha -",
    "SA20mavt:6628": "samudāgamaḥ katama iti /",
    "SA20mavt:6629": "tayā tayā pratipattyā samudānīyata iti samudāgamaḥ /",
    "SA20mavt:6630": "tad anyebhyaḥ samudāgamebhyo viśiṣṭatvāt tataścānyasya samudāgamasya",
    "SA20mavt:6631": "viśiṣṭābhāvād ānuttaryam ucyate /",
    "SA20mavt:6632": "tat pradarśanārtham āha -",
    "SA20mavt:6633": "avaikalyāpratikṣepo vikṣepaś ca prapūraṇā /",
    "SA20mavt:6634": "iti vistaraḥ /",
    "SA20mavt:6635": "tatra pratyayāvaikalyam ārabhya yāvad bodhisandarśanam ityeṣa daśavidhaḥ",
    "SA20mavt:6636": "samudāgamaḥ /",
    "SA20mavt:6637": "tatra pratyayāvaikalyaṃ gotrasamudāgama iti /",
    "SA20mavt:6638": "pratyayānām avaikalyaṃ samagrāṇāṃ sānnidhyaṃ /",
    "SA20mavt:6639": "teṣv āhṛteṣu gotraṃ samudāgaccyati sphītaṃ tad viśiṣṭataraṃ",
    "SA20mavt:6640": "bhavatītyarthaḥ /",
    "SA20mavt:6641": "tat punaḥ satpuruṣasaṃsevā saddharmaśravaṇaṃ yoniśo manaskāra ityevam",
    "SA20mavt:6642": "ādayaḥ /",
    "SA20mavt:6643": "teṣāṃ tad gotramitrādivaikalyād vaikalyaṃ /",
    "SA20mavt:6644": "mahāyānāpratikṣepo'dhimuktisamudāgama iti /",
    "SA20mavt:6645": "yadi gāmbhīryaudāryalakṣaṇamahāyānadharmaṃ na pratikṣipatyevam asya",
    "SA20mavt:6646": "niścayasya dhāraṇātmikāyā adhimukteḥ puṣṭir bhavati /",
    "SA20mavt:6647": "hīnayānāvikṣepaścittorpādasamudāgama iti /",
    "SA20mavt:6648": "yadutpāditabodhicittasya satsvapi bodhicittavyāvṛttipratyayeṣu",
    "SA20mavt:6649": "śrāvakayāne pratyekabuddhayāne vā cittam asya na krāmatyevam asya tad",
    "SA20mavt:6650": "bodhicittaṃ puṣṭim āpadyate /",
    "SA20mavt:6651": "pāramitāparipūraṇā pratipattisamudāgama iti /",
    "SA20mavt:6652": "utpāditabodhicittānāṃ tadvaśād dānādipāramitānāṃ paripūryā",
    "SA20mavt:6653": "sarvajñatā pratipattipuṣṭir bhavati /",
    "SA20mavt:6654": "āryamārgotpādo nyāmāvakrāntisamudāgama iti /",
    "SA20mavt:6655": "prathamata evāpūrvasyāryamārgasyotpādo nyāmāvakrāntir bhavati /",
    "SA20mavt:6656": "āma ucyate doṣaḥ kṣayo vā /",
    "SA20mavt:6657": "sa yatra nāsti sā nyāmā nivātavadanāsravā bhūmiḥ",
    "SA20mavt:6658": "nyāmāyāmavakrāntir nyāmāvakrāntiḥ praveśa ityarthaḥ / [p.190]",
    "SA20mavt:6659": "niyamāvakrāntipāṭhe'pi niyama eva niyamaḥ /",
    "SA20mavt:6660": "tathā hy utpannadarśanamārgo niyato bhavati sugatau nirvāṇe ceti /",
    "SA20mavt:6661": "kuśalamūlanirūḍhir dīrghakālaparicayāt sattvaparipākasamudāgama iti /",
    "SA20mavt:6662": "labdhadarśanamārgāṇāṃ tat pṛṣṭhalabdhasya bhāvanāmārgasya",
    "SA20mavt:6663": "dīrghakālaparicayād abhyāsāt kuśalamūlavṛddhiḥ kuśalamūlanirūḍhiḥ /",
    "SA20mavt:6664": "tayā sattvaparipācanasamartho bhavati /",
    "SA20mavt:6665": "ataḥ kuśalamūlanirūḍhiḥ sattvaparipākasamudāgamaḥ /",
    "SA20mavt:6666": "anye tvāhuḥ - evam asya sattvaparipākaḥ samudāgato bhavatiḥ yadyanena",
    "SA20mavt:6667": "dīrghakālābhyāsamāgamya sattvasantāneṣu kuśalamūlaṃ dṛḍhīkṛtaṃ /",
    "SA20mavt:6668": "cittakarmañatā kṣetrapariśuddhisamudāgama iti /",
    "SA20mavt:6669": "evaṃ bhāvanayā vivṛddhakuśalamūlānām ekāyatanamārgavipakṣayor",
    "SA20mavt:6670": "nimittābhogayor vigamāc cittasya karmañatā /",
    "SA20mavt:6671": "yat karmañatādhipatyena yathecchaṃ sphaṭikādimayaṃ buddhakṣetraṃ",
    "SA20mavt:6672": "darśayatītyaścittakarmaṇyatā kṣetrapariśruddhisamudāgamaḥ //",
    "SA20mavt:6673": "{ yānānuttaryapiṇḍārthaḥ } [p.192]",
    "SA20mavt:6674": "yānānuttaryasya piṇḍārtha iti pūrvaṃ piṇḍārthākhyānaprayojanam ucyate",
    "SA20mavt:6675": "samāsatas trividham ānuttaryam iti vyāsato'nantam iti /",
    "SA20mavt:6676": "pratipattir yad uktaṃ -",
    "SA20mavt:6677": "ānuttaryaṃ prapattau hi",
    "SA20mavt:6678": "pratipattyādhāro yad uktaṃ -",
    "SA20mavt:6679": "punar ālambane iti /",
    "SA20mavt:6680": "pratipattiphalaṃ yad uktaṃ -",
    "SA20mavt:6681": "samudāgama uddiṣṭaṃ iti /",
    "SA20mavt:6682": "sā ca pratipattir yādṛśī parameti -",
    "SA20mavt:6683": "paramā dvādaśātmikā /",
    "SA20mavt:6684": "ityuktaṃ /",
    "SA20mavt:6685": "yeneti -",
    "SA20mavt:6686": "yathāprajñaptito dharmamahāyānamanaskriyā / [p.193]",
    "SA20mavt:6687": "ityevam ādineti /",
    "SA20mavt:6688": "bodhisattvasya satataṃ prajñayā triprakārayā //",
    "SA20mavt:6689": "iti vacanāt /",
    "SA20mavt:6690": "tathā ca -",
    "SA20mavt:6691": "saṃyuktā dharmacaritaiḥ sā jñeyā daśabhiḥ punaḥ / iti /",
    "SA20mavt:6692": "yathā yena prakāreṇā'vikṣepapariṇatā ca śamathabhāvanayeti",
    "SA20mavt:6693": "ṣaḍvidhavikṣepābhāvāt /",
    "SA20mavt:6694": "aviparyāsapariṇatā ca vipaśyanābhāvanayeti vyañjanādiṣu daśasu",
    "SA20mavt:6695": "viparyāsābhāvāt /",
    "SA20mavt:6696": "yad arthañca madhyamayā pratipadā niryāṇārtham ityantadvayavarjane",
    "SA20mavt:6697": "pratipattiḥ /",
    "SA20mavt:6698": "yatra ceti yāsu -",
    "SA20mavt:6699": "daśasu bhūmiṣu /",
    "SA20mavt:6700": "kim ityata āha -",
    "SA20mavt:6701": "viśiṣṭā cāviśiṣtā ca iti /",
    "SA20mavt:6702": "aviparyāsānāṃ piṇḍārthaḥ /",
    "SA20mavt:6703": "punar vyañjanā'viparyāsena śamathānimittaṃ pratividhyatīti",
    "SA20mavt:6704": "saṃyogasvabhāvavigataṃ sākṣātkaroti /",
    "SA20mavt:6705": "arthāviparyāsena vipaśyanānimittaṃ dvayam api bhrāntimātratvena",
    "SA20mavt:6706": "pratividhyati /",
    "SA20mavt:6707": "manaskārāviparyāsena viparyāsanidānam ālayavijñānāhitaṃ",
    "SA20mavt:6708": "dvayābhiniveśabījaṃ parivarjayati /",
    "SA20mavt:6709": "aviasārāviparyāsena viparyāsanimittaṃ māyādivad",
    "SA20mavt:6710": "sadasattvānabhiniveśena saṃgṛhītaṃ karoti /",
    "SA20mavt:6711": "svalakṣaṇāviparyāsena tat pratipakṣeṇāvikalpam abhilāparahitaṃ",
    "SA20mavt:6712": "dharmasvalakṣaṇaviṣayaṃ mārgaṃ bhāvayati /",
    "SA20mavt:6713": "sāmānyalakṣaṇāviparyāsena vyavadānaprakṛtiṃ sarvadharmasāmānyatayā",
    "SA20mavt:6714": "pratividhyati /",
    "SA20mavt:6715": "aśuddhiśuddhimanaskārāviparyāsena tadāvaraṇaprahīṇāprahīṇatāṃ",
    "SA20mavt:6716": "prajānāti prakṛtiprabhāsvarasya dharmadhātor āgantukopakleśakliṣṭatvāt",
    "SA20mavt:6717": "tadāgantukatvāviparyāsena saṃkleśavyavadānaṃ prajānāti iti",
    "SA20mavt:6718": "prakṛtiprabhāsvarasyānyathā saṃkleśasya vyavadānasya cāsambhavāt /",
    "SA20mavt:6719": "atrāsānunnatyaviparyāsena pudgaladharmānabhiniveśato nirāvaraṇo",
    "SA20mavt:6720": "niryātīti //",
    "SA20mavt:6721": "// samāptā ceyam āgamānusāriṇī madhyāntavibhāgaṭīkā",
    "SA20mavt:6722": "ācārya-sthiramaty-uparacitā //"
}