{
  "GK21brkas_pu:0": "Buddhasvamin:",
  "GK21brkas_pu:1": "Brhatkathaslokasamgraha",
  "GK21brkas_pu:2": "Input by Andreas Bigger",
  "GK21brkas_pu:3": "PLAIN TEXT VERSION ### ****************************************************************",
  "GK21brkas_pu:6": "[This computer version of the Brhatkathaslokasamgraha of",
  "GK21brkas_pu:7": "Budhasvamin was created between 1997 and 2002. The input is",
  "GK21brkas_pu:8": "based on the text edited by Felix Lacote (Paris, 1908). It was",
  "GK21brkas_pu:9": "meant as a working input for myself at first,",
  "GK21brkas_pu:10": "though I am willing",
  "GK21brkas_pu:11": "to share it with everyone,",
  "GK21brkas_pu:12": "who will find it useful. However you",
  "GK21brkas_pu:13": "should know that there are certain deviations from Lac%",
  "GK21brkas_pu:14": "text: Cases of printing mistakes in the edition were silently",
  "GK21brkas_pu:15": "corrected. In a few cases I also adopted a different reading, when",
  "GK21brkas_pu:16": "it seemed to make more sense. It is also an uncorrected version.",
  "GK21brkas_pu:17": "The input is based on the TZ-Format created by Peter Schreiner",
  "GK21brkas_pu:18": "and others, which marks sandhi and composita. Only personal",
  "GK21brkas_pu:19": "names are never marked as composita in this input.",
  "GK21brkas_pu:20": "Andreas Bigger, Basel, 24.3.2002]",
  "GK21brkas_pu:21": "mahākhātā mahāśālā /",
  "GK21brkas_pu:22": "pury- asty ujjayinīti yā /",
  "GK21brkas_pu:23": "mahāmbhodhimahāśaila /",
  "GK21brkas_pu:24": "mekhalaiva mahāmahī //1.1/",
  "GK21brkas_pu:25": "prāsādān yatra paśyantaḥ /",
  "GK21brkas_pu:26": "saṃtatān haimarājatān /",
  "GK21brkas_pu:27": "merukailāsakūṭebhyaḥ /",
  "GK21brkas_pu:28": "spṛhayanti na nāgarāḥ //1.2/",
  "GK21brkas_pu:29": "vedamaurvīvipañcīnāṃ /",
  "GK21brkas_pu:30": "dhvanayaḥ pratimandiram /",
  "GK21brkas_pu:31": "yatra saṃnipatanto 'pi /",
  "GK21brkas_pu:32": "na bādhante parasparam //1.3/",
  "GK21brkas_pu:33": "kṛtaṃ varṇanayā tasyā- /",
  "GK21brkas_pu:34": "yasyāṃ satatam āsate /",
  "GK21brkas_pu:35": "mahākālaprabhṛtayas /",
  "GK21brkas_pu:36": "tyaktvā śivapuraṃ gaṇāḥ //1.4/",
  "GK21brkas_pu:37": "tasyām āsīn mahāseno /",
  "GK21brkas_pu:38": "mahāsenaḥ kṣitīśvaraḥ /",
  "GK21brkas_pu:39": "yasya devīsahasrāṇi /",
  "GK21brkas_pu:40": "ṣoḍaśa śrīpater iva //1.5/",
  "GK21brkas_pu:41": "ciraṃ pālayatas tasya /",
  "GK21brkas_pu:42": "prajāḥ śāstoktakāriṇaḥ /",
  "GK21brkas_pu:43": "gopālaḥ pālakaś ceti /",
  "GK21brkas_pu:44": "sutau jātau guṇāmbudhī //1.6/",
  "GK21brkas_pu:45": "bṛhaspatisamaś cāsya /",
  "GK21brkas_pu:46": "mantrī bharatarohakaḥ /",
  "GK21brkas_pu:47": "rohantakaḥ surohaś ca /",
  "GK21brkas_pu:48": "tasyāstāṃ tatsamau sutau //1.7/",
  "GK21brkas_pu:49": "narendramantriputrāṇāṃ /",
  "GK21brkas_pu:50": "caturvidyārthavedinām /",
  "GK21brkas_pu:51": "prayogeṣu ca daṣāṇāṃ /",
  "GK21brkas_pu:52": "yānti sma divasāḥ sukham //1.8/",
  "GK21brkas_pu:53": "atha gāṃ pālayām āsa /",
  "GK21brkas_pu:54": "gopālaḥ pitṛpālitām /",
  "GK21brkas_pu:55": "pālako 'pi yavīyastvād /",
  "GK21brkas_pu:56": "yauvarājyam apālayat //1.9/",
  "GK21brkas_pu:57": "mantriputrau tu mantritvam /",
  "GK21brkas_pu:58": "atha bhūmir naveśvarā /",
  "GK21brkas_pu:59": "navamantrikṛtārakṣā /",
  "GK21brkas_pu:60": "jāyate sma punar vā //1.10/",
  "GK21brkas_pu:61": "gajarājam atho rājā /",
  "GK21brkas_pu:62": "dānarājivirājitam /",
  "GK21brkas_pu:63": "adhiṣṭhāya jagatsāraṃ /",
  "GK21brkas_pu:64": "nirjagāma bahiḥ puraḥ //1.11/",
  "GK21brkas_pu:65": "taddarśanāśayāyātam /",
  "GK21brkas_pu:66": "anekaṃ nṛkadambakam /",
  "GK21brkas_pu:67": "bibhyad vyāḍād gajāt tasmād /",
  "GK21brkas_pu:68": "itaś cetaś ca vidrutam //1.12/",
  "GK21brkas_pu:69": "kanyakānyatamā tatra /",
  "GK21brkas_pu:70": "gṛhyamāṇātha hastinā /",
  "GK21brkas_pu:71": "prāṃśuprākārataḥ prāṃśor /",
  "GK21brkas_pu:72": "agamyāṃ parikhām agāt //1.13/",
  "GK21brkas_pu:73": "khātapātavyathājāta /",
  "GK21brkas_pu:74": "saṃjñānāśāt kṣaṇaṃ tataḥ /",
  "GK21brkas_pu:75": "taṭasthā hastipṛṣṭhasthaṃ /",
  "GK21brkas_pu:76": "sābhāṣata ruṣā nṛpam //1.14/",
  "GK21brkas_pu:77": "avadhyam avadhīr yas tvaṃ /",
  "GK21brkas_pu:78": "pitaraṃ tasya kiṃ mayā /",
  "GK21brkas_pu:79": "adhītavedaṃ yo hanti /",
  "GK21brkas_pu:80": "brāhmaṇaṃ tasya ke mṛgāḥ //1.15/",
  "GK21brkas_pu:81": "iti kanyāvacaḥ śrutvā /",
  "GK21brkas_pu:82": "duḥśravaṃ śvapacair api /",
  "GK21brkas_pu:83": "cinteṣu bhinnahṛdayaḥ /",
  "GK21brkas_pu:84": "praviveśa niveśanam //1.16/",
  "GK21brkas_pu:85": "ativāhya ca duḥkhena /",
  "GK21brkas_pu:86": "dinaśeṣaṃ samāsamam /",
  "GK21brkas_pu:87": "janavādopalambhāya /",
  "GK21brkas_pu:88": "pradoṣe niryayau gṛhāt //1.17/",
  "GK21brkas_pu:89": "kālakambalasaṃvītaḥ /",
  "GK21brkas_pu:90": "sāsicarmāsiputrikaḥ /",
  "GK21brkas_pu:91": "samantrāgadasaṃnāhaḥ /",
  "GK21brkas_pu:92": "saṃcacāra śanaiḥ śanaiḥ //1.18/",
  "GK21brkas_pu:93": "atha śuśrāva kasmiṃścit /",
  "GK21brkas_pu:94": "devatāyatane dhvanim /",
  "GK21brkas_pu:95": "abhisārikayā sārdhaṃ /",
  "GK21brkas_pu:96": "bhāṣamāṇasya kāminaḥ //1.19/",
  "GK21brkas_pu:97": "hataṃ muṣṭibhir ākāśaṃ /",
  "GK21brkas_pu:98": "tuṣāṇāṃ kaṇḍanaṃ kṛtam /",
  "GK21brkas_pu:99": "mayā yena tvayā sārdhaṃ /",
  "GK21brkas_pu:100": "baddhā prītir abuddhinā //1.20/",
  "GK21brkas_pu:101": "iyam etāvatī velā /",
  "GK21brkas_pu:102": "khidyamānena yāpitā /",
  "GK21brkas_pu:103": "mayā tvaṃ tu gṛhād eva /",
  "GK21brkas_pu:104": "na niryāsi pativratā //1.21/",
  "GK21brkas_pu:105": "kaumāraḥ subhāgo bhartā /",
  "GK21brkas_pu:106": "yadi nāma priyas tava /",
  "GK21brkas_pu:107": "khalīkṛtaiḥ kim asmābhir /",
  "GK21brkas_pu:108": "vṛtheva kulaputrakaiḥ //1.22/",
  "GK21brkas_pu:109": "evamādi tataḥ śrutvā /",
  "GK21brkas_pu:110": "sā pragalbhābhisārikā /",
  "GK21brkas_pu:111": "vihasya viṭam āha sma /",
  "GK21brkas_pu:112": "tvādṛśā- hi hatatrapāḥ //1.23/",
  "GK21brkas_pu:113": "nanu cittaṃ mayārādhyaṃ /",
  "GK21brkas_pu:114": "tasyāpi bhavataḥ kṛte /",
  "GK21brkas_pu:115": "na hi bhartṝn aviśvāsya /",
  "GK21brkas_pu:116": "ramante kulaṭā viṭaiḥ //1.24/",
  "GK21brkas_pu:117": "atha nirmakṣikaṃ bhadra /",
  "GK21brkas_pu:118": "madhu pātuṃ manorathaḥ /",
  "GK21brkas_pu:119": "jahi ghātaya bālaṃ me /",
  "GK21brkas_pu:120": "patiṃ nityapramādinam //1.25/",
  "GK21brkas_pu:121": "atha pāpād asi trastaḥ /",
  "GK21brkas_pu:122": "sphuṭaṃ nāhaṃ tava priyā /",
  "GK21brkas_pu:123": "nanu durvārarāgāndhaḥ /",
  "GK21brkas_pu:124": "sutāṃ yāti prajāpatiḥ //1.26/",
  "GK21brkas_pu:125": "athavālaṃ vivādena /",
  "GK21brkas_pu:126": "vaidharmyaṃ kiṃ na paśyasi /",
  "GK21brkas_pu:127": "yena rājyasukhāndhena /",
  "GK21brkas_pu:128": "prajāpālaḥ pitā hataḥ //1.27/",
  "GK21brkas_pu:129": "suduḥśravam idaṃ śrutvā /",
  "GK21brkas_pu:130": "gopālo durvacaṃ vacaḥ /",
  "GK21brkas_pu:131": "gacchann anyatra śuśrāva /",
  "GK21brkas_pu:132": "dhvaniṃ viprasya jalpataḥ //1.28/",
  "GK21brkas_pu:133": "ayi brāhmaṇi jāgarṣi /",
  "GK21brkas_pu:134": "nandini krandate śiśuḥ /",
  "GK21brkas_pu:135": "tvaritaṃ yājate dehi /",
  "GK21brkas_pu:136": "stanyaṃ kaṇṭho 'sya mā śuṣat //1.29/",
  "GK21brkas_pu:137": "iti śrutvā giraṃ bhartur /",
  "GK21brkas_pu:138": "vinidrā brāhmaṇī sutam /",
  "GK21brkas_pu:139": "pitṛghātin mriyasveti /",
  "GK21brkas_pu:140": "nirdayaṃ nirabhartsayat //1.30/",
  "GK21brkas_pu:141": "āḥ pāpe kim asaṃbhaddhaṃ /",
  "GK21brkas_pu:142": "pitṛghātinn iti tvayā /",
  "GK21brkas_pu:143": "bālo 'yam uktety enaṃ /",
  "GK21brkas_pu:144": "brāhmaṇaḥ kupito 'bravīt //1.31/",
  "GK21brkas_pu:145": "kim āryaputra putreṇa /",
  "GK21brkas_pu:146": "yadā rājñā pitā hataḥ /",
  "GK21brkas_pu:147": "śrutismṛtivid ity etad /",
  "GK21brkas_pu:148": "uvāca brāhmaṇī patim //1.32/",
  "GK21brkas_pu:149": "śrutvaivamādi kaulīnaṃ /",
  "GK21brkas_pu:150": "praviśyāntaḥpuraṃ nṛpaḥ /",
  "GK21brkas_pu:151": "anayat kṣaṇadāśeṣam /",
  "GK21brkas_pu:152": "asaṃmīlitalocanaḥ //1.33/",
  "GK21brkas_pu:153": "atha gāḍhāndhakārāyāṃ /",
  "GK21brkas_pu:154": "velāyāṃ maṃtriṇau rahaḥ /",
  "GK21brkas_pu:155": "apṛcchat ko 'yam asmāsu /",
  "GK21brkas_pu:156": "pravādaḥ kathyatām iti //1.34/",
  "GK21brkas_pu:157": "tatas tāv ūcatus trastau /",
  "GK21brkas_pu:158": "satrāsaṃ nṛpacoditau /",
  "GK21brkas_pu:159": "kaulīnahetuśrutaye /",
  "GK21brkas_pu:160": "cittaṃ devāvadhīyatām //1.35/",
  "GK21brkas_pu:161": "sugṛhītābhidhānasya /",
  "GK21brkas_pu:162": "pradyotasya pitus tava /",
  "GK21brkas_pu:163": "āsann avyabhicārīṇy /",
  "GK21brkas_pu:164": "ariṣṭāny aṣṭau mumūrṣataḥ //1.36/",
  "GK21brkas_pu:165": "uddhārye dhavale keśe /",
  "GK21brkas_pu:166": "pramādāt kṛṣṇae uddhṛte /",
  "GK21brkas_pu:167": "uddhartāraṃ mahīpālaḥ /",
  "GK21brkas_pu:168": "kartayām āsa nāpitam //1.37/",
  "GK21brkas_pu:169": "bhuñjānena ca pāṣāṇe /",
  "GK21brkas_pu:170": "daśanāgreṇa khaṇḍite /",
  "GK21brkas_pu:171": "kulakramāgato vṛddhaḥ /",
  "GK21brkas_pu:172": "sūpakāraḥ pramāpitaḥ //1.38/",
  "GK21brkas_pu:173": "prakṛter viparītatvaṃ /",
  "GK21brkas_pu:174": "jānann apy evamādibhiḥ /",
  "GK21brkas_pu:175": "prabho vidher vidheyatvād /",
  "GK21brkas_pu:176": "brāhmaṇān apy abādhata //1.39/",
  "GK21brkas_pu:177": "bhartur īdṛśi vṛttānte /",
  "GK21brkas_pu:178": "mantrī tasyāvayoḥ pitā /",
  "GK21brkas_pu:179": "adṛṣṭabhartṛvyasanaḥ /",
  "GK21brkas_pu:180": "pūrvam evāgamad divam //1.40/",
  "GK21brkas_pu:181": "śrutamantrivināśas tu /",
  "GK21brkas_pu:182": "sa rājā rājayakṣmaṇā /",
  "GK21brkas_pu:183": "guruśokasahāyena /",
  "GK21brkas_pu:184": "sahasaivābhyabhūyata //1.41/",
  "GK21brkas_pu:185": "tatas tāte divaṃ yāte /",
  "GK21brkas_pu:186": "yātukāme ca bhūpatau /",
  "GK21brkas_pu:187": "prajāsu ca viraktāsu /",
  "GK21brkas_pu:188": "jātau svaḥ kiṃkriyākulau //1.42/",
  "GK21brkas_pu:189": "prāptakālam idaṃ śreya /",
  "GK21brkas_pu:190": "iti buddhvā prasāritam /",
  "GK21brkas_pu:191": "kaulīnam idam āvābhyāṃ /",
  "GK21brkas_pu:192": "saparyanteṣv avantiṣu //1.43/",
  "GK21brkas_pu:193": "krodhabādhitabodhatvād /",
  "GK21brkas_pu:194": "bādhamānaṃ nijāḥ prajāḥ /",
  "GK21brkas_pu:195": "bandhayām āsa rājānaṃ /",
  "GK21brkas_pu:196": "rājaputraḥ priyaprajaḥ //1.44/",
  "GK21brkas_pu:197": "śṛṅkhalātantracaraṇaḥ /",
  "GK21brkas_pu:198": "svatantrād bhraṃśitaḥ padāt /",
  "GK21brkas_pu:199": "sukhasya mahato dadhyau /",
  "GK21brkas_pu:200": "sa rājendro gajendravat //1.45/",
  "GK21brkas_pu:201": "cintāmuṣitanidratvād /",
  "GK21brkas_pu:202": "āhāraviraheṇa ca /",
  "GK21brkas_pu:203": "sa kṣapāḥ kṣapayan kṣīṇaḥ /",
  "GK21brkas_pu:204": "saṃvatsaraśatāyatāḥ //1.46/",
  "GK21brkas_pu:205": "putreṇaivam avastho 'pi /",
  "GK21brkas_pu:206": "prajāpriyacikīrṣuṇā /",
  "GK21brkas_pu:207": "na mukta eva muktaś ca /",
  "GK21brkas_pu:208": "yāvat prāṇaiḥ priyair iti //1.47/",
  "GK21brkas_pu:209": "nidānam idam etasya /",
  "GK21brkas_pu:210": "kaulīnasya vigarhitam /",
  "GK21brkas_pu:211": "itarad vādhunā devaḥ /",
  "GK21brkas_pu:212": "prabhur ity atha bhūpatiḥ //1.48/",
  "GK21brkas_pu:213": "adhomukhaḥ kṣaṇaṃ sthitvā /",
  "GK21brkas_pu:214": "talāhatamahītalaḥ /",
  "GK21brkas_pu:215": "dṛṣṭvā ca sāsram ākāśam /",
  "GK21brkas_pu:216": "anātha idam abravīt //1.49/",
  "GK21brkas_pu:217": "tulyau śukrabṛhaspatyor /",
  "GK21brkas_pu:218": "yuvāṃ muktvā suhṛttamau /",
  "GK21brkas_pu:219": "anapāyam upāyaṃ kaḥ /",
  "GK21brkas_pu:220": "prayuñjītaitam īdṛśam //1.50/",
  "GK21brkas_pu:221": "kiṃ tu sattvavatām eṣa /",
  "GK21brkas_pu:222": "śaṅkāśūnyadhiyāṃ kramaḥ /",
  "GK21brkas_pu:223": "dṛṣṭādṛṣṭabhayagrasta /",
  "GK21brkas_pu:224": "cetasāṃ na tu mādṛśām //1.51/",
  "GK21brkas_pu:225": "tasmat pālayataṃ bhadrau /",
  "GK21brkas_pu:226": "pālakaṃ pālakaṃ buvaḥ /",
  "GK21brkas_pu:227": "idaṃ tv alīkakaulīnam /",
  "GK21brkas_pu:228": "aśakto 'ham upekṣitum //1.52/",
  "GK21brkas_pu:229": "tasyaivaṃ bhāṣamāṇasya /",
  "GK21brkas_pu:230": "vrīḍādhomukhamantriṇaḥ /",
  "GK21brkas_pu:231": "kūjan prakāśayām āsa /",
  "GK21brkas_pu:232": "kṣīṇāṃ tāmraśikhaḥ kṣapām //1.53/",
  "GK21brkas_pu:233": "atha śuśruvire vācaḥ /",
  "GK21brkas_pu:234": "sūtamāgadhabandinām /",
  "GK21brkas_pu:235": "yaśodhavalitānanta /",
  "GK21brkas_pu:236": "digantodbudhyatām iti //1.54/",
  "GK21brkas_pu:237": "dīnadīnaṃ tad ākarṇya /",
  "GK21brkas_pu:238": "karṇadāraṇam apriyam /",
  "GK21brkas_pu:239": "pidhāya pārthivaḥ karṇāv /",
  "GK21brkas_pu:240": "uttamāṅgam akampayat //1.55/",
  "GK21brkas_pu:241": "sa cāvocat pratīhārī /",
  "GK21brkas_pu:242": "nivāryantām amī mama /",
  "GK21brkas_pu:243": "kṣate kṣārāvadekena /",
  "GK21brkas_pu:244": "kiṃ phalaṃ bhavatām iti //1.56/",
  "GK21brkas_pu:245": "āsīc cāsyātha vā dhiṅ mām /",
  "GK21brkas_pu:246": "evam ātmāpavādinam /",
  "GK21brkas_pu:247": "nanu praśasyam ātmānaṃ /",
  "GK21brkas_pu:248": "nāham arhāmi ninditum //1.57/",
  "GK21brkas_pu:249": "niryantraṇavihāreṇa /",
  "GK21brkas_pu:250": "cirajīvini rājani /",
  "GK21brkas_pu:251": "rājaputreṇa laḍitaḥ /",
  "GK21brkas_pu:252": "kenānyena yathā mayā //1.58/",
  "GK21brkas_pu:253": "samucchinnaduruccheda /",
  "GK21brkas_pu:254": "bāhyābhyantaravairiṇā /",
  "GK21brkas_pu:255": "varṇāśramāḥ svadharmebhyaḥ /",
  "GK21brkas_pu:256": "kiṃ vā vicalitā mayā //1.59/",
  "GK21brkas_pu:257": "avantivardhanasamo /",
  "GK21brkas_pu:258": "nijāhāryaguṇākaraḥ /",
  "GK21brkas_pu:259": "putraḥ punnarakāt trātā /",
  "GK21brkas_pu:260": "kasyānyasya yathā mama //1.60/",
  "GK21brkas_pu:261": "athavāstām idaṃ sarvam /",
  "GK21brkas_pu:262": "ekenaivāsmi vardhitaḥ /",
  "GK21brkas_pu:263": "naravāhanadevena /",
  "GK21brkas_pu:264": "jāmātrā cakravartinā //1.61/",
  "GK21brkas_pu:265": "eka eva tu me nāsīd /",
  "GK21brkas_pu:266": "guṇaḥ so 'py ayam āgataḥ /",
  "GK21brkas_pu:267": "prasādān mantrivṛṣayor /",
  "GK21brkas_pu:268": "yat tapovanasevanam //1.62/",
  "GK21brkas_pu:269": "iti niṣkampasaṃkalpaś /",
  "GK21brkas_pu:270": "codayām āsa mantriṇau /",
  "GK21brkas_pu:271": "sasiṃhāsanam āsthānaṃ /",
  "GK21brkas_pu:272": "maṇḍape dīyatām iti //1.63/",
  "GK21brkas_pu:273": "tayos tu gatayoḥ keśān /",
  "GK21brkas_pu:274": "vāpayitvā savalkalaḥ /",
  "GK21brkas_pu:275": "kamaṇḍalusanāthaś ca /",
  "GK21brkas_pu:276": "bhūpālo niryayau gṛhāt //1.64/",
  "GK21brkas_pu:277": "viṣādaviplutākṣeṇa /",
  "GK21brkas_pu:278": "vakṣonikṣiptapāṇinā /",
  "GK21brkas_pu:279": "dṛśyamāno 'varodhena /",
  "GK21brkas_pu:280": "viveśāsthānamaṇḍapam //1.65/",
  "GK21brkas_pu:281": "trāsamlānakapolena /",
  "GK21brkas_pu:282": "dṛṣṭaḥ pṛthulacakṣuṣā /",
  "GK21brkas_pu:283": "pālakenābravīt taṃ ca /",
  "GK21brkas_pu:284": "sthita eva sthitaṃ sthitam //1.66/",
  "GK21brkas_pu:285": "prasādāt tāta tātasya /",
  "GK21brkas_pu:286": "vatsarājasya ca tvayā /",
  "GK21brkas_pu:287": "buddheḥ svasyāś ca śuddhāyāḥ /",
  "GK21brkas_pu:288": "kiṃ nāma na parīkṣitam //1.67/",
  "GK21brkas_pu:289": "ato 'nuśāsitāraṃ tvām /",
  "GK21brkas_pu:290": "anuśāsati bāliśāḥ /",
  "GK21brkas_pu:291": "yena loke tae ucyante /",
  "GK21brkas_pu:292": "viyātāḥ pitṛśikṣakāḥ //1.68/",
  "GK21brkas_pu:293": "etāvat tu mayā vācyaṃ /",
  "GK21brkas_pu:294": "pitryaṃ siṃhāsanaṃ tvayā /",
  "GK21brkas_pu:295": "varṇāśramaparitrārtham /",
  "GK21brkas_pu:296": "idam adhyāsyatām iti //1.69/",
  "GK21brkas_pu:297": "tac cāvaśyam anuṣṭheyam /",
  "GK21brkas_pu:298": "asmākīnaṃ vacas tvayā /",
  "GK21brkas_pu:299": "mādṛśāṃ hi na vākyāni /",
  "GK21brkas_pu:300": "vimṛśanti bhavādṛśāḥ //1.70/",
  "GK21brkas_pu:301": "itīdaṃ pālakaḥ śrutvā /",
  "GK21brkas_pu:302": "sthitvā cādhomukhaḥ kṣaṇam /",
  "GK21brkas_pu:303": "uttaraṃ cintayām āsa /",
  "GK21brkas_pu:304": "nāsāgrāhitalocanaḥ //1.71/",
  "GK21brkas_pu:305": "kṛtakṛtrimaroṣas tu /",
  "GK21brkas_pu:306": "rājā pālakam abravīt /",
  "GK21brkas_pu:307": "bhoḥ siṃhāsanam āroha /",
  "GK21brkas_pu:308": "kiṃ tavottaracintayā //1.72/",
  "GK21brkas_pu:309": "kiṃ cottaraśatenāpi /",
  "GK21brkas_pu:310": "tvayāhaṃ sopapattinā /",
  "GK21brkas_pu:311": "vegaḥ prāvṛṣi śoṇasya /",
  "GK21brkas_pu:312": "caraṇeneva durdharaḥ //1.73/",
  "GK21brkas_pu:313": "iti dvijātayaḥ śrutvā /",
  "GK21brkas_pu:314": "purohitapuraḥsarāḥ /",
  "GK21brkas_pu:315": "viṣādagadgadagiraḥ /",
  "GK21brkas_pu:316": "pramṛjyāśru babhāṣire //1.74/",
  "GK21brkas_pu:317": "pālakas te niyojyatvād /",
  "GK21brkas_pu:318": "ājñāṃ mā sma vicārayat /",
  "GK21brkas_pu:319": "tvanniyogān niyoktāraḥ /",
  "GK21brkas_pu:320": "kasmād vayam udāsmahe //1.75/",
  "GK21brkas_pu:321": "dhriyamāṇe prajāpāle /",
  "GK21brkas_pu:322": "jyeṣṭhe bhrātari pālakaḥ /",
  "GK21brkas_pu:323": "mṛgendrāsanam ārohan /",
  "GK21brkas_pu:324": "khaṭvārūḍho bhaven nanu //1.76/",
  "GK21brkas_pu:325": "rājyāgnim ādadhad vāpi /",
  "GK21brkas_pu:326": "tvayi varṣaśatāyuṣi /",
  "GK21brkas_pu:327": "parivettāram ātmānam /",
  "GK21brkas_pu:328": "ayaṃ manyeta ninditam //1.77/",
  "GK21brkas_pu:329": "tasmād asmān nivartasva /",
  "GK21brkas_pu:330": "saṃkalpad atibhīṣaṇāt /",
  "GK21brkas_pu:331": "śokajāny aśruvārīṇi /",
  "GK21brkas_pu:332": "bhavantv ānandajāni naḥ //1.78/",
  "GK21brkas_pu:333": "baddhāñjalir athovāca /",
  "GK21brkas_pu:334": "kiṃcin namitakaṃdharaḥ /",
  "GK21brkas_pu:335": "alaṃ vaḥ pīḍayitvā māṃ /",
  "GK21brkas_pu:336": "vacobhir iti pārthivaḥ //1.79/",
  "GK21brkas_pu:337": "mayāyam abhyanujñāto /",
  "GK21brkas_pu:338": "rakṣaṇe ca kṣamaḥ kṣiteḥ /",
  "GK21brkas_pu:339": "khaṭvārūḍho na bhavitā /",
  "GK21brkas_pu:340": "ninditaḥ śabdavedibhiḥ //1.80/",
  "GK21brkas_pu:341": "asamarthe ca rājyāgneḥ /",
  "GK21brkas_pu:342": "pālane patite mayi /",
  "GK21brkas_pu:343": "parivettāpi naivāyaṃ /",
  "GK21brkas_pu:344": "bhaviṣyati narādhipaḥ //1.81/",
  "GK21brkas_pu:345": "yac cāpi pihitāḥ karṇā- /",
  "GK21brkas_pu:346": "ākarṇya patitadhvanim /",
  "GK21brkas_pu:347": "prajābhis tac ca na mṛṣā /",
  "GK21brkas_pu:348": "mayā hi nihataḥ pitā //1.82/",
  "GK21brkas_pu:349": "tad idaṃ pātakaṃ kṛtvā /",
  "GK21brkas_pu:350": "yuṣmatpīḍāpraśāntaye /",
  "GK21brkas_pu:351": "prāyaścittaṃ vrajan kartuṃ /",
  "GK21brkas_pu:352": "na nivāryo 'smi kenacit //1.83/",
  "GK21brkas_pu:353": "mayā cātyaktadharmeṇa /",
  "GK21brkas_pu:354": "yat prajānāṃ kṛte kṛtam /",
  "GK21brkas_pu:355": "tasya pratyupakārāya /",
  "GK21brkas_pu:356": "pālakaḥ pālyatām ayam //1.84/",
  "GK21brkas_pu:357": "itīdaṃ prakṛtīr uktvā /",
  "GK21brkas_pu:358": "pālakaṃ punar abravīt /",
  "GK21brkas_pu:359": "avantivardhanaṃ putraṃ /",
  "GK21brkas_pu:360": "matprītyā pālayer iti //1.85/",
  "GK21brkas_pu:361": "vilakṣahasitaṃ kṛtvā /",
  "GK21brkas_pu:362": "gopālaṃ pālako 'bravīt /",
  "GK21brkas_pu:363": "avantivardhano rājā /",
  "GK21brkas_pu:364": "rājan kasmān na jāyatām //1.86/",
  "GK21brkas_pu:365": "satsu bhārtṛṣu bhūpāla /",
  "GK21brkas_pu:366": "guṇavatsv api bhūbhujaḥ /",
  "GK21brkas_pu:367": "nikṣiptavantaḥ śrūyante /",
  "GK21brkas_pu:368": "putreṣv eva guruṃ dhuram //1.87/",
  "GK21brkas_pu:369": "gopālas tam athovāca /",
  "GK21brkas_pu:370": "bhaviṣyati yuvā yadā /",
  "GK21brkas_pu:371": "tvaṃ ca vṛddhas tadā yuktaṃ /",
  "GK21brkas_pu:372": "svayam eva kariṣyasi //1.88/",
  "GK21brkas_pu:373": "evaṃ niruttarāḥ kṛtvā /",
  "GK21brkas_pu:374": "prakṛtīs tāḥ sapālakāḥ /",
  "GK21brkas_pu:375": "sarvatīrthāmbukalaśair /",
  "GK21brkas_pu:376": "abhyaṣiñcat sa pālakam //1.89/",
  "GK21brkas_pu:377": "āropya cainaṃ tvaritaṃ /",
  "GK21brkas_pu:378": "siṃhāsanam udaṅmukhaḥ /",
  "GK21brkas_pu:379": "nirjagāma purāt svasmād /",
  "GK21brkas_pu:380": "ekarātroṣito yathā //1.90/",
  "GK21brkas_pu:381": "atha rājani kānanāvṛte puram āspanditalokalocanām /",
  "GK21brkas_pu:382": "nibhṛtaśvasitāmayadhvaniṃ mṛtakalpāṃ praviveśa pālakaḥ //1.91/",
  "GK21brkas_pu:383": "atha bibhrad durucchedaṃ /",
  "GK21brkas_pu:384": "śokaṃ bhrātṛviyogajam /",
  "GK21brkas_pu:385": "utsṛṣṭapṛthivīcintaḥ /",
  "GK21brkas_pu:386": "pālakaḥ kālam akṣipat //2.1/",
  "GK21brkas_pu:387": "taṃ purodhaḥprabhṛtayaḥ /",
  "GK21brkas_pu:388": "kadācid avadan prajāḥ /",
  "GK21brkas_pu:389": "utsīdantīḥ prajā- rājan /",
  "GK21brkas_pu:390": "nārhasi tvam upekṣitum //2.2/",
  "GK21brkas_pu:391": "bhrātuḥ puraḥ pratijñāya /",
  "GK21brkas_pu:392": "dūrakṣāṃ rakṣituṃ kṣitim /",
  "GK21brkas_pu:393": "kiṃ śocasi na śoko 'yam /",
  "GK21brkas_pu:394": "upāyaḥ kṣitirakṣaṇe //2.3/",
  "GK21brkas_pu:395": "ṣaṣṭhaṃ pāpāṃśam ādatte /",
  "GK21brkas_pu:396": "rakṣann api nṛpaḥ prajāḥ /",
  "GK21brkas_pu:397": "nikṣiptakṣitirakṣas tu /",
  "GK21brkas_pu:398": "sarvam eva na muñcati //2.4/",
  "GK21brkas_pu:399": "tasmāj jighāṃsatā pāpaṃ /",
  "GK21brkas_pu:400": "puṇyaṃ copacicīṣatā /",
  "GK21brkas_pu:401": "rājan dhanyāḥ prajāḥ kāryāḥ /",
  "GK21brkas_pu:402": "sukhaṃ cānububhūṣatā //2.5/",
  "GK21brkas_pu:403": "na ced arthayamānānāṃ /",
  "GK21brkas_pu:404": "vacanaṃ naḥ kariṣyasi /",
  "GK21brkas_pu:405": "dhruvaṃ drakṣyasi saṃkrāntā- /",
  "GK21brkas_pu:406": "deśān rājanvataḥ prajāḥ //2.6/",
  "GK21brkas_pu:407": "avṛttapūrvam asmābhir /",
  "GK21brkas_pu:408": "udāsīne tvayi śrutam /",
  "GK21brkas_pu:409": "balād agnigṛhān nītaḥ /",
  "GK21brkas_pu:410": "puroḍāśaḥ śunā kila //2.7/",
  "GK21brkas_pu:411": "baṭoś ca bhrāmyato bhikṣāṃ /",
  "GK21brkas_pu:412": "bhikṣāpātrād anāvṛtāt /",
  "GK21brkas_pu:413": "baṭutvāt kṣiptacittasya /",
  "GK21brkas_pu:414": "hṛtaḥ kākena modakaḥ //2.8/",
  "GK21brkas_pu:415": "iti śrutvā sasaṃtrāso /",
  "GK21brkas_pu:416": "rājā tāḍitadundubhiḥ /",
  "GK21brkas_pu:417": "mṛgendrāsanam adhyāste /",
  "GK21brkas_pu:418": "sumeruṃ maghavān iva //2.9/",
  "GK21brkas_pu:419": "tasmin nārūḍhamātre ca /",
  "GK21brkas_pu:420": "samaṃ vikasitāḥ prajāḥ /",
  "GK21brkas_pu:421": "udayācalakūṭasthe /",
  "GK21brkas_pu:422": "nalinya iva bhāskare //2.10/",
  "GK21brkas_pu:423": "athātīte kvacit kāle /",
  "GK21brkas_pu:424": "viprān papraccha pārthivaḥ /",
  "GK21brkas_pu:425": "dharmam ācakṣatāṃ pūjyāḥ /",
  "GK21brkas_pu:426": "śuddham ity atha te 'bruvan //2.11/",
  "GK21brkas_pu:427": "sarvavidyāvidā dharmaḥ /",
  "GK21brkas_pu:428": "kas tvayā nāvalokitaḥ /",
  "GK21brkas_pu:429": "ācāro 'yam iti vyaktam /",
  "GK21brkas_pu:430": "anuyuktās tvayā vayam //2.12/",
  "GK21brkas_pu:431": "rāgādimantaḥ puruṣās /",
  "GK21brkas_pu:432": "tair uktā hy apramāṇatā /",
  "GK21brkas_pu:433": "sāṃkhyādīnām akāryatvād /",
  "GK21brkas_pu:434": "vedasyaiva pramāṇatā //2.13/",
  "GK21brkas_pu:435": "tasmād vedeṣu vihitaṃ /",
  "GK21brkas_pu:436": "yat tad āsevyatām iti /",
  "GK21brkas_pu:437": "śrutvedaṃ nṛpatir yajñair /",
  "GK21brkas_pu:438": "īje niḥsaṃkhyadakṣiṇaiḥ //2.14/",
  "GK21brkas_pu:439": "athotsṛṣṭaprajākāryaṃ /",
  "GK21brkas_pu:440": "dīkṣāsantānasevayā /",
  "GK21brkas_pu:441": "mantrinau jātasaṃtrāsau /",
  "GK21brkas_pu:442": "taṃ kadācid avocatām //2.15/",
  "GK21brkas_pu:443": "uddhṛtaḥ śokapaṅkāt tvaṃ /",
  "GK21brkas_pu:444": "balibhir dvijakuñjaraiḥ /",
  "GK21brkas_pu:445": "uddhāryaḥ sāṃprataṃ kena /",
  "GK21brkas_pu:446": "dīkṣāpaṅkād duruttarāt //2.16/",
  "GK21brkas_pu:447": "kāmārthau yady api tyaktau /",
  "GK21brkas_pu:448": "sevyāv eva tathāpi tau /",
  "GK21brkas_pu:449": "durlabho hi vinā tābhyāṃ /",
  "GK21brkas_pu:450": "dharmaḥ suddho nṛpair iti //2.17/",
  "GK21brkas_pu:451": "upapannam idaṃ śrutvā /",
  "GK21brkas_pu:452": "pratiśrutya tatheti ca /",
  "GK21brkas_pu:453": "devatāyācanavyagra /",
  "GK21brkas_pu:454": "strīkam antaḥpuraṃ yayau //2.18/",
  "GK21brkas_pu:455": "pānābharaṇavāsaḥ srak /",
  "GK21brkas_pu:456": "priyavāgdānamānitāḥ /",
  "GK21brkas_pu:457": "antaḥpuracarīḥ praiśyāś /",
  "GK21brkas_pu:458": "cacāra paritoṣitāḥ //2.19/",
  "GK21brkas_pu:459": "anantaram anujyeṣṭhaṃ /",
  "GK21brkas_pu:460": "devīḥ saṃmānya bhūpatiḥ /",
  "GK21brkas_pu:461": "vāsukinyā mahādevyā /",
  "GK21brkas_pu:462": "nināya saha yāminīm //2.20/",
  "GK21brkas_pu:463": "sa tāmracūḍarutibhir /",
  "GK21brkas_pu:464": "bandivṛndair vibodhitaḥ /",
  "GK21brkas_pu:465": "upāsiṣṭa puraḥsaṃdhyām /",
  "GK21brkas_pu:466": "ādivākaradarśanāt //2.21/",
  "GK21brkas_pu:467": "tato dhavalavāsaḥ srag /",
  "GK21brkas_pu:468": "alaṃkārānulepanaḥ /",
  "GK21brkas_pu:469": "stūyamāno jayāśīrbhir /",
  "GK21brkas_pu:470": "āsthānasthānam āgataḥ //2.22/",
  "GK21brkas_pu:471": "purodhaḥprabhṛtīs tatra /",
  "GK21brkas_pu:472": "prakṛtīḥ prakṛtipriyaḥ /",
  "GK21brkas_pu:473": "mānayitvā yathāyogyaṃ /",
  "GK21brkas_pu:474": "sopacāraṃ vyasarjayat //2.23/",
  "GK21brkas_pu:475": "smayamānas tato rājā /",
  "GK21brkas_pu:476": "mantriṇāv idam abravīt /",
  "GK21brkas_pu:477": "āpānabhūmir udyāne /",
  "GK21brkas_pu:478": "ramaṇīyā prakalpyatām //2.24/",
  "GK21brkas_pu:479": "ko hi yuṣmadvidhasuhṛd /",
  "GK21brkas_pu:480": "vihitāpatpratikriyaḥ /",
  "GK21brkas_pu:481": "viṣayān na niṣeveta /",
  "GK21brkas_pu:482": "dṛṣṭādṛṣṭāvirodhinaḥ //2.25/",
  "GK21brkas_pu:483": "so 'haṃ paurajanaṃ bhṛtyān /",
  "GK21brkas_pu:484": "antaḥpuravicāriṇaḥ /",
  "GK21brkas_pu:485": "ātmānaṃ ca bhavannāthaṃ /",
  "GK21brkas_pu:486": "yojayāmi sukhair iti //2.26/",
  "GK21brkas_pu:487": "atha tau prahvamūrdhānau /",
  "GK21brkas_pu:488": "svāmyabhiprāyavedinau /",
  "GK21brkas_pu:489": "pānopakaraṇaṃ sarvaṃ /",
  "GK21brkas_pu:490": "sajjam evety avocatām //2.27/",
  "GK21brkas_pu:491": "vyāhārya sa tatas tatra /",
  "GK21brkas_pu:492": "sabālasthavirāṃ purīm /",
  "GK21brkas_pu:493": "vastrābharaṇamālyānna /",
  "GK21brkas_pu:494": "dānaiḥ prītām akārayat //2.28/",
  "GK21brkas_pu:495": "padmarāgādiśuktiṣṭham /",
  "GK21brkas_pu:496": "utpalādyadhivāsitam /",
  "GK21brkas_pu:497": "kṛtajotkāram anyo 'nyaṃ /",
  "GK21brkas_pu:498": "pīyate sma tato madhu //2.29/",
  "GK21brkas_pu:499": "madhupānāntarāleṣu /",
  "GK21brkas_pu:500": "savipañcīsvanaṃ muhuḥ /",
  "GK21brkas_pu:501": "gīyate sma manohāri /",
  "GK21brkas_pu:502": "naṭādyair nṛtyate sma ca //2.30/",
  "GK21brkas_pu:503": "vihṛtya dinam evaṃ ca /",
  "GK21brkas_pu:504": "śītaraśmau divākare /",
  "GK21brkas_pu:505": "visṛjya prakṛtī- rājā /",
  "GK21brkas_pu:506": "viveśāntaḥpuraṃ tataḥ //2.31/",
  "GK21brkas_pu:507": "tatrāpi śrutasaṃgīto /",
  "GK21brkas_pu:508": "dṛṣṭastrīpātranāṭakaḥ /",
  "GK21brkas_pu:509": "pāyitāśeṣabhāryaś ca /",
  "GK21brkas_pu:510": "paścān nidrām asevata //2.32/",
  "GK21brkas_pu:511": "evam āsevamānasya /",
  "GK21brkas_pu:512": "sārtavaṃ viṣayān gatāḥ /",
  "GK21brkas_pu:513": "vivṛddhasukharāgasya /",
  "GK21brkas_pu:514": "bahavas tasya vāsarāḥ //2.33/",
  "GK21brkas_pu:515": "sa kadācid dvijādibhyaḥ /",
  "GK21brkas_pu:516": "saviṣādo nyavedayat /",
  "GK21brkas_pu:517": "svapno mayādya yo dṛṣṭaḥ /",
  "GK21brkas_pu:518": "praśasyaiḥ śrūyatām asau //2.34/",
  "GK21brkas_pu:519": "vāhyāvalokanāyāhaṃ /",
  "GK21brkas_pu:520": "nirgatas tatra dṛṣṭavān /",
  "GK21brkas_pu:521": "mattaṃ mahāntam āyāntaṃ /",
  "GK21brkas_pu:522": "mātaṅgaṃ vanacāriṇam //2.35/",
  "GK21brkas_pu:523": "tan madāmodam āghrāya /",
  "GK21brkas_pu:524": "rājyahasty- api māmakaḥ /",
  "GK21brkas_pu:525": "krodhād unmūlitālāno /",
  "GK21brkas_pu:526": "yātaḥ prati vanadvipam //2.36/",
  "GK21brkas_pu:527": "vanyas tu hastam utkṣipya /",
  "GK21brkas_pu:528": "kiṃcid ākuñcitāṅguliḥ /",
  "GK21brkas_pu:529": "āhūtavān iva yuddhaṃ /",
  "GK21brkas_pu:530": "sagarvaiḥ kaṇṭhagarjitaiḥ //2.37/",
  "GK21brkas_pu:531": "madīyenātha nāgena /",
  "GK21brkas_pu:532": "vegenāpatya dūrataḥ /",
  "GK21brkas_pu:533": "saṃnipāto mahān datto /",
  "GK21brkas_pu:534": "dantayor vanadantinaḥ //2.38/",
  "GK21brkas_pu:535": "sphaṭikastambhaśubhrābhyāṃ /",
  "GK21brkas_pu:536": "dantābhyāṃ tena māmakaḥ /",
  "GK21brkas_pu:537": "dūram utkṣipya nikṣiptas /",
  "GK21brkas_pu:538": "tato yātaḥ parāṅmukhaḥ //2.39/",
  "GK21brkas_pu:539": "parājitaṃ pareṇātha /",
  "GK21brkas_pu:540": "dṛṣṭvā svaṃ rājyahastinam /",
  "GK21brkas_pu:541": "nivarttayitukāmo 'ham /",
  "GK21brkas_pu:542": "āsannān idam uktavān //2.40/",
  "GK21brkas_pu:543": "nivartayāmi rājyebhaṃ /",
  "GK21brkas_pu:544": "śīghram ānayatāṅkuśam /",
  "GK21brkas_pu:545": "śikṣito vatsarājena /",
  "GK21brkas_pu:546": "hastiśikṣām ahaṃ nanu //2.41/",
  "GK21brkas_pu:547": "iti mantrayamāṇo 'ham /",
  "GK21brkas_pu:548": "alabdhaprārthitāṅkuśaḥ /",
  "GK21brkas_pu:549": "pratibuddhaḥ sasaṃtrāsaḥ /",
  "GK21brkas_pu:550": "kim etad iti cintayan //2.42/",
  "GK21brkas_pu:551": "iti svapno mayā dṛṣṭaḥ /",
  "GK21brkas_pu:552": "kṣaṇadāyāḥ parikṣaye /",
  "GK21brkas_pu:553": "phalam iṣṭam aniṣṭaṃ vā /",
  "GK21brkas_pu:554": "pūjyair atrocyatām iti //2.43/",
  "GK21brkas_pu:555": "athāniṣṭaphalaṃ svapnaṃ /",
  "GK21brkas_pu:556": "jānanto 'pi dvijātayaḥ /",
  "GK21brkas_pu:557": "rājopacāracaturāḥ /",
  "GK21brkas_pu:558": "sthāpayām āsur anyathā //2.44/",
  "GK21brkas_pu:559": "yau 'sau rājan gajo vanyas /",
  "GK21brkas_pu:560": "taṃ budhyasva vināyakam /",
  "GK21brkas_pu:561": "yaś cābhiṣekahastī taṃ /",
  "GK21brkas_pu:562": "rājyavighnaṃ śarīriṇam //2.45/",
  "GK21brkas_pu:563": "tat te gaṇapatiḥ prītaḥ /",
  "GK21brkas_pu:564": "prasahyoddharati prabhuḥ /",
  "GK21brkas_pu:565": "tvam apy unmūlitānarthaś /",
  "GK21brkas_pu:566": "ciraṃ pāhi mahīm iti //2.46/",
  "GK21brkas_pu:567": "iti duḥśliṣṭam ākarṇya /",
  "GK21brkas_pu:568": "phalaṃ svapnasya kalpitam /",
  "GK21brkas_pu:569": "sukhaṃ nālabhatāthainam /",
  "GK21brkas_pu:570": "abrūtāṃ mantriṇāv idam //2.47/",
  "GK21brkas_pu:571": "śrūyatāṃ deva yad vṛttaṃ /",
  "GK21brkas_pu:572": "vṛddhasya jagatīpateḥ /",
  "GK21brkas_pu:573": "āvābhyāṃ śrutam etac ca /",
  "GK21brkas_pu:574": "gṛhe kathayataḥ pituḥ //2.48/",
  "GK21brkas_pu:575": "mṛgendrāsanam āroḍhuṃ /",
  "GK21brkas_pu:576": "pradyotena kilecchatā /",
  "GK21brkas_pu:577": "yathāpradhānamilitāḥ /",
  "GK21brkas_pu:578": "pṛṣṭāḥ svapnaṃ dvijātayaḥ //2.49/",
  "GK21brkas_pu:579": "mama siṃhāsanasthasya /",
  "GK21brkas_pu:580": "sthito mūrdhni vihaṃgamaḥ /",
  "GK21brkas_pu:581": "vicitraiḥ saptabhiḥ pakṣaiḥ /",
  "GK21brkas_pu:582": "ko 'sau vyākriyatām iti //2.50/",
  "GK21brkas_pu:583": "teṣu nirvacaneṣv eko /",
  "GK21brkas_pu:584": "dvijaḥ śāṇḍilyanāmakaḥ /",
  "GK21brkas_pu:585": "sakampavacano 'vocan /",
  "GK21brkas_pu:586": "nīcai.ś cañcalabhīrukaḥ //2.51/",
  "GK21brkas_pu:587": "rājñā svapnaphalaṃ pṛṣṭāḥ /",
  "GK21brkas_pu:588": "kiṃ tūṣṇīm āstha kathyatām /",
  "GK21brkas_pu:589": "trasyadbhiḥ paruṣād vāpi /",
  "GK21brkas_pu:590": "mādṛk kasmān na yujyatām //2.52/",
  "GK21brkas_pu:591": "aniṣṭam api vaktavyaṃ /",
  "GK21brkas_pu:592": "svanuṣṭhānapratikriyam /",
  "GK21brkas_pu:593": "duṣkarapratikāre tu /",
  "GK21brkas_pu:594": "yuktam ittham udāsitum //2.53/",
  "GK21brkas_pu:595": "iti śrutvā mahāsenaḥ /",
  "GK21brkas_pu:596": "saṃśayāmṛṣṭamānasaḥ /",
  "GK21brkas_pu:597": "śāṇḍilyam idam aprākṣīd /",
  "GK21brkas_pu:598": "vivakṣuṃ sphuritādharam //2.54/",
  "GK21brkas_pu:599": "brahman kathaya viśrabdham /",
  "GK21brkas_pu:600": "anujñāto dvijair api /",
  "GK21brkas_pu:601": "yasmāt vyāhartum ārabdhaḥ /",
  "GK21brkas_pu:602": "pratiṣiddho na kenacit //2.55/",
  "GK21brkas_pu:603": "ity uktaḥ kṣitipālena /",
  "GK21brkas_pu:604": "vyāhartum upacakrame /",
  "GK21brkas_pu:605": "ahitādi hitāntaṃ ca /",
  "GK21brkas_pu:606": "śrūyatāṃ deva mā kupaḥ //2.56/",
  "GK21brkas_pu:607": "yo 'sau saptacchadaḥ pakṣī /",
  "GK21brkas_pu:608": "so 'śanir duḥśravadhvaniḥ /",
  "GK21brkas_pu:609": "sapta pakṣās tu ye tasya /",
  "GK21brkas_pu:610": "sapta pakṣān nibodha tān //2.57/",
  "GK21brkas_pu:611": "sarvathā vistareṇālam /",
  "GK21brkas_pu:612": "alaṃ siṃhāsanena te /",
  "GK21brkas_pu:613": "kaścid āropyatām etad /",
  "GK21brkas_pu:614": "yasya necchasi jīvitam //2.58/",
  "GK21brkas_pu:615": "kañcid adyedam ārūḍham /",
  "GK21brkas_pu:616": "ardhamāseṣu saptāsu /",
  "GK21brkas_pu:617": "atīteṣv aśanir hanti /",
  "GK21brkas_pu:618": "patitvā mūrdhani dhruvam //2.59/",
  "GK21brkas_pu:619": "iti śrutvā sphuratkrodhaḥ /",
  "GK21brkas_pu:620": "prabhūr bharatarohakam /",
  "GK21brkas_pu:621": "akṣiṇī mukharasyāsya /",
  "GK21brkas_pu:622": "khanyetām ity acodayat //2.60/",
  "GK21brkas_pu:623": "yathājñāpayasīty uktvā /",
  "GK21brkas_pu:624": "badhnan parikaraṃ dvijān /",
  "GK21brkas_pu:625": "mantrī sākṣinikocena /",
  "GK21brkas_pu:626": "grāhyavākyān asūcayat //2.61/",
  "GK21brkas_pu:627": "mṛdupūrvaṃ tato viprā- /",
  "GK21brkas_pu:628": "mahīpālam abodhayan /",
  "GK21brkas_pu:629": "deva nonmattavākyāni /",
  "GK21brkas_pu:630": "gṛhyante paṭubuddhibhiḥ //2.62/",
  "GK21brkas_pu:631": "na ca kevalam unmatto /",
  "GK21brkas_pu:632": "brāhmaṇaś caiṣa mūḍhakaḥ /",
  "GK21brkas_pu:633": "tenāpi nayanoddhāraṃ /",
  "GK21brkas_pu:634": "naiva nigraham arhati //2.63/",
  "GK21brkas_pu:635": "kiṃ tu tāvad ayaṃ baddhaḥ /",
  "GK21brkas_pu:636": "sthāpyatāṃ vidhavāsutaḥ /",
  "GK21brkas_pu:637": "pakṣāḥ sapta gatā- yāvat /",
  "GK21brkas_pu:638": "tataḥ prāpsyati nigraham //2.64/",
  "GK21brkas_pu:639": "siṃhāsanam api kṣipram /",
  "GK21brkas_pu:640": "ārohatu narādhipaḥ /",
  "GK21brkas_pu:641": "lagne 'sminn eva sauvarṇaḥ /",
  "GK21brkas_pu:642": "parīkṣārthaṃ dvijanmanaḥ //2.65/",
  "GK21brkas_pu:643": "yadi satyaiva vāg asya /",
  "GK21brkas_pu:644": "tataḥ satkāram āpsyati /",
  "GK21brkas_pu:645": "viparyaye khalīkāraṃ /",
  "GK21brkas_pu:646": "manvādiparibhāṣitam //2.66/",
  "GK21brkas_pu:647": "devo 'pi divasān etān /",
  "GK21brkas_pu:648": "vidbhiḥ brāhmaṇaiḥ saha /",
  "GK21brkas_pu:649": "kurvadbhiḥ śāntikarmāṇi /",
  "GK21brkas_pu:650": "mahākālaṃ niṣevatām //2.67/",
  "GK21brkas_pu:651": "iti śrutvā dvijātibhyo /",
  "GK21brkas_pu:652": "yuktam ity avadhārya ca /",
  "GK21brkas_pu:653": "bandhayitvā ca śāṇḍilyaṃ /",
  "GK21brkas_pu:654": "mahākālaṃ yayau nṛpaḥ //2.68/",
  "GK21brkas_pu:655": "tatra sapta sthitaḥ pakṣān /",
  "GK21brkas_pu:656": "apaśyad divase 'ntime /",
  "GK21brkas_pu:657": "madhyaṃdine payodālīm /",
  "GK21brkas_pu:658": "unnamantīṃ raviṃ prati //2.69/",
  "GK21brkas_pu:659": "atha sā kṣaṇamātreṇa /",
  "GK21brkas_pu:660": "vyāptānantadigantarā /",
  "GK21brkas_pu:661": "nīlakaṇṭhagalacchāyā /",
  "GK21brkas_pu:662": "pravṛṣṭā vṛṣṭim aśmanām //2.70/",
  "GK21brkas_pu:663": "caṇḍaṃ caṭacaṭāghoṣam /",
  "GK21brkas_pu:664": "udghoṣyāśanir utkaṭaḥ /",
  "GK21brkas_pu:665": "rājapratikṛtiṃ piṣṭvā /",
  "GK21brkas_pu:666": "tatraivāntardadhe tataḥ //2.71/",
  "GK21brkas_pu:667": "atha śāṇḍilyam āhvāyya /",
  "GK21brkas_pu:668": "kṛtvā vigatabandhanam /",
  "GK21brkas_pu:669": "kṣamayitvā ca vipulaiḥ /",
  "GK21brkas_pu:670": "saṃpradānair atoṣayat //2.72/",
  "GK21brkas_pu:671": "rājñā cāsya kṛtaṃ nāma /",
  "GK21brkas_pu:672": "tac ca loke pratiṣṭhitam /",
  "GK21brkas_pu:673": "so 'yaṃ mukharaśāṇḍilyaḥ /",
  "GK21brkas_pu:674": "siddhādeśo 'nuyujyatām //2.73/",
  "GK21brkas_pu:675": "tena cāhūya pṛṣṭena /",
  "GK21brkas_pu:676": "niḥśaṅkena niveditam /",
  "GK21brkas_pu:677": "śṛṇu rājan na kopaṃ ca /",
  "GK21brkas_pu:678": "pitṛvat kartum arhasi //2.74/",
  "GK21brkas_pu:679": "yo 'sau vanyo gajaḥ so 'nyo /",
  "GK21brkas_pu:680": "rājā rājann upāgataḥ /",
  "GK21brkas_pu:681": "bhavadīyo bhavān eva /",
  "GK21brkas_pu:682": "sarvathā śrūyatām idam //2.75/",
  "GK21brkas_pu:683": "tvam anyena mahīpāla /",
  "GK21brkas_pu:684": "mahīpālena rājyataḥ /",
  "GK21brkas_pu:685": "svataḥ pracyāvitas tasmād /",
  "GK21brkas_pu:686": "yuktam āsthīyatām iti //2.76/",
  "GK21brkas_pu:687": "iti śrutvā mahīpāle /",
  "GK21brkas_pu:688": "viṣādānatamūrdhani /",
  "GK21brkas_pu:689": "śanair mukharaśāṇḍilya /",
  "GK21brkas_pu:690": "pramukhā- niryayur dvijāḥ //2.77/",
  "GK21brkas_pu:691": "mantrimātrasahāyas tu /",
  "GK21brkas_pu:692": "rājā kṛtvā avaguṇṭhanam /",
  "GK21brkas_pu:693": "kaḥ syād rājeti cintāvān /",
  "GK21brkas_pu:694": "niṣasāda nṛpāsane //2.78/",
  "GK21brkas_pu:695": "siddhādeśasya tu vacaḥ /",
  "GK21brkas_pu:696": "śraddadhānaḥ surohakaḥ /",
  "GK21brkas_pu:697": "viṣādād dīnayā vācā /",
  "GK21brkas_pu:698": "mahīpālam abhāṣata //2.79/",
  "GK21brkas_pu:699": "mahāsenena duḥsvapnaḥ /",
  "GK21brkas_pu:700": "sa yathā vañcitas tathā /",
  "GK21brkas_pu:701": "vañcaya tvam api kṣipram /",
  "GK21brkas_pu:702": "atyāsannaphalo hy asau //2.80/",
  "GK21brkas_pu:703": "tiryagyonigataḥ kaścid /",
  "GK21brkas_pu:704": "adhyāstāṃ pārthivāsanam /",
  "GK21brkas_pu:705": "devo 'pi divasān kāṃcid /",
  "GK21brkas_pu:706": "vanavāsī bhavatv iti //2.81/",
  "GK21brkas_pu:707": "tuṣṇībhūtaṃ tu rājānam /",
  "GK21brkas_pu:708": "eva bruvati mantriṇi /",
  "GK21brkas_pu:709": "gopālatanayas tatra /",
  "GK21brkas_pu:710": "viveśāvantivardhanaḥ //2.82/",
  "GK21brkas_pu:711": "tasya saṃkrīḍamānasya /",
  "GK21brkas_pu:712": "dūram utpatya kandukaḥ /",
  "GK21brkas_pu:713": "nipatyotpatya ca punaḥ /",
  "GK21brkas_pu:714": "siṃhāsanatalaṃ gataḥ //2.83/",
  "GK21brkas_pu:715": "avantivardhanayaśā /",
  "GK21brkas_pu:716": "bhagini tena coditā /",
  "GK21brkas_pu:717": "siṃhāsanatalād eva /",
  "GK21brkas_pu:718": "kandukaḥ kṛṣyatām iti //2.84/",
  "GK21brkas_pu:719": "tayoktaṃ svayam eva tvaṃ /",
  "GK21brkas_pu:720": "kiṃ na karṣasi kandukam /",
  "GK21brkas_pu:721": "kiṃ cāhaṃ bhavataḥ praiṣyā /",
  "GK21brkas_pu:722": "yenādiśasi mām iti //2.85/",
  "GK21brkas_pu:723": "tataḥ paśyeti tām uktvā /",
  "GK21brkas_pu:724": "tad utkṣipya nṛpāsanam /",
  "GK21brkas_pu:725": "avantivardhano 'nyatra /",
  "GK21brkas_pu:726": "sthāpayām āsa nirvyathaḥ //2.86/",
  "GK21brkas_pu:727": "sa tu kandukam ādātum /",
  "GK21brkas_pu:728": "ārabdhaś ca nṛpeṇa tu /",
  "GK21brkas_pu:729": "siṃhāsanād avaplutya /",
  "GK21brkas_pu:730": "pariṣvaktas trapānataḥ //2.87/",
  "GK21brkas_pu:731": "athānantaram āhūya /",
  "GK21brkas_pu:732": "rājā prakṛtimaṇḍalam /",
  "GK21brkas_pu:733": "uvāca rājaputro 'yam /",
  "GK21brkas_pu:734": "adya rajye 'bhiṣicyatām //2.88/",
  "GK21brkas_pu:735": "yuṣmatsamakṣam ukto /",
  "GK21brkas_pu:736": "ahaṃ bhrātrā jyeṣṭhena gacchatā /",
  "GK21brkas_pu:737": "avantivardhanaṃ putraṃ /",
  "GK21brkas_pu:738": "matprītyā pālayer iti //2.89/",
  "GK21brkas_pu:739": "tadādeśāt sutatvāc ca /",
  "GK21brkas_pu:740": "so 'yaṃ saṃvardhito 'dhunā /",
  "GK21brkas_pu:741": "pitryam āsanam adhyāstāṃ /",
  "GK21brkas_pu:742": "nyāsaṃ pratyarpitaṃ mayā //2.90/",
  "GK21brkas_pu:743": "athāsmin saṃkaṭe kārye /",
  "GK21brkas_pu:744": "pālakena pradarśite /",
  "GK21brkas_pu:745": "sabhāyām ānatāṅgāyāṃ /",
  "GK21brkas_pu:746": "na kaścid kiṃcid uktavān //2.91/",
  "GK21brkas_pu:747": "tato dharmārthakāmānāṃ /",
  "GK21brkas_pu:748": "mātrām ākhyāya pālakaḥ /",
  "GK21brkas_pu:749": "putram āropayām āsa /",
  "GK21brkas_pu:750": "siṃhāsanam avantiyam //2.92/",
  "GK21brkas_pu:751": "kṛṣṇājināmbaradharaḥ kṛtakeśanāśaḥ /",
  "GK21brkas_pu:752": "skandhāvasaktakarako nṛpatiḥ purāṇaḥ /",
  "GK21brkas_pu:753": "adhyāsita munivaraiḥ saha kāśyapena /",
  "GK21brkas_pu:754": "mandaspṛho 'sitagiriṃ tapase jagāma //2.93/",
  "GK21brkas_pu:755": "athāvantiṣu jantūnāṃ /",
  "GK21brkas_pu:756": "kṣudrāṇām api kenacit /",
  "GK21brkas_pu:757": "janyate sma na saṃtāpaḥ /",
  "GK21brkas_pu:758": "pārthive 'vantivardhane //3.1/",
  "GK21brkas_pu:759": "evaṃ bahuṣu yāteṣu /",
  "GK21brkas_pu:760": "vāsareṣu mahīpatiḥ /",
  "GK21brkas_pu:761": "kadācid vāhayitvāśvān /",
  "GK21brkas_pu:762": "nivṛtto dṛṣṭavān kvacit //3.2/",
  "GK21brkas_pu:763": "tamālālambidolāntar /",
  "GK21brkas_pu:764": "vilasantīṃ kumārikām /",
  "GK21brkas_pu:765": "kālindīhradasaṃkrāntāṃ /",
  "GK21brkas_pu:766": "lolām indukalām iva //3.3/",
  "GK21brkas_pu:767": "uttarīyāntasaṃsaktam /",
  "GK21brkas_pu:768": "ākarṣantīṃ śikhaṇḍakam /",
  "GK21brkas_pu:769": "nirmucyamānanirmokaṃ /",
  "GK21brkas_pu:770": "bhogaṃ bhogavadhūm iva //3.4/",
  "GK21brkas_pu:771": "dṛśyamānas tayā rājā /",
  "GK21brkas_pu:772": "tāṃ ca paśyan punaḥ punaḥ /",
  "GK21brkas_pu:773": "āvṛto hayaśālābhiḥ /",
  "GK21brkas_pu:774": "svaṃ viveśa niveśanam //3.5/",
  "GK21brkas_pu:775": "tatra saṃkṣiptam āsevya /",
  "GK21brkas_pu:776": "majjanādi rahogataḥ /",
  "GK21brkas_pu:777": "dolāyamānahṛdayo /",
  "GK21brkas_pu:778": "dolām eva vyacintayat //3.6/",
  "GK21brkas_pu:779": "mandāśanābhilāṣasya /",
  "GK21brkas_pu:780": "mandanidrasya bhūpateḥ /",
  "GK21brkas_pu:781": "mandadharmārthacintasya /",
  "GK21brkas_pu:782": "divasāḥ katicid gatāḥ //3.7/",
  "GK21brkas_pu:783": "kadācid atha velāyāṃ /",
  "GK21brkas_pu:784": "mandaraśmau divākṛti /",
  "GK21brkas_pu:785": "kṣubhitānām ivāśrauṣīt /",
  "GK21brkas_pu:786": "sa nirghoṣam udanvatām //3.8/",
  "GK21brkas_pu:787": "didṛkṣuḥ kāraṇaṃ tasya /",
  "GK21brkas_pu:788": "samudbhūtakutūhale /",
  "GK21brkas_pu:789": "prāsādatalam arohad /",
  "GK21brkas_pu:790": "antaḥpuracarāvṛtaḥ //3.9/",
  "GK21brkas_pu:791": "nṛmātaṅgaturaṃgoṣṭra /",
  "GK21brkas_pu:792": "gavājaiḍakarāsabhān /",
  "GK21brkas_pu:793": "saṃpramardantam adrākṣīn /",
  "GK21brkas_pu:794": "mātaṅgaṃ saṃghamardanam //3.10/",
  "GK21brkas_pu:795": "unmūlitamahāvṛkṣaś /",
  "GK21brkas_pu:796": "cūrṇitaprāṃśumaṃdiraḥ /",
  "GK21brkas_pu:797": "bhṛṅgamālāparīvāraḥ /",
  "GK21brkas_pu:798": "sa yayau prati pakṣaṇam //3.11/",
  "GK21brkas_pu:799": "pānaprasaktamātaṅga /",
  "GK21brkas_pu:800": "maṇḍalaprahitekṣaṇam /",
  "GK21brkas_pu:801": "mātaṅgarājam adrākṣīn /",
  "GK21brkas_pu:802": "mātaṅgagrāmaṇīs tataḥ //3.12/",
  "GK21brkas_pu:803": "ādideśa samīpasthāṃ /",
  "GK21brkas_pu:804": "kanyakām avilambitam /",
  "GK21brkas_pu:805": "hastikīṭo 'yam uddāmo /",
  "GK21brkas_pu:806": "durdānto damyatām iti //3.13/",
  "GK21brkas_pu:807": "karāmbhoruhasaṃsparśa /",
  "GK21brkas_pu:808": "subhagenātha sāmbhasā /",
  "GK21brkas_pu:809": "ārāt siṣeca kariṇaṃ /",
  "GK21brkas_pu:810": "kare kuñcitapuṣkare //3.14/",
  "GK21brkas_pu:811": "atha saṃrambhasaṃhārāt /",
  "GK21brkas_pu:812": "saṃvellitakaraḥ karī /",
  "GK21brkas_pu:813": "vavande caraṇau tasyāḥ /",
  "GK21brkas_pu:814": "saṃspṛśya śirasā mahīm //3.15/",
  "GK21brkas_pu:815": "tām avantipatir dṛṣṭvā /",
  "GK21brkas_pu:816": "dṛṣṭapūrvāṃ tathāgatām /",
  "GK21brkas_pu:817": "citrīyamāṇahṛdayaś /",
  "GK21brkas_pu:818": "cintayām āsa cetasā //3.16/",
  "GK21brkas_pu:819": "kiṃ citraṃ yad ayaṃ nāgaḥ /",
  "GK21brkas_pu:820": "saharāgaḥ sacetanaḥ /",
  "GK21brkas_pu:821": "vaśīkṛtaḥ śarīriṇyā /",
  "GK21brkas_pu:822": "vaśīkaraṇavidyayā //3.17/",
  "GK21brkas_pu:823": "iyaṃ hi vītarāgādīn /",
  "GK21brkas_pu:824": "munīn api nirīkṣitā /",
  "GK21brkas_pu:825": "vaśīkuryād viśantī ca /",
  "GK21brkas_pu:826": "calayed acalān api //3.18/",
  "GK21brkas_pu:827": "athendrāyudharāgeṇa /",
  "GK21brkas_pu:828": "sottarīyeṇa dantayoḥ /",
  "GK21brkas_pu:829": "baddhāṃ dolām adhiṣṭhāya /",
  "GK21brkas_pu:830": "nāgaṃ yāhīty acodayat //3.19/",
  "GK21brkas_pu:831": "tato mandatarābhyāsaiś /",
  "GK21brkas_pu:832": "caraṇaiḥ saṃghamardanaḥ /",
  "GK21brkas_pu:833": "abhistambham agād vīta /",
  "GK21brkas_pu:834": "bhayapaurajanāvṛtaḥ //3.20/",
  "GK21brkas_pu:835": "tayoktam ātapaś caṇḍaḥ /",
  "GK21brkas_pu:836": "saṃtāpayati mām iti /",
  "GK21brkas_pu:837": "aśokapallavaiś chāyām /",
  "GK21brkas_pu:838": "atha tasyāś cakāra saḥ //3.21/",
  "GK21brkas_pu:839": "bandhayitvā gajaṃ stambhe /",
  "GK21brkas_pu:840": "prāsādatalavartinam /",
  "GK21brkas_pu:841": "vanditvā ca mahīpālaṃ /",
  "GK21brkas_pu:842": "mātaṅgī pakṣaṇaṃ yayau //3.22/",
  "GK21brkas_pu:843": "mātaṅgīvandanāpūtam /",
  "GK21brkas_pu:844": "ātmānaṃ prekṣya pārthivaḥ /",
  "GK21brkas_pu:845": "keyaṃ kasya kuto veti /",
  "GK21brkas_pu:846": "pṛcchati sma surohakam //3.23/",
  "GK21brkas_pu:847": "sa tasmai kathayām āsa /",
  "GK21brkas_pu:848": "deva na jñāyate kutaḥ /",
  "GK21brkas_pu:849": "sahasaivedam āyātaṃ /",
  "GK21brkas_pu:850": "parun mātaṅgapakṣaṇam //3.24/",
  "GK21brkas_pu:851": "ṛddhimanto 'tra mātaṅgās /",
  "GK21brkas_pu:852": "teṣām utpalahastakaḥ /",
  "GK21brkas_pu:853": "grāmaṇīs tasya kanyeyaṃ /",
  "GK21brkas_pu:854": "sutā surasamañjarī //3.25/",
  "GK21brkas_pu:855": "iti śrutvā praviśyāntar /",
  "GK21brkas_pu:856": "dhyāyan surasamañjarīm /",
  "GK21brkas_pu:857": "svadehaṃ yāpayām āsa /",
  "GK21brkas_pu:858": "pittajvaracikitsitaiḥ //3.26/",
  "GK21brkas_pu:859": "surohakas tu taṃ dṛṣṭvā /",
  "GK21brkas_pu:860": "mātaṅgīdūṣitāśayam /",
  "GK21brkas_pu:861": "ākhyad aṅgāravatyai sa /",
  "GK21brkas_pu:862": "tannaptur vṛttam īdṛśam //3.27/",
  "GK21brkas_pu:863": "sā tu sthitvā kṣaṇaṃ tūṣṇīṃ /",
  "GK21brkas_pu:864": "vicārastimitekṣaṇā /",
  "GK21brkas_pu:865": "smitāpagamitatrāsaṃ /",
  "GK21brkas_pu:866": "surohakam abhāṣata //3.28/",
  "GK21brkas_pu:867": "mātaṅgarūpadhāriṇyo /",
  "GK21brkas_pu:868": "yathānyā- divyayoṣitaḥ /",
  "GK21brkas_pu:869": "tatheyam api kenāpi /",
  "GK21brkas_pu:870": "nimittenāgatā mahīm //3.29/",
  "GK21brkas_pu:871": "kva saṃghamardano vyālaḥ /",
  "GK21brkas_pu:872": "kva ca taddantalambanam /",
  "GK21brkas_pu:873": "vyāpāro 'yam adivyasya /",
  "GK21brkas_pu:874": "prekṣitaḥ kena kasyacit //3.30/",
  "GK21brkas_pu:875": "atha vālaṃ vimarśena /",
  "GK21brkas_pu:876": "svayaṃ sabandhino gṛham /",
  "GK21brkas_pu:877": "kanyāṃ varayituṃ yāmi /",
  "GK21brkas_pu:878": "nātmatulyāsti dūtikā //3.31/",
  "GK21brkas_pu:879": "sātha pravahaṇārūḍhā /",
  "GK21brkas_pu:880": "vṛddhaviprapuraḥsarā /",
  "GK21brkas_pu:881": "gatvā pakkaṇamadhyasthaṃ /",
  "GK21brkas_pu:882": "dadarśotpalahastakam //3.32/",
  "GK21brkas_pu:883": "dūrād eva sa dṛṣṭvā tām /",
  "GK21brkas_pu:884": "āttakarkaraveṇukaḥ /",
  "GK21brkas_pu:885": "saha mātaṅgasaṃghena /",
  "GK21brkas_pu:886": "vavande dūram utsṛtaḥ //3.33/",
  "GK21brkas_pu:887": "athāṅgāravatī yānād /",
  "GK21brkas_pu:888": "avatīrṇā tam abravīt /",
  "GK21brkas_pu:889": "ahaṃ tvāṃ draṣṭum āyātā /",
  "GK21brkas_pu:890": "tvam apy eṣa palāyase //3.34/",
  "GK21brkas_pu:891": "kāryaṃ me mahad āsannam /",
  "GK21brkas_pu:892": "ādhīnaṃ cāpi tat tvayi /",
  "GK21brkas_pu:893": "dūrotsaraṇam utsṛjya /",
  "GK21brkas_pu:894": "tena ḍhaukasva mām iti //3.35/",
  "GK21brkas_pu:895": "tam utsāritamātaṅgaṃ /",
  "GK21brkas_pu:896": "sāsannāsīnam abravīt /",
  "GK21brkas_pu:897": "mannaptre dīyatāṃ rājñe /",
  "GK21brkas_pu:898": "rājñī surasamañjarī //3.36/",
  "GK21brkas_pu:899": "cāṇḍālīsparśanaṃ rājā /",
  "GK21brkas_pu:900": "nārhatīty evamādibhiḥ /",
  "GK21brkas_pu:901": "na ca grāmeyakālāpais /",
  "GK21brkas_pu:902": "tvaṃ māṃ bādhitum arhasi //3.37/",
  "GK21brkas_pu:903": "yaś ca divyābhimānas te /",
  "GK21brkas_pu:904": "tatrāpīdaṃ mamottaram /",
  "GK21brkas_pu:905": "mamāpi bhadra dauhitraś /",
  "GK21brkas_pu:906": "cakravartī bhavādṛśām //3.38/",
  "GK21brkas_pu:907": "ity aṅgāravatīvākyam /",
  "GK21brkas_pu:908": "ākarṇyotpalahastakaḥ /",
  "GK21brkas_pu:909": "anuktottara evāsyai /",
  "GK21brkas_pu:910": "tatheti pratipannavān //3.39/",
  "GK21brkas_pu:911": "atha pracchannam āropya /",
  "GK21brkas_pu:912": "yugyaṃ surasamañjarīm /",
  "GK21brkas_pu:913": "mṛtasaṃjīvinī naptūr /",
  "GK21brkas_pu:914": "asāv oṣadhim ānayat //3.40/",
  "GK21brkas_pu:915": "pariṇīya tu mātaṅgīm /",
  "GK21brkas_pu:916": "antar antaḥpurād bahiḥ /",
  "GK21brkas_pu:917": "sa buddhyāpi na yāti sma /",
  "GK21brkas_pu:918": "pratyakṣam api tāṃ smaran //3.41/",
  "GK21brkas_pu:919": "iyam evāsti tattvena /",
  "GK21brkas_pu:920": "mithyānyad iti cintayan /",
  "GK21brkas_pu:921": "gandharvanagarākāraṃ /",
  "GK21brkas_pu:922": "sa saṃsāram amanyata //3.42/",
  "GK21brkas_pu:923": "gamayan divasān evam /",
  "GK21brkas_pu:924": "ekadā saha kāntayā /",
  "GK21brkas_pu:925": "sa prāsādagato 'paśyat /",
  "GK21brkas_pu:926": "pakṣaṇaṃ nirjanaṃgamam //3.43/",
  "GK21brkas_pu:927": "taṃ ca dṛṣṭvā triyāmānte /",
  "GK21brkas_pu:928": "mandaṃ surasamañjarī /",
  "GK21brkas_pu:929": "krandantī parimṛjyāśrum /",
  "GK21brkas_pu:930": "anuyukteti bhūbhṛtā //3.44/",
  "GK21brkas_pu:931": "kiṃ śūnyaṃ pakkaṇaṃ dṛṣṭvā /",
  "GK21brkas_pu:932": "rudyate sundari tvayā /",
  "GK21brkas_pu:933": "utānyad asti duḥkhasya /",
  "GK21brkas_pu:934": "kāraṇaṃ kathyatām iti //3.45/",
  "GK21brkas_pu:935": "sābravīt kiṃ mamādyāpi /",
  "GK21brkas_pu:936": "pakkaṇena bavadgateḥ /",
  "GK21brkas_pu:937": "kiṃ tu kāraṇam asty anyad /",
  "GK21brkas_pu:938": "bhīṣaṇaṃ tan niśāmyatām //3.46/",
  "GK21brkas_pu:939": "siddhamātaṅgavidyo 'yaṃ /",
  "GK21brkas_pu:940": "pitā mama maharddhikaḥ /",
  "GK21brkas_pu:941": "saptavarṇapure pūrvaṃ /",
  "GK21brkas_pu:942": "vāyumukte pure 'vasat //3.47/",
  "GK21brkas_pu:943": "tatra kālaḥ śvapāko 'sti /",
  "GK21brkas_pu:944": "vidyādharagaṇādhamaḥ /",
  "GK21brkas_pu:945": "ipphako nāma tasyaiva /",
  "GK21brkas_pu:946": "pitrāhaṃ ca pratiśrutā //3.48/",
  "GK21brkas_pu:947": "tātasya viyatāyātaḥ /",
  "GK21brkas_pu:948": "kadācid atha mārutaḥ /",
  "GK21brkas_pu:949": "rajaḥpiśaṅgabhṛṅgālīm /",
  "GK21brkas_pu:950": "aharat kusumasrajam //3.49/",
  "GK21brkas_pu:951": "sā tu saṃdhyām upāsīnaṃ /",
  "GK21brkas_pu:952": "gaṅgārodhasi nāradam /",
  "GK21brkas_pu:953": "sthāṇusthiraṃ bhujaṃgīva /",
  "GK21brkas_pu:954": "vilolā paryaveṣṭayat //3.50/",
  "GK21brkas_pu:955": "vyutthitaś ca samādhes taṃ /",
  "GK21brkas_pu:956": "dṛṣṭvā lohitalocanaḥ /",
  "GK21brkas_pu:957": "nāradaś caṇḍakopatvād /",
  "GK21brkas_pu:958": "uccair idam abhāṣata //3.51/",
  "GK21brkas_pu:959": "śarīropahatā mālā /",
  "GK21brkas_pu:960": "yeneyaṃ mālabhāriṇā /",
  "GK21brkas_pu:961": "kṣiptā mayi manuṣyeṣu /",
  "GK21brkas_pu:962": "caṇḍālaḥ sa bhavatv iti //3.52/",
  "GK21brkas_pu:963": "so 'tha śāpopataptena /",
  "GK21brkas_pu:964": "pitrā vijñāpito mama /",
  "GK21brkas_pu:965": "tīvrasya brahmaśāpasya /",
  "GK21brkas_pu:966": "pratīkāro bhavatv iti //3.53/",
  "GK21brkas_pu:967": "atha kṛpāmbuśamita /",
  "GK21brkas_pu:968": "krodhajvālākadambakaḥ /",
  "GK21brkas_pu:969": "nāradāgnir uvācedaṃ /",
  "GK21brkas_pu:970": "mlānam utpalahastakam //3.54/",
  "GK21brkas_pu:971": "na śakyaḥ pratisaṃhartuṃ /",
  "GK21brkas_pu:972": "śāpavahnir mayāpy ayam /",
  "GK21brkas_pu:973": "utsṛṣṭaḥ kṛtapuṅkhena /",
  "GK21brkas_pu:974": "dhānuṣkeṇeva sāyakaḥ //3.55/",
  "GK21brkas_pu:975": "kiṃ tv anicchāśamāḥ śāpāḥ /",
  "GK21brkas_pu:976": "prājñair abhimukhā- gatāḥ /",
  "GK21brkas_pu:977": "svalpenāpi hi vañcyante /",
  "GK21brkas_pu:978": "tena tvam api vañcaya //3.56/",
  "GK21brkas_pu:979": "pariṇeṣyati gaupālir /",
  "GK21brkas_pu:980": "bhavatas tanayāṃ yadā /",
  "GK21brkas_pu:981": "tadā tvaṃ dāruṇād asmād /",
  "GK21brkas_pu:982": "asmacchāpād vimokṣyase //3.57/",
  "GK21brkas_pu:983": "iti śāpe varaṃ labdhvā /",
  "GK21brkas_pu:984": "vayaṃ tvatpādapālitāḥ /",
  "GK21brkas_pu:985": "uṣitā- varjitā- duḥkair /",
  "GK21brkas_pu:986": "ahorātrasamāṃ samām //3.58/",
  "GK21brkas_pu:987": "sāhaṃ muneḥ prasādena /",
  "GK21brkas_pu:988": "jātā tvatpādapālikā /",
  "GK21brkas_pu:989": "tenāpi śāntaśāpena /",
  "GK21brkas_pu:990": "svargād asmān nirākṛtā //3.59/",
  "GK21brkas_pu:991": "sa kadācid ito dṛṣṭvā /",
  "GK21brkas_pu:992": "gatam utpalahastakam /",
  "GK21brkas_pu:993": "matkṛte tvām api krūra /",
  "GK21brkas_pu:994": "ipphakaḥ pīḍayed iti //3.60/",
  "GK21brkas_pu:995": "nirmātaṅgam idaṃ dṛṣṭvā /",
  "GK21brkas_pu:996": "mayā pitṛniveśanam /",
  "GK21brkas_pu:997": "caṇḍālabhayaśaṅkinyā /",
  "GK21brkas_pu:998": "ruditaṃ niḥsahāyayā //3.61/",
  "GK21brkas_pu:999": "asti cātrāpi sukara /",
  "GK21brkas_pu:1000": "upāyaḥ sa tu duṣkaraḥ /",
  "GK21brkas_pu:1001": "mahārājasya sādhyatvāt /",
  "GK21brkas_pu:1002": "pratikūlo hi pārthivaḥ //3.62/",
  "GK21brkas_pu:1003": "yadi vijñāpayantīṃ maṃ /",
  "GK21brkas_pu:1004": "nānyathā vaktum iṣyasi /",
  "GK21brkas_pu:1005": "tato vijñāpayiṣyāmi /",
  "GK21brkas_pu:1006": "kartavye tu bhavān prabhuḥ //3.63/",
  "GK21brkas_pu:1007": "athoktaṃ janarājena /",
  "GK21brkas_pu:1008": "yad icchasi tad ucyatām /",
  "GK21brkas_pu:1009": "muktvānyastrīkathāṃ bhīru /",
  "GK21brkas_pu:1010": "sarvaṃ saṃpādayāmi te //3.64/",
  "GK21brkas_pu:1011": "athānandajanetrāmbu /",
  "GK21brkas_pu:1012": "siktānanapayodharā /",
  "GK21brkas_pu:1013": "atiprasāda ity uktvā /",
  "GK21brkas_pu:1014": "abravīt surasamañjarī //3.65/",
  "GK21brkas_pu:1015": "vidyādharādirājena /",
  "GK21brkas_pu:1016": "vyavasthā sthāpitā yathā /",
  "GK21brkas_pu:1017": "hiṃsitavyaḥ sadoṣo 'pi /",
  "GK21brkas_pu:1018": "na antaḥpuragato nṛpaḥ //3.66/",
  "GK21brkas_pu:1019": "itīdaṃ nṛpatiḥ śrutvā /",
  "GK21brkas_pu:1020": "tām uvāca kṛtasmitaḥ /",
  "GK21brkas_pu:1021": "anugrahe 'pi yācñeti /",
  "GK21brkas_pu:1022": "yad idaṃ tad idaṃ nanu //3.67/",
  "GK21brkas_pu:1023": "tataś cārabhya divasād /",
  "GK21brkas_pu:1024": "aharniśam avantipaḥ /",
  "GK21brkas_pu:1025": "amāvāsyāṃ śaśīvāsīj /",
  "GK21brkas_pu:1026": "janadurlabhadarśanaḥ //3.68/",
  "GK21brkas_pu:1027": "kadācid atha niryāntīṃ /",
  "GK21brkas_pu:1028": "purīm udakadānakam /",
  "GK21brkas_pu:1029": "śrutvā harmyāvalīśeṣāṃ /",
  "GK21brkas_pu:1030": "rājāpy āsīt samutsukaḥ //3.69/",
  "GK21brkas_pu:1031": "śaiśavaprāptarājyatvād /",
  "GK21brkas_pu:1032": "indriyānītamānasaḥ /",
  "GK21brkas_pu:1033": "tadālpadarśī samayaṃ /",
  "GK21brkas_pu:1034": "visasmāra sa taṃ tataḥ //3.70/",
  "GK21brkas_pu:1035": "prasuptām eva dayitām /",
  "GK21brkas_pu:1036": "āropya śibikāṃ niśi /",
  "GK21brkas_pu:1037": "taṭaṃ śivataḍāgasya /",
  "GK21brkas_pu:1038": "citravṛttāntam ānayat //3.71/",
  "GK21brkas_pu:1039": "tatas tan makarākīrṇaṃ /",
  "GK21brkas_pu:1040": "poteneva mahārṇavam /",
  "GK21brkas_pu:1041": "plavena vyacarat sārdhaṃ /",
  "GK21brkas_pu:1042": "bhāryayā vītanidrayā //3.72/",
  "GK21brkas_pu:1043": "anujñātāvagāhāṃś ca /",
  "GK21brkas_pu:1044": "paśyan paurakumārakān /",
  "GK21brkas_pu:1045": "so 'paśyad dayitāṃ bhītāṃ /",
  "GK21brkas_pu:1046": "mā bhaiṣīr iti cābravīt //3.73/",
  "GK21brkas_pu:1047": "sāvadat pālitā- yena /",
  "GK21brkas_pu:1048": "prajāḥ sarvā- na bibhyati /",
  "GK21brkas_pu:1049": "tasyaivorasi tiṣṭhantī /",
  "GK21brkas_pu:1050": "bibhemīti na yujyate //3.74/",
  "GK21brkas_pu:1051": "kiṃ tu yātrānubhūteyam /",
  "GK21brkas_pu:1052": "idānīṃ niṣprayojanam /",
  "GK21brkas_pu:1053": "ihāsitam ahaṃ manye /",
  "GK21brkas_pu:1054": "tasmād āvartyatām iti //3.75/",
  "GK21brkas_pu:1055": "yātrāpahṛtacetastvāt /",
  "GK21brkas_pu:1056": "tadvākyam avakarṇayan /",
  "GK21brkas_pu:1057": "sabhāryaṃ baddham ātmānam /",
  "GK21brkas_pu:1058": "aikṣatāvantivardhanaḥ //3.76/",
  "GK21brkas_pu:1059": "krandatām atha paurāṇāṃ /",
  "GK21brkas_pu:1060": "paśyatāṃ cordhvacakṣuṣām /",
  "GK21brkas_pu:1061": "ipphakaḥ sphuritakrodhaḥ /",
  "GK21brkas_pu:1062": "samutkṣipya jahāra tam //3.77/",
  "GK21brkas_pu:1063": "athāṅgāravatīṃ mūḍhāṃ /",
  "GK21brkas_pu:1064": "pautrāpaharaṇaśravāt /",
  "GK21brkas_pu:1065": "hlādayām āsatur vākyaiḥ /",
  "GK21brkas_pu:1066": "sacivau sajalānilaiḥ //3.78/",
  "GK21brkas_pu:1067": "sā tāv uvāca saṃbhrāntā /",
  "GK21brkas_pu:1068": "gatvāsitagiriṃ laghu /",
  "GK21brkas_pu:1069": "pālakaḥ śrāvyatāṃ sūnor /",
  "GK21brkas_pu:1070": "vṛttāntam iti tau gatau //3.79/",
  "GK21brkas_pu:1071": "kāśyapapramukhāṃs tatra /",
  "GK21brkas_pu:1072": "namaskṛtya ca tāpasān /",
  "GK21brkas_pu:1073": "vanditāyācacakṣāte /",
  "GK21brkas_pu:1074": "pālakāya hṛtaṃ sutam //3.80/",
  "GK21brkas_pu:1075": "atha kaṇṭhagataprāṇaṃ /",
  "GK21brkas_pu:1076": "kāśyapaḥ samajīvayat /",
  "GK21brkas_pu:1077": "svantaḥ khalv eṣa vṛttānta /",
  "GK21brkas_pu:1078": "iti vākyāmṛtena tam //3.81/",
  "GK21brkas_pu:1079": "saṃdehaś cen nirīkṣasva /",
  "GK21brkas_pu:1080": "nabhaḥprasthāpitekṣaṇaḥ /",
  "GK21brkas_pu:1081": "āyāntīm eva jānīhi /",
  "GK21brkas_pu:1082": "putravārttāṃ śivām iti //3.82/",
  "GK21brkas_pu:1083": "athāgacchantam aikṣanta /",
  "GK21brkas_pu:1084": "nabhaḥprahitadṛṣṭayaḥ /",
  "GK21brkas_pu:1085": "cakāsadasicarmāṇaṃ /",
  "GK21brkas_pu:1086": "divi divyaṃ tapasvinaḥ //3.83/",
  "GK21brkas_pu:1087": "so 'vatīrya marunmārgād /",
  "GK21brkas_pu:1088": "asvatantrīkṛtepphakaḥ /",
  "GK21brkas_pu:1089": "saha cāvantināthena /",
  "GK21brkas_pu:1090": "kāśyapādīn avandata //3.84/",
  "GK21brkas_pu:1091": "vadhūvanditapāde ca /",
  "GK21brkas_pu:1092": "cetanāvati pālake /",
  "GK21brkas_pu:1093": "vidyādharaḥ kathitavān /",
  "GK21brkas_pu:1094": "vṛttāntaṃ munisaṃnidhau //3.85/",
  "GK21brkas_pu:1095": "naravāhanadattasya /",
  "GK21brkas_pu:1096": "vidyādharapateḥ priyam /",
  "GK21brkas_pu:1097": "māṃ divākaradevākhyaṃ /",
  "GK21brkas_pu:1098": "jānīta paricārakam //3.86/",
  "GK21brkas_pu:1099": "so 'haṃ himavato gacchan /",
  "GK21brkas_pu:1100": "nabhasā malayācalam /",
  "GK21brkas_pu:1101": "upariṣṭād avantīnāṃ /",
  "GK21brkas_pu:1102": "caṇḍālaṃ dṛṣṭavān imam //3.87/",
  "GK21brkas_pu:1103": "apahṛtyāpagacchantaṃ /",
  "GK21brkas_pu:1104": "sadāraṃ medinīpatim /",
  "GK21brkas_pu:1105": "ipphakaṃ nāma mātaṅgaṃ /",
  "GK21brkas_pu:1106": "vidyādharakulādhamam //3.88/",
  "GK21brkas_pu:1107": "muñceti ca mayoktaḥ san /",
  "GK21brkas_pu:1108": "yadāyaṃ na vimuktavān /",
  "GK21brkas_pu:1109": "tadā yuddhena nirjitya /",
  "GK21brkas_pu:1110": "prāptitaś cakravartinam //3.89/",
  "GK21brkas_pu:1111": "anuyuktaś ca tenāyam /",
  "GK21brkas_pu:1112": "ayaṃ rājā hṛtas tvayā /",
  "GK21brkas_pu:1113": "kim ity avocad etena /",
  "GK21brkas_pu:1114": "yan me dārā- hṛtā- iti //3.90/",
  "GK21brkas_pu:1115": "atha bhartrāham ādiṣṭaḥ /",
  "GK21brkas_pu:1116": "saṃyamya prāpyatām ayam /",
  "GK21brkas_pu:1117": "sabhāsadbhiḥ sabhāṃ sadbhiḥ /",
  "GK21brkas_pu:1118": "kāśyapādyair adhiṣṭhitām //3.91/",
  "GK21brkas_pu:1119": "vyavahāre vinirjitya /",
  "GK21brkas_pu:1120": "labdhā surasamañjarīm /",
  "GK21brkas_pu:1121": "vardhamānakamālāṃ vā /",
  "GK21brkas_pu:1122": "nirjito 'yaṃ sarāsabhām //3.92/",
  "GK21brkas_pu:1123": "aham apy āryuṣaṃ draṣṭuṃ /",
  "GK21brkas_pu:1124": "kāśyapaṃ svaṃ ca mātulam /",
  "GK21brkas_pu:1125": "āgantā svaḥ pratijñātaṃ /",
  "GK21brkas_pu:1126": "teṣām āgamanaṃ mayā //3.93/",
  "GK21brkas_pu:1127": "tataḥ saṃmānya rājānaṃ /",
  "GK21brkas_pu:1128": "divyair ambarabhūṣaṇaiḥ /",
  "GK21brkas_pu:1129": "āliṅgya ca sasauhārdaṃ /",
  "GK21brkas_pu:1130": "mayā saha visṛṣṭavān //3.94/",
  "GK21brkas_pu:1131": "sa cāyam ipphako baddhaḥ /",
  "GK21brkas_pu:1132": "sadāraś caiṣa bhūpatiḥ /",
  "GK21brkas_pu:1133": "cakravartī ca vo draṣṭum /",
  "GK21brkas_pu:1134": "āgantā sāvarodhanaḥ //3.95/",
  "GK21brkas_pu:1135": "te divākaradevasya /",
  "GK21brkas_pu:1136": "śrutvedam ṛṣayo vacaḥ /",
  "GK21brkas_pu:1137": "harṣāśrusiktatanavaḥ /",
  "GK21brkas_pu:1138": "kṛcchrād akṣapayan kṣapām //3.96/",
  "GK21brkas_pu:1139": "atha prātar nabhovyāpi /",
  "GK21brkas_pu:1140": "nirabhre vyomni garjitam /",
  "GK21brkas_pu:1141": "ākarṇya munayo 'pṛcchan /",
  "GK21brkas_pu:1142": "kim etad iti khecaram //3.97/",
  "GK21brkas_pu:1143": "so 'bravīd eṣa nirghoṣo /",
  "GK21brkas_pu:1144": "dundubhīnāṃ vimāninām /",
  "GK21brkas_pu:1145": "vimānagarbhavartitvāt /",
  "GK21brkas_pu:1146": "śrūyate garjitākṛtiḥ //3.98/",
  "GK21brkas_pu:1147": "ayam āyāti naḥ svāmī /",
  "GK21brkas_pu:1148": "vidyādharapatīśvaraḥ /",
  "GK21brkas_pu:1149": "garjaddundubhijīmūto /",
  "GK21brkas_pu:1150": "nabhasā dṛśyatām iti //3.99/",
  "GK21brkas_pu:1151": "rohitendradhanurvidyut /",
  "GK21brkas_pu:1152": "balākādyutipiñjaram /",
  "GK21brkas_pu:1153": "ambhodānām iva vyāpta /",
  "GK21brkas_pu:1154": "sakalāśānabhastalam //3.100/",
  "GK21brkas_pu:1155": "nānāratnaprabhājāla /",
  "GK21brkas_pu:1156": "karālam atha tāpasaiḥ /",
  "GK21brkas_pu:1157": "ārād āyādvimānānāṃ /",
  "GK21brkas_pu:1158": "divo vṛndam adṛśyata //3.101/",
  "GK21brkas_pu:1159": "avatīryāśramadvāri /",
  "GK21brkas_pu:1160": "vimānaṃ cakravartinaḥ /",
  "GK21brkas_pu:1161": "sthitam anyāni śailasya /",
  "GK21brkas_pu:1162": "kandarāsānumūrdhasu //3.102/",
  "GK21brkas_pu:1163": "vidyādharādhirājasya /",
  "GK21brkas_pu:1164": "vimānaṃ kamalākṛti /",
  "GK21brkas_pu:1165": "padmarāgapalāśānāṃ /",
  "GK21brkas_pu:1166": "ṣaḍviṃśatyā pariṣkṛtam //3.103/",
  "GK21brkas_pu:1167": "svayaṃ garuḍapāṣāṇa /",
  "GK21brkas_pu:1168": "karṇikāmadhyam āsthitaḥ /",
  "GK21brkas_pu:1169": "sthitās tasya palāśeṣu /",
  "GK21brkas_pu:1170": "bhāryāś citravibhūṣaṇāḥ //3.104/",
  "GK21brkas_pu:1171": "sabhāryākariṇīyūthaḥ /",
  "GK21brkas_pu:1172": "sa vidyādharakuñjaraḥ /",
  "GK21brkas_pu:1173": "sabhāṃ kamalinīm āgāt /",
  "GK21brkas_pu:1174": "phullānanasaroruhām //3.105/",
  "GK21brkas_pu:1175": "abhivādya tatas tatra /",
  "GK21brkas_pu:1176": "kāśyapapramukhān munīn /",
  "GK21brkas_pu:1177": "harṣātiśayaniśceṣṭaṃ /",
  "GK21brkas_pu:1178": "vavande mātulaṃ munim //3.106/",
  "GK21brkas_pu:1179": "bhartāram anuyāntībhir /",
  "GK21brkas_pu:1180": "anujyeṣṭhatapasvinaḥ /",
  "GK21brkas_pu:1181": "devībhir vanditās tasya /",
  "GK21brkas_pu:1182": "śvaśuras tadanantaram //3.107/",
  "GK21brkas_pu:1183": "anujñātāsanāsīnaṃ /",
  "GK21brkas_pu:1184": "kāśyapaś cakravartinam /",
  "GK21brkas_pu:1185": "prasṛṣṭānandanetrāmbur /",
  "GK21brkas_pu:1186": "abravīd gadgadākṣaram //3.108/",
  "GK21brkas_pu:1187": "aprāpteṣṭārthasaṃpatti /",
  "GK21brkas_pu:1188": "vāñchāśīr abhidhīyate /",
  "GK21brkas_pu:1189": "āyuṣmatā tu tat prāptam /",
  "GK21brkas_pu:1190": "āśiṣāṃ yad agocaram //3.109/",
  "GK21brkas_pu:1191": "kiṃ tu saṃbhāṣitaiḥ kāryaṃ /",
  "GK21brkas_pu:1192": "pratisaṃbhāṣaṇaṃ yataḥ /",
  "GK21brkas_pu:1193": "ācāram anugacchadbhir /",
  "GK21brkas_pu:1194": "asmābhir idam ucyate //3.110/",
  "GK21brkas_pu:1195": "anindyam idam aiśvaryaṃ /",
  "GK21brkas_pu:1196": "sabhāryāsuhṛdas tava /",
  "GK21brkas_pu:1197": "mahākalpāvasāne 'pi /",
  "GK21brkas_pu:1198": "kūṭasthaṃ tiṣṭhatām iti //3.111/",
  "GK21brkas_pu:1199": "pālakenānuyuktas tu /",
  "GK21brkas_pu:1200": "vadhūnāṃ gotranāmanī /",
  "GK21brkas_pu:1201": "gomukhaḥ kathayām āsa /",
  "GK21brkas_pu:1202": "preritaś cakravartinā //3.112/",
  "GK21brkas_pu:1203": "evamādikathānte ca /",
  "GK21brkas_pu:1204": "cakravartī tapasvinaḥ /",
  "GK21brkas_pu:1205": "abravīd ipphakaḥ pūjyā- /",
  "GK21brkas_pu:1206": "mātaṅga anuyujyatām //3.113/",
  "GK21brkas_pu:1207": "kaṃ doṣam ayam uddiśya /",
  "GK21brkas_pu:1208": "yātrāvyāpṛtamānasam /",
  "GK21brkas_pu:1209": "sārdhaṃ surasamañjaryā /",
  "GK21brkas_pu:1210": "rājānaṃ hṛtavān iti //3.114/",
  "GK21brkas_pu:1211": "sa pṛṣṭaḥ pratyuvācedaṃ /",
  "GK21brkas_pu:1212": "mahyam utpalahastakaḥ /",
  "GK21brkas_pu:1213": "dattvā duhitaraṃ paścād /",
  "GK21brkas_pu:1214": "etasmai dattavān iti //3.115/",
  "GK21brkas_pu:1215": "atha brūhīti pṛṣṭaḥ sann /",
  "GK21brkas_pu:1216": "uvācāvantivardhanaḥ /",
  "GK21brkas_pu:1217": "dattvā na dattavān yo 'smai /",
  "GK21brkas_pu:1218": "nanv asau pṛcchyatām iti //3.116/",
  "GK21brkas_pu:1219": "athojjhitāsanaḥ sabhyān /",
  "GK21brkas_pu:1220": "uvācotpalahastakaḥ /",
  "GK21brkas_pu:1221": "yathāhāyaṃ tathaivedaṃ /",
  "GK21brkas_pu:1222": "viśeṣaṃ tu nibodhata //3.117/",
  "GK21brkas_pu:1223": "nāradena purā śaptaḥ /",
  "GK21brkas_pu:1224": "kruddhenāhaṃ yathā tathā /",
  "GK21brkas_pu:1225": "pratyakṣam eva pūjyānāṃ /",
  "GK21brkas_pu:1226": "divyalocanacakṣuṣām //3.118/",
  "GK21brkas_pu:1227": "tadā mayaiṣa dīrghāyur /",
  "GK21brkas_pu:1228": "bahukṛtvaḥ prabodhitaḥ /",
  "GK21brkas_pu:1229": "sutā dattā mayā tubhyam /",
  "GK21brkas_pu:1230": "upayacchasva tām iti //3.119/",
  "GK21brkas_pu:1231": "uktaś caivam uvācāyaṃ /",
  "GK21brkas_pu:1232": "ninditāṃ kaḥ sacetanaḥ /",
  "GK21brkas_pu:1233": "kanyakām upayaccheta /",
  "GK21brkas_pu:1234": "śāpadagdhāt kulād iti //3.120/",
  "GK21brkas_pu:1235": "pratyākhyātā yadānena /",
  "GK21brkas_pu:1236": "caṇḍasiṃhādisaṃnidhau /",
  "GK21brkas_pu:1237": "avantipataye dattā /",
  "GK21brkas_pu:1238": "tadā surasamañjarī //3.121/",
  "GK21brkas_pu:1239": "saṃdehaś cedamī sarve /",
  "GK21brkas_pu:1240": "vidyādharagaṇeśvarāḥ /",
  "GK21brkas_pu:1241": "pṛcchyantām iti pṛṣṭaiś ca /",
  "GK21brkas_pu:1242": "tat tatheti niveditam //3.122/",
  "GK21brkas_pu:1243": "kāśyapas tam athāvocad /",
  "GK21brkas_pu:1244": "avasanno 'si khecara /",
  "GK21brkas_pu:1245": "caṇḍasiṃhādibhir yasmāt /",
  "GK21brkas_pu:1246": "pramāṇaiḥ pratipāditaḥ //3.123/",
  "GK21brkas_pu:1247": "asya cāvinayasyedaṃ /",
  "GK21brkas_pu:1248": "prāyaścittaṃ samācara /",
  "GK21brkas_pu:1249": "vārāṇasyāṃ mṛtāṅgāni /",
  "GK21brkas_pu:1250": "gaṅgāmbhasi nimajjaya //3.124/",
  "GK21brkas_pu:1251": "pretāvāsakṛtāvāso /",
  "GK21brkas_pu:1252": "vasānaḥ pretacīvaram /",
  "GK21brkas_pu:1253": "bhaikṣāśanaś ca varṣānte /",
  "GK21brkas_pu:1254": "muktaśāpo bhaviṣyasi //3.125/",
  "GK21brkas_pu:1255": "athojjayanyāḥ katham apy upāgatair /",
  "GK21brkas_pu:1256": "jarāndhajātyandhajaḍārbhakaiṛ api /",
  "GK21brkas_pu:1257": "didṛkṣubhir vatsanarendranandanaṃ /",
  "GK21brkas_pu:1258": "tapovanaṃ sapramadais tadāvṛtam //3.126/",
  "GK21brkas_pu:1259": "atha vidyādharapatiḥ /",
  "GK21brkas_pu:1260": "kāśyapenāryuṣā puraḥ /",
  "GK21brkas_pu:1261": "ṛṣimātulamitrāṇāṃ /",
  "GK21brkas_pu:1262": "pṛṣṭo bhāryāgaṇasya ca //4.1/",
  "GK21brkas_pu:1263": "āyuṣman vayam ete ca /",
  "GK21brkas_pu:1264": "tapovittāḥ sapālakāḥ /",
  "GK21brkas_pu:1265": "tvatkathāśravaṇotkaṇṭha /",
  "GK21brkas_pu:1266": "niṣkampamanasaḥ sthitāḥ //4.2/",
  "GK21brkas_pu:1267": "aiśvaryaṃ durlabhaṃ labdham /",
  "GK21brkas_pu:1268": "idam āyuṣmatā yathā /",
  "GK21brkas_pu:1269": "svīkṛtāś ca yathā vadhvas /",
  "GK21brkas_pu:1270": "tathā naḥ kathyatām iti //4.3/",
  "GK21brkas_pu:1271": "atha vidyādhareśasya /",
  "GK21brkas_pu:1272": "pṛṣṭasyeti tapasvinā /",
  "GK21brkas_pu:1273": "trāsāt pṛthutarākṣasya /",
  "GK21brkas_pu:1274": "jātam acchāyam ānanam //4.4/",
  "GK21brkas_pu:1275": "acintayac ca kaṣṭeyam /",
  "GK21brkas_pu:1276": "āpad āpatitā yataḥ /",
  "GK21brkas_pu:1277": "atyāsanno 'ticapalaḥ /",
  "GK21brkas_pu:1278": "ko na dahyeta vahninā //4.5/",
  "GK21brkas_pu:1279": "iyam api bhṛśaṃ raktā /",
  "GK21brkas_pu:1280": "prītyāham anayāhṛtaḥ /",
  "GK21brkas_pu:1281": "idaṃ sacetanaḥ ko nu /",
  "GK21brkas_pu:1282": "kathayed gurusaṃnidhau //4.6/",
  "GK21brkas_pu:1283": "śūro mayā hataḥ śatrur /",
  "GK21brkas_pu:1284": "māṃ śūraḥ śaraṇaṃ gataḥ /",
  "GK21brkas_pu:1285": "iti śūrakathāṃ śūraḥ /",
  "GK21brkas_pu:1286": "kuryāt kaḥ śūrasaṃnidhau //4.7/",
  "GK21brkas_pu:1287": "anākhyāne muneḥ śāpo /",
  "GK21brkas_pu:1288": "mahāpātakam anyathā /",
  "GK21brkas_pu:1289": "sulabhānto varaṃ śāpo /",
  "GK21brkas_pu:1290": "dustaraṃ na tu pātakam //4.8/",
  "GK21brkas_pu:1291": "kṛta eva tu gauryā me /",
  "GK21brkas_pu:1292": "prasādaḥ saṃkaṭeṣu mām /",
  "GK21brkas_pu:1293": "smarer iti na ca nyāyyaṃ /",
  "GK21brkas_pu:1294": "tām api smartum īdṛśi //4.9/",
  "GK21brkas_pu:1295": "iti cintitamātraiva /",
  "GK21brkas_pu:1296": "purastāc cakravartinaḥ /",
  "GK21brkas_pu:1297": "abhāṣata mahāgaurī /",
  "GK21brkas_pu:1298": "prabhopahatabhāskarā //4.10/",
  "GK21brkas_pu:1299": "ṛṣimātulabhāryāṇāṃ /",
  "GK21brkas_pu:1300": "suhṛdāṃ ca sabhūbhujām /",
  "GK21brkas_pu:1301": "śrotuṃ yad ucitaṃ yasya /",
  "GK21brkas_pu:1302": "sa tac chroṣyati netaraḥ //4.11/",
  "GK21brkas_pu:1303": "ity uktvā vadane tasya /",
  "GK21brkas_pu:1304": "paṭūbhūtvā sarasvatī /",
  "GK21brkas_pu:1305": "caritaṃ kathayām āsa /",
  "GK21brkas_pu:1306": "sā citraṃ cakravartinaḥ //4.12/",
  "GK21brkas_pu:1307": "munimātulamitrāṇi /",
  "GK21brkas_pu:1308": "rājāno dayitāś ca ye /",
  "GK21brkas_pu:1309": "ākhyāyamānaṃ caritaṃ /",
  "GK21brkas_pu:1310": "śṛṇvantv acalacetasaḥ //4.13/",
  "GK21brkas_pu:1311": "asti vatseṣu nagarī /",
  "GK21brkas_pu:1312": "kauśāmbī hṛdayaṃ bhuvaḥ /",
  "GK21brkas_pu:1313": "saṃniviṣṭānukālindi /",
  "GK21brkas_pu:1314": "tasyām udayano nṛpaḥ //4.14/",
  "GK21brkas_pu:1315": "manāg janapadasyāsya /",
  "GK21brkas_pu:1316": "nagaryāḥ pārthivasya ca /",
  "GK21brkas_pu:1317": "kathayeyaṃ yadi guṇān /",
  "GK21brkas_pu:1318": "na kathā kathitā bhavet //4.15/",
  "GK21brkas_pu:1319": "yo hi saptārṇavadvīpāṃ /",
  "GK21brkas_pu:1320": "draṣṭum uccalitaḥ kṣitim /",
  "GK21brkas_pu:1321": "ratnāni gaṇayen meroḥ /",
  "GK21brkas_pu:1322": "kadā draṣṭā sa medinīm //4.16/",
  "GK21brkas_pu:1323": "tasmād alaṃ prasaṅgena /",
  "GK21brkas_pu:1324": "kathāvyāsaṅgakāriṇā /",
  "GK21brkas_pu:1325": "kathyamānāṃ kathām eva /",
  "GK21brkas_pu:1326": "śṛṇuta prakṛtāṃ mayā //4.17/",
  "GK21brkas_pu:1327": "mahāvarodhanasyāpi /",
  "GK21brkas_pu:1328": "bhāryābuddhir dvaye sthitā /",
  "GK21brkas_pu:1329": "tasya vāsavadattāyāṃ /",
  "GK21brkas_pu:1330": "padmāvatyāṃ ca bhūpateḥ //4.18/",
  "GK21brkas_pu:1331": "mahāprabhāvā- nṛpateḥ /",
  "GK21brkas_pu:1332": "śārṅgapāṇer bhujā- iva /",
  "GK21brkas_pu:1333": "sakāyā- iva copāyāś /",
  "GK21brkas_pu:1334": "catvāro mitramantriṇaḥ //4.19/",
  "GK21brkas_pu:1335": "ṛṣabhaś ca rumaṇvāṃś ca /",
  "GK21brkas_pu:1336": "tathā yaugandharāyaṇaḥ /",
  "GK21brkas_pu:1337": "vasantakaś ceti sa taiḥ /",
  "GK21brkas_pu:1338": "saha kālam ayāpayat //4.20/",
  "GK21brkas_pu:1339": "kadācid āsthānagataṃ /",
  "GK21brkas_pu:1340": "nṛpaṃ vāṇijadārakau /",
  "GK21brkas_pu:1341": "jānuspṛṣṭamahī pṛṣṭau /",
  "GK21brkas_pu:1342": "saṃvijñāpayatām idam //4.21/",
  "GK21brkas_pu:1343": "devāvayoḥ pitā yātaḥ /",
  "GK21brkas_pu:1344": "sabhayaṃ makarālayam /",
  "GK21brkas_pu:1345": "saha tena sa potena /",
  "GK21brkas_pu:1346": "nāgalokaṃ praveśitaḥ //4.22/",
  "GK21brkas_pu:1347": "jyeṣṭhaś ca tanayas tasya /",
  "GK21brkas_pu:1348": "pitṛbhaktyaiva sāgaram /",
  "GK21brkas_pu:1349": "gatas tatraiva ca gataḥ /",
  "GK21brkas_pu:1350": "so 'pi tātagatāṃ gatim //4.23/",
  "GK21brkas_pu:1351": "yac ca no draviṇaṃ sāraṃ /",
  "GK21brkas_pu:1352": "tad gṛhītvā prajāvatī /",
  "GK21brkas_pu:1353": "sthitā na mṛgyamāṇāpi /",
  "GK21brkas_pu:1354": "bahukṛtvaḥ prayacchati //4.24/",
  "GK21brkas_pu:1355": "tena deva yadi nyāyyaṃ /",
  "GK21brkas_pu:1356": "pitṛdraviṇam āvayoḥ /",
  "GK21brkas_pu:1357": "bhrātṛjāyā tataḥ sā nau /",
  "GK21brkas_pu:1358": "vyutthitā dāpyatām iti //4.25/",
  "GK21brkas_pu:1359": "atha rājāvadat pahvāṃ /",
  "GK21brkas_pu:1360": "pratīhārīṃ yaśodharām /",
  "GK21brkas_pu:1361": "duṣkaraṃ kulanārībhī- /",
  "GK21brkas_pu:1362": "rājāsthānapraveśanam //4.26/",
  "GK21brkas_pu:1363": "tena gatvā gṛhaṃ tasyās /",
  "GK21brkas_pu:1364": "tvayā vāṇijayoṣitaḥ /",
  "GK21brkas_pu:1365": "sā yadāha sabhāyās tat /",
  "GK21brkas_pu:1366": "samakṣaṃ kathyatām iti //4.27/",
  "GK21brkas_pu:1367": "atha vijñāpayām āsa /",
  "GK21brkas_pu:1368": "yātāyātā yaśodharā /",
  "GK21brkas_pu:1369": "vijñāpayati sā yat tad /",
  "GK21brkas_pu:1370": "ākarṇayitum arhatha //4.28/",
  "GK21brkas_pu:1371": "sā dūrād eva māṃ dṛṣṭvā /",
  "GK21brkas_pu:1372": "pratyudgamya sasaṃbhramā /",
  "GK21brkas_pu:1373": "svāgtaṃ rājajihvāyā- /",
  "GK21brkas_pu:1374": "ity avocat kṛtasmitā //4.29/",
  "GK21brkas_pu:1375": "atha vetrāsanāsīnāṃ /",
  "GK21brkas_pu:1376": "prayuktārghādisatkriyām /",
  "GK21brkas_pu:1377": "sā mām āhāgame kāryam /",
  "GK21brkas_pu:1378": "āryayā jñāpyatām iti //4.30/",
  "GK21brkas_pu:1379": "devādeśe tu kathite /",
  "GK21brkas_pu:1380": "tayoktaṃ paṭulajjayā /",
  "GK21brkas_pu:1381": "ārye sarvam idaṃ satyaṃ /",
  "GK21brkas_pu:1382": "devarau me yad āhatuḥ //4.31/",
  "GK21brkas_pu:1383": "kiṃ tu tasyānayor bhrātur /",
  "GK21brkas_pu:1384": "vipannaṃ vahanaṃ śrutam /",
  "GK21brkas_pu:1385": "vahanasya punaḥ svāmī /",
  "GK21brkas_pu:1386": "vipanna iti na śrutam //4.32/",
  "GK21brkas_pu:1387": "sāṃyātrikāś ca bahavaḥ /",
  "GK21brkas_pu:1388": "śrutapotavipattayaḥ /",
  "GK21brkas_pu:1389": "avipannā- gṛhān eva /",
  "GK21brkas_pu:1390": "śrūyante punar āgatāḥ //4.33/",
  "GK21brkas_pu:1391": "tathā kadācid anayoḥ /",
  "GK21brkas_pu:1392": "sa bhrātā vahanāpadaḥ /",
  "GK21brkas_pu:1393": "vimuktaḥ punar āyāyān /",
  "GK21brkas_pu:1394": "mamāvaidhavyalakṣaṇaiḥ //4.34/",
  "GK21brkas_pu:1395": "anyac cāpannasattvāyā- /",
  "GK21brkas_pu:1396": "māso 'yaṃ daśamo mama /",
  "GK21brkas_pu:1397": "vartate bhrātṛputro 'pi /",
  "GK21brkas_pu:1398": "kadācid anayor bhavet //4.35/",
  "GK21brkas_pu:1399": "putro me yadi jāyeta /",
  "GK21brkas_pu:1400": "jīvan vā patir āpatet /",
  "GK21brkas_pu:1401": "tataḥ svīkṛtasarvasvau /",
  "GK21brkas_pu:1402": "devarau me kva yāsyataḥ //4.36/",
  "GK21brkas_pu:1403": "etan manasi kṛtvārthaṃ /",
  "GK21brkas_pu:1404": "dravyaṃ devarayor aham /",
  "GK21brkas_pu:1405": "na nikṣiptavatī śeṣam /",
  "GK21brkas_pu:1406": "āryayā jñāpyatām iti //4.37/",
  "GK21brkas_pu:1407": "iti śrutvā mahīpālo /",
  "GK21brkas_pu:1408": "vāṇijāv idam abravīt /",
  "GK21brkas_pu:1409": "kuṭumbācāracaturā /",
  "GK21brkas_pu:1410": "yuktam āha kuṭumbinī //4.38/",
  "GK21brkas_pu:1411": "bhrātṛvye bhavator jāte /",
  "GK21brkas_pu:1412": "bhrātur āgamane 'tha vā /",
  "GK21brkas_pu:1413": "ubhayor nobhayorvāpi /",
  "GK21brkas_pu:1414": "yuktaṃ bhokṣyāmahe tadā //4.39/",
  "GK21brkas_pu:1415": "athāniṣṭhitae evāsminn /",
  "GK21brkas_pu:1416": "ālāpe pūritāmbaraḥ /",
  "GK21brkas_pu:1417": "tūryagarjitasaṃbhinnas /",
  "GK21brkas_pu:1418": "tāraḥ kalakalo 'bhavat //4.40/",
  "GK21brkas_pu:1419": "sahāsayā ca sahasā /",
  "GK21brkas_pu:1420": "vāsovāsādihastayā /",
  "GK21brkas_pu:1421": "vaṇiggaṇikayā rājā /",
  "GK21brkas_pu:1422": "vyajñāpyata viyātayā //4.41/",
  "GK21brkas_pu:1423": "vardhatāṃ naś ciraṃ devo /",
  "GK21brkas_pu:1424": "diṣṭyā prakṛtisaṃpadā /",
  "GK21brkas_pu:1425": "vaṇijo bhrātṛjāyāyā- /",
  "GK21brkas_pu:1426": "jātaḥ putro 'nayor iti //4.42/",
  "GK21brkas_pu:1427": "citrīyamāṇacittena /",
  "GK21brkas_pu:1428": "cintitaṃ ca mahībhujā /",
  "GK21brkas_pu:1429": "aho putrasya māhātmyaṃ /",
  "GK21brkas_pu:1430": "pratyakṣam anubhūyate //4.43/",
  "GK21brkas_pu:1431": "kuṭumbinaḥ putranāmni /",
  "GK21brkas_pu:1432": "jāte śoṇitabinduke /",
  "GK21brkas_pu:1433": "harṣavibhrāntacittānāṃ /",
  "GK21brkas_pu:1434": "vaṇijāṃ paśya ḍambaram //4.44/",
  "GK21brkas_pu:1435": "vaṇijo draviṇasyāyam /",
  "GK21brkas_pu:1436": "ataḥ pālaka ity amī /",
  "GK21brkas_pu:1437": "samaṃ harṣaviṣādābhyāṃ /",
  "GK21brkas_pu:1438": "mitrāmitrasamā- gatāḥ //4.45/",
  "GK21brkas_pu:1439": "asmākaṃ tu dhanasyāsya /",
  "GK21brkas_pu:1440": "medinīmaṇḍalasya ca /",
  "GK21brkas_pu:1441": "avasāne vinā putrāt /",
  "GK21brkas_pu:1442": "pālakaḥ ko bhaviṣyati //4.46/",
  "GK21brkas_pu:1443": "iti putragatāṃ cintām /",
  "GK21brkas_pu:1444": "upāsīnasya bhūpateḥ /",
  "GK21brkas_pu:1445": "dīrghaśvāsasahāyasya /",
  "GK21brkas_pu:1446": "divasāḥ katicid yayuḥ //4.47/",
  "GK21brkas_pu:1447": "tam ekadā sukhāsīnaṃ /",
  "GK21brkas_pu:1448": "senāpatir abhāṣata /",
  "GK21brkas_pu:1449": "yātrā mṛgājinodyāne /",
  "GK21brkas_pu:1450": "tvaddṛṣṭyā maṇḍatām iti //4.48/",
  "GK21brkas_pu:1451": "gataś ca dṛṣṭavāṃs tatra /",
  "GK21brkas_pu:1452": "tatra tatra niveśitāḥ /",
  "GK21brkas_pu:1453": "viśālāś citraśālāḥ sa /",
  "GK21brkas_pu:1454": "citranyastanarādhipāḥ //4.49/",
  "GK21brkas_pu:1455": "apṛcchac ca rumaṇvantam /",
  "GK21brkas_pu:1456": "ayaṃ kaḥ kaḥ kṣitīśvaraḥ /",
  "GK21brkas_pu:1457": "ye caitān anutiṣṭhanti /",
  "GK21brkas_pu:1458": "te ke ke puruṣā- iti //4.50/",
  "GK21brkas_pu:1459": "so 'bravīd eṣa sagaraḥ /",
  "GK21brkas_pu:1460": "kīrtilaṅghitasāgaraḥ /",
  "GK21brkas_pu:1461": "ṣaṣtyā putrasahasrāṇāṃ /",
  "GK21brkas_pu:1462": "śūrāṇāṃ parivāritaḥ //4.51/",
  "GK21brkas_pu:1463": "ayaṃ daśaratho rājā /",
  "GK21brkas_pu:1464": "vṛto rāmādibhiḥ sutaiḥ /",
  "GK21brkas_pu:1465": "ayaṃ pāṇḍur amī cāsya /",
  "GK21brkas_pu:1466": "tanayāḥ pañca pāṇḍavāḥ //4.52/",
  "GK21brkas_pu:1467": "evamādīn asau dṛṣṭvā /",
  "GK21brkas_pu:1468": "svargiṇaḥ putriṇo nṛpān /",
  "GK21brkas_pu:1469": "vicintaś cintayām āsa /",
  "GK21brkas_pu:1470": "citrāṃ yātrām acintayan //4.53/",
  "GK21brkas_pu:1471": "puṇyavanta ime bhūpāḥ /",
  "GK21brkas_pu:1472": "putravanto divaṃ gatāḥ /",
  "GK21brkas_pu:1473": "mandapuṇyena yātavyaṃ /",
  "GK21brkas_pu:1474": "manye puṃnarakaṃ mayā //4.54/",
  "GK21brkas_pu:1475": "sa mṛgājinayātrāyāḥ /",
  "GK21brkas_pu:1476": "parītaḥ putracintayā /",
  "GK21brkas_pu:1477": "nivṛtyāpaśyad āvantyāṃ /",
  "GK21brkas_pu:1478": "mandirodyānasevinīm //4.55/",
  "GK21brkas_pu:1479": "svakarāmburuhachāyā /",
  "GK21brkas_pu:1480": "saṃlohititapallavam /",
  "GK21brkas_pu:1481": "tāmrāśokalatāprāntam /",
  "GK21brkas_pu:1482": "avalambya vyavasthitām //4.56/",
  "GK21brkas_pu:1483": "anādarād anāhitair /",
  "GK21brkas_pu:1484": "mālyacandanabhūṣaṇaiḥ /",
  "GK21brkas_pu:1485": "udvegam iva śaṃsantīṃ /",
  "GK21brkas_pu:1486": "mlānānanasaroruhām //4.57/",
  "GK21brkas_pu:1487": "upagamyābravīc caināṃ /",
  "GK21brkas_pu:1488": "kim aśokaḥ saśokayā /",
  "GK21brkas_pu:1489": "vandyeta labdhavijayo /",
  "GK21brkas_pu:1490": "rakto bālo niṣevyate //4.58/",
  "GK21brkas_pu:1491": "sābravīt sahasāyāta /",
  "GK21brkas_pu:1492": "bhartṛkāritasaṃbhramā /",
  "GK21brkas_pu:1493": "mahārāja kutaḥ śoko /",
  "GK21brkas_pu:1494": "nāmāpi tava gṛhyatām //4.59/",
  "GK21brkas_pu:1495": "kiṃ tu pārāvatīm enāṃ /",
  "GK21brkas_pu:1496": "cañcvā cañcuṣu taṇḍulān /",
  "GK21brkas_pu:1497": "āvapantīṃ svaśāvānām /",
  "GK21brkas_pu:1498": "īkṣe putravatīm iti //4.60/",
  "GK21brkas_pu:1499": "āsic ca nṛpateś cintā /",
  "GK21brkas_pu:1500": "yathāhaṃ putracintayā /",
  "GK21brkas_pu:1501": "anantayā saṃtatayā /",
  "GK21brkas_pu:1502": "tatheyam api khidyate //4.61/",
  "GK21brkas_pu:1503": "atha tatra kṣaṇaṃ sthitvā /",
  "GK21brkas_pu:1504": "gatvā padmāvatīgṛham /",
  "GK21brkas_pu:1505": "adṛṣṭvā tatra tāṃ tasyāḥ /",
  "GK21brkas_pu:1506": "pṛṣṭavān paricārikām //4.62/",
  "GK21brkas_pu:1507": "kva devīty uktayākhyātam /",
  "GK21brkas_pu:1508": "udyāne putrakasya sā /",
  "GK21brkas_pu:1509": "mādhavyā sahakārasya /",
  "GK21brkas_pu:1510": "vivāham anutiṣṭhati //4.63/",
  "GK21brkas_pu:1511": "śrutveti vatsarājasya /",
  "GK21brkas_pu:1512": "buddhir āsīd aho mama /",
  "GK21brkas_pu:1513": "bhāryāṇāṃ divasā- yānti /",
  "GK21brkas_pu:1514": "saha putramanorathaiḥ //4.64/",
  "GK21brkas_pu:1515": "lokasyānicchataḥ putraiḥ /",
  "GK21brkas_pu:1516": "kīrṇagṛhakarodibhiḥ /",
  "GK21brkas_pu:1517": "phalakeṣu kṛtākrandair /",
  "GK21brkas_pu:1518": "avakāśo na labhyate //4.65/",
  "GK21brkas_pu:1519": "asmākam icchatām ekaḥ /",
  "GK21brkas_pu:1520": "kulajīvitakāraṇam /",
  "GK21brkas_pu:1521": "na labhyate sutaḥ paśya /",
  "GK21brkas_pu:1522": "vaiparītyaṃ vidher iti //4.66/",
  "GK21brkas_pu:1523": "niryāya sa tataḥ svasmin /",
  "GK21brkas_pu:1524": "mandirodyānamaṇḍape /",
  "GK21brkas_pu:1525": "anāgatāgatasuhṛt /",
  "GK21brkas_pu:1526": "parivāra upāviśat //4.67/",
  "GK21brkas_pu:1527": "apṛcchat suhṛdas tatra /",
  "GK21brkas_pu:1528": "bhavatāṃ jīvitauṣadham /",
  "GK21brkas_pu:1529": "mūlaṃ kulataroḥ kasya /",
  "GK21brkas_pu:1530": "kiyantaḥ putrakā- iti //4.68/",
  "GK21brkas_pu:1531": "teṣu niṣprativākyeṣu /",
  "GK21brkas_pu:1532": "kiṃcin namitamūrdhasu /",
  "GK21brkas_pu:1533": "vasantakaḥ parihasan /",
  "GK21brkas_pu:1534": "praṇayitvād abhās.ata //4.69/",
  "GK21brkas_pu:1535": "svāmibhaktā- vayaṃ deva /",
  "GK21brkas_pu:1536": "svāmivṛttānuvartinaḥ /",
  "GK21brkas_pu:1537": "yāvantaḥ svāminaḥ putrās /",
  "GK21brkas_pu:1538": "tāvanto 'smākam apy ataḥ //4.70/",
  "GK21brkas_pu:1539": "tam avocat samīpasthaḥ /",
  "GK21brkas_pu:1540": "śanair yaugandharāyaṇaḥ /",
  "GK21brkas_pu:1541": "aprastāve 'pi bhavato /",
  "GK21brkas_pu:1542": "mukham etad anāvṛtam //4.71/",
  "GK21brkas_pu:1543": "putracintārujārtasya /",
  "GK21brkas_pu:1544": "kurvāṇaḥ śalyaghaṭṭanam /",
  "GK21brkas_pu:1545": "nanv anekaguṇāṃ bhartur /",
  "GK21brkas_pu:1546": "utpādayasi vedanām //4.72/",
  "GK21brkas_pu:1547": "tasmād evaṃvidhe kāle /",
  "GK21brkas_pu:1548": "bhṛtyavṛttavidā tvayā /",
  "GK21brkas_pu:1549": "svāmicittānukulaiva /",
  "GK21brkas_pu:1550": "vṛttir āsthīyatām iti //4.73/",
  "GK21brkas_pu:1551": "so 'bravīt putracintainaṃ /",
  "GK21brkas_pu:1552": "yadi satyena pīḍayet /",
  "GK21brkas_pu:1553": "tataḥ piṅgalikaiveyaṃ /",
  "GK21brkas_pu:1554": "devam ārādhayed iti //4.74/",
  "GK21brkas_pu:1555": "athedaṃ nīyakair uktaṃ /",
  "GK21brkas_pu:1556": "yuktaṃ śrutvā mahībhujā /",
  "GK21brkas_pu:1557": "yāsau piṅgalikā sā naḥ /",
  "GK21brkas_pu:1558": "putriṇī kathyatām iti //4.75/",
  "GK21brkas_pu:1559": "anantaraṃ ca ḍhaukitvā /",
  "GK21brkas_pu:1560": "jayaśabdapuraḥsaram /",
  "GK21brkas_pu:1561": "putravān bhava deveti /",
  "GK21brkas_pu:1562": "brāhmaṇī tam avardhayat //4.76/",
  "GK21brkas_pu:1563": "abhivādya mahīpalas /",
  "GK21brkas_pu:1564": "tām apṛddhad athāryayā /",
  "GK21brkas_pu:1565": "āgamyate kutaḥ ke vā /",
  "GK21brkas_pu:1566": "tavāmī bālakā- iti //4.77/",
  "GK21brkas_pu:1567": "gṛhād vāsavadattāyā- /",
  "GK21brkas_pu:1568": "rājann āgamyate mayā /",
  "GK21brkas_pu:1569": "bālakāś ca sutā- ete /",
  "GK21brkas_pu:1570": "mameti kathitaṃ tayā //4.78/",
  "GK21brkas_pu:1571": "atha tām abravīd rājā /",
  "GK21brkas_pu:1572": "citram etat tvayoditam /",
  "GK21brkas_pu:1573": "na hi bhartrā na ca sutair /",
  "GK21brkas_pu:1574": "bhavitavyaṃ tavedṛśaiḥ //4.79/",
  "GK21brkas_pu:1575": "tvaṃ lekhābhiḥ patighnībhiḥ /",
  "GK21brkas_pu:1576": "sakalaiva karālitā /",
  "GK21brkas_pu:1577": "ciraproṣitakāntāyā- /",
  "GK21brkas_pu:1578": "gṛhabhittir iva striyaḥ //4.80/",
  "GK21brkas_pu:1579": "na ca patyā vinā putrair /",
  "GK21brkas_pu:1580": "bhavitavyaṃ yataḥ striyaḥ /",
  "GK21brkas_pu:1581": "tasmād idaṃ mahac citraṃ /",
  "GK21brkas_pu:1582": "sphuṭaṃ naḥ kathyatām iti //4.81/",
  "GK21brkas_pu:1583": "athāvocad asau deva /",
  "GK21brkas_pu:1584": "yathāttha na tad anyathā /",
  "GK21brkas_pu:1585": "mahatī tu kathā śrotum /",
  "GK21brkas_pu:1586": "icchā cec chrūyatām iyam //4.82/",
  "GK21brkas_pu:1587": "asty avantiṣu viprāṇām /",
  "GK21brkas_pu:1588": "adhivāsaḥ kapiṣṭhalaḥ /",
  "GK21brkas_pu:1589": "agnikuṇḍacitasīmā /",
  "GK21brkas_pu:1590": "sphītagodhūmagokulaḥ //4.83/",
  "GK21brkas_pu:1591": "uvāsa brāhmaṇas tatra /",
  "GK21brkas_pu:1592": "somadattas trayīdhanaḥ /",
  "GK21brkas_pu:1593": "yasyāntevāsibhir vyāptā /",
  "GK21brkas_pu:1594": "vasudhā vedavedibhiḥ //4.84/",
  "GK21brkas_pu:1595": "patnī vasiṣṭhakalpasya /",
  "GK21brkas_pu:1596": "vāsiṣṭhī tasya suvratā /",
  "GK21brkas_pu:1597": "vasiṣṭhapatnīm api yā /",
  "GK21brkas_pu:1598": "sādhuvṛttām alajjayat //4.85/",
  "GK21brkas_pu:1599": "tasya tasyām aputrasya /",
  "GK21brkas_pu:1600": "kāle mahati gacchati /",
  "GK21brkas_pu:1601": "utpannolkeva saṃdhyāyāṃ /",
  "GK21brkas_pu:1602": "sutā locanadurbhagā //4.86/",
  "GK21brkas_pu:1603": "somadattas tu tāṃ dṛṣṭvā /",
  "GK21brkas_pu:1604": "strīlakṣaṇaviśāradaḥ /",
  "GK21brkas_pu:1605": "patiputradhanair hīnām /",
  "GK21brkas_pu:1606": "ādideśa bhaviṣyatīm //4.87/",
  "GK21brkas_pu:1607": "anarthānāṃ balīyastvād /",
  "GK21brkas_pu:1608": "acireṇaiva durbhagā /",
  "GK21brkas_pu:1609": "dhūmaketuśikhevoccaiḥ /",
  "GK21brkas_pu:1610": "paruṣā sā vyavardhata //4.88/",
  "GK21brkas_pu:1611": "bhikṣām ācchidya śiṣyebhyo /",
  "GK21brkas_pu:1612": "bubhukṣākṣapitatrapā /",
  "GK21brkas_pu:1613": "aprakṣālitahastaiva /",
  "GK21brkas_pu:1614": "tatsamakṣam abhakṣayat //4.89/",
  "GK21brkas_pu:1615": "durbhagatvād virūpatvāt /",
  "GK21brkas_pu:1616": "kalikāritayā ca tām /",
  "GK21brkas_pu:1617": "na kaścid varayām āsa /",
  "GK21brkas_pu:1618": "varaḥ prāptavarām api //4.90/",
  "GK21brkas_pu:1619": "na ca tāṃ somadatto 'pi /",
  "GK21brkas_pu:1620": "kasmaicid aśubhām adāt /",
  "GK21brkas_pu:1621": "mā sma yujyata duḥkhena /",
  "GK21brkas_pu:1622": "prāpyaināṃ ninditām iti //4.91/",
  "GK21brkas_pu:1623": "grāmyāgnineva saṃkāra /",
  "GK21brkas_pu:1624": "kūṭikā sāpy adahyata /",
  "GK21brkas_pu:1625": "sarvaṃkaṣaprabhāvena /",
  "GK21brkas_pu:1626": "prabalenāṅgajanmanā //4.92/",
  "GK21brkas_pu:1627": "kadācit kaścid āgatya /",
  "GK21brkas_pu:1628": "vācāṭo baṭur uccakaiḥ /",
  "GK21brkas_pu:1629": "mastakastho bhayakaraḥ /",
  "GK21brkas_pu:1630": "somadattam abhāṣata //4.93/",
  "GK21brkas_pu:1631": "upādhyāyasya duhitā /",
  "GK21brkas_pu:1632": "mām ākrudhya nirāgasam /",
  "GK21brkas_pu:1633": "iṣṭakāloṣṭakair hanti /",
  "GK21brkas_pu:1634": "tenāsau vāryatām iti //4.94/",
  "GK21brkas_pu:1635": "somadattas tataḥ kruddhaḥ /",
  "GK21brkas_pu:1636": "sutāṃ caṇḍam abhartsayat /",
  "GK21brkas_pu:1637": "ulke piśācike gaccha /",
  "GK21brkas_pu:1638": "śīghraṃ mama gṛhad iti //4.95/",
  "GK21brkas_pu:1639": "sā tu tat paruṣaṃ śrutvā /",
  "GK21brkas_pu:1640": "manasvijanaduḥśravam /",
  "GK21brkas_pu:1641": "smarapīḍāsahatvāc ca /",
  "GK21brkas_pu:1642": "maraṇāya mano dadhe //4.96/",
  "GK21brkas_pu:1643": "araṇyāniṃ tato gatvā /",
  "GK21brkas_pu:1644": "maraṇopāyakāṅkṣayā /",
  "GK21brkas_pu:1645": "adrākṣit kvacid uddeśe /",
  "GK21brkas_pu:1646": "prāsādaṃ daityaghātinaḥ //4.97/",
  "GK21brkas_pu:1647": "tasyādūre ca sarasīṃ /",
  "GK21brkas_pu:1648": "kūjatkurarasārasām /",
  "GK21brkas_pu:1649": "guñjanmadhukaraśreṇīm /",
  "GK21brkas_pu:1650": "anumātavyarodhasam //4.98/",
  "GK21brkas_pu:1651": "āsīc cāsyā- mayā tāvan /",
  "GK21brkas_pu:1652": "martavyam iti niścitam /",
  "GK21brkas_pu:1653": "upāyeṣu tu saṃdehas /",
  "GK21brkas_pu:1654": "tatropāyo 'yam uttamaḥ //4.99/",
  "GK21brkas_pu:1655": "devaṃ mādhavam arcantī /",
  "GK21brkas_pu:1656": "kamalendīvarādibhiḥ /",
  "GK21brkas_pu:1657": "paṅkajāvayavāhārāt /",
  "GK21brkas_pu:1658": "kṣīṇā tyakṣyāmi jīvitam //4.100/",
  "GK21brkas_pu:1659": "kṛtapuṇyā mṛtā svargaṃ /",
  "GK21brkas_pu:1660": "yāsyāmi nirupadravam /",
  "GK21brkas_pu:1661": "narakaṃ tu na yāsyāmi /",
  "GK21brkas_pu:1662": "strīmṛtyumṛtasaṃkulam //4.101/",
  "GK21brkas_pu:1663": "sākarod iti niścitya /",
  "GK21brkas_pu:1664": "yathāsaṃkalpam ādṛtā /",
  "GK21brkas_pu:1665": "rātrau ca baddhaparyaṅkā /",
  "GK21brkas_pu:1666": "devaṃ mādhavam asmarat //4.102/",
  "GK21brkas_pu:1667": "māsamātre gate 'paśyat /",
  "GK21brkas_pu:1668": "svapnānte madhusūdanam /",
  "GK21brkas_pu:1669": "varaṃ varaya putrīti /",
  "GK21brkas_pu:1670": "bhāṣamāṇaṃ mudāyutam //4.103/",
  "GK21brkas_pu:1671": "sātha vyajñāpayat prahvā /",
  "GK21brkas_pu:1672": "devaṃ viracitāñjaliḥ /",
  "GK21brkas_pu:1673": "maraṇaṃ me jagannātha /",
  "GK21brkas_pu:1674": "prasādaḥ kriyatām iti //4.104/",
  "GK21brkas_pu:1675": "devas tām avadan nedaṃ /",
  "GK21brkas_pu:1676": "devatārādhanāt phalam /",
  "GK21brkas_pu:1677": "prāṇihatyāvipāko 'yam /",
  "GK21brkas_pu:1678": "ātmahatyā ca ninditā //4.105/",
  "GK21brkas_pu:1679": "tasmād anyaṃ varaṃ brūhi /",
  "GK21brkas_pu:1680": "patiputradhanādhikam /",
  "GK21brkas_pu:1681": "yena hīnāsi vairāgyān /",
  "GK21brkas_pu:1682": "niryātā svagṛhād iti //4.106/",
  "GK21brkas_pu:1683": "sābravīt kṛtapuṇyābhiḥ /",
  "GK21brkas_pu:1684": "patyādiḥ strībhir āpyate /",
  "GK21brkas_pu:1685": "ahaṃ tv ācaritāpuṇyā /",
  "GK21brkas_pu:1686": "duḥkhair eva vibhāvitā //4.107/",
  "GK21brkas_pu:1687": "tenālaṃ patiputrādi /",
  "GK21brkas_pu:1688": "cintayā phalahīnayā /",
  "GK21brkas_pu:1689": "mṛtyunā śāntim icchāmi /",
  "GK21brkas_pu:1690": "sā me saṃpādyatām iti //4.108/",
  "GK21brkas_pu:1691": "so 'bravīt satyam evedaṃ /",
  "GK21brkas_pu:1692": "kiṃ tu janmāntare tvayā /",
  "GK21brkas_pu:1693": "yavāḍhakaḥ pitur gṛhe /",
  "GK21brkas_pu:1694": "brāhmaṇāyopapāditaḥ //4.109/",
  "GK21brkas_pu:1695": "sa ca jātaś caturvedaḥ /",
  "GK21brkas_pu:1696": "svapuṇyair iha janmani /",
  "GK21brkas_pu:1697": "surūpaḥ sādhuvṛttaś ca /",
  "GK21brkas_pu:1698": "sa te bhartā bhaviṣyati //4.110/",
  "GK21brkas_pu:1699": "sa ca tvām urvaśīrūpām /",
  "GK21brkas_pu:1700": "eko drakṣyati nāparaḥ /",
  "GK21brkas_pu:1701": "krīto yavāḍhakena tvam /",
  "GK21brkas_pu:1702": "iti yāvan na vakṣyasi //4.111/",
  "GK21brkas_pu:1703": "janmāntare ca pūrvasmin /",
  "GK21brkas_pu:1704": "bhakṣayantyās tilās tava /",
  "GK21brkas_pu:1705": "aṣṭau nipatitā vahnāv /",
  "GK21brkas_pu:1706": "añjaler viralāṅguleḥ //4.112/",
  "GK21brkas_pu:1707": "te te putrā- bhaviṣyanti /",
  "GK21brkas_pu:1708": "putri candranibhānanāḥ /",
  "GK21brkas_pu:1709": "maraṇād dāruṇāt tena /",
  "GK21brkas_pu:1710": "cittam āvartyatām iti //4.113/",
  "GK21brkas_pu:1711": "ity uktvāntarhite deve /",
  "GK21brkas_pu:1712": "pratibuddhā dadarśa sā /",
  "GK21brkas_pu:1713": "saśiṣyavargaṃ pitaraṃ /",
  "GK21brkas_pu:1714": "tadgaveṣiṇam āgatam //4.114/",
  "GK21brkas_pu:1715": "tapaḥkṛśāṃ sakaruṇaḥ /",
  "GK21brkas_pu:1716": "pitā kāritapāraṇām /",
  "GK21brkas_pu:1717": "śrāmyantīm anayad gehaṃ /",
  "GK21brkas_pu:1718": "viśrāmyantīṃ tarau tarau //4.115/",
  "GK21brkas_pu:1719": "yā sā piṅgalikā deva /",
  "GK21brkas_pu:1720": "devam ārādhya keśavam /",
  "GK21brkas_pu:1721": "varaṃ labdhavatī tasmāt /",
  "GK21brkas_pu:1722": "tāṃ mām eva nibodha tām //4.116/",
  "GK21brkas_pu:1723": "ekadā tu caturvedaḥ /",
  "GK21brkas_pu:1724": "sāntevāsī yadṛcchayā /",
  "GK21brkas_pu:1725": "gṛham asmākam āyātaḥ /",
  "GK21brkas_pu:1726": "kṛtātithyo dadarśa mām //4.117/",
  "GK21brkas_pu:1727": "mama tātaṃ tu so 'pṛcchad /",
  "GK21brkas_pu:1728": "brahman kasyeyam ātmajā /",
  "GK21brkas_pu:1729": "kāntininditacandrābhā /",
  "GK21brkas_pu:1730": "yuktaṃ cet kathyatām iti //4.118/",
  "GK21brkas_pu:1731": "mameti kathite pitrā /",
  "GK21brkas_pu:1732": "māṃ prārthayata sa dvijaḥ /",
  "GK21brkas_pu:1733": "pitrā dattaṃ ca vidhivan /",
  "GK21brkas_pu:1734": "muditaḥ pariṇītavān //4.119/",
  "GK21brkas_pu:1735": "tataś cārabhya divasāt /",
  "GK21brkas_pu:1736": "sa siddha iva kiṃkaraḥ /",
  "GK21brkas_pu:1737": "na kāṃcin na karoti sma /",
  "GK21brkas_pu:1738": "mamājñāṃ ninditām api //4.120/",
  "GK21brkas_pu:1739": "amī cāṣṭau sutās tasmād /",
  "GK21brkas_pu:1740": "acireṇaiva durlabhāḥ /",
  "GK21brkas_pu:1741": "labdhā- mayā sutā- ye 'sya /",
  "GK21brkas_pu:1742": "prasādāl lokadhāriṇaḥ //4.121/",
  "GK21brkas_pu:1743": "iti kāle gate bhartā /",
  "GK21brkas_pu:1744": "māṃ kadācid abhāṣata /",
  "GK21brkas_pu:1745": "pṛṣṭhaṃ duḥkhāyamānaṃ me /",
  "GK21brkas_pu:1746": "caṇḍi saṃvāhyatām iti //4.122/",
  "GK21brkas_pu:1747": "anuktapūrvavacanam /",
  "GK21brkas_pu:1748": "uktavantam athābruvam /",
  "GK21brkas_pu:1749": "kim ahaṃ bhavatā krītā /",
  "GK21brkas_pu:1750": "pṛṣṭhasaṃvāhiketi tam //4.123/",
  "GK21brkas_pu:1751": "so 'bravin nīcakais trāsād /",
  "GK21brkas_pu:1752": "aṅguṣṭhāgreṇa gāṃ likhan /",
  "GK21brkas_pu:1753": "ahaṃ vā kiṃ tvayā krīto /",
  "GK21brkas_pu:1754": "yena preṣyatvam āgataḥ //4.124/",
  "GK21brkas_pu:1755": "tato vismṛtya samayaṃ /",
  "GK21brkas_pu:1756": "bhartāraṃ roṣadūṣitā /",
  "GK21brkas_pu:1757": "krīto yavāḍhakenāsi /",
  "GK21brkas_pu:1758": "mayety apriyam abruvam //4.125/",
  "GK21brkas_pu:1759": "asāv api ca māṃ dṛṣṭvā /",
  "GK21brkas_pu:1760": "sahajākāravañcitām /",
  "GK21brkas_pu:1761": "saṃnikarṣād apakramya /",
  "GK21brkas_pu:1762": "saṃbhrānta idam abravīt //4.126/",
  "GK21brkas_pu:1763": "api kāsi kutaś cāsi /",
  "GK21brkas_pu:1764": "kenāsi vikṛtā kṛtā /",
  "GK21brkas_pu:1765": "kaccit piṅgalikā nāsi /",
  "GK21brkas_pu:1766": "kaś ca nāma yavāḍhakaḥ //4.127/",
  "GK21brkas_pu:1767": "iti tenānuyuktāhaṃ /",
  "GK21brkas_pu:1768": "yathāvṛttam avarṇayam /",
  "GK21brkas_pu:1769": "so 'pi saṃjātanirvedo /",
  "GK21brkas_pu:1770": "na jāte kva palāyitaḥ //4.128/",
  "GK21brkas_pu:1771": "tasmin deśāntaraṃ yāte /",
  "GK21brkas_pu:1772": "tāte ca tridaśālayam /",
  "GK21brkas_pu:1773": "pitṛbhartṛvihīnāham /",
  "GK21brkas_pu:1774": "enaṃ deśam upāgatā //4.129/",
  "GK21brkas_pu:1775": "svadeśaprītiyogāc ca /",
  "GK21brkas_pu:1776": "devyā vasavadattayā /",
  "GK21brkas_pu:1777": "saputrānugṛhītā asmi /",
  "GK21brkas_pu:1778": "bhaktāc chādanarakṣaṇaiḥ //4.130/",
  "GK21brkas_pu:1779": "tena devena yat pṛṣṭaṃ /",
  "GK21brkas_pu:1780": "kutas te bālakā- iti /",
  "GK21brkas_pu:1781": "evam ete mayā labdhās /",
  "GK21brkas_pu:1782": "tuṣṭān nārāyaṇād iti //4.131/",
  "GK21brkas_pu:1783": "iti hṛṣtamatir niśāmya tasyāś /",
  "GK21brkas_pu:1784": "caritaṃ putrasamūhalābhahetum /",
  "GK21brkas_pu:1785": "sacivaiḥ sahitaś cakāra rājā /",
  "GK21brkas_pu:1786": "sutasaṃprāptiphalaṃ kriyāvicāram //4.132/",
  "GK21brkas_pu:1787": "atha saṃpreṣitāsthānaḥ /",
  "GK21brkas_pu:1788": "sacivān abravīn nṛpaḥ /",
  "GK21brkas_pu:1789": "yad bravīmi nibodhantu /",
  "GK21brkas_pu:1790": "bhavantas tat sacetasaḥ //5.1/",
  "GK21brkas_pu:1791": "ṛṇaiḥ kila samāghrātaḥ /",
  "GK21brkas_pu:1792": "puruṣo jāyate tribhiḥ /",
  "GK21brkas_pu:1793": "brahmacaryeṣṭisaṃtānair /",
  "GK21brkas_pu:1794": "ṛṣidevasvadhābhujām //5.2/",
  "GK21brkas_pu:1795": "tatrādhigatavedo 'ham /",
  "GK21brkas_pu:1796": "iṣṭāśeṣamahākratuḥ /",
  "GK21brkas_pu:1797": "aputratvāt tu pitṛbhir /",
  "GK21brkas_pu:1798": "gṛhītaḥ piṇḍabhojibhiḥ //5.3/",
  "GK21brkas_pu:1799": "na ca putrāṅgasaṃsparśāt /",
  "GK21brkas_pu:1800": "sukhahetur anuttaraḥ /",
  "GK21brkas_pu:1801": "sukhibhiḥ sa hi nirdiṣṭaś /",
  "GK21brkas_pu:1802": "candanād api śītalaḥ //5.4/",
  "GK21brkas_pu:1803": "alaṃ cātiprasaṅgena /",
  "GK21brkas_pu:1804": "sarvathā gṛhamedhinām /",
  "GK21brkas_pu:1805": "dṛṣṭādṛṣṭasukhaprāpteḥ /",
  "GK21brkas_pu:1806": "putrād anyan na kāraṇam //5.5/",
  "GK21brkas_pu:1807": "tad asti yadi vaḥ kāṅkṣā /",
  "GK21brkas_pu:1808": "niṣprajānāṃ prajāṃ prati /",
  "GK21brkas_pu:1809": "ārabhadhvaṃ mayā sārdhaṃ /",
  "GK21brkas_pu:1810": "devatārādhanaṃ tataḥ //5.6/",
  "GK21brkas_pu:1811": "te tu sapramadāḥ śrutvā /",
  "GK21brkas_pu:1812": "rājñaḥ putrārthinaḥ kathām /",
  "GK21brkas_pu:1813": "siddhakalpātmasaṃkalpāḥ /",
  "GK21brkas_pu:1814": "pratyūcur darśitasmitāḥ //5.7/",
  "GK21brkas_pu:1815": "putrajanma vaṇigvadhvā /",
  "GK21brkas_pu:1816": "yātrāyāṃ citradarśanam /",
  "GK21brkas_pu:1817": "piṅgalīdarśanaṃ ceti /",
  "GK21brkas_pu:1818": "prayogo 'yam anuṣṭhitaḥ //5.8/",
  "GK21brkas_pu:1819": "asmābhiḥ sa ca devena /",
  "GK21brkas_pu:1820": "tathaiva saphalīkṛtaḥ /",
  "GK21brkas_pu:1821": "kṛtaḥ kāle prayogo hi /",
  "GK21brkas_pu:1822": "nāphalo jātu jāyate //5.9/",
  "GK21brkas_pu:1823": "tena saṃkalpasadṛśīm /",
  "GK21brkas_pu:1824": "ārabhadhvaṃ kriyām iti /",
  "GK21brkas_pu:1825": "sacivair abhyanujñātas /",
  "GK21brkas_pu:1826": "tatheti pratipannavān //5.10/",
  "GK21brkas_pu:1827": "sa puṇye 'hani saṃpūjya /",
  "GK21brkas_pu:1828": "devatāgnidvijanmanaḥ /",
  "GK21brkas_pu:1829": "yayau nāgavanodyānaṃ /",
  "GK21brkas_pu:1830": "sadāraḥ saha mantribhiḥ //5.11/",
  "GK21brkas_pu:1831": "māgadhī tu kṛtotsāhā /",
  "GK21brkas_pu:1832": "devyā vāsavadattayā /",
  "GK21brkas_pu:1833": "alam āli tavānena /",
  "GK21brkas_pu:1834": "khedeneti nivāritā //5.12/",
  "GK21brkas_pu:1835": "uktā ca nanu bālāsi /",
  "GK21brkas_pu:1836": "mṛṇālītantukomalā /",
  "GK21brkas_pu:1837": "anubhūtasukhā cāsi /",
  "GK21brkas_pu:1838": "bhrātur bhartuś ca veśmani //5.13/",
  "GK21brkas_pu:1839": "duḥsahāni tu duḥkhāni /",
  "GK21brkas_pu:1840": "mayā ninditabhāgyayā /",
  "GK21brkas_pu:1841": "anubhūtāni tenāhaṃ /",
  "GK21brkas_pu:1842": "śaktā duḥkham upāsitum //5.14/",
  "GK21brkas_pu:1843": "yaś ca me bhavitā putraḥ /",
  "GK21brkas_pu:1844": "sa bhavatyā bhaviṣyati /",
  "GK21brkas_pu:1845": "kṛttikāgarbhasaṃbhūto /",
  "GK21brkas_pu:1846": "bhavānyā- iva ṣaṇmukhaḥ //5.15/",
  "GK21brkas_pu:1847": "iti tasyāṃ nivṛttāyāṃ /",
  "GK21brkas_pu:1848": "saha vāsavadattayā /",
  "GK21brkas_pu:1849": "tapobhir acirād rājā /",
  "GK21brkas_pu:1850": "rājarājam atoṣayat //5.16/",
  "GK21brkas_pu:1851": "ekadā pratibhuddhau tu /",
  "GK21brkas_pu:1852": "daṃpatī jātasaṃbhramau /",
  "GK21brkas_pu:1853": "hā devi hāryaputreti /",
  "GK21brkas_pu:1854": "vyāharantau parasparam //5.17/",
  "GK21brkas_pu:1855": "athopaspṛśya nṛpatir /",
  "GK21brkas_pu:1856": "namaskṛtvā dhanādhipam /",
  "GK21brkas_pu:1857": "puraḥ purohitādīnām /",
  "GK21brkas_pu:1858": "ācakhyau svapnam ādṛtaḥ //5.18/",
  "GK21brkas_pu:1859": "adya paśyāmy ahaṃ svapne /",
  "GK21brkas_pu:1860": "vyomni kāmapi devatām /",
  "GK21brkas_pu:1861": "prabhāmbhaḥsaṃtativyasta /",
  "GK21brkas_pu:1862": "nabhomaṇḍalanīlatām //5.19/",
  "GK21brkas_pu:1863": "sā mām uktavatī vācā /",
  "GK21brkas_pu:1864": "ghambhīrasukumārayā /",
  "GK21brkas_pu:1865": "tvām āhvayati vitteśas /",
  "GK21brkas_pu:1866": "tadāśāṃ gamyatām ataḥ //5.20/",
  "GK21brkas_pu:1867": "mayaum iti pratijñāte /",
  "GK21brkas_pu:1868": "saṃdhyāraktataraṃ karam /",
  "GK21brkas_pu:1869": "āropya prasthitā vyomni /",
  "GK21brkas_pu:1870": "diśaṃ vitteśapālitām //5.21/",
  "GK21brkas_pu:1871": "śarveṇeha dhṛtā gaṅgā /",
  "GK21brkas_pu:1872": "pariṇītātra pārvatī /",
  "GK21brkas_pu:1873": "ityādīn darśayantī nau /",
  "GK21brkas_pu:1874": "pradeśaṃ pārvatīpituḥ //5.22/",
  "GK21brkas_pu:1875": "nīyamānaḥ krameṇettham /",
  "GK21brkas_pu:1876": "athāhaṃ dṛṣṭavān puraḥ /",
  "GK21brkas_pu:1877": "candrapāṣāṇanirmāṇa /",
  "GK21brkas_pu:1878": "prākārām alakāpurīm //5.23/",
  "GK21brkas_pu:1879": "gaṇānāṃ pārvatībhartur /",
  "GK21brkas_pu:1880": "gaṇair agaṇitair yutam /",
  "GK21brkas_pu:1881": "yasyā- bāhyam adṛṣṭāntaṃ /",
  "GK21brkas_pu:1882": "kalpapādapakānanam //5.24/",
  "GK21brkas_pu:1883": "nānāmaṇiprabhājāla /",
  "GK21brkas_pu:1884": "kalmāṣaśikharāṇy api /",
  "GK21brkas_pu:1885": "śubhrayaty eva harmyāṇi /",
  "GK21brkas_pu:1886": "yasyāṃ rudrenducandrikā //5.25/",
  "GK21brkas_pu:1887": "avatārya tu māṃ dvāre /",
  "GK21brkas_pu:1888": "guhyakeśvaraveśmanaḥ /",
  "GK21brkas_pu:1889": "vadati kṣaṇam atraiva /",
  "GK21brkas_pu:1890": "sthīyatām iti devatā //5.26/",
  "GK21brkas_pu:1891": "sā praviśya pratīhāryā /",
  "GK21brkas_pu:1892": "saha nirgamya bhāṣate /",
  "GK21brkas_pu:1893": "anujñātapraveśo 'si /",
  "GK21brkas_pu:1894": "devenāgamyatām iti //5.27/",
  "GK21brkas_pu:1895": "bhavanānīva devānāṃ /",
  "GK21brkas_pu:1896": "ṣaḍ atikramya saptame /",
  "GK21brkas_pu:1897": "kakṣāntare prakṛṣṭarddhau /",
  "GK21brkas_pu:1898": "paśyāmi draviṇeśvaram //5.28/",
  "GK21brkas_pu:1899": "atha tatrāpsarāḥ kācit /",
  "GK21brkas_pu:1900": "kāṃcid āha nirīkṣya mām /",
  "GK21brkas_pu:1901": "sakhi nūnam asāv eṣa /",
  "GK21brkas_pu:1902": "yasyāsau bhavitā sutaḥ //5.29/",
  "GK21brkas_pu:1903": "mayā mantrayamāṇānām /",
  "GK21brkas_pu:1904": "ṛṣīṇām agrataḥ śrutam /",
  "GK21brkas_pu:1905": "bharatānām ayaṃ vaṃśe /",
  "GK21brkas_pu:1906": "viśuddhe jāyatām iti //5.30/",
  "GK21brkas_pu:1907": "na caiṣa kevalaṃ dhanyas /",
  "GK21brkas_pu:1908": "tena putreṇa pārthivaḥ /",
  "GK21brkas_pu:1909": "so 'pi sādhūpamānasya /",
  "GK21brkas_pu:1910": "putraḥ pātraṃ bhaviṣyati //5.31/",
  "GK21brkas_pu:1911": "tena tat tādṛśaṃ putraṃ /",
  "GK21brkas_pu:1912": "labhatām eṣa bhūpatiḥ /",
  "GK21brkas_pu:1913": "asāv api śacīśakra /",
  "GK21brkas_pu:1914": "caritau pitarāv api //5.32/",
  "GK21brkas_pu:1915": "kārye guruṇi saktatvāt /",
  "GK21brkas_pu:1916": "tṛṇīkṛtasurāṅganaḥ /",
  "GK21brkas_pu:1917": "sakiṃkaragaṇaṃ prahvaḥ /",
  "GK21brkas_pu:1918": "praṇamāmi dhanādhipam //5.33/",
  "GK21brkas_pu:1919": "manuṣyadharmā tu bhujaṃ /",
  "GK21brkas_pu:1920": "bhujageśvarapīvaram /",
  "GK21brkas_pu:1921": "udyamyāha manuṣyendra /",
  "GK21brkas_pu:1922": "svāgataṃ sthīyatām iti //5.34/",
  "GK21brkas_pu:1923": "āsanne ratnacaraṇe /",
  "GK21brkas_pu:1924": "dāpite kanakāsane /",
  "GK21brkas_pu:1925": "vyavadhāya tu mām āste /",
  "GK21brkas_pu:1926": "devī nīcaistarāsanā //5.35/",
  "GK21brkas_pu:1927": "svananti parivādinyas /",
  "GK21brkas_pu:1928": "tāḍitā- nāradādibhiḥ /",
  "GK21brkas_pu:1929": "anekākārakaraṇaḥ /",
  "GK21brkas_pu:1930": "śrūyate puṣkaradhvaniḥ //5.36/",
  "GK21brkas_pu:1931": "urvaśīmenakārambhā /",
  "GK21brkas_pu:1932": "citralekhākratusthalāḥ /",
  "GK21brkas_pu:1933": "gāyantyaḥ kuṭṭitatalā- /",
  "GK21brkas_pu:1934": "nartayante tilottamām //5.37/",
  "GK21brkas_pu:1935": "evaṃprāye ca vṛttānte /",
  "GK21brkas_pu:1936": "kumāro nalakūbaraḥ /",
  "GK21brkas_pu:1937": "rājarājasutaḥ krīḍann /",
  "GK21brkas_pu:1938": "āyātaḥ saha bālakaiḥ //5.38/",
  "GK21brkas_pu:1939": "merusāramahāratna /",
  "GK21brkas_pu:1940": "saṃghātakṛtasaṃhatim /",
  "GK21brkas_pu:1941": "krīḍāśakaṭikāṃ karṣann /",
  "GK21brkas_pu:1942": "itaś cetaś ca gacchati //5.39/",
  "GK21brkas_pu:1943": "atha skhalitacakrāyās /",
  "GK21brkas_pu:1944": "tasyāḥ kusumasaṃcaye /",
  "GK21brkas_pu:1945": "utplutya patitaṃ ratnaṃ /",
  "GK21brkas_pu:1946": "vaiḍūryakṣodakuṭṭime //5.40/",
  "GK21brkas_pu:1947": "atha prasāritakaraḥ /",
  "GK21brkas_pu:1948": "kuvero nalakūbaram /",
  "GK21brkas_pu:1949": "mahyam etad dadasveti /",
  "GK21brkas_pu:1950": "tad ratnam udayācata //5.41/",
  "GK21brkas_pu:1951": "nyastaṃ ca rājaputreṇa /",
  "GK21brkas_pu:1952": "rājarājakarodare /",
  "GK21brkas_pu:1953": "ratnaṃ paṅkajagarbhastha /",
  "GK21brkas_pu:1954": "bandhūkam iva rājate //5.42/",
  "GK21brkas_pu:1955": "duṣṭalakṣaṇamuktānāṃ /",
  "GK21brkas_pu:1956": "muktānāṃ parivāritam /",
  "GK21brkas_pu:1957": "ṣaḍviṃśatyā padmarāgam /",
  "GK21brkas_pu:1958": "aṣṭāśri bahalaprabham //5.43/",
  "GK21brkas_pu:1959": "vittādhipatinā mahyaṃ /",
  "GK21brkas_pu:1960": "dattaṃ devyai ca tan mayā /",
  "GK21brkas_pu:1961": "stanayor antare nyastam /",
  "GK21brkas_pu:1962": "anayāpi sphuranmudā //5.44/",
  "GK21brkas_pu:1963": "siṃhaśāvas tato bhūtvā /",
  "GK21brkas_pu:1964": "cañcadvāladhikeśaraḥ /",
  "GK21brkas_pu:1965": "vidārya dakṣiṇaṃ kukṣim /",
  "GK21brkas_pu:1966": "etasyāḥ praviśaty asau //5.45/",
  "GK21brkas_pu:1967": "tadavasthām imāṃ dṛṣṭvā /",
  "GK21brkas_pu:1968": "hā devīti vadann aham /",
  "GK21brkas_pu:1969": "pratibuddha iti svapnam /",
  "GK21brkas_pu:1970": "ācaṣṭe sma narādhipaḥ //5.46/",
  "GK21brkas_pu:1971": "atha nakṣatraśāstrajñaḥ /",
  "GK21brkas_pu:1972": "siddhādeśaḥ sasaṃmadaḥ /",
  "GK21brkas_pu:1973": "ādityaśarmā svapnasya /",
  "GK21brkas_pu:1974": "dvijaḥ phalam avarṇayat //5.47/",
  "GK21brkas_pu:1975": "vijayasva mahārāja /",
  "GK21brkas_pu:1976": "putreṇa dviṣatāṃ gaṇam /",
  "GK21brkas_pu:1977": "samādhineva balinā /",
  "GK21brkas_pu:1978": "rāgādīnāṃ balīyasām //5.48/",
  "GK21brkas_pu:1979": "vimānaghanasaṃghāta /",
  "GK21brkas_pu:1980": "sthagitendudivākaraḥ /",
  "GK21brkas_pu:1981": "vidyādharasamūhendraḥ /",
  "GK21brkas_pu:1982": "putras tava bhaviṣyati //5.49/",
  "GK21brkas_pu:1983": "yās tā- muktāparīvārās /",
  "GK21brkas_pu:1984": "tasya ṣaḍviṃśati maṇeḥ /",
  "GK21brkas_pu:1985": "mahākulā bhaviṣyanti /",
  "GK21brkas_pu:1986": "bhāryās tava sutasya tāḥ //5.50/",
  "GK21brkas_pu:1987": "ye cāṣṭāv aśrayo ratnaṃ /",
  "GK21brkas_pu:1988": "parito lakṣitās tvayā /",
  "GK21brkas_pu:1989": "vidyās tā- viddhi putrasya /",
  "GK21brkas_pu:1990": "bhaviṣyantī bhaviṣyataḥ //5.51/",
  "GK21brkas_pu:1991": "evaṃ ca sthāpite svapne /",
  "GK21brkas_pu:1992": "rājakīye dvijanmanā /",
  "GK21brkas_pu:1993": "svasvapnaḥ kathitas tatra /",
  "GK21brkas_pu:1994": "devyā vāsavadattayā //5.52/",
  "GK21brkas_pu:1995": "āryaputreṇa yo dṛṣṭaḥ /",
  "GK21brkas_pu:1996": "sa eva sakalo mayā /",
  "GK21brkas_pu:1997": "kukṣau vidāryamāṇe ca /",
  "GK21brkas_pu:1998": "hāryaputreti bhāṣitam //5.53/",
  "GK21brkas_pu:1999": "iti śrutavataḥ svapnau /",
  "GK21brkas_pu:2000": "tulyāv ādityaśarmaṇaḥ /",
  "GK21brkas_pu:2001": "bhaviṣyadviṣaye jñāne /",
  "GK21brkas_pu:2002": "dṛḍhatāṃ niścayo gataḥ //5.54/",
  "GK21brkas_pu:2003": "atha vijñāpayām āsa /",
  "GK21brkas_pu:2004": "rumaṇvān medinīpatim /",
  "GK21brkas_pu:2005": "dṛṣṭaḥ svapno mayā yaḥ sa /",
  "GK21brkas_pu:2006": "śravaṇenānugṛhyatām //5.55/",
  "GK21brkas_pu:2007": "deve saniyame jāte /",
  "GK21brkas_pu:2008": "cedivatsaniveśinaḥ /",
  "GK21brkas_pu:2009": "devasyāpatyalābhāya /",
  "GK21brkas_pu:2010": "sarve saniyamāḥ sthitāḥ //5.56/",
  "GK21brkas_pu:2011": "tatrāham adya paśyāmi /",
  "GK21brkas_pu:2012": "svapne garuḍavāhanam /",
  "GK21brkas_pu:2013": "mārgitaś ca mayā dehi /",
  "GK21brkas_pu:2014": "svāmine naḥ prajā- iti //5.57/",
  "GK21brkas_pu:2015": "sa vihasyoktavān pūrṇaḥ /",
  "GK21brkas_pu:2016": "svāminas te manorathaḥ /",
  "GK21brkas_pu:2017": "tavāpi pūrayāmīti /",
  "GK21brkas_pu:2018": "mahyaṃ bāṇaṃ vitīrṇavān //5.58/",
  "GK21brkas_pu:2019": "sapraṇāmaṃ tam ādāya /",
  "GK21brkas_pu:2020": "hṛdaye nidadhāmi ca /",
  "GK21brkas_pu:2021": "akālakaumudīṃ cemāṃ /",
  "GK21brkas_pu:2022": "paśyāmi pratibodhitaḥ //5.59/",
  "GK21brkas_pu:2023": "eṣo 'pi sthāpitaḥ svapnaḥ /",
  "GK21brkas_pu:2024": "prītenādityaśarmaṇā /",
  "GK21brkas_pu:2025": "yādṛśo 'sya suto bhavī /",
  "GK21brkas_pu:2026": "tādṛśaḥ śrūyatām iti //5.60/",
  "GK21brkas_pu:2027": "sāyako hi guṇenārthī /",
  "GK21brkas_pu:2028": "tasmād asya bhaviṣyati /",
  "GK21brkas_pu:2029": "putraḥ ṣāḍguṇyatattvajño /",
  "GK21brkas_pu:2030": "yuktaś cāyaṃ guṇair guṇaiḥ //5.61/",
  "GK21brkas_pu:2031": "paratantragatisthānaḥ /",
  "GK21brkas_pu:2032": "khagāmī ca yataḥ śaraḥ /",
  "GK21brkas_pu:2033": "tena rājasutapraiṣyaḥ /",
  "GK21brkas_pu:2034": "khecaraś ca bhaviṣyati //5.62/",
  "GK21brkas_pu:2035": "athākathayad ātmīyaṃ /",
  "GK21brkas_pu:2036": "svapnaṃ yaugandharāyaṇaḥ /",
  "GK21brkas_pu:2037": "mamādyaikonapañcāśan /",
  "GK21brkas_pu:2038": "maruto darśanaṃ gatāḥ //5.63/",
  "GK21brkas_pu:2039": "teṣām ekaḥ sphuraddyotaḥ /",
  "GK21brkas_pu:2040": "khadyotanikaradyutim /",
  "GK21brkas_pu:2041": "svaṃ vimucya mudā mahyaṃ /",
  "GK21brkas_pu:2042": "saṃnāhaṃ dattavān iti //5.64/",
  "GK21brkas_pu:2043": "bhartuḥ saṃnāhasadṛśaḥ /",
  "GK21brkas_pu:2044": "śūro 'dhyavasitaḥ sutaḥ /",
  "GK21brkas_pu:2045": "bhavato bhavitety evaṃ /",
  "GK21brkas_pu:2046": "svapnam āsthāpayad dvijaḥ //5.65/",
  "GK21brkas_pu:2047": "ṛṣabheṇeti kathitaṃ /",
  "GK21brkas_pu:2048": "dṛṣṭavān asmi gogaṇam /",
  "GK21brkas_pu:2049": "bravīti tatra mām ekā /",
  "GK21brkas_pu:2050": "praviśemāṃ guhām iti //5.66/",
  "GK21brkas_pu:2051": "tatra praviśatā dṛṣṭāś /",
  "GK21brkas_pu:2052": "catuḥṣaṣṭir mayā kalāḥ /",
  "GK21brkas_pu:2053": "catasraś ca mahāvidyā- /",
  "GK21brkas_pu:2054": "vinyastāś citrakarmaṇi //5.67/",
  "GK21brkas_pu:2055": "tatra citrīyamāṇo 'haṃ /",
  "GK21brkas_pu:2056": "citraṃ citraṃ vilokayan /",
  "GK21brkas_pu:2057": "bodhito jṛmbhaṇair mandrair /",
  "GK21brkas_pu:2058": "bherīṇāṃ garjitair iti //5.68/",
  "GK21brkas_pu:2059": "sthapito 'yam iti svapnaḥ /",
  "GK21brkas_pu:2060": "putras tava bhaviṣyati /",
  "GK21brkas_pu:2061": "aśeṣacitravinyasta /",
  "GK21brkas_pu:2062": "kalākuśaladhīr iti //5.69/",
  "GK21brkas_pu:2063": "dṛṣṭaṃ vasantakenāpi /",
  "GK21brkas_pu:2064": "svapnaṃ kathitam ity atha /",
  "GK21brkas_pu:2065": "dattavān pāvako mahyaṃ /",
  "GK21brkas_pu:2066": "kuṇḍalaṃ rucirojjvalam //5.70/",
  "GK21brkas_pu:2067": "[The explanation of Vasantakaś dream is missing] //5.71/",
  "GK21brkas_pu:2068": "iti vyākriyamāṇeṣu /",
  "GK21brkas_pu:2069": "svapneṣu ravisāratheḥ /",
  "GK21brkas_pu:2070": "bhinnaṃ bhābhis tamo jātaṃ /",
  "GK21brkas_pu:2071": "cakoranayanāruṇam //5.72/",
  "GK21brkas_pu:2072": "komalānilavikṣipta /",
  "GK21brkas_pu:2073": "nalinasparśabodhatāḥ /",
  "GK21brkas_pu:2074": "resur vivādarasitāḥ /",
  "GK21brkas_pu:2075": "sarasīṣu śakuntayaḥ //5.73/",
  "GK21brkas_pu:2076": "gambhīrapratinirghoṣa /",
  "GK21brkas_pu:2077": "bhīṣitendrāvarodhanaḥ /",
  "GK21brkas_pu:2078": "devatāgārabherīṇām /",
  "GK21brkas_pu:2079": "uccair dhvanir ajṛmbhata //5.74/",
  "GK21brkas_pu:2080": "avadanta ca vṛndāni /",
  "GK21brkas_pu:2081": "bandināṃ medinīpatim /",
  "GK21brkas_pu:2082": "pūritārthisamūhāśa /",
  "GK21brkas_pu:2083": "tavāśā pūryatām iti //5.75/",
  "GK21brkas_pu:2084": "yuvā dhīraḥ sabhe yogyo /",
  "GK21brkas_pu:2085": "yajamānasya jāyatām /",
  "GK21brkas_pu:2086": "ityādibhir dvijāś cainaṃ /",
  "GK21brkas_pu:2087": "mantravādyair avardhayan //5.76/",
  "GK21brkas_pu:2088": "nimittair evamākāraiḥ /",
  "GK21brkas_pu:2089": "kāryasaṃsiddhiśaṃsibhiḥ /",
  "GK21brkas_pu:2090": "ādityaśarmaṇo jātam /",
  "GK21brkas_pu:2091": "aṅgaṃ romāñcakarkaśam //5.77/",
  "GK21brkas_pu:2092": "padmāvatyā tato harṣād /",
  "GK21brkas_pu:2093": "vivāhae iva nṛtyati /",
  "GK21brkas_pu:2094": "vasantake dhvanattāle /",
  "GK21brkas_pu:2095": "nanarta gaṇikāgaṇaḥ //5.78/",
  "GK21brkas_pu:2096": "alaṃ cātiprasaṅgena /",
  "GK21brkas_pu:2097": "saṃkṣepād avadhāryatām /",
  "GK21brkas_pu:2098": "vadhūvṛndaparīvārāḥ /",
  "GK21brkas_pu:2099": "pranṛttāḥ śvaśurā- api //5.79/",
  "GK21brkas_pu:2100": "atiharṣaparītatvād /",
  "GK21brkas_pu:2101": "vitantrīparivādinīḥ /",
  "GK21brkas_pu:2102": "tāḍayanti sma gandharvāḥ /",
  "GK21brkas_pu:2103": "svarāvismṛtasāraṇāḥ //5.80/",
  "GK21brkas_pu:2104": "evamādau tu vṛttānte /",
  "GK21brkas_pu:2105": "vartamāne mahīpatiḥ /",
  "GK21brkas_pu:2106": "kṛtābhiṣekādividhiḥ /",
  "GK21brkas_pu:2107": "suraviprān apūjayat //5.81/",
  "GK21brkas_pu:2108": "praviśya stūyamānaś ca /",
  "GK21brkas_pu:2109": "vṛndair brāhmaṇabandinām /",
  "GK21brkas_pu:2110": "pauram antaḥpuraṃ caiva /",
  "GK21brkas_pu:2111": "dānādibhir amānayat //5.82/",
  "GK21brkas_pu:2112": "māsadvayaparīmāṇe /",
  "GK21brkas_pu:2113": "tataḥ kāle 'tigacchati /",
  "GK21brkas_pu:2114": "devyāṃ sattvasamāveśa /",
  "GK21brkas_pu:2115": "vārttāṃ prāvartayat kṣitau //5.83/",
  "GK21brkas_pu:2116": "yena yena śrutā vārttā /",
  "GK21brkas_pu:2117": "śabareṇa śukena vā /",
  "GK21brkas_pu:2118": "giriṣṭhaḥ pañjarastho vā /",
  "GK21brkas_pu:2119": "mugdhas tatraiva tatra saḥ //5.84/",
  "GK21brkas_pu:2120": "striyaḥ prasūtikuśalāḥ /",
  "GK21brkas_pu:2121": "kumārādicikitsakāḥ /",
  "GK21brkas_pu:2122": "garbhakarmavidaś cānye /",
  "GK21brkas_pu:2123": "nityaṃ tāṃ paryacārayan //5.85/",
  "GK21brkas_pu:2124": "mlāyanmadhūkavicchāya /",
  "GK21brkas_pu:2125": "kapolaṃ jihmalocanam /",
  "GK21brkas_pu:2126": "śvaśrūs tasyā- mukhaṃ dṛṣṭvā /",
  "GK21brkas_pu:2127": "bubudhe dohadavyathām //5.86/",
  "GK21brkas_pu:2128": "pṛcchati sma ca tāṃ putri /",
  "GK21brkas_pu:2129": "śīghram ācakṣva dohadam /",
  "GK21brkas_pu:2130": "anākhyāte hi garbhasya /",
  "GK21brkas_pu:2131": "vaiphalyam api dṛśyate //5.87/",
  "GK21brkas_pu:2132": "lajjamānā yadā nāsau /",
  "GK21brkas_pu:2133": "kathayām āsa dohadam /",
  "GK21brkas_pu:2134": "tadā svavṛttaṃ sā vadhvai /",
  "GK21brkas_pu:2135": "vyāhartum upacakrame //5.88/",
  "GK21brkas_pu:2136": "antarvatnīm apṛcchan mām /",
  "GK21brkas_pu:2137": "ekadā śvaśuras tava /",
  "GK21brkas_pu:2138": "bādhate dohado yas tvāṃ /",
  "GK21brkas_pu:2139": "sa kṣipraṃ kathyatām iti //5.89/",
  "GK21brkas_pu:2140": "mayā tu praṇayinyāpi /",
  "GK21brkas_pu:2141": "prakṛṣṭataralajjayā /",
  "GK21brkas_pu:2142": "sakhīmukhena kathitaṃ /",
  "GK21brkas_pu:2143": "bahukṛtvo 'nuyuktayā //5.90/",
  "GK21brkas_pu:2144": "iyaṃ māṃ bādhate śraddhā /",
  "GK21brkas_pu:2145": "sāśu saṃpādyatām iti /",
  "GK21brkas_pu:2146": "sā ca saṃpāditāmātyaiḥ /",
  "GK21brkas_pu:2147": "śatānīkasya śāsanāt //5.91/",
  "GK21brkas_pu:2148": "bālabhāskarabimbābhā- /",
  "GK21brkas_pu:2149": "dadhānāḥ sānulepanāḥ /",
  "GK21brkas_pu:2150": "vyacaranta purīṃ raktām /",
  "GK21brkas_pu:2151": "ambarābharaṇasrajaḥ //5.92/",
  "GK21brkas_pu:2152": "raktātapatravyajanā- /",
  "GK21brkas_pu:2153": "raktakambalavāhyakāḥ /",
  "GK21brkas_pu:2154": "raktāśokavanākāra /",
  "GK21brkas_pu:2155": "parivārakadambakāḥ //5.93/",
  "GK21brkas_pu:2156": "suyamunam athāruhya /",
  "GK21brkas_pu:2157": "padmarāganagāruṇam /",
  "GK21brkas_pu:2158": "digdāhād iva raktānām /",
  "GK21brkas_pu:2159": "apaśyaṃ maṇḍalaṃ diśām //5.94/",
  "GK21brkas_pu:2160": "atha pakṣānilabhrānta /",
  "GK21brkas_pu:2161": "saṃbhāntajanavīkṣitaḥ /",
  "GK21brkas_pu:2162": "jyeṣṭhaputra ivāgacchad /",
  "GK21brkas_pu:2163": "garuḍasya vihaṃgamaḥ //5.95/",
  "GK21brkas_pu:2164": "sarasāmiṣagṛddhaś ca /",
  "GK21brkas_pu:2165": "mugdhām ādāya mām asau /",
  "GK21brkas_pu:2166": "agamad gaganaṃ vegāc /",
  "GK21brkas_pu:2167": "chatānīkasya paśyataḥ //5.96/",
  "GK21brkas_pu:2168": "tataḥ pradeśe kasmiṃscid /",
  "GK21brkas_pu:2169": "avatāritavān sa mām /",
  "GK21brkas_pu:2170": "bhakṣayiṣyan niṣiddhaś ca /",
  "GK21brkas_pu:2171": "kenāpy ākāśam āśrayat //5.97/",
  "GK21brkas_pu:2172": "paśyāmi sma ca tatra dvau /",
  "GK21brkas_pu:2173": "kṛśāv ṛs.ikumārakau /",
  "GK21brkas_pu:2174": "prabhāmaṇḍalasaṃsarga /",
  "GK21brkas_pu:2175": "piṅgalāṅgau jvalajjaṭau //5.98/",
  "GK21brkas_pu:2176": "tau mām avocatāṃ devi /",
  "GK21brkas_pu:2177": "mā bhaiṣīr ayam āśramaḥ /",
  "GK21brkas_pu:2178": "vasiṣṭhasyāśritaḥ puṇyām /",
  "GK21brkas_pu:2179": "udayādrer upatyakām //5.99/",
  "GK21brkas_pu:2180": "āgaccha nanu pāvas tvāṃ /",
  "GK21brkas_pu:2181": "tatrety ukte gatā satī /",
  "GK21brkas_pu:2182": "paśyāmi sma jagajjyeṣṭhaṃ /",
  "GK21brkas_pu:2183": "śreṣṭhatāpasaveṣṭitam //5.100/",
  "GK21brkas_pu:2184": "vanditaś ca mayā dūrād /",
  "GK21brkas_pu:2185": "āśiṣā mām avardhayat /",
  "GK21brkas_pu:2186": "putri putraṃ vijāyasva /",
  "GK21brkas_pu:2187": "yaśaḥpātram ajarjaram //5.101/",
  "GK21brkas_pu:2188": "na cotkaṇṭhā tvayā kāryā /",
  "GK21brkas_pu:2189": "svajane matsanāthayā /",
  "GK21brkas_pu:2190": "ādityavaṃśajānāṃ hi /",
  "GK21brkas_pu:2191": "saṃniveśaḥ parāyaṇaḥ //5.102/",
  "GK21brkas_pu:2192": "iti viśvāsya māṃ vākyair /",
  "GK21brkas_pu:2193": "madhurair evamādibhiḥ /",
  "GK21brkas_pu:2194": "āvāsaḥ kriyatāṃ vadhvā /",
  "GK21brkas_pu:2195": "iti śiṣyān samādiśat //5.103/",
  "GK21brkas_pu:2196": "kṣipram āvasathaṃ kṛtvā /",
  "GK21brkas_pu:2197": "te śilādāruveṇubhiḥ /",
  "GK21brkas_pu:2198": "khātaśālaparikṣiptaṃ /",
  "GK21brkas_pu:2199": "vasiṣṭhāya nyavedayan //5.104/",
  "GK21brkas_pu:2200": "tāpasī kṛtasānāthyā /",
  "GK21brkas_pu:2201": "tatrāham avasaṃ sukham /",
  "GK21brkas_pu:2202": "ṛṣibhiḥ kriyamāṇeṣu /",
  "GK21brkas_pu:2203": "garbhasaṃskārakarmasu //5.105/",
  "GK21brkas_pu:2204": "prasūtā cāsmi daśame /",
  "GK21brkas_pu:2205": "māse putraṃ patiṃ tava /",
  "GK21brkas_pu:2206": "anukūlasavitṛādi /",
  "GK21brkas_pu:2207": "grahasūcitasaṃpadam //5.106/",
  "GK21brkas_pu:2208": "jātakarma tataḥ kṛtvā /",
  "GK21brkas_pu:2209": "sūryavaṃśaguruḥ svayam /",
  "GK21brkas_pu:2210": "divase dvādaśe nāma /",
  "GK21brkas_pu:2211": "putrasya kṛtavān mama //5.107/",
  "GK21brkas_pu:2212": "bālo jātaḥ sujāto 'yaṃ /",
  "GK21brkas_pu:2213": "yasmād udayaparvate /",
  "GK21brkas_pu:2214": "tasmād udayano nāma /",
  "GK21brkas_pu:2215": "prasiddhim upayātv iti //5.108/",
  "GK21brkas_pu:2216": "vede gandharvavede ca /",
  "GK21brkas_pu:2217": "sakalāsu kalāsu ca /",
  "GK21brkas_pu:2218": "sāstreṣu cāstraśastreṣu /",
  "GK21brkas_pu:2219": "buddhir asya vinīyata //5.109/",
  "GK21brkas_pu:2220": "gacchatsu divaseṣv evaṃ /",
  "GK21brkas_pu:2221": "vasiṣṭhenaiṣa vāritaḥ /",
  "GK21brkas_pu:2222": "mā kadācid bhavān asmād /",
  "GK21brkas_pu:2223": "dūraṃ gā- āśramād iti //5.110/",
  "GK21brkas_pu:2224": "nisargakarkaśatvāt tu /",
  "GK21brkas_pu:2225": "kṣatrajātes tapovanāt /",
  "GK21brkas_pu:2226": "niryāya mṛgayām eṣa /",
  "GK21brkas_pu:2227": "samakrīḍata kānane //5.111/",
  "GK21brkas_pu:2228": "ekadā bhrājamāno 'yaṃ /",
  "GK21brkas_pu:2229": "divyaiḥ srakcandanādibhiḥ /",
  "GK21brkas_pu:2230": "abhivāditavān bhīto /",
  "GK21brkas_pu:2231": "vasiṣṭhaṃ darśitasmitam //5.112/",
  "GK21brkas_pu:2232": "vasiṣṭhaḥ pṛṣṭavān enam /",
  "GK21brkas_pu:2233": "api dṛṣṭāḥ kumārakāḥ /",
  "GK21brkas_pu:2234": "nalinyāṃ prastutakrīḍā- /",
  "GK21brkas_pu:2235": "bhavatā bhoginām iti //5.113/",
  "GK21brkas_pu:2236": "āma dṛṣṭā- iti prokte /",
  "GK21brkas_pu:2237": "sutena mama nīcakaiḥ /",
  "GK21brkas_pu:2238": "ācakṣva vistareṇeti /",
  "GK21brkas_pu:2239": "vasiṣṭhas tam abhāṣata //5.114/",
  "GK21brkas_pu:2240": "pṛṣṭenodayenoktam /",
  "GK21brkas_pu:2241": "aham ājñāpitas tvayā /",
  "GK21brkas_pu:2242": "na gantavyaṃ tvayā dūram /",
  "GK21brkas_pu:2243": "etasmād āśramād iti //5.115/",
  "GK21brkas_pu:2244": "ārabhya ca tataḥ kālāt /",
  "GK21brkas_pu:2245": "kiṃ punaḥ kāraṇaṃ guruḥ /",
  "GK21brkas_pu:2246": "māṃ nivārayatīty āsam /",
  "GK21brkas_pu:2247": "ahaṃ kautūhalākulaḥ //5.116/",
  "GK21brkas_pu:2248": "so 'haṃ doṣam asaṃcintya /",
  "GK21brkas_pu:2249": "gurvājñābhaṅgasaṃbhavam /",
  "GK21brkas_pu:2250": "dūram adyāśramād asmād /",
  "GK21brkas_pu:2251": "gacchāmi diśam uttarām //5.117/",
  "GK21brkas_pu:2252": "tatra paśyāmi nalinīṃ /",
  "GK21brkas_pu:2253": "nānāsarasijāṇḍajām /",
  "GK21brkas_pu:2254": "vanavāraṇasaṃkṣobha /",
  "GK21brkas_pu:2255": "saṃghaṭṭitanadāmbhasam //5.118/",
  "GK21brkas_pu:2256": "tasyām amānuṣākārā- /",
  "GK21brkas_pu:2257": "mayā dṛṣṭāḥ kumārakāḥ /",
  "GK21brkas_pu:2258": "unmajjanto nimajjantas /",
  "GK21brkas_pu:2259": "tarantaś cāruṇekṣaṇāḥ //5.119/",
  "GK21brkas_pu:2260": "te māṃ taṭastham ālokya /",
  "GK21brkas_pu:2261": "puñjībhūya sasaṃbhramāḥ /",
  "GK21brkas_pu:2262": "dīrghadīrghabhujākṣepair /",
  "GK21brkas_pu:2263": "agādhaṃ jalam āśritāḥ //5.120/",
  "GK21brkas_pu:2264": "ahaṃ tān uktavān asmi /",
  "GK21brkas_pu:2265": "mā palāyadhvam āsyatām /",
  "GK21brkas_pu:2266": "nanv ahaṃ bhavato draṣṭum /",
  "GK21brkas_pu:2267": "āśramād ṛṣir āgataḥ //5.121/",
  "GK21brkas_pu:2268": "iti madvacanaṃ śrutvā /",
  "GK21brkas_pu:2269": "teṣām ekena bhāṣitam /",
  "GK21brkas_pu:2270": "kiṃ te 'smābhir mahāsattva /",
  "GK21brkas_pu:2271": "bhāṣitair gamyatām iti //5.122/",
  "GK21brkas_pu:2272": "satyasatyaṃ na yakṣo 'smi /",
  "GK21brkas_pu:2273": "na piśāco na rākṣasaḥ /",
  "GK21brkas_pu:2274": "tena mā bhaiṣṭa ḍhaukadhvam /",
  "GK21brkas_pu:2275": "iti tān aham uktavān //5.123/",
  "GK21brkas_pu:2276": "tais tu saṃjātaviśrambhaiḥ /",
  "GK21brkas_pu:2277": "saṃharan vā muhūrtakam /",
  "GK21brkas_pu:2278": "āgaccha prārthito mitra /",
  "GK21brkas_pu:2279": "gṛhaṃ no gamyatām iti //5.124/",
  "GK21brkas_pu:2280": "mayā tadanurodhena /",
  "GK21brkas_pu:2281": "gacchāmīti pratiśrute /",
  "GK21brkas_pu:2282": "mām ādāya nimagnās te /",
  "GK21brkas_pu:2283": "tasyaiva saraso 'mbhasi //5.125/",
  "GK21brkas_pu:2284": "athānuditacandrārka /",
  "GK21brkas_pu:2285": "grahanakṣatratārakam /",
  "GK21brkas_pu:2286": "candrasūryamaṇidyota /",
  "GK21brkas_pu:2287": "pradhvastadhvāntasaṃcayam //5.126/",
  "GK21brkas_pu:2288": "sthavirāturanirvṛtta /",
  "GK21brkas_pu:2289": "virūpajanavarjitam /",
  "GK21brkas_pu:2290": "ramyaharmyāvalīgarbha /",
  "GK21brkas_pu:2291": "jṛmbhitātodyanisvanam //5.127/",
  "GK21brkas_pu:2292": "aśeṣair viyutaṃ doṣair /",
  "GK21brkas_pu:2293": "aśeṣaiḥ saṃyutaṃ guṇaiḥ /",
  "GK21brkas_pu:2294": "praveśito 'smi muditair /",
  "GK21brkas_pu:2295": "adhiṣṭhānaṃ kumārakaiḥ //5.128/",
  "GK21brkas_pu:2296": "teṣām ekas tu mām āha /",
  "GK21brkas_pu:2297": "bhogināṃ bhoginām iyam /",
  "GK21brkas_pu:2298": "purī bhogavatī nāma /",
  "GK21brkas_pu:2299": "vasatiḥ kalpajīvinām //5.129/",
  "GK21brkas_pu:2300": "tanayaḥ kambalasyāham /",
  "GK21brkas_pu:2301": "ayam aśvatarasya tu /",
  "GK21brkas_pu:2302": "anye ca sūnavo 'nyeṣāṃ /",
  "GK21brkas_pu:2303": "nāgasenābhṛtām iti //5.130/",
  "GK21brkas_pu:2304": "tataḥ kambalaputreṇa /",
  "GK21brkas_pu:2305": "nītvāhaṃ svaṃ gṛhaṃ mahat /",
  "GK21brkas_pu:2306": "grāhitārghādisatkāraḥ /",
  "GK21brkas_pu:2307": "kārito veṣam īdṛśam //5.131/",
  "GK21brkas_pu:2308": "itare netum aicchanta /",
  "GK21brkas_pu:2309": "svagṛhān māṃ mayoditāḥ /",
  "GK21brkas_pu:2310": "anujānīta mām adya /",
  "GK21brkas_pu:2311": "suhṛdo mā sma kupyata //5.132/",
  "GK21brkas_pu:2312": "guruṇā pratiṣiddho 'ham /",
  "GK21brkas_pu:2313": "etāṃ bhūmim upāgataḥ /",
  "GK21brkas_pu:2314": "bhītaś ca kupitāt tasmāt /",
  "GK21brkas_pu:2315": "tasmān nayata mām iti //5.133/",
  "GK21brkas_pu:2316": "te tu mām āhur uttiṣṭha /",
  "GK21brkas_pu:2317": "gamyatāṃ svam idaṃ puram /",
  "GK21brkas_pu:2318": "punar āgacchatā kāryam /",
  "GK21brkas_pu:2319": "anutkaṇṭhabhujaṃgamam //5.134/",
  "GK21brkas_pu:2320": "tasyām eva ca ramyatvāt /",
  "GK21brkas_pu:2321": "krīḍāmaḥ saṃtataṃ vayam /",
  "GK21brkas_pu:2322": "suhṛdo 'pi yadīcchā syād /",
  "GK21brkas_pu:2323": "gacchet tāṃ nalinīm iti //5.135/",
  "GK21brkas_pu:2324": "ity uktvā mama tair vaktre /",
  "GK21brkas_pu:2325": "paṭāntenāvaguṇṭhite /",
  "GK21brkas_pu:2326": "uttīrṇam aham ātmānaṃ /",
  "GK21brkas_pu:2327": "paśyāmi sarasas tataḥ //5.136/",
  "GK21brkas_pu:2328": "iti bhogavatīṃ dṛṣṭvā /",
  "GK21brkas_pu:2329": "so 'ham āyāmi saṃprati /",
  "GK21brkas_pu:2330": "mamāsminn aparādhe ca /",
  "GK21brkas_pu:2331": "pramāṇaṃ bhagavān iti //5.137/",
  "GK21brkas_pu:2332": "vasiṣṭhas tam athāvocad /",
  "GK21brkas_pu:2333": "upāyo 'yaṃ mayā kṛtaḥ /",
  "GK21brkas_pu:2334": "yena nāgakumārās te /",
  "GK21brkas_pu:2335": "dṛṣṭigocaratāṃ gatāḥ //5.138/",
  "GK21brkas_pu:2336": "idānīm api taiḥ sārdhaṃ /",
  "GK21brkas_pu:2337": "gatvā bhogavatīṃ tvayā /",
  "GK21brkas_pu:2338": "gāndharvaṃ hastividyā ca /",
  "GK21brkas_pu:2339": "śikṣitavyāḥ savistarāḥ //5.139/",
  "GK21brkas_pu:2340": "yadi ca grāhayet kiṃcit /",
  "GK21brkas_pu:2341": "tvāṃ nāgādhipatis tataḥ /",
  "GK21brkas_pu:2342": "sanāgamūrchanā grāhyā /",
  "GK21brkas_pu:2343": "vīṇā ghoṣavatī tvayā //5.140/",
  "GK21brkas_pu:2344": "aṅkam āropitāyāṃ ca /",
  "GK21brkas_pu:2345": "tantryo yasyām anāhatāḥ /",
  "GK21brkas_pu:2346": "madhuraṃ nisvaneyus tāṃ /",
  "GK21brkas_pu:2347": "vidyāṃ ghoṣavatīm iti //5.141/",
  "GK21brkas_pu:2348": "guror udayanaḥ śrutvā /",
  "GK21brkas_pu:2349": "nāgalokaṃ gatas tataḥ /",
  "GK21brkas_pu:2350": "gate bahutithe kāle /",
  "GK21brkas_pu:2351": "vīṇāpāṇir upāgataḥ //5.142/",
  "GK21brkas_pu:2352": "kṛtābhivādo guruṇā /",
  "GK21brkas_pu:2353": "pariṣvaktaś ca sāśruṇā /",
  "GK21brkas_pu:2354": "tadviyogāgnitaptāṅgīm /",
  "GK21brkas_pu:2355": "ambām aṅgair aśītayat //5.143/",
  "GK21brkas_pu:2356": "ekadā tu sukhāsīno /",
  "GK21brkas_pu:2357": "vasiṣṭhas tam abhāṣata /",
  "GK21brkas_pu:2358": "tāta ghoṣavatīghoṣa /",
  "GK21brkas_pu:2359": "saṃgītaṃ śrāvyatām iti //5.144/",
  "GK21brkas_pu:2360": "tannideśāc ca patyau te /",
  "GK21brkas_pu:2361": "pragīte saha vīṇayā /",
  "GK21brkas_pu:2362": "jagatpracalanācāryo /",
  "GK21brkas_pu:2363": "nabhasvān api nācalat //5.145/",
  "GK21brkas_pu:2364": "niśceṣṭam āśramaṃ dṛṣṭvā /",
  "GK21brkas_pu:2365": "mūkakeśarivāraṇam /",
  "GK21brkas_pu:2366": "raktāṃ ghoṣavatīṃ muktvā /",
  "GK21brkas_pu:2367": "tuṣṇīm āsīt patis tava //5.146/",
  "GK21brkas_pu:2368": "uktaś caiṣa vasiṣṭhena /",
  "GK21brkas_pu:2369": "na tvayāsmiṃs tapovane /",
  "GK21brkas_pu:2370": "vādanīyā punar vīṇā /",
  "GK21brkas_pu:2371": "geyaṃ vā śanakair api //5.147/",
  "GK21brkas_pu:2372": "anye 'pi dhvanayaḥ prāyaś /",
  "GK21brkas_pu:2373": "calayanti samāhitān /",
  "GK21brkas_pu:2374": "samādheḥ kiṃ punar yena /",
  "GK21brkas_pu:2375": "sākṣiṇo 'pi vimohitāḥ //5.148/",
  "GK21brkas_pu:2376": "tasmād avītarāgāṇāṃ /",
  "GK21brkas_pu:2377": "samādhim avihiṃsatā /",
  "GK21brkas_pu:2378": "dūre tapovanād asmād /",
  "GK21brkas_pu:2379": "vīṇeyaṃ vādyatām iti //5.149/",
  "GK21brkas_pu:2380": "tataś cārabhya divasād /",
  "GK21brkas_pu:2381": "udayācalacāriṇaḥ /",
  "GK21brkas_pu:2382": "nāgān udayano 'gṛhṇād /",
  "GK21brkas_pu:2383": "ramyair ghoṣavatīrutaiḥ //5.150/",
  "GK21brkas_pu:2384": "dāntavyālagajārūḍhaḥ /",
  "GK21brkas_pu:2385": "siṃhādivyālavellitaḥ /",
  "GK21brkas_pu:2386": "kvaṇadghoṣavatīpāṇir /",
  "GK21brkas_pu:2387": "āyāti sma tapovanam //5.151/",
  "GK21brkas_pu:2388": "evaṃ yāti kvacit kāle /",
  "GK21brkas_pu:2389": "bhagavān mām abhāṣata /",
  "GK21brkas_pu:2390": "dārakas taruṇo jātaḥ /",
  "GK21brkas_pu:2391": "kauśāmbīṃ gamyatām iti //5.152/",
  "GK21brkas_pu:2392": "mayā tu nirvacanayā /",
  "GK21brkas_pu:2393": "kathite 'smin manorathe /",
  "GK21brkas_pu:2394": "guruṇā tīrthasalilair /",
  "GK21brkas_pu:2395": "abhiṣiktaḥ suto mama //5.153/",
  "GK21brkas_pu:2396": "tac chiṣyās tu tadādiṣṭā- /",
  "GK21brkas_pu:2397": "mām ādāya saputrakām /",
  "GK21brkas_pu:2398": "ākāśena nayanti sma /",
  "GK21brkas_pu:2399": "kṣaṇena nagarīm imām //5.154/",
  "GK21brkas_pu:2400": "athāhaṃ nagarodyāne /",
  "GK21brkas_pu:2401": "ramye tair avatāritā /",
  "GK21brkas_pu:2402": "muhūrtaṃ preritavatī /",
  "GK21brkas_pu:2403": "gaganāgamanaśramam //5.155/",
  "GK21brkas_pu:2404": "avatīrya tu te bhartā /",
  "GK21brkas_pu:2405": "krīḍāpuṣkariṇīṃ pituḥ /",
  "GK21brkas_pu:2406": "padmabhañjikayā krīḍan /",
  "GK21brkas_pu:2407": "dṛṣṭa udyānapālakaiḥ //5.156/",
  "GK21brkas_pu:2408": "tair gatvā kathitaṃ rājñe /",
  "GK21brkas_pu:2409": "deva devakumārakaḥ /",
  "GK21brkas_pu:2410": "adhunaivāgataḥ svargād /",
  "GK21brkas_pu:2411": "gāhate nalinīm iti //5.157/",
  "GK21brkas_pu:2412": "rājā tu drutam āgatya /",
  "GK21brkas_pu:2413": "dṛṣṭvā devasamaṃ sutam /",
  "GK21brkas_pu:2414": "deva evāyam ity uktvā /",
  "GK21brkas_pu:2415": "praṇāmaṃ kartum udyataḥ //5.158/",
  "GK21brkas_pu:2416": "tatas tapasvibhiḥ khasthaiḥ /",
  "GK21brkas_pu:2417": "saṃbhrāntaiḥ sa nivāritaḥ /",
  "GK21brkas_pu:2418": "rājann udayanaputraṃ /",
  "GK21brkas_pu:2419": "na namaskartum arhasi //5.159/",
  "GK21brkas_pu:2420": "saṃdehaś ced imāṃ pṛccha /",
  "GK21brkas_pu:2421": "mahiṣī mṛgayāvatīm /",
  "GK21brkas_pu:2422": "premasaṃbhramasaṃtrāsa /",
  "GK21brkas_pu:2423": "lajjābhiḥ kheditām iti //5.160/",
  "GK21brkas_pu:2424": "rājā tu tān atho dṛṣṭvā /",
  "GK21brkas_pu:2425": "mām apaśyat sutaṃ tataḥ /",
  "GK21brkas_pu:2426": "muhūrtaṃ cintayitvā tu /",
  "GK21brkas_pu:2427": "vihasan prasthito gṛhān //5.161/",
  "GK21brkas_pu:2428": "athāyam ṛṣibhiḥ proktaḥ /",
  "GK21brkas_pu:2429": "puraḥsthitvā sasaṃbhramaiḥ /",
  "GK21brkas_pu:2430": "na gantavyaṃ na gantavyaṃ /",
  "GK21brkas_pu:2431": "naiṣa svapno nivartyatām //5.162/",
  "GK21brkas_pu:2432": "atha vā bhavatu svapnaḥ /",
  "GK21brkas_pu:2433": "svapne 'pi na virudhyate /",
  "GK21brkas_pu:2434": "durlabhenāpi hi svapne /",
  "GK21brkas_pu:2435": "vallabhena samāgamaḥ //5.163/",
  "GK21brkas_pu:2436": "yac ca brūmas tad ākarṇya /",
  "GK21brkas_pu:2437": "cetaḥkarṇasukhāvaham /",
  "GK21brkas_pu:2438": "tato yasyāsi sāpatyām /",
  "GK21brkas_pu:2439": "ādāya dayitām iti //5.164/",
  "GK21brkas_pu:2440": "nivṛttāya ca te tasmai /",
  "GK21brkas_pu:2441": "bhāruṇḍaharaṇādikam /",
  "GK21brkas_pu:2442": "ācakṣate sma vṛttāntam /",
  "GK21brkas_pu:2443": "āśramānayanād iti //5.165/",
  "GK21brkas_pu:2444": "rājā tu putram āliṅgya /",
  "GK21brkas_pu:2445": "harṣamūrchāvicetanaḥ /",
  "GK21brkas_pu:2446": "nipatan dharaṇīpṛṣṭe /",
  "GK21brkas_pu:2447": "putreṇa lambhitaḥ kṣaṇam //5.166/",
  "GK21brkas_pu:2448": "māṃ ca dṛṣṭvā ciraṃ /",
  "GK21brkas_pu:2449": "dṛṣṭvā devadṛṣṭiviceṣṭayā /",
  "GK21brkas_pu:2450": "niśvāsair akṣipad dīrghair /",
  "GK21brkas_pu:2451": "netrāmbukaṇikāgaṇam //5.167/",
  "GK21brkas_pu:2452": "baddhāñjalir narapatir /",
  "GK21brkas_pu:2453": "bravīti sma ca tān ṛṣīn /",
  "GK21brkas_pu:2454": "avatāreṇa gurubhiḥ /",
  "GK21brkas_pu:2455": "prasādaḥ kriyatām iti //5.168/",
  "GK21brkas_pu:2456": "tair uktaṃ na samādiṣṭā- /",
  "GK21brkas_pu:2457": "vasiṣṭhena vayaṃ tataḥ /",
  "GK21brkas_pu:2458": "gacchāmo nāvatīryaiva /",
  "GK21brkas_pu:2459": "svasti tubhyaṃ bhavatv iti //5.169/",
  "GK21brkas_pu:2460": "tān ayācata bhūpālo /",
  "GK21brkas_pu:2461": "yat kiṃcit svāṅgadhāritam /",
  "GK21brkas_pu:2462": "asmatpāvanam ujjhitvā /",
  "GK21brkas_pu:2463": "yatheṣṭaṃ gamyatām iti //5.170/",
  "GK21brkas_pu:2464": "mṛgājināni te kṣiptvā /",
  "GK21brkas_pu:2465": "taḍitkāntijaṭāguṇāḥ /",
  "GK21brkas_pu:2466": "tatraivāntardadhuś caṇḍa /",
  "GK21brkas_pu:2467": "marudvyastā- ivāmbudāḥ //5.171/",
  "GK21brkas_pu:2468": "mṛgājināni tu nṛpo /",
  "GK21brkas_pu:2469": "daivatānīva bhaktimān /",
  "GK21brkas_pu:2470": "pūjayitvā tad udyānaṃ /",
  "GK21brkas_pu:2471": "namnāvocan mṛgājinam //5.172/",
  "GK21brkas_pu:2472": "sā mṛgājinayātreyaṃ /",
  "GK21brkas_pu:2473": "tataḥ prabhṛti vāsarāt /",
  "GK21brkas_pu:2474": "pravartitā nṛpatinā /",
  "GK21brkas_pu:2475": "prasiddhim agamad bhuvi //5.173/",
  "GK21brkas_pu:2476": "tataḥ kṛtvā sutaṃ rājā /",
  "GK21brkas_pu:2477": "yuvarājaṃ mṛgājine /",
  "GK21brkas_pu:2478": "praviṣṭo hṛṣṭahṛdayaḥ /",
  "GK21brkas_pu:2479": "prahṛṣṭāṃ nagarīm iti //5.174/",
  "GK21brkas_pu:2480": "so 'yaṃ mayedṛśo labdhaḥ /",
  "GK21brkas_pu:2481": "putraḥ saṃpādya dohadam /",
  "GK21brkas_pu:2482": "tavāpi dohado yaḥ sa /",
  "GK21brkas_pu:2483": "putri saṃpādyatām iti //5.175/",
  "GK21brkas_pu:2484": "yadā tu naivākathayal /",
  "GK21brkas_pu:2485": "lajjayā nṛpatis tadā /",
  "GK21brkas_pu:2486": "māgadhīm uktavān pṛccha /",
  "GK21brkas_pu:2487": "dohadaṃ bhaginīm iti //5.176/",
  "GK21brkas_pu:2488": "padmāvatī tu tāṃ pṛṣṭvā /",
  "GK21brkas_pu:2489": "tadākhyātam avarṇayat /",
  "GK21brkas_pu:2490": "duḥsaṃpādā kila śraddhā /",
  "GK21brkas_pu:2491": "mamety āha śanair iyam //5.177/",
  "GK21brkas_pu:2492": "atha tām abravīd uccair /",
  "GK21brkas_pu:2493": "hasitvā mṛgayāvatī /",
  "GK21brkas_pu:2494": "mugdhe kiṃ nāma duḥsādhyam /",
  "GK21brkas_pu:2495": "upāyacaturair nṛbhiḥ //5.178/",
  "GK21brkas_pu:2496": "śrūyatāṃ vā purāvṛttaṃ /",
  "GK21brkas_pu:2497": "mathurāyām abhūn nṛpaḥ /",
  "GK21brkas_pu:2498": "ugraseno mahāsenaḥ /",
  "GK21brkas_pu:2499": "śatrusenāmbudānilaḥ //5.179/",
  "GK21brkas_pu:2500": "tasya strī guṇasaṃpannā /",
  "GK21brkas_pu:2501": "śucyācārakulodbhavā /",
  "GK21brkas_pu:2502": "āsīn manoramācārā /",
  "GK21brkas_pu:2503": "yā nāmnāpi manoramā //5.180/",
  "GK21brkas_pu:2504": "kadācid āgate kāle /",
  "GK21brkas_pu:2505": "samṛddhakuṭajārjune /",
  "GK21brkas_pu:2506": "rasanmayūrasāraṅga /",
  "GK21brkas_pu:2507": "meghamaṇḍūkamaṇḍale //5.181/",
  "GK21brkas_pu:2508": "manoramaṃ gṛhodyānaṃ /",
  "GK21brkas_pu:2509": "praviveśa manoramā /",
  "GK21brkas_pu:2510": "kadambānilam āghrātum /",
  "GK21brkas_pu:2511": "udbhūtaprathamārtavā //5.182/",
  "GK21brkas_pu:2512": "tadā ca drumilo nāma /",
  "GK21brkas_pu:2513": "dānavo nabhasā vrajan /",
  "GK21brkas_pu:2514": "udyānaśobhayākṛṣṭa /",
  "GK21brkas_pu:2515": "dṛṣṭis tāṃ tatra dṛṣṭavān //5.183/",
  "GK21brkas_pu:2516": "kṛtograsenarūpeṇa /",
  "GK21brkas_pu:2517": "tena sāpāyacetasā /",
  "GK21brkas_pu:2518": "samagacchata sadyaś ca /",
  "GK21brkas_pu:2519": "sasattvā samapadyata //5.184/",
  "GK21brkas_pu:2520": "strībhiś ca dohadaṃ pṛṣṭā /",
  "GK21brkas_pu:2521": "kṛcchrād uktavatī hriyā /",
  "GK21brkas_pu:2522": "viṣṇoḥ śoṇitamāṃsāntrair /",
  "GK21brkas_pu:2523": "gamayāmi tṛṣām iti //5.185/",
  "GK21brkas_pu:2524": "śrutvedam ugrasenena /",
  "GK21brkas_pu:2525": "ciraṃ saṃmantrya mantribhiḥ /",
  "GK21brkas_pu:2526": "sṛṣṭaḥ piṣṭamayo viṣṇur /",
  "GK21brkas_pu:2527": "meṣāmiṣabhṛtodaraḥ //5.186/",
  "GK21brkas_pu:2528": "mandapradīpakiraṇe /",
  "GK21brkas_pu:2529": "tasyā- vasatimandire /",
  "GK21brkas_pu:2530": "nyastaḥ piṣṭamayo viṣṇuḥ /",
  "GK21brkas_pu:2531": "kṣapāyāṃ kṣapitas tayā //5.187/",
  "GK21brkas_pu:2532": "duḥsaṃpāde 'pi saṃpanne /",
  "GK21brkas_pu:2533": "dohade 'sminn upāyataḥ /",
  "GK21brkas_pu:2534": "vadhyaṃ yādavasiṃhasya /",
  "GK21brkas_pu:2535": "kaṃsaṃ sutam asuta sā //5.188/",
  "GK21brkas_pu:2536": "tena bravīmi nāsty eva /",
  "GK21brkas_pu:2537": "duḥsaṃpādā kriyā nṛbhiḥ /",
  "GK21brkas_pu:2538": "tasmāt tavāpi yā śraddhā /",
  "GK21brkas_pu:2539": "sāpi saṃpādyatām iti //5.189/",
  "GK21brkas_pu:2540": "kathitaṃ ca tataḥ śrutvā /",
  "GK21brkas_pu:2541": "padmāvatyeyam icchati /",
  "GK21brkas_pu:2542": "ambarasthavimānasthā /",
  "GK21brkas_pu:2543": "kṛtsnāṃ draṣṭuṃ mahīm iti //5.190/",
  "GK21brkas_pu:2544": "athovāca hasann uccaiḥ /",
  "GK21brkas_pu:2545": "krīḍāśīlo vasantakaḥ /",
  "GK21brkas_pu:2546": "devasya dāsabhāryāṇām /",
  "GK21brkas_pu:2547": "ayam eva manorathaḥ //5.191/",
  "GK21brkas_pu:2548": "mayā tu bhaṇitāḥ sarvā- /",
  "GK21brkas_pu:2549": "dīrghasthambhāvalambinīm /",
  "GK21brkas_pu:2550": "dolām āruhya nabhasā /",
  "GK21brkas_pu:2551": "muhur āyāta yāta ca //5.192/",
  "GK21brkas_pu:2552": "upāyam anyaṃ patayo /",
  "GK21brkas_pu:2553": "bhavatīnāṃ na jānate /",
  "GK21brkas_pu:2554": "tenākāśagatiśraddhā /",
  "GK21brkas_pu:2555": "tathā ca pūryatām iti //5.193/",
  "GK21brkas_pu:2556": "tataḥ prahasitā- sarve /",
  "GK21brkas_pu:2557": "rumaṇvān idam abravīt /",
  "GK21brkas_pu:2558": "nivartyatāṃ parīhāsaḥ /",
  "GK21brkas_pu:2559": "prastutaṃ vartyatām iti //5.194/",
  "GK21brkas_pu:2560": "yaugandharāyaṇenoktaṃ /",
  "GK21brkas_pu:2561": "kim atra paricintyate /",
  "GK21brkas_pu:2562": "asādhāraṇa evāyaṃ /",
  "GK21brkas_pu:2563": "viṣayaḥ śilpinām iti //5.195/",
  "GK21brkas_pu:2564": "rumaṇvatā tu takṣāṇaḥ /",
  "GK21brkas_pu:2565": "saṃnipātya pracoditāḥ /",
  "GK21brkas_pu:2566": "yantram ākāśasaṃcāri /",
  "GK21brkas_pu:2567": "tvaritaiḥ kriyatām iti //5.196/",
  "GK21brkas_pu:2568": "athotkramya ciraṃ sarve /",
  "GK21brkas_pu:2569": "mantrayitvā ca śilpinaḥ /",
  "GK21brkas_pu:2570": "rumaṇvantam abhāṣanta /",
  "GK21brkas_pu:2571": "saṃtrāsapraskhaladgiraḥ //5.197/",
  "GK21brkas_pu:2572": "caturvidhāni jānīmo /",
  "GK21brkas_pu:2573": "vayaṃ yantrāṇi tad yathā /",
  "GK21brkas_pu:2574": "jalāśmapāṃśuyantrāṇi /",
  "GK21brkas_pu:2575": "kāṇḍarāśikṛtāni ca //5.198/",
  "GK21brkas_pu:2576": "ākāśayantrāṇi punar /",
  "GK21brkas_pu:2577": "yavanāḥ kila jānate /",
  "GK21brkas_pu:2578": "asmākaṃ tu na yātāni /",
  "GK21brkas_pu:2579": "gocaraṃ cakṣuṣām iti //5.199/",
  "GK21brkas_pu:2580": "tatra ca brāhmaṇaḥ kaścid /",
  "GK21brkas_pu:2581": "abravīd āgrahārikaḥ /",
  "GK21brkas_pu:2582": "bhoḥ sabhe śrūyatāṃ tāvad /",
  "GK21brkas_pu:2583": "yan mayākhyānakaṃ śrutam //5.200/",
  "GK21brkas_pu:2584": "asti pukvasako nāma /",
  "GK21brkas_pu:2585": "mahāsenasya vardhakī /",
  "GK21brkas_pu:2586": "skandhāvāreṇa sārdhaṃ sa /",
  "GK21brkas_pu:2587": "surāṣṭraviṣayaṃ gataḥ //5.201/",
  "GK21brkas_pu:2588": "tena tatrāparo dṛṣṭaḥ /",
  "GK21brkas_pu:2589": "surūpaḥ śilpidārakaḥ /",
  "GK21brkas_pu:2590": "viśvilo nāma yaḥ śilpī /",
  "GK21brkas_pu:2591": "sadṛśo viśvakarmaṇā //5.202/",
  "GK21brkas_pu:2592": "atha pukvasakas tasya /",
  "GK21brkas_pu:2593": "pitaraṃ mayam abravīt /",
  "GK21brkas_pu:2594": "tava putrāya duhitā /",
  "GK21brkas_pu:2595": "dattā ratnāvalī mayā //5.203/",
  "GK21brkas_pu:2596": "praṣṭavyaś ca tvayā nāhaṃ /",
  "GK21brkas_pu:2597": "kīdṛśī sā guṇair iti /",
  "GK21brkas_pu:2598": "kularūpābhijātyādi /",
  "GK21brkas_pu:2599": "guṇaratnāvalī hi sā //5.204/",
  "GK21brkas_pu:2600": "saṃpadyate ca naḥ kiṃcin /",
  "GK21brkas_pu:2601": "mahāsenaparigrahāt /",
  "GK21brkas_pu:2602": "tasmāt saṃvardhasiddhyarthaṃ /",
  "GK21brkas_pu:2603": "putraṃ prasthāpayer iti //5.205/",
  "GK21brkas_pu:2604": "mayena ca pratijñāto /",
  "GK21brkas_pu:2605": "gatvā pukvasako gṛhān /",
  "GK21brkas_pu:2606": "jāmātrāgamanākāṅkṣī /",
  "GK21brkas_pu:2607": "mahāntaṃ kālam akṣipat //5.206/",
  "GK21brkas_pu:2608": "kṛtvā rājakule karma /",
  "GK21brkas_pu:2609": "kadācid gṛham āgatam /",
  "GK21brkas_pu:2610": "bhaṇati sma na taṃ kaścit /",
  "GK21brkas_pu:2611": "snāhi bhuṅkṣveti cākulaḥ //5.207/",
  "GK21brkas_pu:2612": "bhāryayā kathitaṃ tasmai /",
  "GK21brkas_pu:2613": "kim etad iti pṛṣṭayā /",
  "GK21brkas_pu:2614": "āgantukena kenāpi /",
  "GK21brkas_pu:2615": "sarvam ākulitaṃ gṛham //5.208/",
  "GK21brkas_pu:2616": "ātmīyās taṇḍulās tena /",
  "GK21brkas_pu:2617": "randhanāya samarpitāḥ /",
  "GK21brkas_pu:2618": "mandako 'ham amībhir me /",
  "GK21brkas_pu:2619": "maṇḍaḥ saṃpādyatām iti //5.209/",
  "GK21brkas_pu:2620": "kāṣṭhabhāraśataṃ dagdhaṃ /",
  "GK21brkas_pu:2621": "na ca svidyanti taṇḍulāḥ /",
  "GK21brkas_pu:2622": "tenāyam ākulo lokas /",
  "GK21brkas_pu:2623": "tat kim etad bhaved iti //5.210/",
  "GK21brkas_pu:2624": "atha pukvasakenoktaṃ /",
  "GK21brkas_pu:2625": "pariṣvajya kuṭumbinīm /",
  "GK21brkas_pu:2626": "gṛhasthe vardhase diṣṭyā /",
  "GK21brkas_pu:2627": "prāptas te duhitur varaḥ //5.211/",
  "GK21brkas_pu:2628": "kvāsau kvāsau viśvabhadra /",
  "GK21brkas_pu:2629": "iti pṛcchati bhartari /",
  "GK21brkas_pu:2630": "śiraḥ prāvṛtya bhāryāsmai /",
  "GK21brkas_pu:2631": "karmaśālām adarśayat //5.212/",
  "GK21brkas_pu:2632": "niṣkramya karmaśālātaḥ /",
  "GK21brkas_pu:2633": "satvaraṃ viśvilas tataḥ /",
  "GK21brkas_pu:2634": "abhivāditavān prahvaḥ /",
  "GK21brkas_pu:2635": "prasāritabhujaṃ gurum //5.213/",
  "GK21brkas_pu:2636": "utkṣipya śvaśureṇāpi /",
  "GK21brkas_pu:2637": "harṣanetrāmbuvarṣiṇā /",
  "GK21brkas_pu:2638": "nirantaraṃ pariṣvaktaś /",
  "GK21brkas_pu:2639": "cirādṛṣṭaḥ suhṛd yathā //5.214/",
  "GK21brkas_pu:2640": "kṛtārghādisaparyaś ca /",
  "GK21brkas_pu:2641": "pṛṣṭaḥ pukvasakena saḥ /",
  "GK21brkas_pu:2642": "kiṃmayās taṇḍulās tāta /",
  "GK21brkas_pu:2643": "kathyatām iti so 'bravīt //5.215/",
  "GK21brkas_pu:2644": "ete pāṇḍarakāṣṭhasya /",
  "GK21brkas_pu:2645": "kāṣṭhena taṇḍulā- mayā /",
  "GK21brkas_pu:2646": "ghaṭitā- ghaṭikāmātrāt /",
  "GK21brkas_pu:2647": "karaghāṭataror iti //5.216/",
  "GK21brkas_pu:2648": "atha pukvasakenoktaṃ /",
  "GK21brkas_pu:2649": "karmedaṃ viśvakarmaṇaḥ /",
  "GK21brkas_pu:2650": "tavāpi śilpisiṃhasya /",
  "GK21brkas_pu:2651": "tṛtīyasya na vidyate //5.217/",
  "GK21brkas_pu:2652": "adyaiva ca dinaṃ bhadram /",
  "GK21brkas_pu:2653": "ato ratnāvlaīkaraḥ /",
  "GK21brkas_pu:2654": "gṛhyatām iti tenokte /",
  "GK21brkas_pu:2655": "viśvilenoktam om iti //5.218/",
  "GK21brkas_pu:2656": "ratnāvalyā sa saṃgamya /",
  "GK21brkas_pu:2657": "sphuradujjvalaśobhayā /",
  "GK21brkas_pu:2658": "saṃmīyate sma nāṅgeṣu /",
  "GK21brkas_pu:2659": "daridra iva kāmukaḥ //5.219/",
  "GK21brkas_pu:2660": "ālekhyavidyādharayor /",
  "GK21brkas_pu:2661": "yathā saṃmukhayos tayoḥ /",
  "GK21brkas_pu:2662": "mahān kālo 'tiyāti sma /",
  "GK21brkas_pu:2663": "nimeṣojjhitacakṣuṣoḥ //5.220/",
  "GK21brkas_pu:2664": "atha ratnāvalīṃ dṛṣṭvā /",
  "GK21brkas_pu:2665": "vicintām iva viśvilaḥ /",
  "GK21brkas_pu:2666": "kim etad iti saṃdihya /",
  "GK21brkas_pu:2667": "kim etad iti pṛṣṭavān //5.221/",
  "GK21brkas_pu:2668": "tasyām abhāṣamāṇāyām /",
  "GK21brkas_pu:2669": "ekābhāṣata dārikā /",
  "GK21brkas_pu:2670": "bhartṛdāraka yady asti /",
  "GK21brkas_pu:2671": "śrotum icchā tataḥ śṛṇu //5.222/",
  "GK21brkas_pu:2672": "syālakās tava jalpanti /",
  "GK21brkas_pu:2673": "pūrvam ekākinīṃ vayam /",
  "GK21brkas_pu:2674": "adhunā saha jāmātrā /",
  "GK21brkas_pu:2675": "puṣṇīmo bhaginīm iti //5.223/",
  "GK21brkas_pu:2676": "iti śrutvā vanaṃ gatvā /",
  "GK21brkas_pu:2677": "cittvā dārūṇi kāny api /",
  "GK21brkas_pu:2678": "yantrāṇi ghaṭayām āsa /",
  "GK21brkas_pu:2679": "yāvanāny atha viśvilaḥ //5.224/",
  "GK21brkas_pu:2680": "vṛkṣāyurvedanirdiṣṭaiḥ /",
  "GK21brkas_pu:2681": "pādapāṅgaiś cakāra saḥ /",
  "GK21brkas_pu:2682": "āyurārogyakārīṇi /",
  "GK21brkas_pu:2683": "pākopakaraṇāni ca //5.225/",
  "GK21brkas_pu:2684": "sahasraguṇamūlyāni /",
  "GK21brkas_pu:2685": "tāni vikrīya tad dhanam /",
  "GK21brkas_pu:2686": "śvaśurāya dadāti sma /",
  "GK21brkas_pu:2687": "sa ca prītas tad ādade //5.226/",
  "GK21brkas_pu:2688": "evaṃ dineṣu gacchatsu /",
  "GK21brkas_pu:2689": "vidrāṇa iva pukvasaḥ /",
  "GK21brkas_pu:2690": "viśvilādīn samāhūya /",
  "GK21brkas_pu:2691": "saviṣādam abhāṣata //5.227/",
  "GK21brkas_pu:2692": "aham ājñāpito rājñā /",
  "GK21brkas_pu:2693": "brahmadattaḥ suhṛd mama /",
  "GK21brkas_pu:2694": "kāśideśapatis tena /",
  "GK21brkas_pu:2695": "praṇayād aham arthitaḥ //5.228/",
  "GK21brkas_pu:2696": "tava pukvasako nāma /",
  "GK21brkas_pu:2697": "takṣāsti kuśalaḥ kila /",
  "GK21brkas_pu:2698": "dharmādhikārakārāya /",
  "GK21brkas_pu:2699": "sa me prasthāpyatām iti //5.229/",
  "GK21brkas_pu:2700": "tac ca devakulaṃ kṛtvā /",
  "GK21brkas_pu:2701": "svabuddhisamakarmakam /",
  "GK21brkas_pu:2702": "vārāṇasyām avighnena /",
  "GK21brkas_pu:2703": "bhavān āvartatām iti //5.230/",
  "GK21brkas_pu:2704": "avaśyaṃ ca mayā tatra /",
  "GK21brkas_pu:2705": "gantavyam anujīvinā /",
  "GK21brkas_pu:2706": "martavyaṃ cāsya caṇḍasya /",
  "GK21brkas_pu:2707": "rājño vākyam akurvatā //5.231/",
  "GK21brkas_pu:2708": "dīrghakālaṃ ca tat karma /",
  "GK21brkas_pu:2709": "daśā ceyam anuttarā /",
  "GK21brkas_pu:2710": "tasmāt pukvasakaḥ sarvaiḥ /",
  "GK21brkas_pu:2711": "sudṛṣṭaḥ kriyatām iti //5.232/",
  "GK21brkas_pu:2712": "viśvilena tataḥ proktam /",
  "GK21brkas_pu:2713": "alaṃ trāsam upāsya vaḥ /",
  "GK21brkas_pu:2714": "bhṛtyaṃ vārāṇasīṃ yāntam /",
  "GK21brkas_pu:2715": "anujānīta mām iti //5.233/",
  "GK21brkas_pu:2716": "śvaśureṇābhyanujñātaḥ /",
  "GK21brkas_pu:2717": "prītena ca mahībhujā /",
  "GK21brkas_pu:2718": "dūtaiḥ sa pratidūtaiś ca /",
  "GK21brkas_pu:2719": "saha vārāṇasīṃ gataḥ //5.234/",
  "GK21brkas_pu:2720": "bahukālaprayāte 'pi /",
  "GK21brkas_pu:2721": "patyau ratnāvalī mukham /",
  "GK21brkas_pu:2722": "saṃtatāśrujalāsāra /",
  "GK21brkas_pu:2723": "dhautaṃ mlānakapolakam //5.235/",
  "GK21brkas_pu:2724": "āyatāśītaniśvāsaṃ /",
  "GK21brkas_pu:2725": "nāsāgrāhitalocanam /",
  "GK21brkas_pu:2726": "dantāvaraṇasaṃskāra /",
  "GK21brkas_pu:2727": "śūnyam agalitālakam //5.236/",
  "GK21brkas_pu:2728": "visraṃsamānaraśanaṃ /",
  "GK21brkas_pu:2729": "jaghanaṃ malināṃśukam /",
  "GK21brkas_pu:2730": "na dadhāti sma śokāndhā /",
  "GK21brkas_pu:2731": "bāhū ca skhaladaṅgadau //5.237/",
  "GK21brkas_pu:2732": "tasyām ittham avasthāyām /",
  "GK21brkas_pu:2733": "amantrayata pukvasaḥ /",
  "GK21brkas_pu:2734": "gṛhiṇīṃ cakitaḥ paśya /",
  "GK21brkas_pu:2735": "niścintāṃ tanayām iti //5.238/",
  "GK21brkas_pu:2736": "sābravit suṣṭhu paśyāmi /",
  "GK21brkas_pu:2737": "lajjamānā ca te mukham /",
  "GK21brkas_pu:2738": "na darśayāmi nanv evaṃ /",
  "GK21brkas_pu:2739": "straiṇaṃ kim api cāpalam //5.239/",
  "GK21brkas_pu:2740": "yasyāsamena rūpeṇa /",
  "GK21brkas_pu:2741": "guṇaiś cāgaṇitaiḥ purī /",
  "GK21brkas_pu:2742": "vṛtā na labhate śāntim /",
  "GK21brkas_pu:2743": "apaśyantī tam utsukā //5.240/",
  "GK21brkas_pu:2744": "darśanasparśanālāpaiś /",
  "GK21brkas_pu:2745": "ciraṃ yā tena lālitā /",
  "GK21brkas_pu:2746": "seyam evam aśoketi /",
  "GK21brkas_pu:2747": "mandabhāgyā bhaṇāmi kim //5.241/",
  "GK21brkas_pu:2748": "jāyāpatyos tayor itthaṃ /",
  "GK21brkas_pu:2749": "mitho mantrayamāṇayoḥ /",
  "GK21brkas_pu:2750": "dinastokeṣu yāteṣu /",
  "GK21brkas_pu:2751": "garbhaṃ ratnāvalī dadhau //5.242/",
  "GK21brkas_pu:2752": "kṛtakrodhasmito bhāryām /",
  "GK21brkas_pu:2753": "atha pukvasako 'bravīt /",
  "GK21brkas_pu:2754": "bho paśya dayitāpatye /",
  "GK21brkas_pu:2755": "duhituḥ prakriyām iti //5.243/",
  "GK21brkas_pu:2756": "bhartṛkopanimittena /",
  "GK21brkas_pu:2757": "tanayādoṣajanmanā /",
  "GK21brkas_pu:2758": "jātena ca nṛpāc caṇḍāt /",
  "GK21brkas_pu:2759": "prākampata bhayena sā //5.244/",
  "GK21brkas_pu:2760": "āsīd ayaṃ ca vṛttānto /",
  "GK21brkas_pu:2761": "rājñāhṛtaś ca pukvasaḥ /",
  "GK21brkas_pu:2762": "sutādoṣavipākaṃ ca /",
  "GK21brkas_pu:2763": "paśyan rājakulaṃ gataḥ //5.245/",
  "GK21brkas_pu:2764": "sa vihasya nṛpeṇokto /",
  "GK21brkas_pu:2765": "mā bhaiṣir duhitus tava /",
  "GK21brkas_pu:2766": "jāmātraivāhito garbhas /",
  "GK21brkas_pu:2767": "tac cedam avadhīyatām //5.246/",
  "GK21brkas_pu:2768": "ye mayā preṣitā- dūtā- /",
  "GK21brkas_pu:2769": "jāmātrā bhavataḥ saha /",
  "GK21brkas_pu:2770": "nivṛttamatrais tair eva /",
  "GK21brkas_pu:2771": "mahyam āveditaṃ yathā //5.247/",
  "GK21brkas_pu:2772": "ārabhya prathamād eva /",
  "GK21brkas_pu:2773": "prayāṇād eṣa viśvilaḥ /",
  "GK21brkas_pu:2774": "yantrakukkuṭam āsthāya /",
  "GK21brkas_pu:2775": "pradeśe kvāpi yātavān //5.248/",
  "GK21brkas_pu:2776": "rātrau ca yāmaśeṣāyāṃ /",
  "GK21brkas_pu:2777": "prāvṛtyāgatya mastakam /",
  "GK21brkas_pu:2778": "avijñātaḥ kilāsmābhir /",
  "GK21brkas_pu:2779": "adhyaśeta svasaṃstare //5.249/",
  "GK21brkas_pu:2780": "kadācit pratibuddheṣu /",
  "GK21brkas_pu:2781": "dūteṣu sa parāgataḥ /",
  "GK21brkas_pu:2782": "pādeṣu patitas teṣām /",
  "GK21brkas_pu:2783": "ayācata viṣaṇṇakaḥ //5.250/",
  "GK21brkas_pu:2784": "nedaṃ kasyacid ākhyeyaṃ /",
  "GK21brkas_pu:2785": "śilpikasyetarasya vā /",
  "GK21brkas_pu:2786": "ākāśayantravijñānaṃ /",
  "GK21brkas_pu:2787": "survijñānam ayāvanaiḥ //5.251/",
  "GK21brkas_pu:2788": "khaṭvāghaṭanavijñānam /",
  "GK21brkas_pu:2789": "ivedaṃ pracurībhavet /",
  "GK21brkas_pu:2790": "lokena paribhūyeta /",
  "GK21brkas_pu:2791": "kṣaṇarāgā- hi mānuṣāḥ //5.252/",
  "GK21brkas_pu:2792": "nindite vandanīye 'sminn /",
  "GK21brkas_pu:2793": "āstāṃ tāvac ca pātakam /",
  "GK21brkas_pu:2794": "dṛṣṭa eva mahān doṣo /",
  "GK21brkas_pu:2795": "jīvanasyāpahāraṇam //5.253/",
  "GK21brkas_pu:2796": "ahaṃ hi bhāryayā sārdham /",
  "GK21brkas_pu:2797": "uṣitvā rajanīṃ divā /",
  "GK21brkas_pu:2798": "kurvan narapater ājñāṃ /",
  "GK21brkas_pu:2799": "neṣyāmi divasān iti //5.254/",
  "GK21brkas_pu:2800": "tac ca devakulaṃ tena /",
  "GK21brkas_pu:2801": "ghaṭitaṃ kila tādṛśam /",
  "GK21brkas_pu:2802": "draṣṭum icchā samutpannā /",
  "GK21brkas_pu:2803": "yena duścakṣuṣām api //5.255/",
  "GK21brkas_pu:2804": "brahmadattena dattaṃ ca /",
  "GK21brkas_pu:2805": "dhanarāśim anuttamam /",
  "GK21brkas_pu:2806": "na gṛhṇāti sma vakti sma /",
  "GK21brkas_pu:2807": "gurur me labhatām iti //5.256/",
  "GK21brkas_pu:2808": "evam uktvā mahāseno /",
  "GK21brkas_pu:2809": "mahatā dhanarāśinā /",
  "GK21brkas_pu:2810": "sarvasvaharaṇāt trastaṃ /",
  "GK21brkas_pu:2811": "toṣayām āsa pukvasam //5.257/",
  "GK21brkas_pu:2812": "viśvilo 'pi muhūrtena /",
  "GK21brkas_pu:2813": "vārāṇasyāḥ parāgataḥ /",
  "GK21brkas_pu:2814": "ākāśayantram āsthāya /",
  "GK21brkas_pu:2815": "praviṣṭaś ca gṛhān niśi //5.258/",
  "GK21brkas_pu:2816": "atīte māsamātre ca /",
  "GK21brkas_pu:2817": "viśvilaṃ pukvaso 'bravīt /",
  "GK21brkas_pu:2818": "adya mām āha nṛpatiḥ /",
  "GK21brkas_pu:2819": "śanair utsārya sasmitam //5.259/",
  "GK21brkas_pu:2820": "ākāśayantravijñānaṃ /",
  "GK21brkas_pu:2821": "jāmātre kathitaṃ tvayā /",
  "GK21brkas_pu:2822": "yan mahyam api tat sarvam /",
  "GK21brkas_pu:2823": "arthine kathyatām iti //5.260/",
  "GK21brkas_pu:2824": "mayā tu kathitaṃ tasmai /",
  "GK21brkas_pu:2825": "na tasmai kathitaṃ mayā /",
  "GK21brkas_pu:2826": "tasmai tu kathitaṃ prītaiḥ /",
  "GK21brkas_pu:2827": "śilpibhir yāvanair iti //5.261/",
  "GK21brkas_pu:2828": "rājñā tu kupitenoktaṃ /",
  "GK21brkas_pu:2829": "nedaṃ lokavaco mṛṣā /",
  "GK21brkas_pu:2830": "śilpinaḥ saha śāṭhyena /",
  "GK21brkas_pu:2831": "jāyanta iti ghuṣyate //5.262/",
  "GK21brkas_pu:2832": "tam idaṃ śāṭhyam ujjhitvā /",
  "GK21brkas_pu:2833": "mannideśaṃ samācara /",
  "GK21brkas_pu:2834": "anyathā jīvaloko 'yaṃ /",
  "GK21brkas_pu:2835": "sudṛṣṭaḥ kriyatām iti //5.263/",
  "GK21brkas_pu:2836": "tad rakṣatā mama prāṇān /",
  "GK21brkas_pu:2837": "saputrān anujīvinaḥ /",
  "GK21brkas_pu:2838": "rājñe tad yantravijñānam /",
  "GK21brkas_pu:2839": "arthine kathyatām iti //5.264/",
  "GK21brkas_pu:2840": "viśvilas tu pratijñāya /",
  "GK21brkas_pu:2841": "śvaśurāya tathāstv iti /",
  "GK21brkas_pu:2842": "rātrau ratnāvalīṃ suptāṃ /",
  "GK21brkas_pu:2843": "pratibodhyedam abravīt //5.265/",
  "GK21brkas_pu:2844": "āmantraye 'haṃ bhavatīṃ /",
  "GK21brkas_pu:2845": "gacchāmi svagṛhān prati /",
  "GK21brkas_pu:2846": "upāyais tava pitrāham /",
  "GK21brkas_pu:2847": "asmāt sthānād vivāsitaḥ //5.266/",
  "GK21brkas_pu:2848": "ākāśayantravijñānaṃ /",
  "GK21brkas_pu:2849": "prāptuṃ mattaḥ sa vāñchati /",
  "GK21brkas_pu:2850": "pracchādyaṃ ca tad asmābhir /",
  "GK21brkas_pu:2851": "nidhānaṃ kṛpaṇair iva //5.267/",
  "GK21brkas_pu:2852": "tad āstāṃ tāvad ātmā me /",
  "GK21brkas_pu:2853": "tava vā dayitaḥ pitā /",
  "GK21brkas_pu:2854": "vijñānasyāsya rakṣāyai /",
  "GK21brkas_pu:2855": "tyajeyaṃ bhavatīṃ api //5.268/",
  "GK21brkas_pu:2856": "iti ratnāvalī śrutvā /",
  "GK21brkas_pu:2857": "bhartāram idam abravīt /",
  "GK21brkas_pu:2858": "kiṃ cāhaṃ durbhagā yena /",
  "GK21brkas_pu:2859": "bhaktāṃ tyajasi mām iti //5.269/",
  "GK21brkas_pu:2860": "yānaṃ kukkuṭasaṃsthānam /",
  "GK21brkas_pu:2861": "āsthāya saha bhāryayā /",
  "GK21brkas_pu:2862": "rātrāv ākāśam utpatya /",
  "GK21brkas_pu:2863": "svasthānaṃ viśvilo yayau //5.270/",
  "GK21brkas_pu:2864": "te caivam aurasān bandhūñ /",
  "GK21brkas_pu:2865": "chilpaguptyai tyajanti ye /",
  "GK21brkas_pu:2866": "te śilpaṃ darśayantīti /",
  "GK21brkas_pu:2867": "kasyeyam asatī matiḥ //5.271/",
  "GK21brkas_pu:2868": "tasmād amī śaṭhā- baddhāḥ /",
  "GK21brkas_pu:2869": "pīḍyantāṃ tāḍanādibhiḥ /",
  "GK21brkas_pu:2870": "asādhyāḥ sāmadānābhyāṃ /",
  "GK21brkas_pu:2871": "nīcā hi vadhasādhanāḥ //5.272/",
  "GK21brkas_pu:2872": "iti senāpatiḥ śrutvā /",
  "GK21brkas_pu:2873": "sarvān saṃyamya śilpinaḥ /",
  "GK21brkas_pu:2874": "atāḍayad avocac ca /",
  "GK21brkas_pu:2875": "yantram āyojyatām iti //5.273/",
  "GK21brkas_pu:2876": "etasminn eva vṛttānte /",
  "GK21brkas_pu:2877": "kaścid āgantuko 'bravīt /",
  "GK21brkas_pu:2878": "ahaṃ karomi vo yantraṃ /",
  "GK21brkas_pu:2879": "mā sma tāḍyanta śilpinaḥ //5.274/",
  "GK21brkas_pu:2880": "yantropakaraṇaṃ cedam /",
  "GK21brkas_pu:2881": "idānīṃ dīyatām iti /",
  "GK21brkas_pu:2882": "tac ca saṃpāditaṃ sarvam /",
  "GK21brkas_pu:2883": "acireṇa rumaṇvatā //5.275/",
  "GK21brkas_pu:2884": "teṣu cānyatamaḥ śilpī /",
  "GK21brkas_pu:2885": "tam āgantum abhāṣata /",
  "GK21brkas_pu:2886": "ārohakaparīmāṇaṃ /",
  "GK21brkas_pu:2887": "senānīr anuyujyatām //5.276/",
  "GK21brkas_pu:2888": "ajñātavāhyasaṃkhyābhir /",
  "GK21brkas_pu:2889": "bahavaḥ śilpino nṛpaiḥ /",
  "GK21brkas_pu:2890": "vipannayantraiḥ śrūyante /",
  "GK21brkas_pu:2891": "mathitāḥ kupitair iti //5.277/",
  "GK21brkas_pu:2892": "atha tenoktaṃ manye te /",
  "GK21brkas_pu:2893": "varākā- grāmyaśilpikāḥ /",
  "GK21brkas_pu:2894": "kiṃ vā vacobhir bahubhiḥ /",
  "GK21brkas_pu:2895": "kṣaṇam āsthīyatām iti //5.278/",
  "GK21brkas_pu:2896": "ity uktvā garuḍākāram /",
  "GK21brkas_pu:2897": "acireṇa cakāra saḥ /",
  "GK21brkas_pu:2898": "vimānam ambaropetaṃ /",
  "GK21brkas_pu:2899": "mandārakusumārcitam //5.279/",
  "GK21brkas_pu:2900": "sa cābhāṣata rājānaṃ /",
  "GK21brkas_pu:2901": "rājan rājajanārdanaḥ /",
  "GK21brkas_pu:2902": "ākramya garuḍaṃ krāma /",
  "GK21brkas_pu:2903": "krāntapūrvāṃ mahīm imām //5.280/",
  "GK21brkas_pu:2904": "atha rājāvadad devīṃ /",
  "GK21brkas_pu:2905": "devi kiṃ sthīyate 'dhunā /",
  "GK21brkas_pu:2906": "vimānam idam āruhya /",
  "GK21brkas_pu:2907": "yatheṣṭaṃ gamyatām iti //5.281/",
  "GK21brkas_pu:2908": "avocat sā ca rājānam /",
  "GK21brkas_pu:2909": "aryaputra tvayā vinā /",
  "GK21brkas_pu:2910": "nodyānam api gacchāmi /",
  "GK21brkas_pu:2911": "kuto 'nālambanāṃ divam //5.282/",
  "GK21brkas_pu:2912": "evaṃ devī bravītīti /",
  "GK21brkas_pu:2913": "rājñokte śilpinoditam /",
  "GK21brkas_pu:2914": "nanu voḍhum idaṃ śaktaṃ /",
  "GK21brkas_pu:2915": "sakalāṃ nagarīm iti //5.283/",
  "GK21brkas_pu:2916": "sāntaḥpuraparīvāraḥ /",
  "GK21brkas_pu:2917": "sadārasacivas tataḥ /",
  "GK21brkas_pu:2918": "sapauraśreṇivargaś ca /",
  "GK21brkas_pu:2919": "yānam adhyāsta bhūpatiḥ //5.284/",
  "GK21brkas_pu:2920": "tena ketupatākādi /",
  "GK21brkas_pu:2921": "chāyāvicchuritāmbarām /",
  "GK21brkas_pu:2922": "puṇyam ākāśam āviśya /",
  "GK21brkas_pu:2923": "prāk prācīm agamad diśam //5.285/",
  "GK21brkas_pu:2924": "dadarśa darśakas tatra /",
  "GK21brkas_pu:2925": "yānaṃ yān nagaropari /",
  "GK21brkas_pu:2926": "devo vidyādharo vāpi /",
  "GK21brkas_pu:2927": "bhoḥ ko 'yam iti cābravīt //5.286/",
  "GK21brkas_pu:2928": "padmāvatīdvitīyena /",
  "GK21brkas_pu:2929": "sa ca rājñābhivāditaḥ /",
  "GK21brkas_pu:2930": "anujñātaś ca saṃyāto /",
  "GK21brkas_pu:2931": "nṛpaḥ pavanavartmanā //5.287/",
  "GK21brkas_pu:2932": "iti pradakṣiṇīkṛtya /",
  "GK21brkas_pu:2933": "sa bhuvaṃ sāgarāmbarām /",
  "GK21brkas_pu:2934": "avantinagarīṃ prāyāt /",
  "GK21brkas_pu:2935": "pravṛttodakadānakām //5.288/",
  "GK21brkas_pu:2936": "yātrānubhavanotkaṇṭhaṃ /",
  "GK21brkas_pu:2937": "jñātvā śilpī mahīpatim /",
  "GK21brkas_pu:2938": "stambhayām āsa tad yantram /",
  "GK21brkas_pu:2939": "athātuṣyan narādhipaḥ //5.289/",
  "GK21brkas_pu:2940": "pradyotasya tad ālokya /",
  "GK21brkas_pu:2941": "ratnapradyotapiñjaram /",
  "GK21brkas_pu:2942": "kim etad iti saṃdeha /",
  "GK21brkas_pu:2943": "dolādolam abhūn manaḥ //5.290/",
  "GK21brkas_pu:2944": "mahāṃś ced ayam utpāto /",
  "GK21brkas_pu:2945": "ramaṇīyam ataḥ katham /",
  "GK21brkas_pu:2946": "iṣṭasaṃprāptilambhaś ced /",
  "GK21brkas_pu:2947": "nāsmābhiḥ śrutam īdṛśam //5.291/",
  "GK21brkas_pu:2948": "saṃdihanmānasasyeti /",
  "GK21brkas_pu:2949": "pradyotasya puraḥ śaram /",
  "GK21brkas_pu:2950": "pātayām āsa vatseśaḥ /",
  "GK21brkas_pu:2951": "śanakair lekhitākṣaram //5.292/",
  "GK21brkas_pu:2952": "mahāsenas tam ādāya /",
  "GK21brkas_pu:2953": "citram etad avācayat /",
  "GK21brkas_pu:2954": "rājann udayanaś cauraḥ /",
  "GK21brkas_pu:2955": "sadāras tvāṃ namasyati //5.293/",
  "GK21brkas_pu:2956": "iti śrutvā mahāseno /",
  "GK21brkas_pu:2957": "jāmātaram abhāṣata /",
  "GK21brkas_pu:2958": "caurāya dattam abhayaṃ /",
  "GK21brkas_pu:2959": "tasmād avataratv iti //5.294/",
  "GK21brkas_pu:2960": "ālokyāvantikauśāmbyāṃ /",
  "GK21brkas_pu:2961": "vimānodakadānake /",
  "GK21brkas_pu:2962": "draṣṭavyeṣu tanūbhūtam /",
  "GK21brkas_pu:2963": "udbhūteṣu kutūhalam //5.295/",
  "GK21brkas_pu:2964": "kāṃcid velām upāsyaivam /",
  "GK21brkas_pu:2965": "āmantrya śvaśurau tataḥ /",
  "GK21brkas_pu:2966": "lokālokitayānaś ca /",
  "GK21brkas_pu:2967": "kauśāmbyām avarūḍhavān //5.296/",
  "GK21brkas_pu:2968": "pūjitāmaraviprāgni /",
  "GK21brkas_pu:2969": "gurupaurānujīvinā /",
  "GK21brkas_pu:2970": "ājñāpitaṃ nṛpatinā /",
  "GK21brkas_pu:2971": "śilpī saṃmānyatām iti //5.297/",
  "GK21brkas_pu:2972": "athābhibhūya prabhayā /",
  "GK21brkas_pu:2973": "suprabhām aciraprabhām /",
  "GK21brkas_pu:2974": "tiṣṭhantīm ambare 'paśyad /",
  "GK21brkas_pu:2975": "devatām avanīśvaraḥ //5.298/",
  "GK21brkas_pu:2976": "tataś citrīyamāṇaṃ sā /",
  "GK21brkas_pu:2977": "tam abhāṣata pārthivam /",
  "GK21brkas_pu:2978": "pūjitaiva tvayā yat tvāṃ /",
  "GK21brkas_pu:2979": "pūjyaṃ pūjitavaty- aham //5.299/",
  "GK21brkas_pu:2980": "vijñāpyaṃ śrūyatāṃ cedam /",
  "GK21brkas_pu:2981": "asty ahaṃ guhyakāṅganā /",
  "GK21brkas_pu:2982": "guhyakādhipater āptā /",
  "GK21brkas_pu:2983": "bhadreti paricārikā //5.300/",
  "GK21brkas_pu:2984": "kadācin nabhasā yāntī /",
  "GK21brkas_pu:2985": "satī dṛṣṭavatī saraḥ /",
  "GK21brkas_pu:2986": "kandarāyāṃ nagendrasya /",
  "GK21brkas_pu:2987": "mahendrasya nabhaḥprabham //5.301/",
  "GK21brkas_pu:2988": "tatra saṃkrīḍamānaṃ ca /",
  "GK21brkas_pu:2989": "kareṇukaradhāritaiḥ /",
  "GK21brkas_pu:2990": "vījyamānaṃ sarasijaiḥ /",
  "GK21brkas_pu:2991": "kāntārakariyūthapam //5.302/",
  "GK21brkas_pu:2992": "āsīc ca mama taṃ dṛṣṭvā /",
  "GK21brkas_pu:2993": "karāmṛṣṭavaśāmukham /",
  "GK21brkas_pu:2994": "kartāro hastiśikṣāyāṃ /",
  "GK21brkas_pu:2995": "satyam āhur idaṃ yathā //5.303/",
  "GK21brkas_pu:2996": "devadānavagandharva /",
  "GK21brkas_pu:2997": "piśacoragarākṣasām /",
  "GK21brkas_pu:2998": "kanyāḥ sujātā- diṅnāgair /",
  "GK21brkas_pu:2999": "nānāsattvās tato gatāḥ //5.304/",
  "GK21brkas_pu:3000": "tataḥ sapadi nirmāya /",
  "GK21brkas_pu:3001": "hastinīrūpam ātmanā /",
  "GK21brkas_pu:3002": "madāmodavibhinnāmbhas /",
  "GK21brkas_pu:3003": "tad evāvataraṃ saraḥ //5.305/",
  "GK21brkas_pu:3004": "sāmarṣakariṇīyūtha /",
  "GK21brkas_pu:3005": "kaṭākṣekṣitarūpayā /",
  "GK21brkas_pu:3006": "prītena yūthapatinā /",
  "GK21brkas_pu:3007": "ciram ākrīḍitaṃ mayā //5.306/",
  "GK21brkas_pu:3008": "athendukiraṇākāra /",
  "GK21brkas_pu:3009": "kiraṇe 'ruṇasārathau /",
  "GK21brkas_pu:3010": "sa gajaḥ kṣālitakaṭaḥ /",
  "GK21brkas_pu:3011": "kaṭakaṃ prāviśad gireḥ //5.307/",
  "GK21brkas_pu:3012": "ahaṃ tu vyasanasevā /",
  "GK21brkas_pu:3013": "phalam utprekṣya dāruṇam /",
  "GK21brkas_pu:3014": "sadyaḥ kṛtanijākārā /",
  "GK21brkas_pu:3015": "rājarājasabhām agām //5.308/",
  "GK21brkas_pu:3016": "dhanadasyorum ālambya /",
  "GK21brkas_pu:3017": "tasya yūthapateḥ karam /",
  "GK21brkas_pu:3018": "smarantī tāḍayāmi sma /",
  "GK21brkas_pu:3019": "cāmareṇa dhanādhipam //5.309/",
  "GK21brkas_pu:3020": "sa kaṭākṣeṇa māṃ dṛṣṭvā /",
  "GK21brkas_pu:3021": "krodhavisphuritādharaḥ /",
  "GK21brkas_pu:3022": "trāsotkampitadikcakraḥ /",
  "GK21brkas_pu:3023": "kṛtavāñ chāpabhājanam //5.310/",
  "GK21brkas_pu:3024": "dhyāyantyā hastinaṃ yasmāc /",
  "GK21brkas_pu:3025": "cāmareṇāham āhataḥ /",
  "GK21brkas_pu:3026": "tvam avantipates tasmād /",
  "GK21brkas_pu:3027": "abhavye hastinī bhava //5.311/",
  "GK21brkas_pu:3028": "tatroktaṃ pūrṇabhadreṇa /",
  "GK21brkas_pu:3029": "yakṣeṇāgasi tucchake /",
  "GK21brkas_pu:3030": "prabhunā devadevena /",
  "GK21brkas_pu:3031": "muktaḥ śāpo mahān iti //5.312/",
  "GK21brkas_pu:3032": "śrutvedaṃ pūrṇabhadro 'pi /",
  "GK21brkas_pu:3033": "śapto yasmāt tvam etayā /",
  "GK21brkas_pu:3034": "śaptayā pīḍitas tasmād /",
  "GK21brkas_pu:3035": "bhava hastī mahān iti //5.313/",
  "GK21brkas_pu:3036": "śokadīnamukhāv āvāṃ /",
  "GK21brkas_pu:3037": "dṛṣṭvā vittapater abhūt /",
  "GK21brkas_pu:3038": "karaṇotkhātakopasya /",
  "GK21brkas_pu:3039": "navanītanibhaṃ manaḥ //5.314/",
  "GK21brkas_pu:3040": "abravīc ca yadāhaṃ vāṃ /",
  "GK21brkas_pu:3041": "smariṣyāmi kvacit tadā /",
  "GK21brkas_pu:3042": "śāpād asmād vimokṣyethe /",
  "GK21brkas_pu:3043": "vibhītaṃ mā sma putrakau //5.315/",
  "GK21brkas_pu:3044": "sāhaṃ bhadravatī jātā /",
  "GK21brkas_pu:3045": "mahāsenasya hastinī /",
  "GK21brkas_pu:3046": "pūrṇabhadro 'pi tasyaiva /",
  "GK21brkas_pu:3047": "nāgo vyālo nalāgiriḥ //5.316/",
  "GK21brkas_pu:3048": "mahāsenasya bhavane /",
  "GK21brkas_pu:3049": "paratantrasya tiṣṭhataḥ /",
  "GK21brkas_pu:3050": "āvayoś caritaṃ yat tat /",
  "GK21brkas_pu:3051": "sarvaṃ pratyakṣam eva te //5.317/",
  "GK21brkas_pu:3052": "tadā cāpaharantī tvāṃ /",
  "GK21brkas_pu:3053": "dhanādhipatinā smṛtā /",
  "GK21brkas_pu:3054": "aham aprapya kauśāmbīṃ /",
  "GK21brkas_pu:3055": "vipannā gahane vane //5.318/",
  "GK21brkas_pu:3056": "na tathā vyasanenāsi /",
  "GK21brkas_pu:3057": "pīḍitas tena tādṛśā /",
  "GK21brkas_pu:3058": "yathā mayi vipannāyāṃ /",
  "GK21brkas_pu:3059": "priyadāraḥ striyām iva //5.319/",
  "GK21brkas_pu:3060": "yakṣayonim avāpyāhaṃ /",
  "GK21brkas_pu:3061": "tiryagyonim ivāpsarāḥ /",
  "GK21brkas_pu:3062": "tvām eva śocitavatī /",
  "GK21brkas_pu:3063": "seva śaptaṃ śatakratum //5.320/",
  "GK21brkas_pu:3064": "āsīc ca me kadā nāma /",
  "GK21brkas_pu:3065": "kathaṃ nāma ca bhūpateḥ /",
  "GK21brkas_pu:3066": "kaṃ nāma ca kariṣye 'ham /",
  "GK21brkas_pu:3067": "upakāraṃ manāg iti //5.321/",
  "GK21brkas_pu:3068": "nītaś cāsi mayā svapne /",
  "GK21brkas_pu:3069": "tadā dhanapateḥ sabhām /",
  "GK21brkas_pu:3070": "bhrāmitaś ca vimānena /",
  "GK21brkas_pu:3071": "sugarbhasthasuto mahīm //5.322/",
  "GK21brkas_pu:3072": "bhaviṣyantaṃ ca te putraṃ /",
  "GK21brkas_pu:3073": "magnaṃ kasyāṃcid āpadi /",
  "GK21brkas_pu:3074": "vidyādharendram uddhartā /",
  "GK21brkas_pu:3075": "sukham āstāṃ bhavān iti //5.323/",
  "GK21brkas_pu:3076": "prākārasya tataḥ khaṇḍam /",
  "GK21brkas_pu:3077": "apanīya jagāma sā /",
  "GK21brkas_pu:3078": "yat tad bhadravatīdvāraṃ /",
  "GK21brkas_pu:3079": "kauśāmbyāṃ prathitaṃ bhuvi //5.324/",
  "GK21brkas_pu:3080": "athāśrūyanta paurāṇāṃ /",
  "GK21brkas_pu:3081": "jalpitāni gṛhe gṛhe /",
  "GK21brkas_pu:3082": "siddhādeśavacaḥ satyaṃ /",
  "GK21brkas_pu:3083": "kṛtaṃ vyomacarair iti //5.325/",
  "GK21brkas_pu:3084": "sīmantonnayanāntakarmaviratāv autsukyagarbhā purī /",
  "GK21brkas_pu:3085": "pratyāsannakaragṛheva taruṇī kṛcchrān nināya kṣapām /",
  "GK21brkas_pu:3086": "śuddhānte ca śukādipañjaravayaḥkolāhale 'pi śrute /",
  "GK21brkas_pu:3087": "rājā dārakajanmasaṃpadaghanaprahlādam utpraikṣata //5.326/",
  "GK21brkas_pu:3088": "tataḥ smarasakhe kāle /",
  "GK21brkas_pu:3089": "puṣpayukte niśākare /",
  "GK21brkas_pu:3090": "divākare mṛdukare /",
  "GK21brkas_pu:3091": "devī putraṃ vyajāyata //6.1/",
  "GK21brkas_pu:3092": "putrajanma narendrasya /",
  "GK21brkas_pu:3093": "jagataḥ sukhajanma ca /",
  "GK21brkas_pu:3094": "śaṅkājanma ca śatrūṇāṃ /",
  "GK21brkas_pu:3095": "samaṃ samabhavat trayam //6.2/",
  "GK21brkas_pu:3096": "atha saṃbhūya gaṇakair /",
  "GK21brkas_pu:3097": "uktaṃ gaṇitajātakaiḥ /",
  "GK21brkas_pu:3098": "cakravartipitā lokāv /",
  "GK21brkas_pu:3099": "ubhau vijayatām iti //6.3/",
  "GK21brkas_pu:3100": "tataḥ sacivabhāryāṇāṃ /",
  "GK21brkas_pu:3101": "tasminn eva dine sutāḥ /",
  "GK21brkas_pu:3102": "alpakālāntare jātāḥ /",
  "GK21brkas_pu:3103": "kanīyāṃso nṛpātmajāt //6.4/",
  "GK21brkas_pu:3104": "kim utsavaḥ kiṃ vyasanaṃ /",
  "GK21brkas_pu:3105": "kiṃ prāṇāḥ prāṇayantu kim /",
  "GK21brkas_pu:3106": "āgataṃ cedivatsānām /",
  "GK21brkas_pu:3107": "iti nāsīd viniścayaḥ //6.5/",
  "GK21brkas_pu:3108": "jātakarmaṇi nirvṛtte /",
  "GK21brkas_pu:3109": "prāpte ca dvādaśe 'hani /",
  "GK21brkas_pu:3110": "anvarthanāmnas tanayān /",
  "GK21brkas_pu:3111": "akurvan rājamantriṇaḥ //6.6/",
  "GK21brkas_pu:3112": "vāhanena nareṇaiva /",
  "GK21brkas_pu:3113": "kuvero naravāhanaḥ /",
  "GK21brkas_pu:3114": "naravāhanadatto 'stu /",
  "GK21brkas_pu:3115": "dattas tena yatas tataḥ //6.7/",
  "GK21brkas_pu:3116": "iti nāma kṛtaṃ rājñā /",
  "GK21brkas_pu:3117": "putrasya sapurodhasā /",
  "GK21brkas_pu:3118": "bhūmihemagajāśvādi /",
  "GK21brkas_pu:3119": "dānaprītadvijanmanā //6.8/",
  "GK21brkas_pu:3120": "namnā hariśikhaṃ cakre /",
  "GK21brkas_pu:3121": "rumaṇvān ātmajaṃ yataḥ /",
  "GK21brkas_pu:3122": "tasmai vitīrṇavān svapne /",
  "GK21brkas_pu:3123": "devadevaḥ śaraṃ hariḥ //6.9/",
  "GK21brkas_pu:3124": "yaugandharāyaṇaḥ putraṃ /",
  "GK21brkas_pu:3125": "cakāra marubhūtikam /",
  "GK21brkas_pu:3126": "saṃnāhachadmanā tasmai /",
  "GK21brkas_pu:3127": "yatas taṃ maruto daduḥ //6.10/",
  "GK21brkas_pu:3128": "cakāra gomukhaṃ putram /",
  "GK21brkas_pu:3129": "ṛṣabhaḥ saṃjñayā yataḥ /",
  "GK21brkas_pu:3130": "svayaṃ gobhiḥ prasannābhiś /",
  "GK21brkas_pu:3131": "citraṃ tasmai pradarśitam //6.11/",
  "GK21brkas_pu:3132": "putraṃ tapantakaṃ namnā /",
  "GK21brkas_pu:3133": "karoti sma vasantakaḥ /",
  "GK21brkas_pu:3134": "yasmāt taṃ tapanas tasmai /",
  "GK21brkas_pu:3135": "kuṇḍalachadmanā dadau //6.12/",
  "GK21brkas_pu:3136": "evaṃ labdhaś ca jātaś ca /",
  "GK21brkas_pu:3137": "yaḥ kṛtaṃ nāma yasya ca /",
  "GK21brkas_pu:3138": "aham eva sa te caite /",
  "GK21brkas_pu:3139": "sarve hariśikhādayaḥ //6.13/",
  "GK21brkas_pu:3140": "te vayaṃ tu yathākālaṃ /",
  "GK21brkas_pu:3141": "kṛtānnaprāśanādayaḥ /",
  "GK21brkas_pu:3142": "avardhāmahi laghv eva /",
  "GK21brkas_pu:3143": "sanāthāḥ pādapā- iva //6.14/",
  "GK21brkas_pu:3144": "tataḥ kumāravaṭakām /",
  "GK21brkas_pu:3145": "upādhyāyair adhiṣṭhitām /",
  "GK21brkas_pu:3146": "sabrahmacaryakaiś chāttrair /",
  "GK21brkas_pu:3147": "dhātrībhiś cāśrayāmahi //6.15/",
  "GK21brkas_pu:3148": "avratair eva cāsmābhir /",
  "GK21brkas_pu:3149": "abhyastāḥ sakalāḥ kalāḥ /",
  "GK21brkas_pu:3150": "savratais tu catasro 'pi /",
  "GK21brkas_pu:3151": "vidyāḥ sarvaṃ ca vāṅmayam //6.16/",
  "GK21brkas_pu:3152": "gacchatsu divaseṣv evam /",
  "GK21brkas_pu:3153": "ekadā marubhūtikaḥ /",
  "GK21brkas_pu:3154": "bālabhāvād anadhyāye /",
  "GK21brkas_pu:3155": "krīḍati sma sakandukaḥ //6.17/",
  "GK21brkas_pu:3156": "taṃ tu bālasvabhāvena /",
  "GK21brkas_pu:3157": "tasmād ācchidya kandukam /",
  "GK21brkas_pu:3158": "ahaṃ javena mahatā /",
  "GK21brkas_pu:3159": "prayātaḥ pitur antikam //6.18/",
  "GK21brkas_pu:3160": "athānubadhnan māṃ vegāt /",
  "GK21brkas_pu:3161": "paṭuśvasitasaṃtatiḥ /",
  "GK21brkas_pu:3162": "baddhamuṣṭikaraḥ krodhād /",
  "GK21brkas_pu:3163": "āgato marubhūtikaḥ //6.19/",
  "GK21brkas_pu:3164": "kiṃ kiṃ tāteti tātena /",
  "GK21brkas_pu:3165": "sa pṛṣṭa idam uktavān /",
  "GK21brkas_pu:3166": "kanduko me hṛto 'nena /",
  "GK21brkas_pu:3167": "tam ayaṃ dāpyatām iti //6.20/",
  "GK21brkas_pu:3168": "tato rājñā pariṣvajya /",
  "GK21brkas_pu:3169": "dāpitāparakandukaḥ /",
  "GK21brkas_pu:3170": "tarjanītarjitaḥ pitrā /",
  "GK21brkas_pu:3171": "kumāravaṭakāṃ gataḥ //6.21/",
  "GK21brkas_pu:3172": "aham apy aṅkam āropya /",
  "GK21brkas_pu:3173": "tātena paribhāṣitaḥ /",
  "GK21brkas_pu:3174": "mā sma tāta punar bhrātṝn /",
  "GK21brkas_pu:3175": "kopayeḥ kopanān iti //6.22/",
  "GK21brkas_pu:3176": "tathāpi pratiṣiddho 'haṃ /",
  "GK21brkas_pu:3177": "keliśīlatayā śiśoḥ /",
  "GK21brkas_pu:3178": "yathainān kopayāmi /",
  "GK21brkas_pu:3179": "sma tathaite mām akopayan //6.23/",
  "GK21brkas_pu:3180": "abhyāsam ekadā kurvan /",
  "GK21brkas_pu:3181": "nārācaṃ marubhūtikaḥ /",
  "GK21brkas_pu:3182": "icchati sma ca visraṣṭuṃ /",
  "GK21brkas_pu:3183": "mayā ca calitaṃ dhanuḥ //6.24/",
  "GK21brkas_pu:3184": "asāv api ca nārācaś /",
  "GK21brkas_pu:3185": "calitāc cāpataś cyutaḥ /",
  "GK21brkas_pu:3186": "mālatīmukulaṃ lakṣaṃ /",
  "GK21brkas_pu:3187": "tan mātreṇaiva nāspṛśat //6.25/",
  "GK21brkas_pu:3188": "utsṛjya kupitaś cāpaṃ /",
  "GK21brkas_pu:3189": "dhāvamānaḥ sa mām anu /",
  "GK21brkas_pu:3190": "āsthānasthamahīpāla /",
  "GK21brkas_pu:3191": "samīpam agamat tataḥ //6.26/",
  "GK21brkas_pu:3192": "yaugandharāyaṇo dṛṣṭvā /",
  "GK21brkas_pu:3193": "kupitaṃ marubhūtikam /",
  "GK21brkas_pu:3194": "kupito bhartsayitvedam /",
  "GK21brkas_pu:3195": "abhāṣata mahīpatim //6.27/",
  "GK21brkas_pu:3196": "veditā sarvavidyānām /",
  "GK21brkas_pu:3197": "āsannanavayauvanaḥ /",
  "GK21brkas_pu:3198": "rājaputro mahārāja /",
  "GK21brkas_pu:3199": "yauvarājye 'bhiṣicyatām //6.28/",
  "GK21brkas_pu:3200": "yāvad yāvad dhi śāstrajñāḥ /",
  "GK21brkas_pu:3201": "śāstrārthān na prayuñjate /",
  "GK21brkas_pu:3202": "tāvat tāvad bhavanty eṣāṃ /",
  "GK21brkas_pu:3203": "kuṇṭhāḥ kāryeṣu buddhayaḥ //6.29/",
  "GK21brkas_pu:3204": "amī rumaṇvadādīnāṃ /",
  "GK21brkas_pu:3205": "putrā- hariśikhādayaḥ /",
  "GK21brkas_pu:3206": "vijānanto 'pi śāstrāṇi /",
  "GK21brkas_pu:3207": "sutarām andhabuddhayaḥ //6.30/",
  "GK21brkas_pu:3208": "vastuny alpe 'py anātmajñāḥ /",
  "GK21brkas_pu:3209": "saṃrabdhālohitānanāḥ /",
  "GK21brkas_pu:3210": "prabhum eva jighāṃsanti /",
  "GK21brkas_pu:3211": "mṛgendraṃ markaṭā- iva //6.31/",
  "GK21brkas_pu:3212": "tad ete 'pi niyojyantām /",
  "GK21brkas_pu:3213": "adhikāreṣu keṣucit /",
  "GK21brkas_pu:3214": "vijñāpanā madīyeyaṃ /",
  "GK21brkas_pu:3215": "saphalīkriyatām iti //6.32/",
  "GK21brkas_pu:3216": "yaugandharāyaṇavacaḥ subhagaṃ niśamya /",
  "GK21brkas_pu:3217": "prītyā narendrasabham ucchrayitāgrahastam /",
  "GK21brkas_pu:3218": "bhoḥ sādhu sādhunarakuñjarasādhumantrin /",
  "GK21brkas_pu:3219": "ity ujjhitāsanam abhāṣata nirvyavastham //6.33/",
  "GK21brkas_pu:3220": "tatas tātaḥ sabhāṃ dṛṣṭvā /",
  "GK21brkas_pu:3221": "tathā saṃjātasaṃpadam /",
  "GK21brkas_pu:3222": "yathāpradhānam ābhāṣya /",
  "GK21brkas_pu:3223": "vinītavad abhāṣata //7.1/",
  "GK21brkas_pu:3224": "kim atra pṛcchyate yatra /",
  "GK21brkas_pu:3225": "kṣiptāṅgirasabuddhayaḥ /",
  "GK21brkas_pu:3226": "apṛṣṭā- eva bhāṣadhve /",
  "GK21brkas_pu:3227": "prītinirvāsitatrapāḥ //7.2/",
  "GK21brkas_pu:3228": "tena yad rocate sādhu /",
  "GK21brkas_pu:3229": "pūjyebhyaḥ pūjitaṃ dinam /",
  "GK21brkas_pu:3230": "tatrāyaṃ svasutaḥ prītyā /",
  "GK21brkas_pu:3231": "bālaḥ saṃskriyatām iti //7.3/",
  "GK21brkas_pu:3232": "atha prastāvae etasminn /",
  "GK21brkas_pu:3233": "anujñātapraveśayā /",
  "GK21brkas_pu:3234": "kaliṅgasenayā rājā /",
  "GK21brkas_pu:3235": "dūrād eva namaskṛtaḥ //7.4/",
  "GK21brkas_pu:3236": "ehīti sā nṛpeṇoktā /",
  "GK21brkas_pu:3237": "na atimantharavikramā /",
  "GK21brkas_pu:3238": "upagamyopaparyaṅkam /",
  "GK21brkas_pu:3239": "adhyāstādiṣṭam āsanam //7.5/",
  "GK21brkas_pu:3240": "āyuktamauktikastoka /",
  "GK21brkas_pu:3241": "bhūṣaṇā vimalāmbarā /",
  "GK21brkas_pu:3242": "saradvimalahaṃseva /",
  "GK21brkas_pu:3243": "cakāśat kāśacāmarā //7.6/",
  "GK21brkas_pu:3244": "kaṃdharāmūlavisrasta /",
  "GK21brkas_pu:3245": "ślathabandhaśiroruhā /",
  "GK21brkas_pu:3246": "paścimācalakūṭastha /",
  "GK21brkas_pu:3247": "timirā dyaur ivoṣasi //7.7/",
  "GK21brkas_pu:3248": "yauvanāntam anuprāptā /",
  "GK21brkas_pu:3249": "prāvṛḍantam ivāpagā /",
  "GK21brkas_pu:3250": "calaccaṭulatākārā /",
  "GK21brkas_pu:3251": "bhṛtāpi nibhṛtākṛtiḥ //7.8/",
  "GK21brkas_pu:3252": "vinītāpi pragalbheva /",
  "GK21brkas_pu:3253": "sthavireva taruṇy- api /",
  "GK21brkas_pu:3254": "mitavāg api vācālā /",
  "GK21brkas_pu:3255": "vyākhyātavyā hi tanmatiḥ //7.9/",
  "GK21brkas_pu:3256": "upaviṣṭā puras tasyā- /",
  "GK21brkas_pu:3257": "daśavarṣeva bālikā /",
  "GK21brkas_pu:3258": "tayā me dṛṣṭir ākṛṣṭā /",
  "GK21brkas_pu:3259": "guṇair naur iva mantharā //7.10/",
  "GK21brkas_pu:3260": "acirasthāpitasphīta /",
  "GK21brkas_pu:3261": "bhaṅgurasnigdhamūrdhajā /",
  "GK21brkas_pu:3262": "nilīnakokilakulā /",
  "GK21brkas_pu:3263": "tanvī cūtalateva sā //7.11/",
  "GK21brkas_pu:3264": "nimeṣonmeṣaśūnyena /",
  "GK21brkas_pu:3265": "sahajāyām aśobhinā /",
  "GK21brkas_pu:3266": "cakṣuṣā vīkṣyamāṇā māṃ /",
  "GK21brkas_pu:3267": "sahasrākṣam ivākarot //7.12/",
  "GK21brkas_pu:3268": "rūḍhā dāḍimagarbhābha /",
  "GK21brkas_pu:3269": "daśanodbhāsatiānanā /",
  "GK21brkas_pu:3270": "drāḍimīmukulākāra /",
  "GK21brkas_pu:3271": "vibhaktadaśanacchadā //7.13/",
  "GK21brkas_pu:3272": "sitasārasanonnadha /",
  "GK21brkas_pu:3273": "mahārajanakañcukā /",
  "GK21brkas_pu:3274": "raktendīvaramāleva /",
  "GK21brkas_pu:3275": "mṛṇāladalabandhanā //7.14/",
  "GK21brkas_pu:3276": "unnīyante sma bālāyāś /",
  "GK21brkas_pu:3277": "cihnair aṅgāni komalaiḥ /",
  "GK21brkas_pu:3278": "latāyāḥ sahakārasya /",
  "GK21brkas_pu:3279": "phalāni mukulair iva //7.15/",
  "GK21brkas_pu:3280": "athāpṛcchan mahīpālaḥ /",
  "GK21brkas_pu:3281": "kasyeyaṃ rūpiṇīr iti /",
  "GK21brkas_pu:3282": "duhitṛtvam anuprāptā /",
  "GK21brkas_pu:3283": "nāmāsyāḥ kathyatām iti //7.16/",
  "GK21brkas_pu:3284": "kaliṅgasenayākhyātaṃ /",
  "GK21brkas_pu:3285": "śocyeyaṃ tanayā mama /",
  "GK21brkas_pu:3286": "yām eva pṛcchati svāmī /",
  "GK21brkas_pu:3287": "bhṛtyāṃ madanamañjukām //7.17/",
  "GK21brkas_pu:3288": "tataḥ sasneham āhūya /",
  "GK21brkas_pu:3289": "mātar ehīti bhūpatiḥ /",
  "GK21brkas_pu:3290": "ūrūm āropayad bālāṃ /",
  "GK21brkas_pu:3291": "sā cemāṃ vāmalocanām //7.18/",
  "GK21brkas_pu:3292": "drutam ādityaśarmā ca /",
  "GK21brkas_pu:3293": "gṛhītvā lagnam abravīt /",
  "GK21brkas_pu:3294": "aho citram iti smeram /",
  "GK21brkas_pu:3295": "abhūc ca nṛpater mukham //7.19/",
  "GK21brkas_pu:3296": "yudhamānarajanmeṣa /",
  "GK21brkas_pu:3297": "viṣāṇonmeṣajanmanā /",
  "GK21brkas_pu:3298": "dhvanināpi na taccakṣur /",
  "GK21brkas_pu:3299": "ākṣiptaṃ nihitaṃ mayi //7.20/",
  "GK21brkas_pu:3300": "rājā tu vastrābharaṇam /",
  "GK21brkas_pu:3301": "analpam apakalmaṣam /",
  "GK21brkas_pu:3302": "sāmbāyai dāpayitvāsyai /",
  "GK21brkas_pu:3303": "tadāsthānaṃ vyasarjayat //7.21/",
  "GK21brkas_pu:3304": "antaḥpuraṃ mahīpālaḥ /",
  "GK21brkas_pu:3305": "kumāravaṭakām aham /",
  "GK21brkas_pu:3306": "dīrgham uṣṇaṃ ca viśvasya /",
  "GK21brkas_pu:3307": "bālā svaṃ bhavanaṃ yayau //7.22/",
  "GK21brkas_pu:3308": "atha puṇye dine rājā /",
  "GK21brkas_pu:3309": "dvijarājajanāvṛtaḥ /",
  "GK21brkas_pu:3310": "svayaṃ bhadrāsanasthaṃ māṃ /",
  "GK21brkas_pu:3311": "yauvarājye 'bhiṣiktavān //7.23/",
  "GK21brkas_pu:3312": "tathā hariśikhaṃ rājā /",
  "GK21brkas_pu:3313": "mudājñāpitavān iti /",
  "GK21brkas_pu:3314": "yatra prasthāpyate bhartā /",
  "GK21brkas_pu:3315": "gantavyaṃ tava nirvyatham //7.24/",
  "GK21brkas_pu:3316": "senāpatiś ca mantrī ca /",
  "GK21brkas_pu:3317": "bhavān bhavatu sodyamaḥ /",
  "GK21brkas_pu:3318": "ity ājñāpitavān rājā /",
  "GK21brkas_pu:3319": "prahvaṃ hariśikhaṃ tataḥ //7.25/",
  "GK21brkas_pu:3320": "khaḍgacarmadharo rakṣed /",
  "GK21brkas_pu:3321": "apramattaḥ prabhuṃ bhavān /",
  "GK21brkas_pu:3322": "ity ājñayā pramuditaṃ /",
  "GK21brkas_pu:3323": "kṛtavān marubhūtikam //7.26/",
  "GK21brkas_pu:3324": "ādiśad gomukhaṃ bhartū /",
  "GK21brkas_pu:3325": "ramaṇīyaṃ manas tvayā /",
  "GK21brkas_pu:3326": "ramaṇīyaiḥ kriyālāpair /",
  "GK21brkas_pu:3327": "apavādojjhitair iti //7.27/",
  "GK21brkas_pu:3328": "tapantakam athāvocat /",
  "GK21brkas_pu:3329": "karṇakuṇḍalavṛttinā /",
  "GK21brkas_pu:3330": "na tyājyo bhavatā svāmī /",
  "GK21brkas_pu:3331": "kadācid iti pārthivaḥ //7.28/",
  "GK21brkas_pu:3332": "tair ahaṃ saṃvṛto 'nyaiś ca /",
  "GK21brkas_pu:3333": "gṛhītachattracāmaraiḥ /",
  "GK21brkas_pu:3334": "maṅgalālaṃkṛtāṅgaś ca /",
  "GK21brkas_pu:3335": "suraviprān avandiṣi //7.29/",
  "GK21brkas_pu:3336": "pitur mātaram āsīnāṃ /",
  "GK21brkas_pu:3337": "pitaraṃ ca samantriṇam /",
  "GK21brkas_pu:3338": "ambādvayapradhānaṃ ca /",
  "GK21brkas_pu:3339": "sphītaṃ rājāvarodhanam //7.30/",
  "GK21brkas_pu:3340": "tataḥ puṣparathārūḍhaḥ /",
  "GK21brkas_pu:3341": "prasarpan maṅgaladhvanim /",
  "GK21brkas_pu:3342": "puṣpapallavalājādyām /",
  "GK21brkas_pu:3343": "ākrāmaṃ paritaḥ purīm //7.31/",
  "GK21brkas_pu:3344": "tataḥ prāptābhiṣeko 'haṃ /",
  "GK21brkas_pu:3345": "sārdhaṃ hariśikhādibhiḥ /",
  "GK21brkas_pu:3346": "svādhikāraparaiḥ krīḍan /",
  "GK21brkas_pu:3347": "saṃvatsaram ayāpayam //7.32/",
  "GK21brkas_pu:3348": "varṣābhiṣeke nirvṛtte /",
  "GK21brkas_pu:3349": "pūrveṇa samaḍambare /",
  "GK21brkas_pu:3350": "āvṛttyā sarvavidyānāṃ /",
  "GK21brkas_pu:3351": "sthiratām udapādayam //7.33/",
  "GK21brkas_pu:3352": "evaṃ me samatīteṣu /",
  "GK21brkas_pu:3353": "keṣucid divaseṣv aham /",
  "GK21brkas_pu:3354": "prātar bhojanavelāyāṃ /",
  "GK21brkas_pu:3355": "na paśyāmi sma gomukham //7.34/",
  "GK21brkas_pu:3356": "na cānena vinā mahyaṃ /",
  "GK21brkas_pu:3357": "nirvāṇam api rocate /",
  "GK21brkas_pu:3358": "tenānena vināsmabhir /",
  "GK21brkas_pu:3359": "abhuktair gamitaṃ dinam //7.35/",
  "GK21brkas_pu:3360": "jñāyatāṃ gomukhaḥ kveti /",
  "GK21brkas_pu:3361": "mayokte marubhūtikaḥ /",
  "GK21brkas_pu:3362": "unmattakaḥ sa saṃvṛtta /",
  "GK21brkas_pu:3363": "ity avocad gatāgataḥ //7.36/",
  "GK21brkas_pu:3364": "yadi cātrāryaputrasya /",
  "GK21brkas_pu:3365": "nāsti saṃpratyayas tataḥ /",
  "GK21brkas_pu:3366": "gatvā tapantakas tasya /",
  "GK21brkas_pu:3367": "vikārān prekṣatām iti //7.37/",
  "GK21brkas_pu:3368": "tatas tapantako gatvā /",
  "GK21brkas_pu:3369": "punar āgatya coktavān /",
  "GK21brkas_pu:3370": "āryaputra na tan mithyā /",
  "GK21brkas_pu:3371": "yad āha marubhūtikaḥ //7.38/",
  "GK21brkas_pu:3372": "vimalādarśasaṃkrāntaṃ /",
  "GK21brkas_pu:3373": "mukham ālokya gomukhaḥ /",
  "GK21brkas_pu:3374": "kampayitvā śiraḥ krodhān /",
  "GK21brkas_pu:3375": "nirdārayati locane //7.39/",
  "GK21brkas_pu:3376": "kadācic ca smitaṃ kṛtvā /",
  "GK21brkas_pu:3377": "prasanne netratārake /",
  "GK21brkas_pu:3378": "saṃcārayati karṇāntaṃ /",
  "GK21brkas_pu:3379": "kadācin nāsikāntaram //7.40/",
  "GK21brkas_pu:3380": "madhūcchiṣṭanigṛṣṭau ca /",
  "GK21brkas_pu:3381": "tāmbūladravalohitau /",
  "GK21brkas_pu:3382": "vivṛtya dūram adharau /",
  "GK21brkas_pu:3383": "dantāntenāpi niśyati //7.41/",
  "GK21brkas_pu:3384": "vikārān evamākārān /",
  "GK21brkas_pu:3385": "dṛṣṭvā tasyāham āgataḥ /",
  "GK21brkas_pu:3386": "tenāryaputra tvaritaṃ /",
  "GK21brkas_pu:3387": "kriyāsya kriyatām iti //7.42/",
  "GK21brkas_pu:3388": "athānantaram āgatya /",
  "GK21brkas_pu:3389": "saṃbhogamṛditāmbaraḥ /",
  "GK21brkas_pu:3390": "prāgalbhyān mṛduvailakṣyo /",
  "GK21brkas_pu:3391": "mām avandata gomukhaḥ //7.43/",
  "GK21brkas_pu:3392": "kaccit svastho 'si bhadreti /",
  "GK21brkas_pu:3393": "mayoktaḥ sann abhāṣata /",
  "GK21brkas_pu:3394": "kim arthaṃ cāham svastho na /",
  "GK21brkas_pu:3395": "hy ahaṃ marubhūtikaḥ //7.44/",
  "GK21brkas_pu:3396": "yo hi nāgarakaṃ manyo /",
  "GK21brkas_pu:3397": "manyate mām anāmayam /",
  "GK21brkas_pu:3398": "unmattakaṃ sa unmattaḥ /",
  "GK21brkas_pu:3399": "prakṛtibhraṣṭamānasaḥ //7.45/",
  "GK21brkas_pu:3400": "atha śāstropaniṣadas /",
  "GK21brkas_pu:3401": "tāta yaugandharāyaṇāt /",
  "GK21brkas_pu:3402": "ahaṃ śikṣitum ārabdhaḥ /",
  "GK21brkas_pu:3403": "sa cāpi vyāpṛtaḥ sadā //7.46/",
  "GK21brkas_pu:3404": "vyācaṣṭe ca tadā mahyam /",
  "GK21brkas_pu:3405": "antaraṃ labhate yadā /",
  "GK21brkas_pu:3406": "tena māṃ mā pratīkṣadhvaṃ /",
  "GK21brkas_pu:3407": "bhojanāyodyatā- iti //7.47/",
  "GK21brkas_pu:3408": "tataś cārabhya divasāt /",
  "GK21brkas_pu:3409": "sāyam āyātavān ayam /",
  "GK21brkas_pu:3410": "kadācid divase 'nyasmin /",
  "GK21brkas_pu:3411": "dvayos triṣu gateṣu ca //7.48/",
  "GK21brkas_pu:3412": "ekadā bhojanasyānte /",
  "GK21brkas_pu:3413": "kuto 'py āgatya sādaraḥ /",
  "GK21brkas_pu:3414": "aho śobhantae ity uccaiḥ /",
  "GK21brkas_pu:3415": "prāśaṃsat khaṇḍamodakān //7.49/",
  "GK21brkas_pu:3416": "mayā tu dāpitān anyān /",
  "GK21brkas_pu:3417": "krudhyann iva vihāya saḥ /",
  "GK21brkas_pu:3418": "balād ākṛṣya gatavān /",
  "GK21brkas_pu:3419": "svayam ucchiṣṭamodakān //7.50/",
  "GK21brkas_pu:3420": "āryaputra sphuṭībhūtam /",
  "GK21brkas_pu:3421": "unmattatvaṃ priyasya vaḥ /",
  "GK21brkas_pu:3422": "acikitsyaś ca saṃvṛtta /",
  "GK21brkas_pu:3423": "ity avocat tapantakaḥ //7.51/",
  "GK21brkas_pu:3424": "evam ābharaṇaṃ vāsas /",
  "GK21brkas_pu:3425": "tāmbūlaṃ candanādi ca /",
  "GK21brkas_pu:3426": "labdhalabdhaṃ gacchati sma /",
  "GK21brkas_pu:3427": "gṛhītvā kvāpi gomukhaḥ //7.52/",
  "GK21brkas_pu:3428": "evaṃprāye ca vṛttānte /",
  "GK21brkas_pu:3429": "kumāravaṭakaṃ gataḥ /",
  "GK21brkas_pu:3430": "niveditābhyāgamano /",
  "GK21brkas_pu:3431": "rumaṇvān mām avandata //7.53/",
  "GK21brkas_pu:3432": "taṃ tātam iva dṛṣṭvāham /",
  "GK21brkas_pu:3433": "upakrāntaś ca vanditum /",
  "GK21brkas_pu:3434": "tena coddhatahastena /",
  "GK21brkas_pu:3435": "tāta mā meti vāritaḥ //7.54/",
  "GK21brkas_pu:3436": "uktaṃ ca na tvayā tāta /",
  "GK21brkas_pu:3437": "bālena vāsmadādayaḥ /",
  "GK21brkas_pu:3438": "vandyas tvam adhunā prāpto /",
  "GK21brkas_pu:3439": "loke 'smiṃl lokapālatām //7.55/",
  "GK21brkas_pu:3440": "anyac ca rājasaṃdeśam /",
  "GK21brkas_pu:3441": "ākhyātum aham āgataḥ /",
  "GK21brkas_pu:3442": "yat tvām āha mahārājaḥ /",
  "GK21brkas_pu:3443": "sabhṛtyaṃ tan nibodhyatām //7.56/",
  "GK21brkas_pu:3444": "puryām atra śaratkāle /",
  "GK21brkas_pu:3445": "yātrā citrā pravartitā /",
  "GK21brkas_pu:3446": "yā nāgavanayātreti /",
  "GK21brkas_pu:3447": "na kvacin na vikathyate //7.57/",
  "GK21brkas_pu:3448": "etāvantaṃ ca sā kālaṃ /",
  "GK21brkas_pu:3449": "yuṣmabhyaṃ na prakāśitā /",
  "GK21brkas_pu:3450": "mā bhūd vidyāvighāto vas /",
  "GK21brkas_pu:3451": "tadvyākṣiptadhiyām iti //7.58/",
  "GK21brkas_pu:3452": "cittāpahāriṇī yātrā /",
  "GK21brkas_pu:3453": "hāryacittā ca bālatā /",
  "GK21brkas_pu:3454": "cittavidyā ca vidyeta /",
  "GK21brkas_pu:3455": "durghaṭas trikasaṃgamaḥ //7.59/",
  "GK21brkas_pu:3456": "uktaṃ cājāgarūkasya /",
  "GK21brkas_pu:3457": "mandabuddheḥ sukhātmanaḥ /",
  "GK21brkas_pu:3458": "granthabhīroś ca sidhyanti /",
  "GK21brkas_pu:3459": "na śāstrāṇi tapāṃsi ca //7.60/",
  "GK21brkas_pu:3460": "adhunā buddhaboddhavyāḥ /",
  "GK21brkas_pu:3461": "prāptakomalayauvanāḥ /",
  "GK21brkas_pu:3462": "bhavanto niḥsukhāḥ santaḥ /",
  "GK21brkas_pu:3463": "saṃtapantīva me manaḥ //7.61/",
  "GK21brkas_pu:3464": "tad asti yadi vaḥ kāṅkṣā /",
  "GK21brkas_pu:3465": "taṃ yātrotsavam īkṣitum /",
  "GK21brkas_pu:3466": "tato yāta nirāśaṅkā- /",
  "GK21brkas_pu:3467": "nāsti ced āsyatām iti //7.62/",
  "GK21brkas_pu:3468": "mayoktaṃ suhṛdaḥ pṛṣṭvā /",
  "GK21brkas_pu:3469": "yad no niṣpadyate hitam /",
  "GK21brkas_pu:3470": "tad vo vijñāpayiṣyāmi /",
  "GK21brkas_pu:3471": "tāvat pṛcchāmi tān iti //7.63/",
  "GK21brkas_pu:3472": "rumaṇvatā tataḥ proktaṃ /",
  "GK21brkas_pu:3473": "kapolāgalitāśruṇā /",
  "GK21brkas_pu:3474": "haihayānāṃ kulaṃ tuṅgaṃ /",
  "GK21brkas_pu:3475": "ciraṃ vijayatāṃ jagat //7.64/",
  "GK21brkas_pu:3476": "bhavatā sādhuvṛttena /",
  "GK21brkas_pu:3477": "gotradāsāḥ kṛtā- vayam /",
  "GK21brkas_pu:3478": "yan naḥ saṃbhāvitāḥ putrāḥ /",
  "GK21brkas_pu:3479": "praśnaprativacaḥkṣamāḥ //7.65/",
  "GK21brkas_pu:3480": "ity uktvā nirgate tasmin /",
  "GK21brkas_pu:3481": "suhṛdaḥ pṛṣṭavān aham /",
  "GK21brkas_pu:3482": "yasya yad vaḥ sthitaṃ buddhau /",
  "GK21brkas_pu:3483": "tena tat kathyatām iti //7.66/",
  "GK21brkas_pu:3484": "tato hariśikhenoktaṃ /",
  "GK21brkas_pu:3485": "na me gamanam īpsitam /",
  "GK21brkas_pu:3486": "yataḥ śūnyāni durgāṇi /",
  "GK21brkas_pu:3487": "gṛhyante 'nantarair nṛpaiḥ //7.67/",
  "GK21brkas_pu:3488": "śrutam evāryaputreṇa /",
  "GK21brkas_pu:3489": "proṣite jagatīpatau /",
  "GK21brkas_pu:3490": "vijñāya nagarīṃ śūnyāṃ /",
  "GK21brkas_pu:3491": "yat tad āruṇinā kṛtam //7.68/",
  "GK21brkas_pu:3492": "durgasya ca kṛtā rakṣā /",
  "GK21brkas_pu:3493": "rājā ca paritoṣitaḥ /",
  "GK21brkas_pu:3494": "khyāpitaṃ dhīracittatvam /",
  "GK21brkas_pu:3495": "ātmanaś ca bhaved iti //7.69/",
  "GK21brkas_pu:3496": "tvaṃ kim āttheti pṛṣṭaḥ sann /",
  "GK21brkas_pu:3497": "avocan marubhūtikaḥ /",
  "GK21brkas_pu:3498": "yuktaṃ hariśikhenoktam /",
  "GK21brkas_pu:3499": "ity etac ca tapantakaḥ //7.70/",
  "GK21brkas_pu:3500": "athoktavān smitamukhaḥ /",
  "GK21brkas_pu:3501": "sāsūya iva gomukhaḥ /",
  "GK21brkas_pu:3502": "kim atra bhaṇyate ko 'nyo /",
  "GK21brkas_pu:3503": "mantrī hariśikhād varaḥ //7.71/",
  "GK21brkas_pu:3504": "idaṃ tv ācakṣva kenāyaṃ /",
  "GK21brkas_pu:3505": "niyukto durgarakṣaṇe /",
  "GK21brkas_pu:3506": "rakṣataś cāniyuktasya /",
  "GK21brkas_pu:3507": "doṣam andha na paśyasi //7.72/",
  "GK21brkas_pu:3508": "yuvarājo yuvā vidvān /",
  "GK21brkas_pu:3509": "kṛtāstro mandakautukaḥ /",
  "GK21brkas_pu:3510": "bhavadādisahāyaś ca /",
  "GK21brkas_pu:3511": "kathaṃ yāyād acittatām //7.73/",
  "GK21brkas_pu:3512": "yac ca rājoditaṃ vakṣye /",
  "GK21brkas_pu:3513": "nāsti ced āsyatām iti /",
  "GK21brkas_pu:3514": "tadāśayaparīkṣārtham /",
  "GK21brkas_pu:3515": "api cet tan na duṣyati //7.74/",
  "GK21brkas_pu:3516": "ataḥ pustakavinyasta /",
  "GK21brkas_pu:3517": "granthabaddhārthabuddhayaḥ /",
  "GK21brkas_pu:3518": "praśnānugraham arhanti /",
  "GK21brkas_pu:3519": "nedṛśakūṭamantriṇaḥ //7.75/",
  "GK21brkas_pu:3520": "ahaṃ punar guṇopāya /",
  "GK21brkas_pu:3521": "prayogakuśalo yataḥ /",
  "GK21brkas_pu:3522": "cetasyaiḥ saha saṃparkaḥ /",
  "GK21brkas_pu:3523": "prayogakuśalair mama //7.76/",
  "GK21brkas_pu:3524": "sukhaṃ naḥ sevituṃ kālo /",
  "GK21brkas_pu:3525": "na ṣāḍguṇyakadarthanām /",
  "GK21brkas_pu:3526": "yac coktaṃ dharmaśāstreṇa /",
  "GK21brkas_pu:3527": "tat tāvad avadhīyatām //7.77/",
  "GK21brkas_pu:3528": "vayasaḥ karmaṇo 'rthasya /",
  "GK21brkas_pu:3529": "śrutasyābhijanasya ca /",
  "GK21brkas_pu:3530": "veṣavāgbuddhisārūpyam /",
  "GK21brkas_pu:3531": "ācaran vicared iha //7.78/",
  "GK21brkas_pu:3532": "tenottiṣṭhata gacchāmo /",
  "GK21brkas_pu:3533": "yātrām adbhutadarśanām /",
  "GK21brkas_pu:3534": "krīḍiṣyāmaś ca kāntāsu /",
  "GK21brkas_pu:3535": "sthalīṣu mṛgayām iti //7.79/",
  "GK21brkas_pu:3536": "tac ca me gomukhenoktaṃ /",
  "GK21brkas_pu:3537": "praviṣṭaṃ hṛdayaṃ yataḥ /",
  "GK21brkas_pu:3538": "yuktasac cānukūlaṃ ca /",
  "GK21brkas_pu:3539": "vacaḥ kasmai na rocate //7.80/",
  "GK21brkas_pu:3540": "punaś ca gomukhenoktaṃ /",
  "GK21brkas_pu:3541": "yātrāṃ lokasya gacchataḥ /",
  "GK21brkas_pu:3542": "prāsādatalam āruhya /",
  "GK21brkas_pu:3543": "samṛddhir dṛśyatām iti //7.81/",
  "GK21brkas_pu:3544": "athāham abhraṃlihaśaṅgacakraṃ /",
  "GK21brkas_pu:3545": "dhvajaprabhāpīḍitaśakracāpam /",
  "GK21brkas_pu:3546": "prāsādam āroham udāraśobhaṃ /",
  "GK21brkas_pu:3547": "śaśīva pūrvācalarājakūṭam //7.82/",
  "GK21brkas_pu:3548": "tatrāpaśyaṃ puradvārān /",
  "GK21brkas_pu:3549": "niryāntīṃ janatām aham /",
  "GK21brkas_pu:3550": "citrālaṃkārasaṃskārāṃ /",
  "GK21brkas_pu:3551": "vācaṃ kavimukhād iva //8.1/",
  "GK21brkas_pu:3552": "turaṃgarathamātaṅga /",
  "GK21brkas_pu:3553": "kareṇuśibikādibhiḥ /",
  "GK21brkas_pu:3554": "kuṭumbiparivāro 'pi /",
  "GK21brkas_pu:3555": "yatrāgacchad amaṇḍanaḥ //8.2/",
  "GK21brkas_pu:3556": "iti saṃpaśyamāno 'ham /",
  "GK21brkas_pu:3557": "apaśyaṃ hastinīgatam /",
  "GK21brkas_pu:3558": "niṣkrāmantaṃ rumaṇvantam /",
  "GK21brkas_pu:3559": "āryaveṣasahāyakam //8.3/",
  "GK21brkas_pu:3560": "adhyāsitavaśāyūtham /",
  "GK21brkas_pu:3561": "ambādvayapuraḥsaram /",
  "GK21brkas_pu:3562": "kañcukyādiparīvāram /",
  "GK21brkas_pu:3563": "antaḥpuram ataḥ param //8.4/",
  "GK21brkas_pu:3564": "sārdhaṃ makarayaṣṭyā ca /",
  "GK21brkas_pu:3565": "cañcadraktapatākayā /",
  "GK21brkas_pu:3566": "gaṇikāgaṇam ākṛṣṭa /",
  "GK21brkas_pu:3567": "pramattajanamānasam //8.5/",
  "GK21brkas_pu:3568": "atha māṃ gomukho 'vocad /",
  "GK21brkas_pu:3569": "aryaputra kim āsyate /",
  "GK21brkas_pu:3570": "ayaṃ vaḥ samayo gantum /",
  "GK21brkas_pu:3571": "ity athāham avātaram //8.6/",
  "GK21brkas_pu:3572": "saṃcārimerukūṭābham /",
  "GK21brkas_pu:3573": "āruhya sasuhṛd ratham /",
  "GK21brkas_pu:3574": "nadannandimṛdaṅgādi /",
  "GK21brkas_pu:3575": "tūryaḥ pracalam adhvagam //8.7/",
  "GK21brkas_pu:3576": "turaṃgaheṣitais tārair /",
  "GK21brkas_pu:3577": "mandraiś ca gajagarjitaiḥ /",
  "GK21brkas_pu:3578": "śikhaṇḍighanasaṃghāta /",
  "GK21brkas_pu:3579": "nirghoṣae iva jṛmbhitam //8.8/",
  "GK21brkas_pu:3580": "janasaṃghaṭṭaniṣpiṣṭa /",
  "GK21brkas_pu:3581": "tulākoṭikamekhalam /",
  "GK21brkas_pu:3582": "rājamārgam atikramya /",
  "GK21brkas_pu:3583": "rājadvāram ayāsiṣam //8.9/",
  "GK21brkas_pu:3584": "suyāmunasthas tatrastham /",
  "GK21brkas_pu:3585": "anujñābhinayena mām /",
  "GK21brkas_pu:3586": "gaccha gaccheti bhūpalaḥ /",
  "GK21brkas_pu:3587": "kṣiptapāṇir acodayat //8.10/",
  "GK21brkas_pu:3588": "ahaṃ tu taṃ namaskṛtya /",
  "GK21brkas_pu:3589": "harṣam asyābhivardhayan /",
  "GK21brkas_pu:3590": "prātiṣṭhe bandisaṃghāta /",
  "GK21brkas_pu:3591": "prayuktajayaghoṣaṇaḥ //8.11/",
  "GK21brkas_pu:3592": "prāgdvāreṇa ca niryāya /",
  "GK21brkas_pu:3593": "janasaṃpaddidṛkṣayā /",
  "GK21brkas_pu:3594": "rājamārgam adhiṣṭhāya /",
  "GK21brkas_pu:3595": "mandiraṃ gantum ārabhe //8.12/",
  "GK21brkas_pu:3596": "athāṣṭābhiḥ śaśāṅkābhaiḥ /",
  "GK21brkas_pu:3597": "kuṅkumasthāsakāṅkitaiḥ /",
  "GK21brkas_pu:3598": "hemabhāṇḍaiḥ pravahaṇaṃ /",
  "GK21brkas_pu:3599": "yuktam ukṣakumārakaiḥ //8.13/",
  "GK21brkas_pu:3600": "dhavalāmbarasaṃvītaṃ /",
  "GK21brkas_pu:3601": "sajyotsnam iva mandiram /",
  "GK21brkas_pu:3602": "gṛhītamandasaṃcāraṃ /",
  "GK21brkas_pu:3603": "paśyāmi sma samīpagam //8.14/",
  "GK21brkas_pu:3604": "tatra pravahaṇācchāda /",
  "GK21brkas_pu:3605": "channārdham aham ānanam /",
  "GK21brkas_pu:3606": "apaśyaṃ megharuddhārdham /",
  "GK21brkas_pu:3607": "iva prāleyadīpitam //8.15/",
  "GK21brkas_pu:3608": "lalāṭataṭavinyasta /",
  "GK21brkas_pu:3609": "mṛdutāmrāṅgulidvayam /",
  "GK21brkas_pu:3610": "nibaddham añjaliṃ cāru /",
  "GK21brkas_pu:3611": "sarojamukulākṛtim //8.16/",
  "GK21brkas_pu:3612": "kāmopacāravijñāna /",
  "GK21brkas_pu:3613": "śūnyo yasmād ahaṃ tataḥ /",
  "GK21brkas_pu:3614": "na jānāmi sma kenāpi /",
  "GK21brkas_pu:3615": "taṃ baddhaṃ vandanāñjalim //8.17/",
  "GK21brkas_pu:3616": "atha māṃ gomukho 'vocat /",
  "GK21brkas_pu:3617": "srastena mukuṭena vaḥ /",
  "GK21brkas_pu:3618": "lalāṭam āvṛtaṃ tena /",
  "GK21brkas_pu:3619": "tat samādhīyatām iti //8.18/",
  "GK21brkas_pu:3620": "athāmṛṣṭe lalāṭānte /",
  "GK21brkas_pu:3621": "mayā dakṣiṇapāṇinā /",
  "GK21brkas_pu:3622": "yāne kanyābhir unmuktas /",
  "GK21brkas_pu:3623": "tasmin kalakalaḥ paṭuḥ //8.19/",
  "GK21brkas_pu:3624": "anyataś ca mukhaṃ kṛtvā /",
  "GK21brkas_pu:3625": "pārśvaspandanasūcitam /",
  "GK21brkas_pu:3626": "gomukhena smitaṃ sadya /",
  "GK21brkas_pu:3627": "upakṣiptaṃ kathāntaram //8.20/",
  "GK21brkas_pu:3628": "krīḍāsthānāni paśyantaḥ /",
  "GK21brkas_pu:3629": "kāritāni rumaṇvatā /",
  "GK21brkas_pu:3630": "samāsīdāma kālindīṃ /",
  "GK21brkas_pu:3631": "tarajjananirantarām //8.21/",
  "GK21brkas_pu:3632": "yat tat pravahaṇaṃ pūrvaṃ /",
  "GK21brkas_pu:3633": "dṛṣṭaṃ dṛṣṭaṃ ca tan mayā /",
  "GK21brkas_pu:3634": "uttāryamāṇaṃ yamunāṃ /",
  "GK21brkas_pu:3635": "sādareṇa rumaṇvatā //8.22/",
  "GK21brkas_pu:3636": "utsāhitaniṣādena /",
  "GK21brkas_pu:3637": "siddhayātreti vādinā /",
  "GK21brkas_pu:3638": "nāvaḥ saṃcaratā- nāvaṃ /",
  "GK21brkas_pu:3639": "tenaivottāritā- vayam //8.23/",
  "GK21brkas_pu:3640": "sukhaṃ vihitasaṃbhāre /",
  "GK21brkas_pu:3641": "nadītaṭaniveśite /",
  "GK21brkas_pu:3642": "sthitvā krīḍāgṛhe rātrim /",
  "GK21brkas_pu:3643": "utthitāḥ prasthitās tataḥ //8.24/",
  "GK21brkas_pu:3644": "nātidūram atikramya /",
  "GK21brkas_pu:3645": "kṛcchrāl labdhāntarāḥ pathi /",
  "GK21brkas_pu:3646": "prāptā- nāgavanodyānaṃ /",
  "GK21brkas_pu:3647": "śobhāninditanandanam //8.25/",
  "GK21brkas_pu:3648": "saṃtatānantavṛttāntāṃ /",
  "GK21brkas_pu:3649": "nitāntahitakautukaḥ /",
  "GK21brkas_pu:3650": "yātrāṃ paśyan prayāmi sma /",
  "GK21brkas_pu:3651": "janatāṅgulidarśitaḥ //8.26/",
  "GK21brkas_pu:3652": "senāpatis tu māṃ nītvā /",
  "GK21brkas_pu:3653": "prāṃśu kāñcanatoraṇam /",
  "GK21brkas_pu:3654": "kḹptanānāvidhākrīḍaṃ /",
  "GK21brkas_pu:3655": "yātrāgṛham avaśayat //8.27/",
  "GK21brkas_pu:3656": "tatrāhaṃ sasuhṛdvargaḥ /",
  "GK21brkas_pu:3657": "krīḍāsnānāśanādikaḥ /",
  "GK21brkas_pu:3658": "kriyāḥ kurvan nayāmi sma /",
  "GK21brkas_pu:3659": "netronmeṣasamaṃ divam //8.28/",
  "GK21brkas_pu:3660": "atha pradoṣe senānīr /",
  "GK21brkas_pu:3661": "āgatyāsmān abhāṣata /",
  "GK21brkas_pu:3662": "śvaḥ saṃpādayitā krīḍā /",
  "GK21brkas_pu:3663": "yā vaḥ sā kathyatām iti //8.29/",
  "GK21brkas_pu:3664": "mṛgayeti mayākhyāte /",
  "GK21brkas_pu:3665": "yāte senāpatau vayam /",
  "GK21brkas_pu:3666": "abhinīya niśāṃ prātaḥ /",
  "GK21brkas_pu:3667": "pratiṣṭhāmahe kānanam //8.30/",
  "GK21brkas_pu:3668": "anye 'pi madanujñātāḥ /",
  "GK21brkas_pu:3669": "prītāḥ paurakumārakāḥ /",
  "GK21brkas_pu:3670": "kareṇukarabhāśvādi /",
  "GK21brkas_pu:3671": "vāhanāḥ saṃghaśo 'vrajan //8.31/",
  "GK21brkas_pu:3672": "atha duṣparisaṃkhyānam /",
  "GK21brkas_pu:3673": "apaśyaṃ vanarandhragam /",
  "GK21brkas_pu:3674": "pluṣṭasthāṇuvanākāra /",
  "GK21brkas_pu:3675": "pulindabalam agrataḥ //8.32/",
  "GK21brkas_pu:3676": "tato niryāya pīnāṅgo /",
  "GK21brkas_pu:3677": "nikharvas tāmralocanaḥ /",
  "GK21brkas_pu:3678": "senāpatiḥ siṃhaśatruḥ /",
  "GK21brkas_pu:3679": "senāpatim avandata //8.33/",
  "GK21brkas_pu:3680": "tenoktaṃ bhrātṛjāyā me /",
  "GK21brkas_pu:3681": "kīdṛśī cintyamekhalā /",
  "GK21brkas_pu:3682": "tau vā śāmbarasāraṅgau /",
  "GK21brkas_pu:3683": "putrau kuśalināv iti //8.34/",
  "GK21brkas_pu:3684": "siṃhaśatrur avocat taṃ /",
  "GK21brkas_pu:3685": "śivaṃ naḥ sakale kule /",
  "GK21brkas_pu:3686": "yad arthaṃ vayam āhūtās /",
  "GK21brkas_pu:3687": "tat samājñāpyatām iti //8.35/",
  "GK21brkas_pu:3688": "rumaṇvān abravīd eṣa /",
  "GK21brkas_pu:3689": "kumāraḥ sasuhṛt tava /",
  "GK21brkas_pu:3690": "nyāsas tena sasainyena /",
  "GK21brkas_pu:3691": "prayatnāt pālyatām iti //8.36/",
  "GK21brkas_pu:3692": "nailahāridrakausumbha /",
  "GK21brkas_pu:3693": "vāsorāśim adāpayat /",
  "GK21brkas_pu:3694": "tailakumbhasahasraṃ ca /",
  "GK21brkas_pu:3695": "rumaṇvān siṃhaśatrave //8.37/",
  "GK21brkas_pu:3696": "susaṃvihitarakṣaṃ mām /",
  "GK21brkas_pu:3697": "anujñāpya rumaṇvati /",
  "GK21brkas_pu:3698": "nivṛtte gomukhenoktam /",
  "GK21brkas_pu:3699": "aho tātena śobhitam //8.38/",
  "GK21brkas_pu:3700": "vijñātāsmadabhiprāyo /",
  "GK21brkas_pu:3701": "na nivarteta yad vayam /",
  "GK21brkas_pu:3702": "kumāravaṭakeveyaṃ /",
  "GK21brkas_pu:3703": "bhaved dāruṇayantraṇā //8.39/",
  "GK21brkas_pu:3704": "tato dvārādimṛgayā /",
  "GK21brkas_pu:3705": "prakārair bahubhir mṛgān /",
  "GK21brkas_pu:3706": "nighnanto ghātayantaś ca /",
  "GK21brkas_pu:3707": "na tṛptim alabhāmahi //8.40/",
  "GK21brkas_pu:3708": "atha nātham araṇyānyā- /",
  "GK21brkas_pu:3709": "dviṣantaṃ vājikuñjarān /",
  "GK21brkas_pu:3710": "yamāya prahiṇoti sma /",
  "GK21brkas_pu:3711": "mahiṣaṃ marubhūtikaḥ //8.41/",
  "GK21brkas_pu:3712": "ratnabudbudacitrāṅgās /",
  "GK21brkas_pu:3713": "tato 'dṛśyanta saṃghaśaḥ /",
  "GK21brkas_pu:3714": "carantaḥ saṃcarantaś ca /",
  "GK21brkas_pu:3715": "tatra vātamajā- mṛgāḥ //8.42/",
  "GK21brkas_pu:3716": "tān hantuṃ darśitotsāhāś /",
  "GK21brkas_pu:3717": "ciraṃ hariśikhādayaḥ /",
  "GK21brkas_pu:3718": "bhagnotsāhā- nyavartanta /",
  "GK21brkas_pu:3719": "vīrebhya iva bhīravaḥ //8.43/",
  "GK21brkas_pu:3720": "tais tu senāpatiḥ pṛṣṭo /",
  "GK21brkas_pu:3721": "na dṛṣṭāḥ kaiścid īdṛśāḥ /",
  "GK21brkas_pu:3722": "mṛgā- yadi ca jānāsi /",
  "GK21brkas_pu:3723": "tato naḥ kathyatām iti //8.44/",
  "GK21brkas_pu:3724": "tenoktam aham apy etān /",
  "GK21brkas_pu:3725": "na jānāmi pitā tu me /",
  "GK21brkas_pu:3726": "prastāve kvacid ācaṣṭa /",
  "GK21brkas_pu:3727": "yāṃ vārttāṃ kathayāmi tām //8.45/",
  "GK21brkas_pu:3728": "utpadyate yadā loke /",
  "GK21brkas_pu:3729": "cakravartī tadā kila /",
  "GK21brkas_pu:3730": "evaṃrūpajavākārā- /",
  "GK21brkas_pu:3731": "dṛśyante mṛgajātayaḥ //8.46/",
  "GK21brkas_pu:3732": "na ceśvaraśareṇāpi /",
  "GK21brkas_pu:3733": "tripurendhanadāhinā /",
  "GK21brkas_pu:3734": "samāsādayituṃ śakyāḥ /",
  "GK21brkas_pu:3735": "kuta evānyasāyakaiḥ //8.47/",
  "GK21brkas_pu:3736": "etān pradakṣiṇīkṛtya /",
  "GK21brkas_pu:3737": "yena kṣiptaḥ śaraḥ kila /",
  "GK21brkas_pu:3738": "tūṇam āyāti tasyaiva /",
  "GK21brkas_pu:3739": "vitta taṃ cakravartinam //8.48/",
  "GK21brkas_pu:3740": "tān ahaṃ baddhasaṃrambhaḥ /",
  "GK21brkas_pu:3741": "prasthitaś ca vihiṃsitum /",
  "GK21brkas_pu:3742": "te ca māṃ dūram ākṛṣya /",
  "GK21brkas_pu:3743": "divaṃ haṃsā- ivāsthitāḥ //8.49/",
  "GK21brkas_pu:3744": "athāvatīrya turaṃgād /",
  "GK21brkas_pu:3745": "gṛhītaprabalaśramaḥ /",
  "GK21brkas_pu:3746": "ramaṇīyasarastīra /",
  "GK21brkas_pu:3747": "tarucchāyām upāśrayam //8.50/",
  "GK21brkas_pu:3748": "cirān mṛgayamāṇā- māṃ /",
  "GK21brkas_pu:3749": "turaṃgapadavartmanā /",
  "GK21brkas_pu:3750": "senānubaddhavartmānaḥ /",
  "GK21brkas_pu:3751": "prāptā- hariśikhādayaḥ //8.51/",
  "GK21brkas_pu:3752": "tataḥ kurvan parīhāsaṃ /",
  "GK21brkas_pu:3753": "mām abhāṣata gomukhaḥ /",
  "GK21brkas_pu:3754": "kiyanto vātahariṇā- /",
  "GK21brkas_pu:3755": "yuṣmābhir nihatā- iti //8.52/",
  "GK21brkas_pu:3756": "mayoktaṃ na mayaiko 'pi /",
  "GK21brkas_pu:3757": "hataḥ kṣiptas tu yaḥ śaraḥ /",
  "GK21brkas_pu:3758": "pradakṣiṇīkṛtya sa tān /",
  "GK21brkas_pu:3759": "eṣa tūṇaṃ mamāgataḥ //8.53/",
  "GK21brkas_pu:3760": "atha tenoktam etasya /",
  "GK21brkas_pu:3761": "śararājasya pūjanam /",
  "GK21brkas_pu:3762": "yaś cakravarticihnānāṃ /",
  "GK21brkas_pu:3763": "sphuṭānām agraṇīr iti //8.54/",
  "GK21brkas_pu:3764": "siṃhaśatrur atha tāmiṣuṃ mudā /",
  "GK21brkas_pu:3765": "gomukhādibhir apūjayat saha /",
  "GK21brkas_pu:3766": "siddhasārthavadhajātasaṃmado /",
  "GK21brkas_pu:3767": "dattakāṅkṣitavarām ivāmbikām //8.55/",
  "GK21brkas_pu:3768": "tato madāndhavanitā /",
  "GK21brkas_pu:3769": "kapolasthalakauśalam /",
  "GK21brkas_pu:3770": "sarojapattraṃ karajaiś /",
  "GK21brkas_pu:3771": "chettum ārabdha gomukhaḥ //9.1/",
  "GK21brkas_pu:3772": "pattracchedyaṃ tatas tasyāḥ /",
  "GK21brkas_pu:3773": "saritas taradambhasi /",
  "GK21brkas_pu:3774": "sajīvam iva saṃpannaṃ /",
  "GK21brkas_pu:3775": "calatvāt paṭuraṃhasaḥ //9.2/",
  "GK21brkas_pu:3776": "anukūlaṃ prasarpantaṃ /",
  "GK21brkas_pu:3777": "praśaṃsantaś ca gomukham /",
  "GK21brkas_pu:3778": "pattracchedyam apaśyāmo /",
  "GK21brkas_pu:3779": "muktāvayavasaṃkaram //9.3/",
  "GK21brkas_pu:3780": "astmābhir anuyuktaś ca /",
  "GK21brkas_pu:3781": "kathayeti savistaram /",
  "GK21brkas_pu:3782": "gomukho vyākaroti sma /",
  "GK21brkas_pu:3783": "pattracchedasya lakṣaṇam //9.4/",
  "GK21brkas_pu:3784": "ihāryaputra vijñeyaṃ /",
  "GK21brkas_pu:3785": "pattracchedyaṃ samāsataḥ /",
  "GK21brkas_pu:3786": "tryasraṃ ca caturasraṃ ca /",
  "GK21brkas_pu:3787": "dīrghaṃ vṛttaṃ ca bhedataḥ //9.5/",
  "GK21brkas_pu:3788": "tryasraiḥ catuṣpadaśailā- /",
  "GK21brkas_pu:3789": "niṣpadyante gṛhādi ca /",
  "GK21brkas_pu:3790": "caturasraiḥ saśālāni /",
  "GK21brkas_pu:3791": "purāṇi puruṣādi ca //9.6/",
  "GK21brkas_pu:3792": "dīrghe nadanadīmārga /",
  "GK21brkas_pu:3793": "pratānabhujagādayaḥ /",
  "GK21brkas_pu:3794": "vṛtte bhūṣaṇasaṃyoga /",
  "GK21brkas_pu:3795": "śakuntamithunādayaḥ //9.7/",
  "GK21brkas_pu:3796": "gomukhe kathayaty evam /",
  "GK21brkas_pu:3797": "āgatya marubhūtikaḥ /",
  "GK21brkas_pu:3798": "aho nu mahad āścaryam /",
  "GK21brkas_pu:3799": "āryaputrety abhāṣata //9.8/",
  "GK21brkas_pu:3800": "asau hariśikhenoktaḥ /",
  "GK21brkas_pu:3801": "sarvam eva bhavādṛśām /",
  "GK21brkas_pu:3802": "kūpakacchapakalpānām /",
  "GK21brkas_pu:3803": "āścaryaṃ sthūlacakṣuṣām //9.9/",
  "GK21brkas_pu:3804": "paśya duḥśraddadhāneti /",
  "GK21brkas_pu:3805": "tam uktvā marubhūtikaḥ /",
  "GK21brkas_pu:3806": "idam āścaryam ity uccaiḥ /",
  "GK21brkas_pu:3807": "pulinaṃ no vyadarśayat //9.10/",
  "GK21brkas_pu:3808": "tato hariśikhenoktaṃ /",
  "GK21brkas_pu:3809": "kṛtvā hasitam ulbaṇam /",
  "GK21brkas_pu:3810": "āścaryaṃ pulinaṃ paśya /",
  "GK21brkas_pu:3811": "namas tasmai sacakṣuṣe //9.11/",
  "GK21brkas_pu:3812": "nimnena salilaṃ yāti /",
  "GK21brkas_pu:3813": "pulinaṃ sikatāsthalam /",
  "GK21brkas_pu:3814": "āścaryaṃ yadi tan mūḍha /",
  "GK21brkas_pu:3815": "dveṣaḥ kaḥ salile tava //9.12/",
  "GK21brkas_pu:3816": "so 'bravīt kena pulinam /",
  "GK21brkas_pu:3817": "āścaryam iti bhāṣitam /",
  "GK21brkas_pu:3818": "puline yat tad āścaryam /",
  "GK21brkas_pu:3819": "atha vā dṛśyatām iti //9.13/",
  "GK21brkas_pu:3820": "tenoktaṃ puline santi /",
  "GK21brkas_pu:3821": "sikatāḥ kiṃ tad adbhutam /",
  "GK21brkas_pu:3822": "nety ukte tena dṛṣṭvā tu /",
  "GK21brkas_pu:3823": "pulinaṃ gomukho 'bravīt //9.14/",
  "GK21brkas_pu:3824": "mā mā bhadramukhaṃ kaścit /",
  "GK21brkas_pu:3825": "paribhūn marubhūtikam /",
  "GK21brkas_pu:3826": "mayā hi puline dṛṣṭaṃ /",
  "GK21brkas_pu:3827": "saṃniviṣṭaṃ padadvayam //9.15/",
  "GK21brkas_pu:3828": "uktaṃ hariśikhenāpi /",
  "GK21brkas_pu:3829": "yady āścaryaṃ padadvayam /",
  "GK21brkas_pu:3830": "atyāścaryam idaṃ paśya /",
  "GK21brkas_pu:3831": "padakoṭīś caturdaśa //9.16/",
  "GK21brkas_pu:3832": "tenoktaṃ sānubandhāsu /",
  "GK21brkas_pu:3833": "nāścaryaṃ padakoṭiṣu /",
  "GK21brkas_pu:3834": "idaṃ vicchinnasaṃtānaṃ /",
  "GK21brkas_pu:3835": "tenāścaryaṃ padadvayam //9.17/",
  "GK21brkas_pu:3836": "tenoktaṃ yadi śeṣāṇi /",
  "GK21brkas_pu:3837": "parāmṛṣṭāni pāṇinā /",
  "GK21brkas_pu:3838": "bhaveyur iti tenoktaṃ /",
  "GK21brkas_pu:3839": "tataḥ syād eva vālukā //9.18/",
  "GK21brkas_pu:3840": "yeyaṃ tīrataroḥ śākhā /",
  "GK21brkas_pu:3841": "pulinaṃ yāvad āgatā /",
  "GK21brkas_pu:3842": "tayā gatvāvatīrṇaḥ syāt /",
  "GK21brkas_pu:3843": "kaścin nāgarako yadi //9.19/",
  "GK21brkas_pu:3844": "etām eva samālambya /",
  "GK21brkas_pu:3845": "dūram ālambapallavām /",
  "GK21brkas_pu:3846": "nivarteteti tenokte /",
  "GK21brkas_pu:3847": "parṇākīrṇā mahī bhavet //9.20/",
  "GK21brkas_pu:3848": "kasya tarhīti tenokte /",
  "GK21brkas_pu:3849": "divyasyety abravīt sa tam /",
  "GK21brkas_pu:3850": "divyānāṃ katamasyeti /",
  "GK21brkas_pu:3851": "sa vidyādharam ādiśat //9.21/",
  "GK21brkas_pu:3852": "na spṛśanti bhuvaṃ devāḥ /",
  "GK21brkas_pu:3853": "sthūlatvād yakṣarakṣasām /",
  "GK21brkas_pu:3854": "dūraṃ padāni majjanti /",
  "GK21brkas_pu:3855": "pulineṣu viśeṣataḥ //9.22/",
  "GK21brkas_pu:3856": "tapaḥkṣāmaśarīratvāt /",
  "GK21brkas_pu:3857": "siddhānām ṛṣibhiḥ saha /",
  "GK21brkas_pu:3858": "avyaktāṅgulipārṣṇyādi /",
  "GK21brkas_pu:3859": "nikṣepaṃ jāyate padam //9.23/",
  "GK21brkas_pu:3860": "anyeṣāṃ ca manuṣyāṇām /",
  "GK21brkas_pu:3861": "upapattyā niyujyate /",
  "GK21brkas_pu:3862": "avagāḍhaṃ bhavaty agre /",
  "GK21brkas_pu:3863": "viparītaṃ tu yoṣitaḥ //9.24/",
  "GK21brkas_pu:3864": "bhārākrāntaḥ sa cety ukte /",
  "GK21brkas_pu:3865": "bhuyo hariśikho 'bravīt /",
  "GK21brkas_pu:3866": "śilāpādapaśatrūṇāṃ /",
  "GK21brkas_pu:3867": "ko 'sya bhāro bhaved iti //9.25/",
  "GK21brkas_pu:3868": "śilāyām avagāḍhaṃ syāt /",
  "GK21brkas_pu:3869": "parṇakīrṇaṃ ca pādape /",
  "GK21brkas_pu:3870": "śatrau na śatruṃ puline /",
  "GK21brkas_pu:3871": "ramaṇīye 'vatārayet //9.26/",
  "GK21brkas_pu:3872": "tasmād asiddhavidyāsya /",
  "GK21brkas_pu:3873": "bhāro vidyādharī yataḥ /",
  "GK21brkas_pu:3874": "na vidyāsiddhim āptvāpi /",
  "GK21brkas_pu:3875": "jāyante paṅguvṛttayaḥ //9.27/",
  "GK21brkas_pu:3876": "āropitaṃ ca tenāsyā- /",
  "GK21brkas_pu:3877": "jaghanaṃ dakṣiṇaṃ bhujam /",
  "GK21brkas_pu:3878": "nimagnaṃ yena tasyedaṃ /",
  "GK21brkas_pu:3879": "dakṣiṇaṃ kāminaḥ padam //9.28/",
  "GK21brkas_pu:3880": "patitair uttamāṅgāc ca /",
  "GK21brkas_pu:3881": "keśadhūpādhivāsitaiḥ /",
  "GK21brkas_pu:3882": "mālatīkusumair vāsam /",
  "GK21brkas_pu:3883": "avakīrṇaṃ na paśyasi //9.29/",
  "GK21brkas_pu:3884": "ramaṇīyatarāṃ caiṣāṃ /",
  "GK21brkas_pu:3885": "na tyakṣyati sa nimagnām /",
  "GK21brkas_pu:3886": "tenānyatrāpi dṛśyantāṃ /",
  "GK21brkas_pu:3887": "padāni nipuṇair iti //9.30/",
  "GK21brkas_pu:3888": "tataḥ paurair madīyaiś ca /",
  "GK21brkas_pu:3889": "vicinvadbhir itas tataḥ /",
  "GK21brkas_pu:3890": "strīpuṃsayor adṛśyanta /",
  "GK21brkas_pu:3891": "padāni salilāntike //9.31/",
  "GK21brkas_pu:3892": "sahāsmābhis tam uddeśaṃ /",
  "GK21brkas_pu:3893": "gatvā dṛṣṭvā ca gomukhaḥ /",
  "GK21brkas_pu:3894": "tena nāgarakenāpi /",
  "GK21brkas_pu:3895": "bhāvyam ity etad uktavān //9.32/",
  "GK21brkas_pu:3896": "kathaṃ vettheti pṛṣṭaś ca /",
  "GK21brkas_pu:3897": "sa vihasyedam uktavān /",
  "GK21brkas_pu:3898": "jñeyaṃ kim atra durjñānam /",
  "GK21brkas_pu:3899": "atha vā kathayāmi vaḥ //9.33/",
  "GK21brkas_pu:3900": "paracittānuvṛttiś ca /",
  "GK21brkas_pu:3901": "svacittasya ca nigrahaḥ /",
  "GK21brkas_pu:3902": "yeyaṃ nāgarakair uktā /",
  "GK21brkas_pu:3903": "sā nāgarakatā matā //9.34/",
  "GK21brkas_pu:3904": "mantharaṃ parisarpantīṃ /",
  "GK21brkas_pu:3905": "kāminīm anugacchati /",
  "GK21brkas_pu:3906": "ayaṃ nāgarako yasmād /",
  "GK21brkas_pu:3907": "atikramya na gacchati //9.35/",
  "GK21brkas_pu:3908": "idānīm eva tau yātau /",
  "GK21brkas_pu:3909": "padavī dṛśyatām iyam /",
  "GK21brkas_pu:3910": "tathā hi caraṇākrānti /",
  "GK21brkas_pu:3911": "natam adyāpi śādvalam //9.36/",
  "GK21brkas_pu:3912": "iti tām anugacchanto /",
  "GK21brkas_pu:3913": "navāṃ caraṇapaddhatim /",
  "GK21brkas_pu:3914": "saptaparṇam apaśyāma /",
  "GK21brkas_pu:3915": "pravṛttabhramarotsavam //9.37/",
  "GK21brkas_pu:3916": "tanmūle yāni vṛttāni /",
  "GK21brkas_pu:3917": "raho viharamāṇayoḥ /",
  "GK21brkas_pu:3918": "svayam ācaritānīva /",
  "GK21brkas_pu:3919": "gomukhas tāny avarṇayat //9.38/",
  "GK21brkas_pu:3920": "iha sā kupitā tasmai /",
  "GK21brkas_pu:3921": "tena ceha prasāditā /",
  "GK21brkas_pu:3922": "ayaṃ sakusumaś cātra /",
  "GK21brkas_pu:3923": "kḹptaḥ pallavasaṃstaraḥ //9.39/",
  "GK21brkas_pu:3924": "śrāntā cātropaviṣṭā sā /",
  "GK21brkas_pu:3925": "tathā cedaṃ nirūpyatām /",
  "GK21brkas_pu:3926": "āsanaṃ jaghanākrānti /",
  "GK21brkas_pu:3927": "jātajarjarapallavam //9.40/",
  "GK21brkas_pu:3928": "nidhāya jaghane hastau /",
  "GK21brkas_pu:3929": "vinamayya gurutrikam /",
  "GK21brkas_pu:3930": "iyaṃ vijṛmbhamāṇāyā- /",
  "GK21brkas_pu:3931": "magnāgracaraṇā mahī //9.41/",
  "GK21brkas_pu:3932": "evaṃ nirūpayantaś ca /",
  "GK21brkas_pu:3933": "saptaparṇatalād vayam /",
  "GK21brkas_pu:3934": "niryāntīm anvagacchāma /",
  "GK21brkas_pu:3935": "tayoś caraṇapaddhatim //9.42/",
  "GK21brkas_pu:3936": "athāgamyam apaśyāma /",
  "GK21brkas_pu:3937": "candrasūryānalānilaiḥ /",
  "GK21brkas_pu:3938": "mādhavīgahanaṃ veśma /",
  "GK21brkas_pu:3939": "kāminām anivāritam //9.43/",
  "GK21brkas_pu:3940": "vāruṇīpānasaṃjāta /",
  "GK21brkas_pu:3941": "madabhṛṅgaviluptayā /",
  "GK21brkas_pu:3942": "puṣpavatyā pariṣvaktaṃ /",
  "GK21brkas_pu:3943": "śyāmayā tan nirantaram //9.44/",
  "GK21brkas_pu:3944": "dṛṣṭvā ca gomukhenoktam /",
  "GK21brkas_pu:3945": "atraivāste sa kāmukaḥ /",
  "GK21brkas_pu:3946": "pracchannaṃ ramaṇīyaṃ ca /",
  "GK21brkas_pu:3947": "na hīdaṃ tyāgam arhati //9.45/",
  "GK21brkas_pu:3948": "na cāpi darśanaṃ yuktam /",
  "GK21brkas_pu:3949": "āsīnasya yathāsukham /",
  "GK21brkas_pu:3950": "tasmān muhūrtam anyatra /",
  "GK21brkas_pu:3951": "kvacid viśramyatām iti //9.46/",
  "GK21brkas_pu:3952": "nīlaśītalamūlasya /",
  "GK21brkas_pu:3953": "dūrvayā vaṭaśākhinaḥ /",
  "GK21brkas_pu:3954": "chāyayā ca palāśānām /",
  "GK21brkas_pu:3955": "atiṣṭhāma tale tataḥ //9.47/",
  "GK21brkas_pu:3956": "gomukhas tu tad ālokya /",
  "GK21brkas_pu:3957": "latāgṛhakam unmukhaḥ /",
  "GK21brkas_pu:3958": "nāsty asāv atra kāmīti /",
  "GK21brkas_pu:3959": "saśiraḥkampam uktavān //9.48/",
  "GK21brkas_pu:3960": "tato hariśikhenoktaṃ /",
  "GK21brkas_pu:3961": "pūrvam astīti bhāṣase /",
  "GK21brkas_pu:3962": "idānīm api nāstīti /",
  "GK21brkas_pu:3963": "sarvathonmattako bhavān //9.49/",
  "GK21brkas_pu:3964": "tenoktam idam atrastaṃ /",
  "GK21brkas_pu:3965": "niṣkrāntaṃ mādhavīgṛhāt /",
  "GK21brkas_pu:3966": "śikhaṇḍimithunaṃ kasmān /",
  "GK21brkas_pu:3967": "mūkam andha na paśyasi //9.50/",
  "GK21brkas_pu:3968": "yadi kaścid bhaved atra /",
  "GK21brkas_pu:3969": "trastam etat tatas tataḥ /",
  "GK21brkas_pu:3970": "muktārtakekam uḍḍīya /",
  "GK21brkas_pu:3971": "vṛkṣadurgaṃ viśed iti //9.51/",
  "GK21brkas_pu:3972": "tataḥ prasthāpayāmi sma /",
  "GK21brkas_pu:3973": "vicetuṃ parivārakān /",
  "GK21brkas_pu:3974": "calayantaś tu hastāṃs te /",
  "GK21brkas_pu:3975": "śūnyam ākhyaṃl latāgṛham //9.52/",
  "GK21brkas_pu:3976": "svayaṃ tatrāpy apaśyāma /",
  "GK21brkas_pu:3977": "racitaṃ prastaraṃ mahat /",
  "GK21brkas_pu:3978": "prakīrṇapallavanyāsaṃ /",
  "GK21brkas_pu:3979": "kiśoraluṭhitair iva //9.53/",
  "GK21brkas_pu:3980": "taruśākhāvasaktaṃ ca /",
  "GK21brkas_pu:3981": "hāranūpuramekhalam /",
  "GK21brkas_pu:3982": "anyatrānyatra ca kṣaumam /",
  "GK21brkas_pu:3983": "ambhoruhadalāruṇam //9.54/",
  "GK21brkas_pu:3984": "patitārkanikāśaṃ ca /",
  "GK21brkas_pu:3985": "vidyādharadhanaṃ kvacit /",
  "GK21brkas_pu:3986": "varmaratnaṃ sphuradratna /",
  "GK21brkas_pu:3987": "prabhākuñcitalocanam //9.55/",
  "GK21brkas_pu:3988": "sarvaṃ tad grāhayāmi sma /",
  "GK21brkas_pu:3989": "puruṣair bhūṣaṇādikam /",
  "GK21brkas_pu:3990": "tasmai niryātayiṣyāmi /",
  "GK21brkas_pu:3991": "dṛṣṭāyety atha gomukhaḥ //9.56/",
  "GK21brkas_pu:3992": "abravīd vairiṇā nūnaṃ /",
  "GK21brkas_pu:3993": "sa nītaḥ saha kāntayā /",
  "GK21brkas_pu:3994": "tābhyāṃ hi paratantrābhyāṃ /",
  "GK21brkas_pu:3995": "bhūṣaṇādīdam ujjhitam //9.57/",
  "GK21brkas_pu:3996": "dīrghāyuṣkaṃ ca taṃ vitta /",
  "GK21brkas_pu:3997": "snigdhās tasya śiroruhāḥ /",
  "GK21brkas_pu:3998": "lagnāḥ pādapaśākhāyām /",
  "GK21brkas_pu:3999": "adyāpi hi sugandhayaḥ //9.58/",
  "GK21brkas_pu:4000": "evaṃ nirūpayantaś ca /",
  "GK21brkas_pu:4001": "samantād dattadṛṣṭayaḥ /",
  "GK21brkas_pu:4002": "nātidūram atikramya /",
  "GK21brkas_pu:4003": "kvacit tuṅgatarau vane //9.59/",
  "GK21brkas_pu:4004": "baddhaṃ skandhe kadambasya /",
  "GK21brkas_pu:4005": "pañcabhir lohaśaṅkubhiḥ /",
  "GK21brkas_pu:4006": "vidyādharam apaśyāma /",
  "GK21brkas_pu:4007": "lepavidyādharācalam //9.60/",
  "GK21brkas_pu:4008": "athāvatāryatām eṣa /",
  "GK21brkas_pu:4009": "skandhād ity abhidhāya tān /",
  "GK21brkas_pu:4010": "apasṛtya tataś chāyām /",
  "GK21brkas_pu:4011": "āśrayāmi sma śākhinaḥ //9.61/",
  "GK21brkas_pu:4012": "gomukhas tv abravīn naite /",
  "GK21brkas_pu:4013": "kenacil lohaśaṅkavaḥ /",
  "GK21brkas_pu:4014": "śakyāḥ kraṣṭum upayena /",
  "GK21brkas_pu:4015": "sarvair api surair iti //9.62/",
  "GK21brkas_pu:4016": "athāham abruvaṃ smṛtvā /",
  "GK21brkas_pu:4017": "rājājalpan mayā śrutam /",
  "GK21brkas_pu:4018": "etā- oṣadhayaḥ pañca /",
  "GK21brkas_pu:4019": "sadāsthāḥ kila varmaṇi //9.63/",
  "GK21brkas_pu:4020": "viśalyakaraṇī kācit /",
  "GK21brkas_pu:4021": "kācin māṃsavivardhanī /",
  "GK21brkas_pu:4022": "vraṇasaṃrohiṇī kācit /",
  "GK21brkas_pu:4023": "kācid varṇaprasādanī //9.64/",
  "GK21brkas_pu:4024": "mṛtasaṃjīvanī cāsāṃ /",
  "GK21brkas_pu:4025": "pañcamī paramauṣadhiḥ /",
  "GK21brkas_pu:4026": "yadi varmaṇi tāḥ santi /",
  "GK21brkas_pu:4027": "tābhiḥ saṃjīvyatām iti //9.65/",
  "GK21brkas_pu:4028": "muhūrtād iva cāgatya /",
  "GK21brkas_pu:4029": "vismito gomukho 'bravīt /",
  "GK21brkas_pu:4030": "prasādād aryaputrasya /",
  "GK21brkas_pu:4031": "jīvitaḥ sa nabhaścaraḥ //9.66/",
  "GK21brkas_pu:4032": "tā- mahauṣadhayo dṛṣṭā- /",
  "GK21brkas_pu:4033": "nihitās tasya varmaṇi /",
  "GK21brkas_pu:4034": "śalyaprote ca hariṇe /",
  "GK21brkas_pu:4035": "prayuktāḥ kramaśas tataḥ //9.67/",
  "GK21brkas_pu:4036": "tatra dṛṣṭaprabhāvābhiḥ /",
  "GK21brkas_pu:4037": "sa vidyādharasundaraḥ /",
  "GK21brkas_pu:4038": "akṛtāṅgaḥ kṛtaḥ sadyaḥ /",
  "GK21brkas_pu:4039": "samāśvasyeti bhāṣate //9.68/",
  "GK21brkas_pu:4040": "jīvitaḥ kena baddho 'ham /",
  "GK21brkas_pu:4041": "ity athāhaṃ tam uktavān /",
  "GK21brkas_pu:4042": "asmākam aryaputreṇa /",
  "GK21brkas_pu:4043": "prakārais caturair iti //9.69/",
  "GK21brkas_pu:4044": "tenoktaṃ kiṃ ca yuṣmākam /",
  "GK21brkas_pu:4045": "aryaputro 'pi vidyate /",
  "GK21brkas_pu:4046": "āmeti ca mayā prokte /",
  "GK21brkas_pu:4047": "tenoktaṃ na sa mānuṣaḥ //9.70/",
  "GK21brkas_pu:4048": "asmākam aryaputro 'pi /",
  "GK21brkas_pu:4049": "devo vidyādharo 'pi vā /",
  "GK21brkas_pu:4050": "prasīdantu tam ākhyāta /",
  "GK21brkas_pu:4051": "prasādaṃ cakṣuṣām iti //9.71/",
  "GK21brkas_pu:4052": "mayoktam aryaputreṇa /",
  "GK21brkas_pu:4053": "vayam ājñāpitā- yathā /",
  "GK21brkas_pu:4054": "jīvayitvābhyanujñeyo mā /",
  "GK21brkas_pu:4055": "sma paśyat sa mām iti //9.72/",
  "GK21brkas_pu:4056": "kṛtopakāras tvāṃ draṣṭuṃ /",
  "GK21brkas_pu:4057": "nāyam icchati lajjayā /",
  "GK21brkas_pu:4058": "punaḥsaṃdarśanāyātas /",
  "GK21brkas_pu:4059": "tāta prasthīyatām iti //9.73/",
  "GK21brkas_pu:4060": "atha visrastahastena /",
  "GK21brkas_pu:4061": "dattvā jānunipātanam /",
  "GK21brkas_pu:4062": "viniśvasya ca tenoktaṃ /",
  "GK21brkas_pu:4063": "dainyagadgadayā girā //9.74/",
  "GK21brkas_pu:4064": "idānīm asmi sumṛtaḥ /",
  "GK21brkas_pu:4065": "prāṇadānopakāriṇam /",
  "GK21brkas_pu:4066": "svāminaṃ yan na paśyāmi /",
  "GK21brkas_pu:4067": "bhaviṣyacakravartinam //9.75/",
  "GK21brkas_pu:4068": "pradāya yadi me prāṇān /",
  "GK21brkas_pu:4069": "paścāt tāpena khedyate /",
  "GK21brkas_pu:4070": "evaṃ muñcāmi bhūyas tān /",
  "GK21brkas_pu:4071": "na cet paśyatu mām iti //9.76/",
  "GK21brkas_pu:4072": "mayā datte 'bhyanujñāne /",
  "GK21brkas_pu:4073": "paśyatv evaṃ karotv iti /",
  "GK21brkas_pu:4074": "gāṃ spṛśañ jānuśirasā /",
  "GK21brkas_pu:4075": "sa mām idam abhāṣata //9.77/",
  "GK21brkas_pu:4076": "vidyādharo 'mṛtagatiḥ /",
  "GK21brkas_pu:4077": "kauśikasya muneḥ sutaḥ /",
  "GK21brkas_pu:4078": "sarvavidyādhareśena /",
  "GK21brkas_pu:4079": "praṇaman dṛśyatām iti //9.78/",
  "GK21brkas_pu:4080": "ehīha ca mayāhūya /",
  "GK21brkas_pu:4081": "spṛṣṭaḥ pṛṣṭhe nirāmayaḥ /",
  "GK21brkas_pu:4082": "suhṛddṛṣṭyā ca dṛṣṭaḥ san /",
  "GK21brkas_pu:4083": "prahṛṣṭaḥ samupāviśat //9.79/",
  "GK21brkas_pu:4084": "tato hariśikhenoktam /",
  "GK21brkas_pu:4085": "uktaṃ vṛṣasutena yat /",
  "GK21brkas_pu:4086": "satyaṃ tat priyasaṃbhāṣo /",
  "GK21brkas_pu:4087": "mahānāgarako hy ayam //9.80/",
  "GK21brkas_pu:4088": "idaṃ śrutvāmitagatir /",
  "GK21brkas_pu:4089": "idam asmān abhāṣata /",
  "GK21brkas_pu:4090": "nedaṃ nāgarakatvaṃ me /",
  "GK21brkas_pu:4091": "śrūyatāṃ ca kathā yathā //9.81/",
  "GK21brkas_pu:4092": "asti prāleyaśailasya /",
  "GK21brkas_pu:4093": "manonayanahāriṇi /",
  "GK21brkas_pu:4094": "śikhare kauśiko nāma /",
  "GK21brkas_pu:4095": "munis tulyāśmakāñcanaḥ //9.82/",
  "GK21brkas_pu:4096": "taṃ ca bindumatī nāma /",
  "GK21brkas_pu:4097": "tyaktanandanakānanā /",
  "GK21brkas_pu:4098": "ārādhitavatī yatnāt /",
  "GK21brkas_pu:4099": "sudīrghaṃ kālam apsarāḥ //9.83/",
  "GK21brkas_pu:4100": "ekadā kauśikenoktā /",
  "GK21brkas_pu:4101": "varaṃ brūhīti sābravīt /",
  "GK21brkas_pu:4102": "yadi me bhagavān prītaḥ /",
  "GK21brkas_pu:4103": "tato 'patyaṃ dadātv iti //9.84/",
  "GK21brkas_pu:4104": "tena cotpāditaṃ tasyām /",
  "GK21brkas_pu:4105": "apatyayugalaṃ kramāt /",
  "GK21brkas_pu:4106": "ahaṃ ca putraḥ putrī ca /",
  "GK21brkas_pu:4107": "matsvasā matsanāmikā //9.85/",
  "GK21brkas_pu:4108": "so 'haṃ saṃvardhitas tena /",
  "GK21brkas_pu:4109": "nāsti tad yan na śikṣitam /",
  "GK21brkas_pu:4110": "dhārayāmi ca tadvidyās /",
  "GK21brkas_pu:4111": "tena vidyādharo 'bhavam //9.86/",
  "GK21brkas_pu:4112": "ekadā pitaraṃ dṛṣṭvā /",
  "GK21brkas_pu:4113": "rudantam aham abruvam /",
  "GK21brkas_pu:4114": "mādṛśaṃ putram utpādya /",
  "GK21brkas_pu:4115": "kiṃ roditi bhavān iti //9.87/",
  "GK21brkas_pu:4116": "tenoktaṃ cakravartitvaṃ /",
  "GK21brkas_pu:4117": "na te paśyāmi putraka /",
  "GK21brkas_pu:4118": "aṅgād aṅgān madīyāt tu /",
  "GK21brkas_pu:4119": "vṛthā jāto bhavān iti //9.88/",
  "GK21brkas_pu:4120": "mayoktaṃ mama yaḥ svāmī /",
  "GK21brkas_pu:4121": "sa mahyaṃ kathyatām iti /",
  "GK21brkas_pu:4122": "tenoktaṃ cakracartī yaḥ /",
  "GK21brkas_pu:4123": "sa cāpy anviṣyatām iti //9.89/",
  "GK21brkas_pu:4124": "mayoktaṃ cakravartitvaṃ /",
  "GK21brkas_pu:4125": "yaiś cihnair avagamyate /",
  "GK21brkas_pu:4126": "dṛṣṭvā tāni dhiyā mahyam /",
  "GK21brkas_pu:4127": "ācaṣṭāṃ bhagavān iti //9.90/",
  "GK21brkas_pu:4128": "tenoktaṃ śatruṇā baddhaṃ /",
  "GK21brkas_pu:4129": "yas tvāṃ śaṅkubhir āyasaiḥ /",
  "GK21brkas_pu:4130": "jīvayiṣyati jānīyāt /",
  "GK21brkas_pu:4131": "svāminaṃ taṃ bhavān iti //9.91/",
  "GK21brkas_pu:4132": "mama tv aṅgārako nāma /",
  "GK21brkas_pu:4133": "vyālakaś cābhavat suhṛt /",
  "GK21brkas_pu:4134": "saudaryo gamayāmi sma /",
  "GK21brkas_pu:4135": "tābhyāṃ kālaṃ sukhaṃ saha //9.92/",
  "GK21brkas_pu:4136": "atha vāyupatho nāma /",
  "GK21brkas_pu:4137": "rājā tena sahāgamam /",
  "GK21brkas_pu:4138": "kāśyapasthalakaṃ nāma /",
  "GK21brkas_pu:4139": "puraṃ mānasalobhanam //9.93/",
  "GK21brkas_pu:4140": "tatraikadā vicaratā /",
  "GK21brkas_pu:4141": "mayopavanacariṇī /",
  "GK21brkas_pu:4142": "dṛṣṭā kanyāparivārā /",
  "GK21brkas_pu:4143": "kanyakā kusumālikā //9.94/",
  "GK21brkas_pu:4144": "praśasyavarṇasaṃsthānā /",
  "GK21brkas_pu:4145": "sā me buddhau sthirā sthitā /",
  "GK21brkas_pu:4146": "praśastir iva vinyastā /",
  "GK21brkas_pu:4147": "bhittau vindhyaśilābhṛtaḥ //9.95/",
  "GK21brkas_pu:4148": "tām ādāya tayā sārdhaṃ /",
  "GK21brkas_pu:4149": "suhṛdbhyāṃ ca manoharāḥ /",
  "GK21brkas_pu:4150": "rataye saṃcarāmi sma /",
  "GK21brkas_pu:4151": "saridgiritarusthalīḥ //9.96/",
  "GK21brkas_pu:4152": "aṅgārakam athāpaśyaṃ /",
  "GK21brkas_pu:4153": "paśyantaṃ kusumālikām /",
  "GK21brkas_pu:4154": "rāgād apatrapātrāsaṃ /",
  "GK21brkas_pu:4155": "vakragrīvānirīkṣitam //9.97/",
  "GK21brkas_pu:4156": "lakṣito 'ham aneneti /",
  "GK21brkas_pu:4157": "lakṣayitvā sahānujaḥ /",
  "GK21brkas_pu:4158": "anāmantryaiva māṃ nīco /",
  "GK21brkas_pu:4159": "nīcair utthāya yātavān //9.98/",
  "GK21brkas_pu:4160": "ahaṃ tu jātavailakṣyāt /",
  "GK21brkas_pu:4161": "saṃraktāc ca tatas trasan /",
  "GK21brkas_pu:4162": "na jānāmi kva yāmīti /",
  "GK21brkas_pu:4163": "cakitaḥ saha kāntayā //9.99/",
  "GK21brkas_pu:4164": "adya cemāṃ samāsādya /",
  "GK21brkas_pu:4165": "ramaṇīyāṃ nagāpagām /",
  "GK21brkas_pu:4166": "avatīrṇo 'smi puline /",
  "GK21brkas_pu:4167": "komalāmalavāluke //9.100/",
  "GK21brkas_pu:4168": "suratānubhave yogyaṃ /",
  "GK21brkas_pu:4169": "dṛṣṭvā tac ca susaṃvṛtam /",
  "GK21brkas_pu:4170": "latāgṛham ahaṃ prāptaḥ /",
  "GK21brkas_pu:4171": "phullaśyāmālatāvṛtam //9.101/",
  "GK21brkas_pu:4172": "yac ca śeṣam aśeṣaṃ tat /",
  "GK21brkas_pu:4173": "kathitaṃ gomukhena vaḥ /",
  "GK21brkas_pu:4174": "tasmād āptopadeśo 'yaṃ /",
  "GK21brkas_pu:4175": "na nāgarakatā mama //9.102/",
  "GK21brkas_pu:4176": "ko hi vidyādharair baddham /",
  "GK21brkas_pu:4177": "avidyādharasainyapaḥ /",
  "GK21brkas_pu:4178": "mocayen mādṛśaṃ tasmāt /",
  "GK21brkas_pu:4179": "tathedam ṛṣibhāṣitam //9.103/",
  "GK21brkas_pu:4180": "sevante sevakāḥ sevyān /",
  "GK21brkas_pu:4181": "prajñāprāṇadhanādibhiḥ /",
  "GK21brkas_pu:4182": "yena tenātmarakṣārthaṃ /",
  "GK21brkas_pu:4183": "madvidyā gṛhyatām iti //9.104/",
  "GK21brkas_pu:4184": "sadyaḥ kṛtopakāreṇa /",
  "GK21brkas_pu:4185": "mayā mandādareṇa ca /",
  "GK21brkas_pu:4186": "na gṛhītābruvaṃ cainam /",
  "GK21brkas_pu:4187": "anugaccha priyām iti //9.105/",
  "GK21brkas_pu:4188": "abravīc ca dinād asmāt /",
  "GK21brkas_pu:4189": "pareṇāham aharniśam /",
  "GK21brkas_pu:4190": "apramatto bhaviṣyāmi /",
  "GK21brkas_pu:4191": "bhavato deharakṣaṇe //9.106/",
  "GK21brkas_pu:4192": "smartavyaḥ saṃkaṭe cāham /",
  "GK21brkas_pu:4193": "ity uktvā naḥ praṇamya ca /",
  "GK21brkas_pu:4194": "vegenākāśam utpatya /",
  "GK21brkas_pu:4195": "prāgād aṅgārakaṃ prati //9.107/",
  "GK21brkas_pu:4196": "ādityaśarmavacanaṃ vacanaṃ ca yakṣyā- /",
  "GK21brkas_pu:4197": "yānaṃ pradakṣiṇam iṣoś ca marunmṛgāṇām /",
  "GK21brkas_pu:4198": "prahlādināmitagateḥ kathitena jātam /",
  "GK21brkas_pu:4199": "utkhātasaṃśayakalaṅkatayā viśuddham //9.108/",
  "GK21brkas_pu:4200": "atha saṃpāditaṃ tatra /",
  "GK21brkas_pu:4201": "yātrāsthena rumaṇvatā /",
  "GK21brkas_pu:4202": "aśitvodāram āhāraṃ /",
  "GK21brkas_pu:4203": "yātrāyai gantum ārabhe //10.1/",
  "GK21brkas_pu:4204": "ukṣavṛndārakair yuktam /",
  "GK21brkas_pu:4205": "āsthāya syandanaṃ sukham /",
  "GK21brkas_pu:4206": "haṃsair iva śaśāṅkābhair /",
  "GK21brkas_pu:4207": "vimānaṃ yādasāṃ patiḥ //10.2/",
  "GK21brkas_pu:4208": "akhaṇḍaśaśibimbābhaṃ /",
  "GK21brkas_pu:4209": "gomukhaś chatram agrahīt /",
  "GK21brkas_pu:4210": "mṛṣṭahāṭakadaṇḍaṃ ca /",
  "GK21brkas_pu:4211": "cāmaraṃ marubhūtikaḥ //10.3/",
  "GK21brkas_pu:4212": "rathāgrāvasthito raśmīn /",
  "GK21brkas_pu:4213": "ālambata tapantakaḥ /",
  "GK21brkas_pu:4214": "ātatajyadhanuṣpāṇiḥ /",
  "GK21brkas_pu:4215": "pārśvaṃ hariśikho 'bhavat //10.4/",
  "GK21brkas_pu:4216": "āśitaṃ mṛdughāsānāṃ /",
  "GK21brkas_pu:4217": "śeṣaṃ snāpitapāyitam /",
  "GK21brkas_pu:4218": "mandam mandaṃ ca naḥ sainyaṃ /",
  "GK21brkas_pu:4219": "syandanaṃ parito 'gamat //10.5/",
  "GK21brkas_pu:4220": "evaṃprāye ca vṛttānte /",
  "GK21brkas_pu:4221": "cāmaraṃ calayan manāk /",
  "GK21brkas_pu:4222": "dṛṣṭvā hariśikhaṃ vākyam /",
  "GK21brkas_pu:4223": "avocan marubhūtikaḥ //10.6/",
  "GK21brkas_pu:4224": "caratā mṛgayākrīḍām /",
  "GK21brkas_pu:4225": "aryaputreṇa pāpikām /",
  "GK21brkas_pu:4226": "pradāya prāṇinaḥ prāṇān /",
  "GK21brkas_pu:4227": "dharmaḥ prāpto mahān iti //10.7/",
  "GK21brkas_pu:4228": "tenoktaṃ kim ihāścaryam /",
  "GK21brkas_pu:4229": "anupāsitasādhunā /",
  "GK21brkas_pu:4230": "śramavyāyāmasāreṇa /",
  "GK21brkas_pu:4231": "bhāṣitaṃ yat tvayedṛśam //10.8/",
  "GK21brkas_pu:4232": "bhūmimitrahiraṇyānāṃ /",
  "GK21brkas_pu:4233": "mitram evātiricyate /",
  "GK21brkas_pu:4234": "tan mūlatvād itarayos /",
  "GK21brkas_pu:4235": "tasmān mitram upārjitam //10.9/",
  "GK21brkas_pu:4236": "tayoḥ saṃjalpator evam /",
  "GK21brkas_pu:4237": "ahaṃ gomukham abruvam /",
  "GK21brkas_pu:4238": "dharmādīnāṃ pradhānaṃ yat /",
  "GK21brkas_pu:4239": "tad ācaṣṭāṃ bhavān iti //10.10/",
  "GK21brkas_pu:4240": "tenoktaṃ dharmamitrārthā- /",
  "GK21brkas_pu:4241": "yataḥ kāmaprayojanāḥ /",
  "GK21brkas_pu:4242": "prādhānyaṃ tena kāmasya /",
  "GK21brkas_pu:4243": "kāmaś cecchāsukhātmakaḥ //10.11/",
  "GK21brkas_pu:4244": "puline hi padaṃ dṛṣṭvā /",
  "GK21brkas_pu:4245": "pūrvam icchā prabhor abhūt /",
  "GK21brkas_pu:4246": "yenedam iha vinyastaṃ /",
  "GK21brkas_pu:4247": "taṃ paśyeyaṃ kathaṃ nv iti //10.12/",
  "GK21brkas_pu:4248": "taṃ ca dṛṣṭvāryaputreṇa /",
  "GK21brkas_pu:4249": "sukham āsāditaṃ yataḥ /",
  "GK21brkas_pu:4250": "tan na mitraṃ na dharmārthau /",
  "GK21brkas_pu:4251": "kiṃ tu kāmo 'yam arjitaḥ //10.13/",
  "GK21brkas_pu:4252": "anyo 'py asti mahākāmaḥ /",
  "GK21brkas_pu:4253": "sa yuṣmākaṃ na gocaraḥ /",
  "GK21brkas_pu:4254": "yūyaṃ hi sarvakāmibhyo /",
  "GK21brkas_pu:4255": "bāhyā- dārumanuṣyakāḥ //10.14/",
  "GK21brkas_pu:4256": "nirdiṣṭāḥ kāmaśāstrajñaiḥ /",
  "GK21brkas_pu:4257": "puruṣās tu caturvidhāḥ /",
  "GK21brkas_pu:4258": "uttamā- madhyamā- hīnāś /",
  "GK21brkas_pu:4259": "caturthās tu nakecana //10.15/",
  "GK21brkas_pu:4260": "uttamo gomukhas teṣām /",
  "GK21brkas_pu:4261": "aryaputras tu madhyamaḥ /",
  "GK21brkas_pu:4262": "adhamān kathayiṣyāmi /",
  "GK21brkas_pu:4263": "bhavantas tu nakecana //10.16/",
  "GK21brkas_pu:4264": "tataḥ krodhād vihasyedam /",
  "GK21brkas_pu:4265": "avocan marubhūtikaḥ /",
  "GK21brkas_pu:4266": "aho nāgarakatvaṃ te /",
  "GK21brkas_pu:4267": "niṣpannam anujīvinaḥ //10.17/",
  "GK21brkas_pu:4268": "api bālabalīvarda /",
  "GK21brkas_pu:4269": "satyam evāsi gomukhaḥ /",
  "GK21brkas_pu:4270": "ko nāma mānuṣamukhaḥ /",
  "GK21brkas_pu:4271": "sann aśuddham udāharet //10.18/",
  "GK21brkas_pu:4272": "uttamo gomukhas teṣām /",
  "GK21brkas_pu:4273": "aryaputras tu madhyamaḥ /",
  "GK21brkas_pu:4274": "prabhor adhikam ātmānam /",
  "GK21brkas_pu:4275": "itthaṃ kaḥ kathayed iti //10.19/",
  "GK21brkas_pu:4276": "tenoktaṃ dṛḍhamūḍho 'si /",
  "GK21brkas_pu:4277": "na kiṃcid api budhyase /",
  "GK21brkas_pu:4278": "na hi prabhutvamātreṇa /",
  "GK21brkas_pu:4279": "bhavaty uttamakāmukaḥ //10.20/",
  "GK21brkas_pu:4280": "yaḥ kāmyate ca kāmī ca /",
  "GK21brkas_pu:4281": "sa pradhānam ahaṃ yathā /",
  "GK21brkas_pu:4282": "akāmī kāmyate yas tu /",
  "GK21brkas_pu:4283": "madhyo 'sāv aryaputravat //10.21/",
  "GK21brkas_pu:4284": "yas tu kāmayate kāṃcid /",
  "GK21brkas_pu:4285": "akāmāṃ so 'dhamaḥ smṛtaḥ /",
  "GK21brkas_pu:4286": "te nakecana bhaṇyante /",
  "GK21brkas_pu:4287": "ye na kāmyā- na kāminaḥ //10.22/",
  "GK21brkas_pu:4288": "itīdaṃ lakṣaṇaṃ yeṣāṃ /",
  "GK21brkas_pu:4289": "tān vijānīta kāminaḥ /",
  "GK21brkas_pu:4290": "nakecana bhavantas tu /",
  "GK21brkas_pu:4291": "yena nirlakṣaṇā- iti //10.23/",
  "GK21brkas_pu:4292": "atha cāmaram ujjhitvā /",
  "GK21brkas_pu:4293": "sphuṭann iva kutūhalāt /",
  "GK21brkas_pu:4294": "apṛcchad garjitamukhaṃ /",
  "GK21brkas_pu:4295": "gomukhaṃ marubhūtikaḥ //10.24/",
  "GK21brkas_pu:4296": "yoṣin madhukarī yāsāv /",
  "GK21brkas_pu:4297": "upabhoktuṃ vyavasyati /",
  "GK21brkas_pu:4298": "svāmino yauvanamadhu /",
  "GK21brkas_pu:4299": "kvāsau kathaya tām iti //10.25/",
  "GK21brkas_pu:4300": "tenoktam aryaputrāya /",
  "GK21brkas_pu:4301": "bravīmi yadi pṛcchati /",
  "GK21brkas_pu:4302": "na tubhyaṃ sthalamaṇḍūka /",
  "GK21brkas_pu:4303": "na hi bhasmani hūyate //10.26/",
  "GK21brkas_pu:4304": "atha baddhāñjaliḥ prahvo /",
  "GK21brkas_pu:4305": "māvocan marubhūtikaḥ /",
  "GK21brkas_pu:4306": "pṛcchyatāṃ sthiragarvo 'yaṃ /",
  "GK21brkas_pu:4307": "prasādaḥ kriyatām iti //10.27/",
  "GK21brkas_pu:4308": "icchatāpi tam ālāpaṃ /",
  "GK21brkas_pu:4309": "lajjāṃ bhāvayatā mayā /",
  "GK21brkas_pu:4310": "apratyākhyātakathitaṃ /",
  "GK21brkas_pu:4311": "kathayety anumoditam //10.28/",
  "GK21brkas_pu:4312": "athānandāśrutimire /",
  "GK21brkas_pu:4313": "netre saṃmṛjya gomukhaḥ /",
  "GK21brkas_pu:4314": "saṃkāsya śuddhakaṇṭhaś ca /",
  "GK21brkas_pu:4315": "ramyām akathayat kathām //10.29/",
  "GK21brkas_pu:4316": "athāham aryaputreṇa /",
  "GK21brkas_pu:4317": "yauvarājye vibhūṣite /",
  "GK21brkas_pu:4318": "abhivādayituṃ devyau /",
  "GK21brkas_pu:4319": "narendrāntaḥpuraṃ gataḥ //10.30/",
  "GK21brkas_pu:4320": "tatra citraṃ mayā dṛṣṭam /",
  "GK21brkas_pu:4321": "adṛṣṭaṃ divyamānuṣaiḥ /",
  "GK21brkas_pu:4322": "varṇakramaviśuddhyā yad /",
  "GK21brkas_pu:4323": "rājyam asyeva bhūpateḥ //10.31/",
  "GK21brkas_pu:4324": "padmāvatyā ca pṛṣṭo 'haṃ /",
  "GK21brkas_pu:4325": "kim asmin putra gomukha /",
  "GK21brkas_pu:4326": "paśyasīti tato devi /",
  "GK21brkas_pu:4327": "trayam ity aham uktavān //10.32/",
  "GK21brkas_pu:4328": "kiṃ punas trayam ity ukte /",
  "GK21brkas_pu:4329": "devyai kathitavān aham /",
  "GK21brkas_pu:4330": "ṛddhiṃ vaḥ śilpināṃ śilpaṃ /",
  "GK21brkas_pu:4331": "bahuratnāṃ ca gām iti //10.33/",
  "GK21brkas_pu:4332": "atha devyā vihasyoktaṃ /",
  "GK21brkas_pu:4333": "cetasyaḥ khalu gomukhaḥ /",
  "GK21brkas_pu:4334": "acetasyo hi puruṣaḥ /",
  "GK21brkas_pu:4335": "katham evaṃ vaded iti //10.34/",
  "GK21brkas_pu:4336": "āsīc ca mama tac chrutvā /",
  "GK21brkas_pu:4337": "saṃdehādhyāsitaṃ manaḥ /",
  "GK21brkas_pu:4338": "cetasyaḥ kiṃ nu guṇavān /",
  "GK21brkas_pu:4339": "āho svid doṣavān iti //10.35/",
  "GK21brkas_pu:4340": "na ca pṛṣṭā mayā devī /",
  "GK21brkas_pu:4341": "sasaṃdehe 'pi cetasi /",
  "GK21brkas_pu:4342": "mā sma budhyata sā bālam /",
  "GK21brkas_pu:4343": "acetasyaṃ ca mām iti //10.36/",
  "GK21brkas_pu:4344": "apṛṣṭaḥ ko nu kathayec /",
  "GK21brkas_pu:4345": "cetasyam iti cintayan /",
  "GK21brkas_pu:4346": "saṃcaran mandiraṃ ahaṃ /",
  "GK21brkas_pu:4347": "nirgato rājaveśmanaḥ //10.37/",
  "GK21brkas_pu:4348": "paśyāmi sma rathaṃ yuktaṃ /",
  "GK21brkas_pu:4349": "citracāmaramaṇḍanaiḥ /",
  "GK21brkas_pu:4350": "nirantarakhuranyāsaiḥ /",
  "GK21brkas_pu:4351": "pārasīkais turaṃgamaiḥ //10.38/",
  "GK21brkas_pu:4352": "rathasya prājitā tasya /",
  "GK21brkas_pu:4353": "puruṣo māṃ vinītavat /",
  "GK21brkas_pu:4354": "pratodagarbham ādhāya /",
  "GK21brkas_pu:4355": "mūrdhany añjalim abravīt //10.39/",
  "GK21brkas_pu:4356": "bhartṛdāraka vijñāpyam /",
  "GK21brkas_pu:4357": "asmin rājakule vayam /",
  "GK21brkas_pu:4358": "kulakramāgatā- bhṛtyā- /",
  "GK21brkas_pu:4359": "rathavāhanajīvinaḥ //10.40/",
  "GK21brkas_pu:4360": "so 'ham ājñāpito rājñā /",
  "GK21brkas_pu:4361": "yathaite pṛṣṭhavāhniaḥ /",
  "GK21brkas_pu:4362": "acirād bhavatā rathyāḥ /",
  "GK21brkas_pu:4363": "kriyantāṃ turagā- iti //10.41/",
  "GK21brkas_pu:4364": "mayā caite yathāśakti /",
  "GK21brkas_pu:4365": "skandhadāntās tvarāvatā /",
  "GK21brkas_pu:4366": "na tu saṃbhāvayāmy etān /",
  "GK21brkas_pu:4367": "kuśalair aparīkṣitān //10.42/",
  "GK21brkas_pu:4368": "tad evaṃ ratham āruhya /",
  "GK21brkas_pu:4369": "parīkṣyantām amī tvayā /",
  "GK21brkas_pu:4370": "padavākyapramāṇārtha /",
  "GK21brkas_pu:4371": "catureṇa āgamā- iva //10.43/",
  "GK21brkas_pu:4372": "idamādi tataḥ śrutvā /",
  "GK21brkas_pu:4373": "kṣaṇam ānamitānanaḥ /",
  "GK21brkas_pu:4374": "upacāro bhaved eṣa /",
  "GK21brkas_pu:4375": "satyam evety acintayam //10.44/",
  "GK21brkas_pu:4376": "lambakarṇam athāpaśyaṃ /",
  "GK21brkas_pu:4377": "vinītaṃ lambaśāṭakam /",
  "GK21brkas_pu:4378": "kāyasthaṃ samaṣīpātraṃ /",
  "GK21brkas_pu:4379": "lekhanīkarṇapūrakam //10.45/",
  "GK21brkas_pu:4380": "so 'bravīn mahati kleśe /",
  "GK21brkas_pu:4381": "pātitāḥ prabhuṇā vayam /",
  "GK21brkas_pu:4382": "sarvathā dhig imāṃ kṣudrāṃ /",
  "GK21brkas_pu:4383": "śvavṛttim anujīvinaḥ //10.46/",
  "GK21brkas_pu:4384": "pṛthivyāṃ santi yāvantaś /",
  "GK21brkas_pu:4385": "cetasyāḥ purus.ottamāḥ /",
  "GK21brkas_pu:4386": "acetasyāś ca kartavyaṃ /",
  "GK21brkas_pu:4387": "teṣāṃ lekhyaṃ mayā kila //10.47/",
  "GK21brkas_pu:4388": "na caikam api paśyāmi /",
  "GK21brkas_pu:4389": "yuktaṃ cetasyalakṣaṇaiḥ /",
  "GK21brkas_pu:4390": "acetasyās tu sakalāṃ /",
  "GK21brkas_pu:4391": "kṣobhayanti mahīm iti //10.48/",
  "GK21brkas_pu:4392": "pustakadvayahastena /",
  "GK21brkas_pu:4393": "tatra caikena bhāṣitam /",
  "GK21brkas_pu:4394": "prasāritāṅgulīkena /",
  "GK21brkas_pu:4395": "mām uddiśya sakautukam //10.49/",
  "GK21brkas_pu:4396": "āgatyāryākṛtim amuṃ /",
  "GK21brkas_pu:4397": "nirdākṣiṇyaṃ na paśyasi /",
  "GK21brkas_pu:4398": "ājīvārthacikitsākaṃ /",
  "GK21brkas_pu:4399": "cikitsakam ivādhanam //10.50/",
  "GK21brkas_pu:4400": "ayaṃ tāvad acetasya /",
  "GK21brkas_pu:4401": "pustakādau niveśyatām /",
  "GK21brkas_pu:4402": "ya evam anunīto 'pi /",
  "GK21brkas_pu:4403": "rathaṃ nāroḍhum icchati //10.51/",
  "GK21brkas_pu:4404": "aprārthito 'pi yaḥ kaścid /",
  "GK21brkas_pu:4405": "ārohati sa likhyatām /",
  "GK21brkas_pu:4406": "cetasyapustakasyādau /",
  "GK21brkas_pu:4407": "namaskārād anantaram //10.52/",
  "GK21brkas_pu:4408": "tataś cetasyatālobhād /",
  "GK21brkas_pu:4409": "dūram utplutya satvaraḥ /",
  "GK21brkas_pu:4410": "mā smānyaḥ kaścid ārohad /",
  "GK21brkas_pu:4411": "ity āroham ahaṃ rathaṃ //10.53/",
  "GK21brkas_pu:4412": "tena vegavatā gacchann /",
  "GK21brkas_pu:4413": "apaśyaṃ gajam agrataḥ /",
  "GK21brkas_pu:4414": "sukhāyamānaṃ madhurair /",
  "GK21brkas_pu:4415": "ālāpair parikarmiṇām //10.54/",
  "GK21brkas_pu:4416": "hastyārohaṃ rathāroho /",
  "GK21brkas_pu:4417": "vidhārya ratham uktavān /",
  "GK21brkas_pu:4418": "anyato naya mātaṅgaṃ /",
  "GK21brkas_pu:4419": "mā cetasyarathaṃ rudhaḥ //10.55/",
  "GK21brkas_pu:4420": "tenoktam anyato yātu /",
  "GK21brkas_pu:4421": "cetasyādhyāsito rathaḥ /",
  "GK21brkas_pu:4422": "vihantum aham etasya /",
  "GK21brkas_pu:4423": "necchām icchāmi dantinaḥ //10.56/",
  "GK21brkas_pu:4424": "apravṛttamadasyāsya /",
  "GK21brkas_pu:4425": "madaḥ sāntvaiḥ pravartate /",
  "GK21brkas_pu:4426": "icchāyāś cāvighātena /",
  "GK21brkas_pu:4427": "tena naḥ kṣamyatām iti //10.57/",
  "GK21brkas_pu:4428": "avocam atha yantāraṃ /",
  "GK21brkas_pu:4429": "na nāma yadi necchati /",
  "GK21brkas_pu:4430": "ādhoraṇaḥ pathānyena /",
  "GK21brkas_pu:4431": "rathaḥ prasthāpyatām iti //10.58/",
  "GK21brkas_pu:4432": "evaṃ nāmeti coktvā saḥ /",
  "GK21brkas_pu:4433": "parivartitavān ratham /",
  "GK21brkas_pu:4434": "cetasyāvāsamadhyena /",
  "GK21brkas_pu:4435": "tvāṃ nayāmīti coktavān //10.59/",
  "GK21brkas_pu:4436": "āsīc ca mama dīrghāyur /",
  "GK21brkas_pu:4437": "ayaṃ bhavatu kuñjaraḥ /",
  "GK21brkas_pu:4438": "rundhatā yena me mārgaṃ /",
  "GK21brkas_pu:4439": "cetasyā- darśitā- iti //10.60/",
  "GK21brkas_pu:4440": "paśyāmi sma ca vistīrṇa /",
  "GK21brkas_pu:4441": "śilātaladharātalam /",
  "GK21brkas_pu:4442": "mālyabhūṣaṇadhūpādi /",
  "GK21brkas_pu:4443": "prāyapaṇyaṃ vaṇikpatham //10.61/",
  "GK21brkas_pu:4444": "tam atikramya ramyāgrā- /",
  "GK21brkas_pu:4445": "harmyamālāḥ saniṣkuṭāḥ /",
  "GK21brkas_pu:4446": "saśarīrā- iva nyastā- /",
  "GK21brkas_pu:4447": "vāstuvidyākṛtāṃ dhiyaḥ //10.62/",
  "GK21brkas_pu:4448": "utkaṭākāracaritāḥ /",
  "GK21brkas_pu:4449": "samadāḥ pramadāḥ kvacit /",
  "GK21brkas_pu:4450": "tādṛśān eva puruṣān /",
  "GK21brkas_pu:4451": "sevamānāḥ parāṅmukhān //10.63/",
  "GK21brkas_pu:4452": "pṛṣṭhato 'nunayantaṃ ca /",
  "GK21brkas_pu:4453": "yuvānaṃ yuvatiṃ kvacit /",
  "GK21brkas_pu:4454": "tayā nirbhartsyamānaṃ ca /",
  "GK21brkas_pu:4455": "vākyair madhuradāruṇaiḥ //10.64/",
  "GK21brkas_pu:4456": "ayi ballavakāpehi /",
  "GK21brkas_pu:4457": "kiṃ mā chupasi durbhagām /",
  "GK21brkas_pu:4458": "bahuballavakacchuptāṃ /",
  "GK21brkas_pu:4459": "chupa ballavikām iti //10.65/",
  "GK21brkas_pu:4460": "calayantīṃ kvacit kāṃcid /",
  "GK21brkas_pu:4461": "vipañcīm añcitāṅgulim /",
  "GK21brkas_pu:4462": "kāṃcit koṇaparāmarśa /",
  "GK21brkas_pu:4463": "śiñjānaparivādinīm //10.66/",
  "GK21brkas_pu:4464": "iti saṃcaramāṇo 'haṃ /",
  "GK21brkas_pu:4465": "rathena mṛdugāminā /",
  "GK21brkas_pu:4466": "paṭhantīḥ paṭṭikā- vyagrāḥ /",
  "GK21brkas_pu:4467": "paśyāmi sma kumārikāḥ //10.67/",
  "GK21brkas_pu:4468": "kaḥ punaḥ syād ayaṃ grantha /",
  "GK21brkas_pu:4469": "iti śrotuṃ mayecchatā /",
  "GK21brkas_pu:4470": "dūrāt prahitakarṇena /",
  "GK21brkas_pu:4471": "sphuṭam ākarṇitaṃ yathā //10.68/",
  "GK21brkas_pu:4472": "sametya pūrvaṃ na svapyāt /",
  "GK21brkas_pu:4473": "suptaṃ ca na parityajet /",
  "GK21brkas_pu:4474": "prāṇāpānau ca yatnena /",
  "GK21brkas_pu:4475": "samaṃ saṃdhārayed iti //10.69/",
  "GK21brkas_pu:4476": "āsīc ca mama kā- etā- /",
  "GK21brkas_pu:4477": "viṭaśāstram adhīyate /",
  "GK21brkas_pu:4478": "manye sārathinopāyair /",
  "GK21brkas_pu:4479": "ahaṃ veśaṃ praveśitaḥ //10.70/",
  "GK21brkas_pu:4480": "kāmadevālayaṃ cānyaḥ /",
  "GK21brkas_pu:4481": "kurvan ko 'pi pradakṣiṇam /",
  "GK21brkas_pu:4482": "abhāṣata kṛtārtho 'haṃ /",
  "GK21brkas_pu:4483": "nidrāṃ prāpsyāmi saṃprati //10.71/",
  "GK21brkas_pu:4484": "yo 'sau vinayagarveṇa /",
  "GK21brkas_pu:4485": "duḥkham āste sa gomukhaḥ /",
  "GK21brkas_pu:4486": "avandhyaṃ yauvanaṃ kartum /",
  "GK21brkas_pu:4487": "eṣa veśaṃ vigāhate //10.72/",
  "GK21brkas_pu:4488": "avocam atha yantāram /",
  "GK21brkas_pu:4489": "aśobhanam anuṣṭhitam /",
  "GK21brkas_pu:4490": "adhunā tu rathaḥ kṣipraṃ /",
  "GK21brkas_pu:4491": "pratīpaṃ nīyatām iti //10.73/",
  "GK21brkas_pu:4492": "tenoktaṃ mā trasīr veśān /",
  "GK21brkas_pu:4493": "nedaṃ mātaṅgapakṣaṇam /",
  "GK21brkas_pu:4494": "na ca darśanamātreṇa /",
  "GK21brkas_pu:4495": "kaścid bhavati doṣavān //10.74/",
  "GK21brkas_pu:4496": "atītaś ca mahān adhvā /",
  "GK21brkas_pu:4497": "śiṣyate stokam antaram /",
  "GK21brkas_pu:4498": "rathaḥ kiṃ pṛṣṭhato yātu /",
  "GK21brkas_pu:4499": "kiṃ puraḥ preryatām iti //10.75/",
  "GK21brkas_pu:4500": "mayā tu pura ity ukte /",
  "GK21brkas_pu:4501": "tvaritaḥ sārathī ratham /",
  "GK21brkas_pu:4502": "prairayat tatra cāpaśyaṃ /",
  "GK21brkas_pu:4503": "mandiraṃ mandaronnatam //10.76/",
  "GK21brkas_pu:4504": "rājāvarodhanākāraṃ /",
  "GK21brkas_pu:4505": "dvāsthādhyāsitatoraṇam /",
  "GK21brkas_pu:4506": "yoṣidvarṣavaraprāyaṃ /",
  "GK21brkas_pu:4507": "vinītajanasaṃkulam //10.77/",
  "GK21brkas_pu:4508": "tasmāt kanyā- viniryāya /",
  "GK21brkas_pu:4509": "hārihārādibhūṣaṇāḥ /",
  "GK21brkas_pu:4510": "kāntibādhitapadminyaḥ /",
  "GK21brkas_pu:4511": "parivārya rathaṃ sthitāḥ //10.78/",
  "GK21brkas_pu:4512": "tāsām ekābravit prauḍhā /",
  "GK21brkas_pu:4513": "śiroviracitāñjaliḥ /",
  "GK21brkas_pu:4514": "bhartṛdāraka vijñāpyam /",
  "GK21brkas_pu:4515": "āgacchata kileti mām //10.79/",
  "GK21brkas_pu:4516": "mama tvāsīd aho śaktir /",
  "GK21brkas_pu:4517": "bata puṇyasya karmaṇaḥ /",
  "GK21brkas_pu:4518": "jagataḥ prabhur apy eṣā /",
  "GK21brkas_pu:4519": "yena praiṣyeva bhāṣate //10.80/",
  "GK21brkas_pu:4520": "acetanair alaṃ puṇyaiḥ /",
  "GK21brkas_pu:4521": "kilaśabdaḥ pralīyatām /",
  "GK21brkas_pu:4522": "yaiḥ kṛtā paratantreyaṃ /",
  "GK21brkas_pu:4523": "lakṣmīr yena ca sūcitā //10.81/",
  "GK21brkas_pu:4524": "kiṃ tu yāni na yānīti /",
  "GK21brkas_pu:4525": "saṃśayāne kṣaṇaṃ mayi /",
  "GK21brkas_pu:4526": "dainyamlānamukhāmbhojās /",
  "GK21brkas_pu:4527": "tā- niraikṣanta pṛṣṭhataḥ //10.82/",
  "GK21brkas_pu:4528": "anuyātā ca taddṛṣṭiṃ /",
  "GK21brkas_pu:4529": "dṛṣṭam udghāṭitaṃ mayā /",
  "GK21brkas_pu:4530": "vātāyanaṃ kavāṭastha /",
  "GK21brkas_pu:4531": "maṇijālāṃśubhāsuram //10.83/",
  "GK21brkas_pu:4532": "tena śṛṅgārasaṃcāraṃ /",
  "GK21brkas_pu:4533": "tālavṛntatrayaṃ calat /",
  "GK21brkas_pu:4534": "vibhrāntagrāhiṇīpāṇi /",
  "GK21brkas_pu:4535": "karaprakarapiñjaram //10.84/",
  "GK21brkas_pu:4536": "tālavṛttāntarālīnaṃ /",
  "GK21brkas_pu:4537": "mukham unnatakaṇṭhakam /",
  "GK21brkas_pu:4538": "sarastaraṃgarandhrastham /",
  "GK21brkas_pu:4539": "unnālam iva paṅkajam //10.85/",
  "GK21brkas_pu:4540": "cañcat pradeśinīkaṃ ca /",
  "GK21brkas_pu:4541": "pāṇim uccaiḥ prasāritam /",
  "GK21brkas_pu:4542": "sukumāramarutprāptam /",
  "GK21brkas_pu:4543": "iva vidrumapallavam //10.86/",
  "GK21brkas_pu:4544": "keyam āhūyatīty etad /",
  "GK21brkas_pu:4545": "avicāryaiva yānataḥ /",
  "GK21brkas_pu:4546": "bhuvam āgatam ātmānam /",
  "GK21brkas_pu:4547": "āśu cetitavān aham //10.87/",
  "GK21brkas_pu:4548": "uktaḥ sārathinā cāsmi /",
  "GK21brkas_pu:4549": "praṇayaṃ praṇayījanaḥ /",
  "GK21brkas_pu:4550": "karotu saphalaṃ tena /",
  "GK21brkas_pu:4551": "bhartṛputra praviśyatām //10.88/",
  "GK21brkas_pu:4552": "yāvatīṃ ca bhavān velām /",
  "GK21brkas_pu:4553": "ihāste tāvatīm aham /",
  "GK21brkas_pu:4554": "dhuryān viśramayann āse /",
  "GK21brkas_pu:4555": "jātatīvraśramān iti //10.89/",
  "GK21brkas_pu:4556": "gaṇikābhis tv ahaṃ tābhir /",
  "GK21brkas_pu:4557": "āraṇyaka iva dvipaḥ /",
  "GK21brkas_pu:4558": "vārīm iva dṛḍhadvārām /",
  "GK21brkas_pu:4559": "ādyāṃ kakṣyāṃ praveśitaḥ //10.90/",
  "GK21brkas_pu:4560": "praśastair anvitāṃ tatra /",
  "GK21brkas_pu:4561": "pradeśaiḥ puṣkarādibhiḥ /",
  "GK21brkas_pu:4562": "adhīyamānavinayām /",
  "GK21brkas_pu:4563": "apaśyaṃ nāgakanyakām //10.91/",
  "GK21brkas_pu:4564": "dvitīyāyāṃ tu kakṣyāyāṃ /",
  "GK21brkas_pu:4565": "śilpikauśalaśaṃsinī /",
  "GK21brkas_pu:4566": "karṇīrathapravahaṇe /",
  "GK21brkas_pu:4567": "śibikāṃ ca śivākṛtim //10.92/",
  "GK21brkas_pu:4568": "praśastalakṣaṇagaṇān /",
  "GK21brkas_pu:4569": "raṇadābharaṇasrajaḥ /",
  "GK21brkas_pu:4570": "nānādeśāṃs tṛtīyāṇāṃ /",
  "GK21brkas_pu:4571": "vājinaḥ sādhuvāhinaḥ //10.93/",
  "GK21brkas_pu:4572": "caturthyāṃ viruvatkeka /",
  "GK21brkas_pu:4573": "cakoraśukaśārikam /",
  "GK21brkas_pu:4574": "sarāvakukkuṭavrātaṃ /",
  "GK21brkas_pu:4575": "vayaḥpañjaramaṇḍalam //10.94/",
  "GK21brkas_pu:4576": "kalāvinyāsakuśalair /",
  "GK21brkas_pu:4577": "nānākārāṇi śilpibhiḥ /",
  "GK21brkas_pu:4578": "suvarṇatāratāmrāṇi /",
  "GK21brkas_pu:4579": "kalpitāni tataḥ param //10.95/",
  "GK21brkas_pu:4580": "ṣaṣṭhyāṃ tu yojyamānāni /",
  "GK21brkas_pu:4581": "gandhaśāstraviśāradaiḥ /",
  "GK21brkas_pu:4582": "dhūpānulepanamlāna /",
  "GK21brkas_pu:4583": "vāsanāni tatas tataḥ //10.96/",
  "GK21brkas_pu:4584": "saptamyāṃ racyamānāni /",
  "GK21brkas_pu:4585": "raṅgadhūpanavāsanaiḥ /",
  "GK21brkas_pu:4586": "vāsāṃsi paṭṭakauśeya /",
  "GK21brkas_pu:4587": "dūkūlaprabhṛtīni tu //10.97/",
  "GK21brkas_pu:4588": "aṣṭamyāṃ maṇimuktasya /",
  "GK21brkas_pu:4589": "prakīrṇabahalatviṣaḥ /",
  "GK21brkas_pu:4590": "saṃskārān dṛṣṭavān asmi /",
  "GK21brkas_pu:4591": "niśānavyadhanādikān //10.98/",
  "GK21brkas_pu:4592": "aṣṭasv api ca kakṣyāsu /",
  "GK21brkas_pu:4593": "mahāmātrādayaś ciram /",
  "GK21brkas_pu:4594": "svakauśalāni śaṃsanto /",
  "GK21brkas_pu:4595": "vighnanti sma gatiṃ mama //10.99/",
  "GK21brkas_pu:4596": "āgatyāgatya tāḥ kanyāḥ /",
  "GK21brkas_pu:4597": "kāntarūpavibhūṣaṇāḥ /",
  "GK21brkas_pu:4598": "abruvan kāraṇīmūlyād /",
  "GK21brkas_pu:4599": "bhavanto mūḍhabuddhayaḥ //10.100/",
  "GK21brkas_pu:4600": "ayaṃ kenāpi kāryeṇa /",
  "GK21brkas_pu:4601": "praviśan bhartṛdārakaḥ /",
  "GK21brkas_pu:4602": "durbhagair dhāryate kasmāt /",
  "GK21brkas_pu:4603": "svaśilpakathitair iti //10.101/",
  "GK21brkas_pu:4604": "hemakuṇḍaladhāriṇyaḥ /",
  "GK21brkas_pu:4605": "pāṇḍarāmbaramūrdhajāḥ /",
  "GK21brkas_pu:4606": "prayuktaratnapuṣpārgham /",
  "GK21brkas_pu:4607": "avocan mām atha striyaḥ //10.102/",
  "GK21brkas_pu:4608": "dīrghāyuṣā gṛham idaṃ /",
  "GK21brkas_pu:4609": "cintāmaṇisadharmaṇā /",
  "GK21brkas_pu:4610": "alaṃkṛtaṃ ca guptaṃ ca /",
  "GK21brkas_pu:4611": "gamitaṃ ca pavitratām //10.103/",
  "GK21brkas_pu:4612": "tataḥ saṃgatya cetasyaiś /",
  "GK21brkas_pu:4613": "cetasyagrāmaṇīr bhava /",
  "GK21brkas_pu:4614": "guṇisaṅganimittā- hi /",
  "GK21brkas_pu:4615": "guṇā- guṇavatām iti //10.104/",
  "GK21brkas_pu:4616": "sūryakāntaśilākānti /",
  "GK21brkas_pu:4617": "nirastatimirāṃ tataḥ /",
  "GK21brkas_pu:4618": "kanyāyūthaparīvāraḥ /",
  "GK21brkas_pu:4619": "prāptaḥ sopānapaddhatim //10.105/",
  "GK21brkas_pu:4620": "tayā prāsādam āruhya /",
  "GK21brkas_pu:4621": "vākpraspanditavarjite /",
  "GK21brkas_pu:4622": "prasuptae iva saṃsāre /",
  "GK21brkas_pu:4623": "citre dṛṣṭiṃ nyaveśayam //10.106/",
  "GK21brkas_pu:4624": "kalābhir atha citrābhir /",
  "GK21brkas_pu:4625": "buddhiṃ sarvavidām iva /",
  "GK21brkas_pu:4626": "aprameyaguṇākārāṃ /",
  "GK21brkas_pu:4627": "kanyāṃ kanyābhir āvṛtām //10.107/",
  "GK21brkas_pu:4628": "anumānopamāśabdau /",
  "GK21brkas_pu:4629": "sudūre tāv upāsatām /",
  "GK21brkas_pu:4630": "pratyakṣeṇāpi tadrūpaṃ /",
  "GK21brkas_pu:4631": "durnirūpaṃ nirūpakaiḥ //10.108/",
  "GK21brkas_pu:4632": "cakṣur nirīkṣya tasyāṃ hi /",
  "GK21brkas_pu:4633": "mūrchāmuṣitacetanaḥ /",
  "GK21brkas_pu:4634": "pāṣāṇapuruṣākāraḥ /",
  "GK21brkas_pu:4635": "pratyakṣeṇa kim īkṣate //10.109/",
  "GK21brkas_pu:4636": "neśvareṇa ca dharmeṇa /",
  "GK21brkas_pu:4637": "na pradhānena nāṇubhiḥ /",
  "GK21brkas_pu:4638": "na ca kālasvabhāvādyais /",
  "GK21brkas_pu:4639": "tādṛśī sukarākṛtiḥ //10.110/",
  "GK21brkas_pu:4640": "alaṃ tadrūpakathayā /",
  "GK21brkas_pu:4641": "tadguṇākhyānadīrghayā /",
  "GK21brkas_pu:4642": "kariṣyatha svayaṃ tasyā- /",
  "GK21brkas_pu:4643": "guṇarūpavicāraṇām //10.111/",
  "GK21brkas_pu:4644": "tad ahaṃ tāṃ namaskartum /",
  "GK21brkas_pu:4645": "uttamāṅgāhitāñjaliḥ /",
  "GK21brkas_pu:4646": "tadrūpaṃ vismitaḥ paśyaṃs /",
  "GK21brkas_pu:4647": "tūṣṇīm āsaṃ muhūrtakam //10.112/",
  "GK21brkas_pu:4648": "unnamayya mukhaṃ sāpi /",
  "GK21brkas_pu:4649": "vikasallocanotpalam /",
  "GK21brkas_pu:4650": "ciraṃ gomukha jīveti /",
  "GK21brkas_pu:4651": "māṃ pūrvaṃ samabhāṣata //10.113/",
  "GK21brkas_pu:4652": "mama tv āsīd aho dhūrtā /",
  "GK21brkas_pu:4653": "mugdhābhā cāpi khalv iyam /",
  "GK21brkas_pu:4654": "evaṃ nirabhimānā ca /",
  "GK21brkas_pu:4655": "yayāhaṃ samayārthitaḥ //10.114/",
  "GK21brkas_pu:4656": "ninditā ca mayātmīyā /",
  "GK21brkas_pu:4657": "buddhir vāk ca pramādinī /",
  "GK21brkas_pu:4658": "hastau praśastau tābhyāṃ hi /",
  "GK21brkas_pu:4659": "pūrvam eva kṛtāñjaliḥ //10.115/",
  "GK21brkas_pu:4660": "sarvato hastamātro 'ham /",
  "GK21brkas_pu:4661": "acetanamukhādikaḥ /",
  "GK21brkas_pu:4662": "apramattā- hi jīvanti /",
  "GK21brkas_pu:4663": "mṛtā- eva pramādinaḥ //10.116/",
  "GK21brkas_pu:4664": "iti cintayate mahyaṃ /",
  "GK21brkas_pu:4665": "tayā dāpitam ānasam /",
  "GK21brkas_pu:4666": "nikharvadantacaraṇaṃ /",
  "GK21brkas_pu:4667": "tatra cāham upāviśam //10.117/",
  "GK21brkas_pu:4668": "sā ha māṃ kṣaṇam āsīnam /",
  "GK21brkas_pu:4669": "apṛcchad gomukhaḥ kutaḥ /",
  "GK21brkas_pu:4670": "āgacchatīti kathitaṃ /",
  "GK21brkas_pu:4671": "mayā rājakulād iti //10.118/",
  "GK21brkas_pu:4672": "tayoktaṃ kuśalī rājā /",
  "GK21brkas_pu:4673": "devyau cāntaḥpurāṇi ca /",
  "GK21brkas_pu:4674": "rumaṇvadādayo vāpi /",
  "GK21brkas_pu:4675": "mantriṇaḥ saparigrahāḥ //10.119/",
  "GK21brkas_pu:4676": "kumār iti tataḥ kiṃcid /",
  "GK21brkas_pu:4677": "ullāpyāsphuṭarephakam /",
  "GK21brkas_pu:4678": "tūṣṇīṃbhūtā kṣaṇaṃ dṛṣṭiṃ /",
  "GK21brkas_pu:4679": "nāsāgre niścalām adhāt //10.120/",
  "GK21brkas_pu:4680": "pṛṣṭe hariśikhādīnāṃ /",
  "GK21brkas_pu:4681": "krameṇa kuśale tayā /",
  "GK21brkas_pu:4682": "mayā kuśalam ity uktaṃ /",
  "GK21brkas_pu:4683": "mām apṛcchad asau punaḥ //10.121/",
  "GK21brkas_pu:4684": "jānāmy eva yathā buddhiḥ /",
  "GK21brkas_pu:4685": "sarvaiḥ sarvā sukheditā /",
  "GK21brkas_pu:4686": "prakarṣo yasya yasyāṃ vo /",
  "GK21brkas_pu:4687": "vidyāṃ kathaya tām iti //10.122/",
  "GK21brkas_pu:4688": "mayoktam aryaputrasya /",
  "GK21brkas_pu:4689": "prāvīṇyaṃ gajanītiṣu /",
  "GK21brkas_pu:4690": "mānuṣair avigahye ca /",
  "GK21brkas_pu:4691": "gāndharvajñānasāgare //10.123/",
  "GK21brkas_pu:4692": "daṇḍanītau hariśikhaḥ /",
  "GK21brkas_pu:4693": "śāstreṣu marubhūtikaḥ /",
  "GK21brkas_pu:4694": "rathādiyānavidyāsu /",
  "GK21brkas_pu:4695": "niṣṭhāyātas tapantakaḥ //10.124/",
  "GK21brkas_pu:4696": "mayā tu karabheṇeva /",
  "GK21brkas_pu:4697": "śamīnām agrapallavāḥ /",
  "GK21brkas_pu:4698": "gṛhītāḥ sarvavidyānām /",
  "GK21brkas_pu:4699": "ekadeśā- manīṣitāḥ //10.125/",
  "GK21brkas_pu:4700": "sābravīd atha vidyānām /",
  "GK21brkas_pu:4701": "āsām āsevanasya kaḥ /",
  "GK21brkas_pu:4702": "bhavatām ucitaḥ kālaḥ /",
  "GK21brkas_pu:4703": "katamad vā vinodanam //10.126/",
  "GK21brkas_pu:4704": "mayoditaṃ triyāmānte /",
  "GK21brkas_pu:4705": "prabuddhāḥ stutadevatāḥ /",
  "GK21brkas_pu:4706": "maṅgalālaṃkṛtāḥ paścād /",
  "GK21brkas_pu:4707": "itihāsam adhīmahe //10.127/",
  "GK21brkas_pu:4708": "anujñātās tato vaidyaiḥ /",
  "GK21brkas_pu:4709": "sugandhisnehadhāriṇaḥ /",
  "GK21brkas_pu:4710": "abhyasyāmaḥ sayānāni /",
  "GK21brkas_pu:4711": "niyuddhāny āyudhāni ca //10.128/",
  "GK21brkas_pu:4712": "tataḥ snātvā ca bhuktvā ca /",
  "GK21brkas_pu:4713": "muhūrtaṃ yāpitaśramāḥ /",
  "GK21brkas_pu:4714": "arthaśāstrāṇi śaṃsanto /",
  "GK21brkas_pu:4715": "mahākāvyāni cāsmahe //10.129/",
  "GK21brkas_pu:4716": "niśāmukhe tataḥ saudhe /",
  "GK21brkas_pu:4717": "sāndracandraprabhājiti /",
  "GK21brkas_pu:4718": "ramāmahe sukhaṃ kāntair /",
  "GK21brkas_pu:4719": "veṇutantrīrutair iti //10.130/",
  "GK21brkas_pu:4720": "atha sā nayanāntena /",
  "GK21brkas_pu:4721": "śravaṇāntavisāriṇā /",
  "GK21brkas_pu:4722": "bālikām antikāsīnāṃ /",
  "GK21brkas_pu:4723": "dṛṣṭvāpaśyan madantikam //10.131/",
  "GK21brkas_pu:4724": "tataḥ kṛcchrād ivotthāya /",
  "GK21brkas_pu:4725": "nitambabharamantharam /",
  "GK21brkas_pu:4726": "mayāsanne niviṣṭā sā /",
  "GK21brkas_pu:4727": "manāg api na lakṣitā //10.132/",
  "GK21brkas_pu:4728": "evam anyāpi gaṇikā /",
  "GK21brkas_pu:4729": "tṛṇavad gaṇitā mayā /",
  "GK21brkas_pu:4730": "yadāparā tadāyātā /",
  "GK21brkas_pu:4731": "rūpiṇī rūpadevatā //10.133/",
  "GK21brkas_pu:4732": "sābravīt kaṣṭam āyātam /",
  "GK21brkas_pu:4733": "ito guru guror vacaḥ /",
  "GK21brkas_pu:4734": "itaś cātithisatkāraḥ /",
  "GK21brkas_pu:4735": "kim atra kriyatām iti //10.134/",
  "GK21brkas_pu:4736": "mayoktaṃ devatābhyo 'pi /",
  "GK21brkas_pu:4737": "guravo guravo yataḥ /",
  "GK21brkas_pu:4738": "tasmād gurur guror ājñā /",
  "GK21brkas_pu:4739": "saiva saṃpādyatām iti //10.135/",
  "GK21brkas_pu:4740": "sābravīn na tvayotkaṇṭhā /",
  "GK21brkas_pu:4741": "kāryā mitrāṇy apaśyatā /",
  "GK21brkas_pu:4742": "kariṣyati nirutkaṇṭham /",
  "GK21brkas_pu:4743": "ivaṃ tvā padmadevikā //10.136/",
  "GK21brkas_pu:4744": "mamābhiprāyam ūhitvā /",
  "GK21brkas_pu:4745": "lajjamāneva sābravīt /",
  "GK21brkas_pu:4746": "na yuktam ananujñātaiḥ /",
  "GK21brkas_pu:4747": "preṣyair āsannam āsitum //10.137/",
  "GK21brkas_pu:4748": "idaṃ tv āstīrṇaparyaṅkaṃ /",
  "GK21brkas_pu:4749": "śaraṇaṃ bhartṛdārakaḥ /",
  "GK21brkas_pu:4750": "praviśya rathasaṃkṣobha /",
  "GK21brkas_pu:4751": "khedaṃ vinayatām iti //10.138/",
  "GK21brkas_pu:4752": "tat praviśya tadādeśād /",
  "GK21brkas_pu:4753": "vikasadramaṇīyakam /",
  "GK21brkas_pu:4754": "śayanaṃ hemaratnāṅgaṃ /",
  "GK21brkas_pu:4755": "sāpāśrayam apāśrayam //10.139/",
  "GK21brkas_pu:4756": "pādasthāne tataḥ sthitvā /",
  "GK21brkas_pu:4757": "sābravīt kaḥ karotu vaḥ /",
  "GK21brkas_pu:4758": "mandapuṇyair asaṃbhāvyāṃ /",
  "GK21brkas_pu:4759": "pādasaṃvāhanām iti //10.140/",
  "GK21brkas_pu:4760": "pādasaṃvāhanaṃ kāryaṃ /",
  "GK21brkas_pu:4761": "bhadraṃ syād yena kenacit /",
  "GK21brkas_pu:4762": "saṃvāhakaviśeṣeṇa /",
  "GK21brkas_pu:4763": "kim atreti mayoditam //10.141/",
  "GK21brkas_pu:4764": "tayā tv ālambite pāde /",
  "GK21brkas_pu:4765": "pāṇibhyām abhavan mama /",
  "GK21brkas_pu:4766": "nirdoṣe mayi keneyaṃ /",
  "GK21brkas_pu:4767": "prayuktā viṣakanyakā //10.142/",
  "GK21brkas_pu:4768": "karaṇāny asvatantrāṇi /",
  "GK21brkas_pu:4769": "na jāne kīdṛśaṃ manaḥ /",
  "GK21brkas_pu:4770": "viceṣṭāni ca me 'ṅgāni /",
  "GK21brkas_pu:4771": "dhig anāryām imām iti //10.143/",
  "GK21brkas_pu:4772": "sā tu saṃvāhya caraṇau /",
  "GK21brkas_pu:4773": "muhūrtam idam abravīt /",
  "GK21brkas_pu:4774": "kathaṃ dāsajano vakṣaḥ /",
  "GK21brkas_pu:4775": "śrāntaṃ vaḥ sevatām iti //10.144/",
  "GK21brkas_pu:4776": "mama tv āsīt pragalbheyam /",
  "GK21brkas_pu:4777": "anācārā ca yā mama /",
  "GK21brkas_pu:4778": "spṛṣṭapādatalau hastāv /",
  "GK21brkas_pu:4779": "urasy ādhātum icchati //10.145/",
  "GK21brkas_pu:4780": "mamābhiprāyam ūhitvā /",
  "GK21brkas_pu:4781": "sābravīd darśitasmitā /",
  "GK21brkas_pu:4782": "uraḥ spṛśati vaḥ ko vā /",
  "GK21brkas_pu:4783": "karābhyāṃ mūḍhadhīr iti //10.146/",
  "GK21brkas_pu:4784": "āsīc ca mama kāpy eṣā /",
  "GK21brkas_pu:4785": "devatā brahmavādinī /",
  "GK21brkas_pu:4786": "paracittajñatā yasmān /",
  "GK21brkas_pu:4787": "nāsti rāgavatām iti //10.147/",
  "GK21brkas_pu:4788": "tayoktaṃ rathasaṃkṣobha /",
  "GK21brkas_pu:4789": "jātakhedasya vakṣasaḥ /",
  "GK21brkas_pu:4790": "stanotpīḍitakaṃ nāma /",
  "GK21brkas_pu:4791": "saṃvāhanam aninditam //10.148/",
  "GK21brkas_pu:4792": "yadi vāham anugrāhyā /",
  "GK21brkas_pu:4793": "vakṣo vā prabalaśramam /",
  "GK21brkas_pu:4794": "tato mām anujānīta /",
  "GK21brkas_pu:4795": "bhartṛtantrā hi yoṣitaḥ //10.149/",
  "GK21brkas_pu:4796": "āsīc ca mama dhīreyaṃ /",
  "GK21brkas_pu:4797": "nirastakaruṇā ca yā /",
  "GK21brkas_pu:4798": "anujñāṃ labhate yāvat /",
  "GK21brkas_pu:4799": "tāvad āste nirākulā //10.150/",
  "GK21brkas_pu:4800": "athainām abruvaṃ bāle /",
  "GK21brkas_pu:4801": "parāyattaṃ nibodha mām /",
  "GK21brkas_pu:4802": "yaḥ saṃvāhanaśāstrajñaḥ /",
  "GK21brkas_pu:4803": "sa svatantraḥ pravartatām //10.151/",
  "GK21brkas_pu:4804": "urasā stanasāreṇa /",
  "GK21brkas_pu:4805": "sā madīyam uras tataḥ /",
  "GK21brkas_pu:4806": "saṃvāhayitum ārabdhā /",
  "GK21brkas_pu:4807": "sakampena savepathu //10.152/",
  "GK21brkas_pu:4808": "sarvathālaṃ visarpantyā /",
  "GK21brkas_pu:4809": "prasaṅgakathayānayā /",
  "GK21brkas_pu:4810": "saṃkṣiptavastu ramye 'rthe /",
  "GK21brkas_pu:4811": "na kadācid virajyate //10.153/",
  "GK21brkas_pu:4812": "tataḥ krīḍāgṛhāt tasmād /",
  "GK21brkas_pu:4813": "bāhyāṃ tām eva vīthikām /",
  "GK21brkas_pu:4814": "upāgacchaṃ muhūrtāc ca /",
  "GK21brkas_pu:4815": "tām evāryasutāgatā //10.154/",
  "GK21brkas_pu:4816": "vanditvā prasthitaṃ sā māṃ /",
  "GK21brkas_pu:4817": "kṣaṇam ālokya vismitā /",
  "GK21brkas_pu:4818": "ālapan madhurālāpā /",
  "GK21brkas_pu:4819": "smitapracchāditāratiḥ //10.155/",
  "GK21brkas_pu:4820": "idaṃ bhavanam ātmīyaṃ /",
  "GK21brkas_pu:4821": "pratyavekṣyaṃ sadā tvayā /",
  "GK21brkas_pu:4822": "dṛśyamāno bhujaṃgo 'pi /",
  "GK21brkas_pu:4823": "kālena paricīyate //10.156/",
  "GK21brkas_pu:4824": "atha vastrāntam ālambya /",
  "GK21brkas_pu:4825": "madīyaṃ padmadevikā /",
  "GK21brkas_pu:4826": "vijñāpyam asti me kiṃcit /",
  "GK21brkas_pu:4827": "tac ca nādyety abhāṣata //10.157/",
  "GK21brkas_pu:4828": "tato hṛdayavāsinyā /",
  "GK21brkas_pu:4829": "padmadevikayā saha /",
  "GK21brkas_pu:4830": "tam eva ratham āruhya /",
  "GK21brkas_pu:4831": "kumārāgāram āgamam //10.158/",
  "GK21brkas_pu:4832": "tatra yuṣmān abhuñjānān /",
  "GK21brkas_pu:4833": "paśyāmi sma mayā vinā /",
  "GK21brkas_pu:4834": "upahāsaṃ ca kurvantaṃ /",
  "GK21brkas_pu:4835": "taṃ tathā marubhūtikam //10.159/",
  "GK21brkas_pu:4836": "dine 'nyatra ca sevitvā /",
  "GK21brkas_pu:4837": "kṣaṇaṃ yuṣmān ahaṃ punaḥ /",
  "GK21brkas_pu:4838": "gatvāryaduhitur mūlam /",
  "GK21brkas_pu:4839": "āseve padmadevikām //10.160/",
  "GK21brkas_pu:4840": "uktaś cāryaduhitrāham /",
  "GK21brkas_pu:4841": "adhīrāḥ suhṛdas tava /",
  "GK21brkas_pu:4842": "vṛttānto 'yam atas teṣāṃ /",
  "GK21brkas_pu:4843": "mā gamat karṇagocaram //10.161/",
  "GK21brkas_pu:4844": "tataḥ pratiṣṭhamānaṃ mām /",
  "GK21brkas_pu:4845": "avocat padmadevikā /",
  "GK21brkas_pu:4846": "tad vaḥ kiṃ vismṛtaṃ kāryam /",
  "GK21brkas_pu:4847": "iti meti mayoditam //10.162/",
  "GK21brkas_pu:4848": "tayoktaṃ kathayiṣyāmi /",
  "GK21brkas_pu:4849": "punar apy āgatāya te /",
  "GK21brkas_pu:4850": "dhatte saṃdhriyamāṇaṃ hi /",
  "GK21brkas_pu:4851": "rahasyaṃ ramyatām iti //10.163/",
  "GK21brkas_pu:4852": "athāparasmin divase /",
  "GK21brkas_pu:4853": "gatvāryaduhitur gṛham /",
  "GK21brkas_pu:4854": "śokamūkapravṛddhāsram /",
  "GK21brkas_pu:4855": "apaśyam abalājanam //10.164/",
  "GK21brkas_pu:4856": "karadvayāvṛtamukhī /",
  "GK21brkas_pu:4857": "stambhe lagnā parāṅmukhī /",
  "GK21brkas_pu:4858": "mandaśabdaṃ mayā dṛṣṭā /",
  "GK21brkas_pu:4859": "krandantī padmadevikā //10.165/",
  "GK21brkas_pu:4860": "tām apṛcchaṃ mahārājye /",
  "GK21brkas_pu:4861": "vatsarāje surājani /",
  "GK21brkas_pu:4862": "jaṅgamasya kutaḥ śoko /",
  "GK21brkas_pu:4863": "yuvarāje ca rājati //10.166/",
  "GK21brkas_pu:4864": "na kiṃcid api sāvocan /",
  "GK21brkas_pu:4865": "mayā pṛṣṭāsakṛd yadā /",
  "GK21brkas_pu:4866": "tadā kila viṣaṇṇo 'haṃ /",
  "GK21brkas_pu:4867": "mumoha ca papāta ca //10.167/",
  "GK21brkas_pu:4868": "tatra caikā pramṛjyāsraṃ /",
  "GK21brkas_pu:4869": "mām avocat sacetanam /",
  "GK21brkas_pu:4870": "tvannāthāślāghanīyeyam /",
  "GK21brkas_pu:4871": "aśocyā padmadevikā //10.168/",
  "GK21brkas_pu:4872": "asyās tu svāminīṃ paśya /",
  "GK21brkas_pu:4873": "yuvarāje virājati /",
  "GK21brkas_pu:4874": "yasyāḥ śokopataptāyā- /",
  "GK21brkas_pu:4875": "yato rakṣas tato bhayam //10.169/",
  "GK21brkas_pu:4876": "atha vā paśya tām eva /",
  "GK21brkas_pu:4877": "paśyatām eva pīḍyate /",
  "GK21brkas_pu:4878": "tvādṛśāṃ suhṛdāṃ yasyāḥ /",
  "GK21brkas_pu:4879": "samaduḥkhasajīvanam //10.170/",
  "GK21brkas_pu:4880": "tadāveditamārgeṇa /",
  "GK21brkas_pu:4881": "gatvā pramadakānanam /",
  "GK21brkas_pu:4882": "dṛṣṭā kamalinīkūle /",
  "GK21brkas_pu:4883": "tatrāryaduhitā mayā //10.171/",
  "GK21brkas_pu:4884": "mṛṇālaśaivalāmbhoja /",
  "GK21brkas_pu:4885": "nalinīdalasaṃstaram /",
  "GK21brkas_pu:4886": "śoṣayantī saniśvāsair /",
  "GK21brkas_pu:4887": "muhur viparivartanaiḥ //10.172/",
  "GK21brkas_pu:4888": "mudrikālatikā nāma /",
  "GK21brkas_pu:4889": "dārikā hārikā dṛśaḥ /",
  "GK21brkas_pu:4890": "tadaṅkanyastacaraṇā /",
  "GK21brkas_pu:4891": "dhyāyantī puruṣottamam //10.173/",
  "GK21brkas_pu:4892": "athopagamya saṃbhrāntas /",
  "GK21brkas_pu:4893": "tāṃ kṛtāñjalir abravam /",
  "GK21brkas_pu:4894": "devī duḥkhāṅgadānena /",
  "GK21brkas_pu:4895": "saṃbhāvayatu mām iti //10.174/",
  "GK21brkas_pu:4896": "sābravīd alam ākarṇya /",
  "GK21brkas_pu:4897": "pravṛddhasukhabhāginaḥ /",
  "GK21brkas_pu:4898": "tathā mamāpratīkārāṃ /",
  "GK21brkas_pu:4899": "lajjāśokakarīṃ kathām //10.175/",
  "GK21brkas_pu:4900": "ko hi nandanasaṃcāri /",
  "GK21brkas_pu:4901": "kāminījanakāmukaḥ /",
  "GK21brkas_pu:4902": "taran makaragambhīrāṃ /",
  "GK21brkas_pu:4903": "viśed vaitaraṇīm iti //10.176/",
  "GK21brkas_pu:4904": "tataḥ prasādayantī tāṃ /",
  "GK21brkas_pu:4905": "mudrikālatikābravīt /",
  "GK21brkas_pu:4906": "bhartṛdārikayā kaścit /",
  "GK21brkas_pu:4907": "smaryate na vimānitaḥ //10.177/",
  "GK21brkas_pu:4908": "yadi ca svayam ākhyātum /",
  "GK21brkas_pu:4909": "aśaktā bhartṛdārikā /",
  "GK21brkas_pu:4910": "tato mām anujānātu /",
  "GK21brkas_pu:4911": "dhṛṣṭo hi gaṇikājanaḥ //10.178/",
  "GK21brkas_pu:4912": "evam uktābravīd evam /",
  "GK21brkas_pu:4913": "evaṃ nāma nigadyatām /",
  "GK21brkas_pu:4914": "akṛtvā sāhasaṃ kair vā /",
  "GK21brkas_pu:4915": "mahāl labdho manorathaḥ //10.179/",
  "GK21brkas_pu:4916": "na cemaṃ gomukhād anyaḥ /",
  "GK21brkas_pu:4917": "śrotum ālāpam arhati /",
  "GK21brkas_pu:4918": "bhedasaṃdhānadakṣo hi /",
  "GK21brkas_pu:4919": "dūtaḥ kārye niyujyate //10.180/",
  "GK21brkas_pu:4920": "athotsārya tato deśān /",
  "GK21brkas_pu:4921": "mudrikālatikā kathām /",
  "GK21brkas_pu:4922": "mahyam ākhyātum ārabdhā /",
  "GK21brkas_pu:4923": "kṣaṇam adhīyatāṃ manaḥ //10.181/",
  "GK21brkas_pu:4924": "bharato nāma rājāsīt /",
  "GK21brkas_pu:4925": "trivargāntaparāyaṇaḥ /",
  "GK21brkas_pu:4926": "sa samāhṛtavān kāntāḥ /",
  "GK21brkas_pu:4927": "kumārīr ā mahodadheḥ //10.182/",
  "GK21brkas_pu:4928": "yugapat pari-niyāham /",
  "GK21brkas_pu:4929": "etāḥ sarvā- rahogatāḥ /",
  "GK21brkas_pu:4930": "sukhāny anubhaviṣyāmi /",
  "GK21brkas_pu:4931": "saṃtatānīty acintayat //10.183/",
  "GK21brkas_pu:4932": "yasyāś ca prathamaṃ tena /",
  "GK21brkas_pu:4933": "gṛhītaḥ kampanaḥ karaḥ /",
  "GK21brkas_pu:4934": "tasyām eva sa saṃtuṣṭaḥ /",
  "GK21brkas_pu:4935": "śuddhapuṇyārjitākṛtau //10.184/",
  "GK21brkas_pu:4936": "pariśeṣās tu yās tāsāṃ /",
  "GK21brkas_pu:4937": "manonayanahāriṇaḥ /",
  "GK21brkas_pu:4938": "manoruhakarākārān /",
  "GK21brkas_pu:4939": "aṣṭau prākalpayad gaṇān //10.185/",
  "GK21brkas_pu:4940": "gaṇe gaṇe ca pramukhāṃ /",
  "GK21brkas_pu:4941": "mukharābharaṇāvṛtām /",
  "GK21brkas_pu:4942": "anujñātāsanacchatra /",
  "GK21brkas_pu:4943": "cāmarām akaron nṛpaḥ //10.186/",
  "GK21brkas_pu:4944": "tā- gaṇāntargatā- yasmād /",
  "GK21brkas_pu:4945": "anyāsāṃ ca mahattamāḥ /",
  "GK21brkas_pu:4946": "taṃ mahāgaṇikāśabdam /",
  "GK21brkas_pu:4947": "alabhanta narādhipāt //10.187/",
  "GK21brkas_pu:4948": "mahāguṇās tataś cānyās /",
  "GK21brkas_pu:4949": "tato 'py anyās tataḥ parāḥ /",
  "GK21brkas_pu:4950": "yāvad ghaṭakasaṃghaṭṭa /",
  "GK21brkas_pu:4951": "kaṭhorakaṭayaḥ khalāḥ //10.188/",
  "GK21brkas_pu:4952": "ya eṣa gaṇikābheda /",
  "GK21brkas_pu:4953": "idānīm api dṛśyate /",
  "GK21brkas_pu:4954": "tataḥ kālāt prabhṛty eva /",
  "GK21brkas_pu:4955": "bharatena pravartitaḥ //10.189/",
  "GK21brkas_pu:4956": "gaṇamukhyās tu yās tāsām /",
  "GK21brkas_pu:4957": "ekasyāṃ kila saṃtatau /",
  "GK21brkas_pu:4958": "jātā kaliṅgaseneyaṃ /",
  "GK21brkas_pu:4959": "sarasyām iva padminī //10.190/",
  "GK21brkas_pu:4960": "surāsuroragastrīṇāṃ /",
  "GK21brkas_pu:4961": "nindantī rūpasaṃpadam /",
  "GK21brkas_pu:4962": "anayā tanayā labdhā /",
  "GK21brkas_pu:4963": "seyaṃ madanamañjukā //10.191/",
  "GK21brkas_pu:4964": "eṣā rājakulaṃ yāntīṃ /",
  "GK21brkas_pu:4965": "dṛṣṭvā mātaram ekadā /",
  "GK21brkas_pu:4966": "aham apy āci yāmīti /",
  "GK21brkas_pu:4967": "punaḥ punar abhāṣata //10.192/",
  "GK21brkas_pu:4968": "jñātvā tu dṛḍhanirbandhāṃ /",
  "GK21brkas_pu:4969": "sācī duhitaraṃ priyām /",
  "GK21brkas_pu:4970": "gṛhītabālābharaṇām /",
  "GK21brkas_pu:4971": "anayan nṛpasaṃsadam //10.193/",
  "GK21brkas_pu:4972": "atha rājakulād eṣā /",
  "GK21brkas_pu:4973": "nivṛttā lakṣitā mayā /",
  "GK21brkas_pu:4974": "savikāsaiḥ satoṣeva /",
  "GK21brkas_pu:4975": "kapolanayanādharaiḥ //10.194/",
  "GK21brkas_pu:4976": "sthitā saṃprasthitāsīnā /",
  "GK21brkas_pu:4977": "niṣīdantī ca saṃtatāḥ /",
  "GK21brkas_pu:4978": "karoti sma sakhīmadhye /",
  "GK21brkas_pu:4979": "rājāsthānagatāḥ kathāḥ //10.195/",
  "GK21brkas_pu:4980": "dinaśeṣam atiprerya /",
  "GK21brkas_pu:4981": "kṣaṇadāṃ ca sajāgarā /",
  "GK21brkas_pu:4982": "prātaḥ sādaram ādatta /",
  "GK21brkas_pu:4983": "citraṃ maṇḍanam ātmanaḥ //10.196/",
  "GK21brkas_pu:4984": "prasthitā prasthitām dṛṣṭvā /",
  "GK21brkas_pu:4985": "rājāsthānāya mātaram /",
  "GK21brkas_pu:4986": "tayā pṛṣṭā kva yāsīti /",
  "GK21brkas_pu:4987": "yatra tvam iti cābravīt //10.197/",
  "GK21brkas_pu:4988": "tayoktam ananujñātaiḥ /",
  "GK21brkas_pu:4989": "putri gantuṃ na labhyate /",
  "GK21brkas_pu:4990": "rājāsthānaṃ tanusnehāḥ /",
  "GK21brkas_pu:4991": "paruṣā- hi narādhipāḥ //10.198/",
  "GK21brkas_pu:4992": "tena mātar nivartasva /",
  "GK21brkas_pu:4993": "labdhānujñā gamiṣyasi /",
  "GK21brkas_pu:4994": "dhṛṣṭā- hi dveṣyatāṃ yānti /",
  "GK21brkas_pu:4995": "praṇayinyo 'pi yoṣitaḥ //10.199/",
  "GK21brkas_pu:4996": "madhurāś copapannāś ca /",
  "GK21brkas_pu:4997": "śrutvā mātur imā- giraḥ /",
  "GK21brkas_pu:4998": "kaṭukā durghaṭāś ceyaṃ /",
  "GK21brkas_pu:4999": "manyamānā nyavartata //10.200/",
  "GK21brkas_pu:5000": "dṛṣṭanaṣṭanidhāneva /",
  "GK21brkas_pu:5001": "daridravaṇigaṅganā /",
  "GK21brkas_pu:5002": "muktanidrāśanālāpā /",
  "GK21brkas_pu:5003": "śayyaikaśaraṇābhavat //10.201/",
  "GK21brkas_pu:5004": "ekadā prastutakathāḥ /",
  "GK21brkas_pu:5005": "sakhīr iyam abhāṣata /",
  "GK21brkas_pu:5006": "svaptum icchāmy ahaṃ sakhyas /",
  "GK21brkas_pu:5007": "tāvan nirgamyatām iti //10.202/",
  "GK21brkas_pu:5008": "yātāsu tāsu manasā /",
  "GK21brkas_pu:5009": "yatsatyaṃ mama śaṅkitam /",
  "GK21brkas_pu:5010": "etāḥ prasthāpitāḥ sakhyaḥ /",
  "GK21brkas_pu:5011": "kim akāraṇam etayā //10.203/",
  "GK21brkas_pu:5012": "yā sakhībhir vinā nidrāṃ /",
  "GK21brkas_pu:5013": "naiva labdhavatī purā /",
  "GK21brkas_pu:5014": "tasyās tā- eva nighnanti /",
  "GK21brkas_pu:5015": "nidrām iti na badhyate //10.204/",
  "GK21brkas_pu:5016": "cintayitveti tiṣṭhantī /",
  "GK21brkas_pu:5017": "jālavātāyanāvṛtā /",
  "GK21brkas_pu:5018": "maṇḍanavyāpṛtām etāṃ /",
  "GK21brkas_pu:5019": "paśyāmi sma sadarpaṇā //10.205/",
  "GK21brkas_pu:5020": "abhirājakulaṃ sthitvā /",
  "GK21brkas_pu:5021": "baddhāñjalir abhāṣata /",
  "GK21brkas_pu:5022": "janmāntare 'pi bhūyāsam /",
  "GK21brkas_pu:5023": "ahaṃ tasmin vadhūr iti //10.206/",
  "GK21brkas_pu:5024": "dukūlapāśam āsajya /",
  "GK21brkas_pu:5025": "kaṃdharāyām anantaram /",
  "GK21brkas_pu:5026": "udalambayad ātmānaṃ /",
  "GK21brkas_pu:5027": "satvarā nāgadantake //10.207/",
  "GK21brkas_pu:5028": "vegād iṣur ivāgatya /",
  "GK21brkas_pu:5029": "prāṇāpaharaṇodyatam /",
  "GK21brkas_pu:5030": "kaṇṭhapāśaṃ tam etasyāḥ /",
  "GK21brkas_pu:5031": "kālapāśam ivākṣipam //10.208/",
  "GK21brkas_pu:5032": "śayanīyam athānīya /",
  "GK21brkas_pu:5033": "sajalair vyajanānilaiḥ /",
  "GK21brkas_pu:5034": "balāt pratyānayaṃ saṃjñāṃ /",
  "GK21brkas_pu:5035": "pretarājakulād aham //10.209/",
  "GK21brkas_pu:5036": "krameṇonmīlya nayane /",
  "GK21brkas_pu:5037": "mantharā tāmratārake /",
  "GK21brkas_pu:5038": "ninīya mayi mattaś ca /",
  "GK21brkas_pu:5039": "pratyāhṛtyedam abravīt //10.210/",
  "GK21brkas_pu:5040": "tad mitram atikaṣṭād yad /",
  "GK21brkas_pu:5041": "vyasanāt kila rakṣati /",
  "GK21brkas_pu:5042": "vyasane praharantyā tu /",
  "GK21brkas_pu:5043": "śatrutvaṃ darśitaṃ tvayā //10.211/",
  "GK21brkas_pu:5044": "ahaṃ hi sarvaduḥkānām /",
  "GK21brkas_pu:5045": "idam utpannam ālayam /",
  "GK21brkas_pu:5046": "tvayā jīvitam ujjhantī /",
  "GK21brkas_pu:5047": "vidhṛtā kim akāraṇam //10.212/",
  "GK21brkas_pu:5048": "ānukūlyena nirvāhya /",
  "GK21brkas_pu:5049": "kālam ekapade tvayā /",
  "GK21brkas_pu:5050": "vighnantyā mama saṃkalpaṃ /",
  "GK21brkas_pu:5051": "darśitā pratikūlatā //10.213/",
  "GK21brkas_pu:5052": "yad etad ucyate loke /",
  "GK21brkas_pu:5053": "sarvathā na tad anyathā /",
  "GK21brkas_pu:5054": "aśeṣopāyaduḥsādhyo /",
  "GK21brkas_pu:5055": "mitram śatrur mahān iti //10.214/",
  "GK21brkas_pu:5056": "bruvāṇām ity asaṃbaddham /",
  "GK21brkas_pu:5057": "ity enām aham abruvam /",
  "GK21brkas_pu:5058": "svāmini prabhur ity asmān /",
  "GK21brkas_pu:5059": "upālambhena takṣasi //10.215/",
  "GK21brkas_pu:5060": "idaṃ kathaya nas tāvad /",
  "GK21brkas_pu:5061": "vyasane 'bhyudaye 'pi vā /",
  "GK21brkas_pu:5062": "svāminyā vayam āyāte /",
  "GK21brkas_pu:5063": "kasmin nābhyantarīkṛtāḥ //10.216/",
  "GK21brkas_pu:5064": "jātāsi kṛpaṇedānīṃ /",
  "GK21brkas_pu:5065": "dāsavargam apāsya yā /",
  "GK21brkas_pu:5066": "tanum ekākinī tyaktvā /",
  "GK21brkas_pu:5067": "sukham āsitum icchasi //10.217/",
  "GK21brkas_pu:5068": "duḥkhahetum ataḥ śaṃsa /",
  "GK21brkas_pu:5069": "yadi sādhyaṃ bhaviṣyati /",
  "GK21brkas_pu:5070": "jīviṣyāmas tataḥ sarvā- /",
  "GK21brkas_pu:5071": "mariṣyāmo viparyaye //10.218/",
  "GK21brkas_pu:5072": "atha sthitvā kṣaṇaṃ tūṣṇīṃ /",
  "GK21brkas_pu:5073": "śanakair idam abravīt /",
  "GK21brkas_pu:5074": "ekajīvaśarīrāyai /",
  "GK21brkas_pu:5075": "kiṃ tubhyam api kathyate //10.219/",
  "GK21brkas_pu:5076": "atha jānanty api tvaṃ māṃ /",
  "GK21brkas_pu:5077": "nirlajjayitum icchasi /",
  "GK21brkas_pu:5078": "idam ākhyāya te ko vā /",
  "GK21brkas_pu:5079": "strībhyaḥ sāhasikaḥ paraḥ //10.220/",
  "GK21brkas_pu:5080": "ahaṃ rājakulaṃ yātā /",
  "GK21brkas_pu:5081": "devenāhūya sādaram /",
  "GK21brkas_pu:5082": "dakṣiṇaṃ parighākāram /",
  "GK21brkas_pu:5083": "ūrum āropitā tadā //10.221/",
  "GK21brkas_pu:5084": "upaviṣṭas tu nṛpater /",
  "GK21brkas_pu:5085": "ūrau vāme nṛpātmajaḥ /",
  "GK21brkas_pu:5086": "mayā dṛṣṭaḥ praviṣṭaś ca /",
  "GK21brkas_pu:5087": "hṛdayaṃ me anivāritaḥ //10.222/",
  "GK21brkas_pu:5088": "dahane 'pi vasann antar /",
  "GK21brkas_pu:5089": "na dahaty araṇīṃ sa tu /",
  "GK21brkas_pu:5090": "saumyo 'pi puṇyavān asmān /",
  "GK21brkas_pu:5091": "nirdhūmaṃ dagdhum icchati //10.223/",
  "GK21brkas_pu:5092": "sa hetur asya duḥkhasya /",
  "GK21brkas_pu:5093": "sakṛddarśanam āgataḥ /",
  "GK21brkas_pu:5094": "adhunā śrūyamāṇo 'pi /",
  "GK21brkas_pu:5095": "kiṃ vā vilapitair iti //10.224/",
  "GK21brkas_pu:5096": "śrutvedam aham asyās tu /",
  "GK21brkas_pu:5097": "jātā yat satyam ākulā /",
  "GK21brkas_pu:5098": "upāyam etam āśaṅkya /",
  "GK21brkas_pu:5099": "samudrotsekaduṣkaram //10.225/",
  "GK21brkas_pu:5100": "hā heti hasitenoccair /",
  "GK21brkas_pu:5101": "gūhamānā viṣaṇṇatām /",
  "GK21brkas_pu:5102": "etām āśvāsayāmi sma /",
  "GK21brkas_pu:5103": "niḥsārair vacanair iti //10.226/",
  "GK21brkas_pu:5104": "muñca svāmini saṃtāpam /",
  "GK21brkas_pu:5105": "api vidyādhareśvaram /",
  "GK21brkas_pu:5106": "vaśayeyaṃ tava prītyai /",
  "GK21brkas_pu:5107": "kiṃ punaḥ puruṣeśvaram //10.227/",
  "GK21brkas_pu:5108": "kiṃ tu tvāravatā śakyaṃ /",
  "GK21brkas_pu:5109": "na labdhaṃ phalam īpsitam /",
  "GK21brkas_pu:5110": "rājāno 'pi hi sāmādīn /",
  "GK21brkas_pu:5111": "krameṇaiva prayuñjate //10.228/",
  "GK21brkas_pu:5112": "tena dhairyaprakarṣeṇa /",
  "GK21brkas_pu:5113": "manaḥ s.amdhṛtya cañcalam /",
  "GK21brkas_pu:5114": "lokenālakṣitā kāṃścit /",
  "GK21brkas_pu:5115": "sahasva divasān iti //10.229/",
  "GK21brkas_pu:5116": "taṃ ceyaṃ siddham evārtham /",
  "GK21brkas_pu:5117": "arthibhāvād abudhyata /",
  "GK21brkas_pu:5118": "antaś cākathayat toṣaṃ /",
  "GK21brkas_pu:5119": "vikasan mukhapaṅkajā //10.230/",
  "GK21brkas_pu:5120": "divase divase caitāṃ /",
  "GK21brkas_pu:5121": "vacobhir madhurānṛtaiḥ /",
  "GK21brkas_pu:5122": "kāryasaṃsiddhasaṃbaddhair /",
  "GK21brkas_pu:5123": "darśitāśām ayāpayam //10.231/",
  "GK21brkas_pu:5124": "vandhyottarair yadātmānaṃ /",
  "GK21brkas_pu:5125": "vañcyamānām amanyata /",
  "GK21brkas_pu:5126": "moktukāmā tadā prāṇān /",
  "GK21brkas_pu:5127": "punar utprekṣitā mayā //10.232/",
  "GK21brkas_pu:5128": "tataḥ saṃbhrāntayā gatvā /",
  "GK21brkas_pu:5129": "mayāsyā- mātur antikam /",
  "GK21brkas_pu:5130": "saṃpradhārya tayā sārdham /",
  "GK21brkas_pu:5131": "upāyo 'yam anuṣṭhitaḥ //10.233/",
  "GK21brkas_pu:5132": "śarīraṃ rājaputrasya /",
  "GK21brkas_pu:5133": "dvitīyam iva gomukhaḥ /",
  "GK21brkas_pu:5134": "sa kenacid upāyena /",
  "GK21brkas_pu:5135": "veśam āśu praveśyatām //10.234/",
  "GK21brkas_pu:5136": "sa eva sahacāritvād /",
  "GK21brkas_pu:5137": "āneṣyati nṛpātmajam /",
  "GK21brkas_pu:5138": "manaḥśrotraharālāpo /",
  "GK21brkas_pu:5139": "vasantam iva kokilaḥ //10.235/",
  "GK21brkas_pu:5140": "kaliṅgasenayā cāyaṃ /",
  "GK21brkas_pu:5141": "vṛttāntaḥ kathitas tadā /",
  "GK21brkas_pu:5142": "padmāvatyai tayā cāsi /",
  "GK21brkas_pu:5143": "cetasya iti bhāṣitaḥ //10.236/",
  "GK21brkas_pu:5144": "tataḥ sārathikāyastha /",
  "GK21brkas_pu:5145": "hastyārohādibhis tathā /",
  "GK21brkas_pu:5146": "dhūrtair asmatprayuktais tvaṃ /",
  "GK21brkas_pu:5147": "veśam etaṃ praveśitaḥ //10.237/",
  "GK21brkas_pu:5148": "tisṛṇāṃ ca prayuktānām /",
  "GK21brkas_pu:5149": "abhavad bhavataḥ priyā /",
  "GK21brkas_pu:5150": "tantrīṇāṃ varṇatantrīva /",
  "GK21brkas_pu:5151": "madhurā padmadevikā //10.238/",
  "GK21brkas_pu:5152": "sā tu nirvartitasvārthā /",
  "GK21brkas_pu:5153": "suhṛdarthaparāṅmukhī /",
  "GK21brkas_pu:5154": "na nivedayate tubhyaṃ /",
  "GK21brkas_pu:5155": "svārthabhraṃśaviśaṅkayā //10.239/",
  "GK21brkas_pu:5156": "nopāyam aparaṃ dṛṣṭvā /",
  "GK21brkas_pu:5157": "prayuktaṃ bhartṛdārikā /",
  "GK21brkas_pu:5158": "asādhyāyataniśvāsā /",
  "GK21brkas_pu:5159": "nirāśā dṛśyatām iti //10.240/",
  "GK21brkas_pu:5160": "tad idaṃ duḥsahaṃ duḥkhaṃ /",
  "GK21brkas_pu:5161": "yasmād asmākam āgatam /",
  "GK21brkas_pu:5162": "tvadāyattaḥ sa śeṣaś ca /",
  "GK21brkas_pu:5163": "saṃvidhattāṃ bhavān iti //10.241/",
  "GK21brkas_pu:5164": "athāham abruvaṃ kasmān /",
  "GK21brkas_pu:5165": "nakhacchedyam upekṣayā /",
  "GK21brkas_pu:5166": "kuṭhāracchedyatāṃ nītaṃ /",
  "GK21brkas_pu:5167": "bhavatībhir idaṃ tṛṇam //10.242/",
  "GK21brkas_pu:5168": "svayam eva tato gatvā /",
  "GK21brkas_pu:5169": "devī vijñāpitā mayā /",
  "GK21brkas_pu:5170": "mucyatām eṣa saṃtāpaḥ /",
  "GK21brkas_pu:5171": "siddhaṃ viddhi prayojanam //10.243/",
  "GK21brkas_pu:5172": "yuvarājārthinī devī /",
  "GK21brkas_pu:5173": "sa cartaguṇavatsalaḥ /",
  "GK21brkas_pu:5174": "saṃdhātā gomukhaś ceti /",
  "GK21brkas_pu:5175": "dhanyas trikasamāgamaḥ //10.244/",
  "GK21brkas_pu:5176": "nāsty eva ca mamāyāsaḥ /",
  "GK21brkas_pu:5177": "śaratkāntyunmanā yataḥ /",
  "GK21brkas_pu:5178": "rājahaṃso hi nalinīṃ /",
  "GK21brkas_pu:5179": "svayam evopasarpati //10.245/",
  "GK21brkas_pu:5180": "alaṃ cālāpajālena /",
  "GK21brkas_pu:5181": "sarvathāhaṃ nṛpātmajam /",
  "GK21brkas_pu:5182": "svāminyai kārayiṣyāmi /",
  "GK21brkas_pu:5183": "praṇāmam acirād iti //10.246/",
  "GK21brkas_pu:5184": "sābravīn na nasaṃbhāvyam /",
  "GK21brkas_pu:5185": "idaṃ nāgarake tvayi /",
  "GK21brkas_pu:5186": "kiṃ tu prastāvam āsādya /",
  "GK21brkas_pu:5187": "yatethāḥ kāryasiddhaye //10.247/",
  "GK21brkas_pu:5188": "aprastāvaprayuktā- hi /",
  "GK21brkas_pu:5189": "yānti niṣphalatāṃ kriyāḥ /",
  "GK21brkas_pu:5190": "aniṣṭaphalatāṃ vāpi /",
  "GK21brkas_pu:5191": "kopayitvā prabhūn iti //10.248/",
  "GK21brkas_pu:5192": "tatas tasyai namaskṛtya /",
  "GK21brkas_pu:5193": "kumāravaṭakām agām /",
  "GK21brkas_pu:5194": "ucchiṣṭān āgataś cāsmi /",
  "GK21brkas_pu:5195": "gṛhītvā modakādikān //10.249/",
  "GK21brkas_pu:5196": "tāṃ ca vijñāpayāmi sma /",
  "GK21brkas_pu:5197": "rājaputreṇa modakaḥ /",
  "GK21brkas_pu:5198": "svayam ārabhya hastābhyāṃ /",
  "GK21brkas_pu:5199": "yuṣmabhyaṃ prahitā- iti //10.250/",
  "GK21brkas_pu:5200": "sābravīj jālam apy etad /",
  "GK21brkas_pu:5201": "āśvāsayati mādṛśam /",
  "GK21brkas_pu:5202": "āśvāsanti kṣaṇaṃ dṛṣṭvā /",
  "GK21brkas_pu:5203": "mṛgā- hi mṛgatṛṣṇikām //10.251/",
  "GK21brkas_pu:5204": "mālyacandanatāmbūla /",
  "GK21brkas_pu:5205": "vāsobhūṣaṇadhūpanaiḥ /",
  "GK21brkas_pu:5206": "yuṣmābhiḥ preṣitānīti /",
  "GK21brkas_pu:5207": "tām āśvāsitavān aham //10.252/",
  "GK21brkas_pu:5208": "eṣa vijñāpayāmy adya /",
  "GK21brkas_pu:5209": "śvo vijñāpayiteti ca /",
  "GK21brkas_pu:5210": "alabdhāvasaraḥ kālam /",
  "GK21brkas_pu:5211": "etāvantam ayāpayam //10.253/",
  "GK21brkas_pu:5212": "atha mām abravīd devyāḥ /",
  "GK21brkas_pu:5213": "purato mudrikālatā /",
  "GK21brkas_pu:5214": "aho saṃbhāvanā kāryā /",
  "GK21brkas_pu:5215": "mahānāgarako bhavān //10.254/",
  "GK21brkas_pu:5216": "praṇāmaṃ kārayāmīti /",
  "GK21brkas_pu:5217": "visphūrjya bhavatā tathā /",
  "GK21brkas_pu:5218": "kim iyaṃ vañcyate mugdhā /",
  "GK21brkas_pu:5219": "patrapuṣpaphalādibhiḥ //10.255/",
  "GK21brkas_pu:5220": "atha vā tiṣṭha tāvat tvam /",
  "GK21brkas_pu:5221": "aham evānayāmi tam /",
  "GK21brkas_pu:5222": "viraktam api saṃdhātum /",
  "GK21brkas_pu:5223": "alaṃ kauśalam asti naḥ //10.256/",
  "GK21brkas_pu:5224": "evam uttejjitas tasyā- /",
  "GK21brkas_pu:5225": "gurubhir vacanair aham /",
  "GK21brkas_pu:5226": "phalena jñāsyasīty uktvā /",
  "GK21brkas_pu:5227": "prastāvāvahito 'bhavam //10.257/",
  "GK21brkas_pu:5228": "yātrāyāṃ tu pravṛttāyām /",
  "GK21brkas_pu:5229": "abhyāse 'tra yad eva me /",
  "GK21brkas_pu:5230": "tan mayā kāritā- yūyaṃ /",
  "GK21brkas_pu:5231": "kṣiptvā hariśikhādikān //10.258/",
  "GK21brkas_pu:5232": "yat tat pravahaṇaṃ gacchat /",
  "GK21brkas_pu:5233": "pathi yuṣmābhir īkṣitam /",
  "GK21brkas_pu:5234": "tad aryaduhitādhyāsta /",
  "GK21brkas_pu:5235": "vidyudabhram iva dhvanat //10.259/",
  "GK21brkas_pu:5236": "yatra yat tanmukhasyārddhaṃ /",
  "GK21brkas_pu:5237": "lalāṭanihitāṅguli /",
  "GK21brkas_pu:5238": "yuṣmabhyaṃ darśitaṃ vandyaṃ /",
  "GK21brkas_pu:5239": "tat tayā vandamānayā //10.260/",
  "GK21brkas_pu:5240": "yac ca vijñāpitā yūyam /",
  "GK21brkas_pu:5241": "ānataṃ mukuṭaṃ manāk /",
  "GK21brkas_pu:5242": "unnamyatām iti mayā /",
  "GK21brkas_pu:5243": "tatrāpīdaṃ prayojanam //10.261/",
  "GK21brkas_pu:5244": "āsīd āsāṃ praṇāmo 'yam /",
  "GK21brkas_pu:5245": "aryaputreṇa nāgaraḥ /",
  "GK21brkas_pu:5246": "kṛtas toṣayatā kāntām /",
  "GK21brkas_pu:5247": "asmākaṃ svāminīm iti //10.262/",
  "GK21brkas_pu:5248": "seyaṃ kāmayate devaṃ /",
  "GK21brkas_pu:5249": "devī madanamañjukā /",
  "GK21brkas_pu:5250": "prajñāparākramaprāṇaṃ /",
  "GK21brkas_pu:5251": "lakṣmīr iva narādhipam //10.263/",
  "GK21brkas_pu:5252": "ayatnopanatā ceyaṃ /",
  "GK21brkas_pu:5253": "na pratyākhyātum arhati /",
  "GK21brkas_pu:5254": "naveva mālatī mālā /",
  "GK21brkas_pu:5255": "lobhanīyaguṇākṛtiḥ //10.264/",
  "GK21brkas_pu:5256": "daṣṭānaṅgabhujaṃgena /",
  "GK21brkas_pu:5257": "laghu saṃbhāvyatām asau /",
  "GK21brkas_pu:5258": "na hy āśīviṣadagdha /",
  "GK21brkas_pu:5259": "antrāḥ kṣamante divasān iti //10.265/",
  "GK21brkas_pu:5260": "iti gomukhataḥ śrutvā /",
  "GK21brkas_pu:5261": "kathāṃ navadaśapriyām /",
  "GK21brkas_pu:5262": "tatkathāpahṛtavrīḍaḥ /",
  "GK21brkas_pu:5263": "prakāśam aham abravam //10.266/",
  "GK21brkas_pu:5264": "tadaiva hṛdaye 'smākaṃ /",
  "GK21brkas_pu:5265": "rājotsaṅganiṣaṇṇayā /",
  "GK21brkas_pu:5266": "aśīrṇaṃ manmathataroḥ /",
  "GK21brkas_pu:5267": "prakīrṇaṃ bījam etayā //10.267/",
  "GK21brkas_pu:5268": "tadguṇaśravaṇāmbhobhiḥ /",
  "GK21brkas_pu:5269": "sicyamānaṃ tadā tadā /",
  "GK21brkas_pu:5270": "bādhamānaṃ mano jātam /",
  "GK21brkas_pu:5271": "ucchvasatkarkaśāṅkuram //10.268/",
  "GK21brkas_pu:5272": "tad dohadam ivāsādya /",
  "GK21brkas_pu:5273": "priyāṃ pravahaṇe sthitām /",
  "GK21brkas_pu:5274": "kampaniḥśvāsajananān /",
  "GK21brkas_pu:5275": "amuñjat pallavān iva //10.269/",
  "GK21brkas_pu:5276": "samāptāvayavo yāvan /",
  "GK21brkas_pu:5277": "manobhavamahātaruḥ /",
  "GK21brkas_pu:5278": "na samākramya mṛdnāti /",
  "GK21brkas_pu:5279": "tāvad darśaya tām iti //10.270/",
  "GK21brkas_pu:5280": "tenoktaṃ nartanācāryāv /",
  "GK21brkas_pu:5281": "aspardhetāṃ parasparam /",
  "GK21brkas_pu:5282": "tvatpravīṇo 'ham ity uktau /",
  "GK21brkas_pu:5283": "tau ca bhūpatinā kila //10.271/",
  "GK21brkas_pu:5284": "alaṃ vāṃ kalahaṃ kṛtvā /",
  "GK21brkas_pu:5285": "karmaśāstravidau yuvām /",
  "GK21brkas_pu:5286": "yasya yā kuśalā śiṣyā /",
  "GK21brkas_pu:5287": "sa nartayatu tām iti //10.272/",
  "GK21brkas_pu:5288": "śvaḥ suyāmunadantāṃ ca /",
  "GK21brkas_pu:5289": "tasmād aryasutāṃ ca naḥ /",
  "GK21brkas_pu:5290": "nṛtyantīṃ nṛpatir draṣṭā /",
  "GK21brkas_pu:5291": "tatra draṣṭāstha tām iti //10.273/",
  "GK21brkas_pu:5292": "yā svābhāvikarūpakhaṇḍitajagadrūpābhimānā priyā /",
  "GK21brkas_pu:5293": "śṛṅgārādirasaprayogasubhagā jāyeta sā kīdṛśī /",
  "GK21brkas_pu:5294": "ity adhyāsitacetasā katham api prakrāntayā cintayā /",
  "GK21brkas_pu:5295": "paryaṅkāṅkavivartinārtatanunā nītā triyāmā mayā //10.274/",
  "GK21brkas_pu:5296": "atha nāgarakākāras /",
  "GK21brkas_pu:5297": "tadākārasuhṛdvṛtaḥ /",
  "GK21brkas_pu:5298": "saṃprasthāpya manaḥ pūrvaṃ /",
  "GK21brkas_pu:5299": "nṛpāsthānam agām aham //11.1/",
  "GK21brkas_pu:5300": "tatra puṣpakasaṃsthāna /",
  "GK21brkas_pu:5301": "mañcasthānaṃ mahīpatim /",
  "GK21brkas_pu:5302": "praṇamya tadanujñātaṃ /",
  "GK21brkas_pu:5303": "mañcāntaram aseviṣi //11.2/",
  "GK21brkas_pu:5304": "raṅgāṅgaṇam athālokya /",
  "GK21brkas_pu:5305": "kuśalaprekṣakākulam /",
  "GK21brkas_pu:5306": "nṛtyācāryau namaskṛtya /",
  "GK21brkas_pu:5307": "mahīpālam avocatām //11.3/",
  "GK21brkas_pu:5308": "rājann upāntanepathye /",
  "GK21brkas_pu:5309": "bhṛtye vaḥ samupāgate /",
  "GK21brkas_pu:5310": "draṣṭum icchatha yāṃ pūrvam /",
  "GK21brkas_pu:5311": "ājñāpayata tām iti //11.4/",
  "GK21brkas_pu:5312": "so 'bravīn nṛtyagītādi /",
  "GK21brkas_pu:5313": "kalāśāstraviśāradaḥ /",
  "GK21brkas_pu:5314": "gomukhaḥ sa ca yām āha /",
  "GK21brkas_pu:5315": "sā pūrvaṃ nṛtyatām iti //11.5/",
  "GK21brkas_pu:5316": "tābhyām āgatya pṛṣṭaś ca /",
  "GK21brkas_pu:5317": "kā pūrvaṃ nṛtyatām iti /",
  "GK21brkas_pu:5318": "sa suyāmunadanteti /",
  "GK21brkas_pu:5319": "tadupādhyāyam ādiśat //11.6/",
  "GK21brkas_pu:5320": "tatas tasyāṃ pranṛttāyāṃ /",
  "GK21brkas_pu:5321": "pranṛttā- nṛtyavedinaḥ /",
  "GK21brkas_pu:5322": "raṅgaśeṣas tu niśceṣṭaḥ /",
  "GK21brkas_pu:5323": "suṣuptāvasthāṃ gataḥ //11.7/",
  "GK21brkas_pu:5324": "pratyāhṛtya tataś ceto /",
  "GK21brkas_pu:5325": "hriyamāṇaṃ balāt tayā /",
  "GK21brkas_pu:5326": "manonetrāṅgasaṃcārair /",
  "GK21brkas_pu:5327": "anāhāryair acintayam //11.8/",
  "GK21brkas_pu:5328": "nānugantum alaṃ rambhā /",
  "GK21brkas_pu:5329": "nṛttam asyāḥ samenakā /",
  "GK21brkas_pu:5330": "kuta eva parājetum /",
  "GK21brkas_pu:5331": "abalā bālikā priyā //11.9/",
  "GK21brkas_pu:5332": "rājahaṃsaḥ pipāsāndhaḥ /",
  "GK21brkas_pu:5333": "prāptaḥ paṅkajinīṃ yathā /",
  "GK21brkas_pu:5334": "paṅkāvilajalāṃ paśyet /",
  "GK21brkas_pu:5335": "tathādhyāsam ahaṃ priyām //11.10/",
  "GK21brkas_pu:5336": "avocaṃ gomukhaṃ cedaṃ /",
  "GK21brkas_pu:5337": "jīyamānāṃ priyām aham /",
  "GK21brkas_pu:5338": "aśaktaḥ prekṣituṃ tena /",
  "GK21brkas_pu:5339": "raṅgān nirgamyatām iti //11.11/",
  "GK21brkas_pu:5340": "tenoktam icchayā gantum /",
  "GK21brkas_pu:5341": "āgantuṃ vā na labhyate /",
  "GK21brkas_pu:5342": "vatsarājakulāt tena /",
  "GK21brkas_pu:5343": "muhūrtaṃ sthīyatām iti //11.12/",
  "GK21brkas_pu:5344": "viratāyāṃ tatas tasyāṃ /",
  "GK21brkas_pu:5345": "purāṇārkarucāv iva /",
  "GK21brkas_pu:5346": "jīvalokam iva jyotsnā /",
  "GK21brkas_pu:5347": "priyā raṅgam arañjayat //11.13/",
  "GK21brkas_pu:5348": "apṛcchaṃ gomukhaṃ cāsāṃ /",
  "GK21brkas_pu:5349": "katamā padmadevikā /",
  "GK21brkas_pu:5350": "mudrikālatikā ceti /",
  "GK21brkas_pu:5351": "sa vihasyedam abravīt //11.14/",
  "GK21brkas_pu:5352": "kīrtikāntyor iyaṃ madhye /",
  "GK21brkas_pu:5353": "yā lakṣmīr iva rājate /",
  "GK21brkas_pu:5354": "eṣā naḥ svāminī devī /",
  "GK21brkas_pu:5355": "vāmato mudrikālatā //11.15/",
  "GK21brkas_pu:5356": "na ceyaṃ śakyate jetum /",
  "GK21brkas_pu:5357": "alaṃ vaḥ śaṅkayā yataḥ /",
  "GK21brkas_pu:5358": "dṛṣṭā kena śarajjyotsnā /",
  "GK21brkas_pu:5359": "khadyotaprabhayā jitā //11.16/",
  "GK21brkas_pu:5360": "mayā vijayamāneyam /",
  "GK21brkas_pu:5361": "anekaṃ nartakīśatam /",
  "GK21brkas_pu:5362": "dṛṣṭā saṃbhāvayāmy asyās /",
  "GK21brkas_pu:5363": "tena nṛttaguṇān iti //11.17/",
  "GK21brkas_pu:5364": "gomukhābhimukho yāvat /",
  "GK21brkas_pu:5365": "sāvadhānaṃ śṛṇomy aham /",
  "GK21brkas_pu:5366": "tāvaj jaya jayety uccair /",
  "GK21brkas_pu:5367": "vimuktaḥ prekṣakair dhvaniḥ //11.18/",
  "GK21brkas_pu:5368": "raṅgād dṛṣṭā ca niryāntī /",
  "GK21brkas_pu:5369": "bādhyamāneva sā mayā /",
  "GK21brkas_pu:5370": "dainyavepathuvaivarṇya /",
  "GK21brkas_pu:5371": "viṣādaiḥ sahajair iva //11.19/",
  "GK21brkas_pu:5372": "tato visarjitāsthānaṃ /",
  "GK21brkas_pu:5373": "namaskṛtya mahīpatim /",
  "GK21brkas_pu:5374": "svam āvāsaṃ vrajāmi sma /",
  "GK21brkas_pu:5375": "kāntācintāpuraḥsaraḥ //11.20/",
  "GK21brkas_pu:5376": "gomukhaṃ cābravaṃ kasmān /",
  "GK21brkas_pu:5377": "mām idānīm upekṣase /",
  "GK21brkas_pu:5378": "na hy ādeśam upekṣante /",
  "GK21brkas_pu:5379": "tvādṛśā- mādṛśām iti //11.21/",
  "GK21brkas_pu:5380": "tenoktam aparaḥ kaścit /",
  "GK21brkas_pu:5381": "pratyayārthaṃ visarjyatām /",
  "GK21brkas_pu:5382": "śraddhāsyati na me vākyaṃ /",
  "GK21brkas_pu:5383": "vipralabdhā hi sā mayā //11.22/",
  "GK21brkas_pu:5384": "eṣām anyatamaṃ yāhi /",
  "GK21brkas_pu:5385": "gṛhītveti mayodite /",
  "GK21brkas_pu:5386": "marubhūtika evātra /",
  "GK21brkas_pu:5387": "yogya ity ayam uktavān //11.23/",
  "GK21brkas_pu:5388": "ayaṃ hariśikhas tāvan /",
  "GK21brkas_pu:5389": "nītyā vakragatiḥ kṛtaḥ /",
  "GK21brkas_pu:5390": "apāyaśatam ālokya /",
  "GK21brkas_pu:5391": "kadācij jālam ālikhet //11.24/",
  "GK21brkas_pu:5392": "kathaṃ kaṣṭatame bālo /",
  "GK21brkas_pu:5393": "vyasanānāṃ catuṣṭaye /",
  "GK21brkas_pu:5394": "yatpradhānastriyas tatra /",
  "GK21brkas_pu:5395": "rājaputraḥ pravartyate //11.25/",
  "GK21brkas_pu:5396": "evam aṅgulibhaṅgena /",
  "GK21brkas_pu:5397": "vicāryālīkapaṇḍitaḥ /",
  "GK21brkas_pu:5398": "vihanyād api naḥ kāryaṃ /",
  "GK21brkas_pu:5399": "tasmād eṣa na yujyate //11.26/",
  "GK21brkas_pu:5400": "tapantako 'pi bālatvān /",
  "GK21brkas_pu:5401": "mūḍhaḥ śūnyamukho yataḥ /",
  "GK21brkas_pu:5402": "tasmād evaṃvidhe kārye /",
  "GK21brkas_pu:5403": "niyogaṃ nāyam arhati //11.27/",
  "GK21brkas_pu:5404": "vikramaikarasatvāc ca /",
  "GK21brkas_pu:5405": "samartho marubhūtikaḥ /",
  "GK21brkas_pu:5406": "abhyastasāhasas tasmād /",
  "GK21brkas_pu:5407": "eṣa prasthāpyatām iti //11.28/",
  "GK21brkas_pu:5408": "tatas tau sahitau yātau /",
  "GK21brkas_pu:5409": "cirāt tu marubhūtikam /",
  "GK21brkas_pu:5410": "prāptaṃ hariśikho 'pṛcchat /",
  "GK21brkas_pu:5411": "kiṃ vṛttaṃ bhavator iti //11.29/",
  "GK21brkas_pu:5412": "tenoktam āvayos tāvad /",
  "GK21brkas_pu:5413": "veśamadhena gacchatoḥ /",
  "GK21brkas_pu:5414": "āyāty abhimukhī yaiva /",
  "GK21brkas_pu:5415": "saiva yāti parāṅmukhī //11.30/",
  "GK21brkas_pu:5416": "bhañjantī cāṅgulīḥ krodhād /",
  "GK21brkas_pu:5417": "vadaty āraktalocanā /",
  "GK21brkas_pu:5418": "na spraṣṭavyo na saṃbhāṣyo /",
  "GK21brkas_pu:5419": "gomukhaḥ pāpavān iti //11.31/",
  "GK21brkas_pu:5420": "kruddhadauvārikākrānta /",
  "GK21brkas_pu:5421": "hāṭakastambhatoraṇaiḥ /",
  "GK21brkas_pu:5422": "kakṣyādvāraiḥ praviṣṭau svaḥ /",
  "GK21brkas_pu:5423": "sthānam aryasutāsthitam //11.32/",
  "GK21brkas_pu:5424": "tatraikā dārikāvocad /",
  "GK21brkas_pu:5425": "dārikāḥ paśyatādbhutam /",
  "GK21brkas_pu:5426": "dhūrtenānena cāturyād /",
  "GK21brkas_pu:5427": "gomayaṃ pāyasīkṛtam //11.33/",
  "GK21brkas_pu:5428": "aparādho 'yam etāvat /",
  "GK21brkas_pu:5429": "sarpaḥ prāṇaharaḥ kṛtaḥ /",
  "GK21brkas_pu:5430": "tam eva paśyatānena /",
  "GK21brkas_pu:5431": "vācālena guṇīkṛtam //11.34/",
  "GK21brkas_pu:5432": "vandamāno yadā kopāt /",
  "GK21brkas_pu:5433": "svāminyā nābhinanditaḥ /",
  "GK21brkas_pu:5434": "saṃbhrāntaś ca vilakṣaś ca /",
  "GK21brkas_pu:5435": "tadā tām āha gomukhaḥ //11.35/",
  "GK21brkas_pu:5436": "manye niṣkāraṇaṃ kopaṃ /",
  "GK21brkas_pu:5437": "devyāḥ ko nāma mādṛśaḥ /",
  "GK21brkas_pu:5438": "sevakaḥ paricittajñaḥ /",
  "GK21brkas_pu:5439": "svāminaṃ kopayed iti //11.36/",
  "GK21brkas_pu:5440": "tathānyatamayā kopāt /",
  "GK21brkas_pu:5441": "tālavṛntabhṛtoditam /",
  "GK21brkas_pu:5442": "kathaṃ niṣkāraṇo nāma /",
  "GK21brkas_pu:5443": "kim idaṃ laghu kāraṇam //11.37/",
  "GK21brkas_pu:5444": "utkaṇṭhādarśam icchantī /",
  "GK21brkas_pu:5445": "kasyāpi cirakāṅkṣitam /",
  "GK21brkas_pu:5446": "tvayā nartayatā kāntā /",
  "GK21brkas_pu:5447": "kim iyaṃ sukham āsitā //11.38/",
  "GK21brkas_pu:5448": "atha vā tad gataṃ nāma /",
  "GK21brkas_pu:5449": "svāmī kiṃ karaṇaṃ tvayā /",
  "GK21brkas_pu:5450": "paśyann abhimukhaṃ prītyā /",
  "GK21brkas_pu:5451": "sa tathā vimukhīkṛtaḥ //11.39/",
  "GK21brkas_pu:5452": "bhavān paśyatu vā mā vā /",
  "GK21brkas_pu:5453": "tvadvidheyo yuvā janaḥ /",
  "GK21brkas_pu:5454": "tvam icchasi jayaṃ yasyāḥ /",
  "GK21brkas_pu:5455": "kim asau na parājitā //11.40/",
  "GK21brkas_pu:5456": "tato bhiyāvanamitaṃ /",
  "GK21brkas_pu:5457": "mukham unnamya gomukhaḥ /",
  "GK21brkas_pu:5458": "uktavān paśyatānarthaṃ /",
  "GK21brkas_pu:5459": "doṣo bhūto guṇo 'pi naḥ //11.41/",
  "GK21brkas_pu:5460": "yadi prāk svāminī nṛtyet /",
  "GK21brkas_pu:5461": "tayā rājā sutoṣitaḥ /",
  "GK21brkas_pu:5462": "kadācid itarāṃ naiva /",
  "GK21brkas_pu:5463": "paśyed vṛttakutūhalaḥ //11.42/",
  "GK21brkas_pu:5464": "tadā ca guṇavidveṣī /",
  "GK21brkas_pu:5465": "jano vaktā bhaved yathā /",
  "GK21brkas_pu:5466": "pakṣapātān narendreṇa /",
  "GK21brkas_pu:5467": "dṛṣṭā madanamañjukā //11.43/",
  "GK21brkas_pu:5468": "itarā yadi nṛtyantī /",
  "GK21brkas_pu:5469": "tena dṛṣṭā bhavet tadā /",
  "GK21brkas_pu:5470": "norvaśīm api paśyet saḥ /",
  "GK21brkas_pu:5471": "kuto madanamañjukām //11.44/",
  "GK21brkas_pu:5472": "prītyā yaś conmukhaḥ paśyan /",
  "GK21brkas_pu:5473": "kṛtaḥ svāmī parāṅmukhaḥ /",
  "GK21brkas_pu:5474": "mayopāyaḥ prayukto 'sau /",
  "GK21brkas_pu:5475": "katham ity avadhīyatām //11.45/",
  "GK21brkas_pu:5476": "na suyāmunadantāyāḥ /",
  "GK21brkas_pu:5477": "śakyaḥ kartuṃ parābhavaḥ /",
  "GK21brkas_pu:5478": "kṛtānukaraṇaiḥ sākṣād /",
  "GK21brkas_pu:5479": "bharatenāpi nṛtyatā //11.46/",
  "GK21brkas_pu:5480": "aryaputre tu vimukhe /",
  "GK21brkas_pu:5481": "yuṣmābhiḥ sā parājitā /",
  "GK21brkas_pu:5482": "sahajair iva vaivarṇya /",
  "GK21brkas_pu:5483": "vivādasvedavepanaiḥ //11.47/",
  "GK21brkas_pu:5484": "tena bravīmi sevāpi /",
  "GK21brkas_pu:5485": "yāti yady aparādhatām /",
  "GK21brkas_pu:5486": "bhaktyārādhitabhartāraḥ /",
  "GK21brkas_pu:5487": "sevakā- hanta duḥsthitāḥ //11.48/",
  "GK21brkas_pu:5488": "athavā sāparādho 'pi /",
  "GK21brkas_pu:5489": "dūtaḥ saṃmānam arhati /",
  "GK21brkas_pu:5490": "saṃdeśaśravaṇāt tena /",
  "GK21brkas_pu:5491": "saṃmānayata mām iti //11.49/",
  "GK21brkas_pu:5492": "atha sātra parāvṛtya /",
  "GK21brkas_pu:5493": "prasādaviśadānanā /",
  "GK21brkas_pu:5494": "īṣadvihasitajyotsnā /",
  "GK21brkas_pu:5495": "salilasnapitādharā //11.50/",
  "GK21brkas_pu:5496": "ayi candramukhaṃ mā sma /",
  "GK21brkas_pu:5497": "gomukhaṃ puruṣaṃ vada /",
  "GK21brkas_pu:5498": "na hi vatseśvarāsannāḥ /",
  "GK21brkas_pu:5499": "śrūyante strīsuhṛddruhaḥ //11.51/",
  "GK21brkas_pu:5500": "anālāpena yac cāsi /",
  "GK21brkas_pu:5501": "kṣaṇam āyāsito mayā /",
  "GK21brkas_pu:5502": "tat kṣamasva na hi svāsthā- /",
  "GK21brkas_pu:5503": "bādhante tvādṛśām iti //11.52/",
  "GK21brkas_pu:5504": "tataḥ sā gomukhenoktā /",
  "GK21brkas_pu:5505": "draṣṭum icchati vaḥ priyaḥ /",
  "GK21brkas_pu:5506": "saṃdehaś ced iyaṃ mudrā /",
  "GK21brkas_pu:5507": "tadīyā dṛśyatām iti //11.53/",
  "GK21brkas_pu:5508": "tayoktaṃ kumbhakārāṇāṃ /",
  "GK21brkas_pu:5509": "koṭir vasati vaḥ pure /",
  "GK21brkas_pu:5510": "koṭiḥ kim iti nānītā- /",
  "GK21brkas_pu:5511": "na hi te kṣīṇamṛttikāḥ //11.54/",
  "GK21brkas_pu:5512": "tenoktaṃ kena vānītā /",
  "GK21brkas_pu:5513": "mudrā vā mṛttikāmayī /",
  "GK21brkas_pu:5514": "na hy ārabhyamahākāryāḥ /",
  "GK21brkas_pu:5515": "pramādyanti sacetasaḥ //11.55/",
  "GK21brkas_pu:5516": "yaugandharāyaṇasutaḥ /",
  "GK21brkas_pu:5517": "priyaṃ mitraṃ priyasya vaḥ /",
  "GK21brkas_pu:5518": "svāminā preṣitaḥ prītyā /",
  "GK21brkas_pu:5519": "dṛśyatāṃ marubhūtikaḥ //11.56/",
  "GK21brkas_pu:5520": "atha devī namaskṛtya /",
  "GK21brkas_pu:5521": "prītā vijñāpitā mayā /",
  "GK21brkas_pu:5522": "yat saṃdiśati naḥ svāmī /",
  "GK21brkas_pu:5523": "yuṣmabhyaṃ tan niśāmyatām //11.57/",
  "GK21brkas_pu:5524": "preritaḥ tvām ahaṃ draṣṭuṃ /",
  "GK21brkas_pu:5525": "yena lakṣmīm ivālasaḥ /",
  "GK21brkas_pu:5526": "krīḍatāsmadvidhair eṣa /",
  "GK21brkas_pu:5527": "vilakṣaḥ kriyatām iti //11.58/",
  "GK21brkas_pu:5528": "prasthitāyāṃ tato devyām /",
  "GK21brkas_pu:5529": "āha māṃ padmadevikā /",
  "GK21brkas_pu:5530": "iyaṃ prasādhyate yāvat /",
  "GK21brkas_pu:5531": "tāvad āstāṃ bhavān iti //11.59/",
  "GK21brkas_pu:5532": "devyā saha praviśyāntar /",
  "GK21brkas_pu:5533": "muhūrtād iva sā tataḥ /",
  "GK21brkas_pu:5534": "āha prakṛṣṭapramudā /",
  "GK21brkas_pu:5535": "praphullanayanotpalā //11.60/",
  "GK21brkas_pu:5536": "mayā kaliṅgasenāyai /",
  "GK21brkas_pu:5537": "tayā gatvā rumaṇvate /",
  "GK21brkas_pu:5538": "tenāpi bhūmipataye /",
  "GK21brkas_pu:5539": "vṛttānto 'yaṃ niveditaḥ //11.61/",
  "GK21brkas_pu:5540": "tenoktaṃ kim ihākhyeyaṃ /",
  "GK21brkas_pu:5541": "taruṇo nanu dārakaḥ /",
  "GK21brkas_pu:5542": "jīvalokasukhāny eṣa /",
  "GK21brkas_pu:5543": "tasmād anubhavatv iti //11.62/",
  "GK21brkas_pu:5544": "seyaṃ rājñābhyanujñātā /",
  "GK21brkas_pu:5545": "guruṇā manmathena ca /",
  "GK21brkas_pu:5546": "iyam āyāti te paścād /",
  "GK21brkas_pu:5547": "yātu tāvad bhavān iti //11.63/",
  "GK21brkas_pu:5548": "atha praviśya saṃbhrāntā /",
  "GK21brkas_pu:5549": "pratīhārī nyavedayat /",
  "GK21brkas_pu:5550": "sayāno gomukhaḥ prāha /",
  "GK21brkas_pu:5551": "laghu śrāvaya mām iti //11.64/",
  "GK21brkas_pu:5552": "mayoktaṃ gomukhas tāvad /",
  "GK21brkas_pu:5553": "ekākī praviśatv iti /",
  "GK21brkas_pu:5554": "sa praviśyoktavān dvāre /",
  "GK21brkas_pu:5555": "devī kiṃ vidhṛteti mām //11.65/",
  "GK21brkas_pu:5556": "ajñātapramadāsaṅgam /",
  "GK21brkas_pu:5557": "ākulībhūtamānasam /",
  "GK21brkas_pu:5558": "kuru nāgarakaṃ tāvat /",
  "GK21brkas_pu:5559": "tvaṃ mām ity aham uktavān //11.66/",
  "GK21brkas_pu:5560": "tenoktaṃ yuddhavelāyāṃ /",
  "GK21brkas_pu:5561": "damyante turagā- iti /",
  "GK21brkas_pu:5562": "yad etad ghuṣyate loke /",
  "GK21brkas_pu:5563": "tad etat tathyatāṃ gatam //11.67/",
  "GK21brkas_pu:5564": "na nāgarakatāṃ prāptum /",
  "GK21brkas_pu:5565": "upadeśena śakyate /",
  "GK21brkas_pu:5566": "iyaṃ hi mokṣavidyeva /",
  "GK21brkas_pu:5567": "prayogāvṛttisādhanā //11.68/",
  "GK21brkas_pu:5568": "saṃkṣepatas tu vakṣyāmi /",
  "GK21brkas_pu:5569": "yad yad devī kariṣyati /",
  "GK21brkas_pu:5570": "tat tad evānukuryās tvaṃ /",
  "GK21brkas_pu:5571": "dakṣo hi labhate śriyam //11.69/",
  "GK21brkas_pu:5572": "anuśiṣya sa mām evaṃ /",
  "GK21brkas_pu:5573": "niryāyānīya ca priyām /",
  "GK21brkas_pu:5574": "sukhaṃ supyāstam ity uktvā /",
  "GK21brkas_pu:5575": "yathāsvaṃ sasuhṛdgataḥ //11.70/",
  "GK21brkas_pu:5576": "tataḥ praviśya dayitā /",
  "GK21brkas_pu:5577": "mām ardhākṣṇā niraikṣata /",
  "GK21brkas_pu:5578": "kṛtaṃ tathaiva ca mayā /",
  "GK21brkas_pu:5579": "vanditena ca vanditā //11.71/",
  "GK21brkas_pu:5580": "sarvathā yad yad evāham /",
  "GK21brkas_pu:5581": "anayā kāritas tadā /",
  "GK21brkas_pu:5582": "tad evānukaromi sma /",
  "GK21brkas_pu:5583": "nartanācāryaśiṣyavat //11.72/",
  "GK21brkas_pu:5584": "atha buddhvānukūlaṃ mām /",
  "GK21brkas_pu:5585": "iyam anvarthavedinam /",
  "GK21brkas_pu:5586": "smitvā sotkamparomāñcaṃ /",
  "GK21brkas_pu:5587": "gāḍham aṅgam apīḍayat //11.73/",
  "GK21brkas_pu:5588": "tato 'ham anapekṣyaiva /",
  "GK21brkas_pu:5589": "tatkṛtānukṛtakramam /",
  "GK21brkas_pu:5590": "aśarīrasya kasyāpi /",
  "GK21brkas_pu:5591": "gato bhūtasya vaśyatām //11.74/",
  "GK21brkas_pu:5592": "strīpuṃsatām āgatayor /",
  "GK21brkas_pu:5593": "anabhipretanidrayoḥ /",
  "GK21brkas_pu:5594": "pradoṣa eva kṣaṇadā /",
  "GK21brkas_pu:5595": "kṣīṇā kṣaṇavad āvayoḥ //11.75/",
  "GK21brkas_pu:5596": "prātaḥ pravahaṇenaiva /",
  "GK21brkas_pu:5597": "priyām ādāya gomukhaḥ /",
  "GK21brkas_pu:5598": "mātur evānayad gehaṃ /",
  "GK21brkas_pu:5599": "manmānasapuraḥsarām //11.76/",
  "GK21brkas_pu:5600": "vardhamānarater evam /",
  "GK21brkas_pu:5601": "atiyāteṣu keṣucit /",
  "GK21brkas_pu:5602": "dineṣu mama saṃprāptaḥ /",
  "GK21brkas_pu:5603": "senānīr idam abravīt //11.77/",
  "GK21brkas_pu:5604": "adyāṣṭāsu prayāteṣu /",
  "GK21brkas_pu:5605": "muhūrteṣu pravakṣyati /",
  "GK21brkas_pu:5606": "mauhūrtānumato rājā /",
  "GK21brkas_pu:5607": "rātreḥ śāntipuraḥsaram //11.78/",
  "GK21brkas_pu:5608": "tārayiṣyāmi yamunām /",
  "GK21brkas_pu:5609": "ahaṃ yātrāgataṃ janam /",
  "GK21brkas_pu:5610": "yuṣmābhir api kartavyaṃ /",
  "GK21brkas_pu:5611": "yat tad ājñāpyatām iti //11.79/",
  "GK21brkas_pu:5612": "mayoktaṃ gomukho gatvā /",
  "GK21brkas_pu:5613": "yuṣmān vijñāpayiṣyati /",
  "GK21brkas_pu:5614": "iti tasmin nate mahyaṃ /",
  "GK21brkas_pu:5615": "gomukhena niveditam //11.80/",
  "GK21brkas_pu:5616": "adha sakāmukagaṇaḥ /",
  "GK21brkas_pu:5617": "śvo gantā gaṇikāgaṇaḥ /",
  "GK21brkas_pu:5618": "tenaiva sahitā- yūyaṃ /",
  "GK21brkas_pu:5619": "gantāraḥ śanakair iti //11.81/",
  "GK21brkas_pu:5620": "gomukhena tu vṛttānte /",
  "GK21brkas_pu:5621": "kathite 'smin rumaṇvate /",
  "GK21brkas_pu:5622": "pratiṣṭhe sasuhṛt prātaḥ /",
  "GK21brkas_pu:5623": "pṛṣṭhato janasaṃhateḥ //11.82/",
  "GK21brkas_pu:5624": "tac ca krīḍāgṛhaṃ prāpya /",
  "GK21brkas_pu:5625": "kalpitaṃ yamunātaṭe /",
  "GK21brkas_pu:5626": "divasaṃ gamayāmi sma /",
  "GK21brkas_pu:5627": "taṃ triyāmāmukhotsukaḥ //11.83/",
  "GK21brkas_pu:5628": "gomukhānītayā sārdham /",
  "GK21brkas_pu:5629": "āsitvā kāntayā saha /",
  "GK21brkas_pu:5630": "niśāyāṃ yātakalpāyām /",
  "GK21brkas_pu:5631": "apaśyaṃ rudatīm imām //11.84/",
  "GK21brkas_pu:5632": "kim etad iti pṛṣṭā ca /",
  "GK21brkas_pu:5633": "mayā saṃbhrāntacetasā /",
  "GK21brkas_pu:5634": "yadā noktavatī kiṃcit /",
  "GK21brkas_pu:5635": "tadānyā dārikābravīt //11.85/",
  "GK21brkas_pu:5636": "apaiti guṇavatsaṅgād /",
  "GK21brkas_pu:5637": "doṣo doṣavatām kila /",
  "GK21brkas_pu:5638": "gaṇikāśabdadoṣas tu /",
  "GK21brkas_pu:5639": "nainām adyāpi muñcati //11.86/",
  "GK21brkas_pu:5640": "kāśirājasya yā kanyā /",
  "GK21brkas_pu:5641": "vṛtā tubhyaṃ purodhasā /",
  "GK21brkas_pu:5642": "tasyāś cāmaradhāriṇyā /",
  "GK21brkas_pu:5643": "bhavitavyaṃ kilānayā //11.87/",
  "GK21brkas_pu:5644": "seyam utprekṣya tad duḥkhaṃ /",
  "GK21brkas_pu:5645": "dāruṇaṃ maraṇād api /",
  "GK21brkas_pu:5646": "viṣapānakṛtotsāhā /",
  "GK21brkas_pu:5647": "hātum icchaty asūn iti //11.88/",
  "GK21brkas_pu:5648": "mayoktam aham apy aṅgaṃ /",
  "GK21brkas_pu:5649": "tvadviyogarujāturam /",
  "GK21brkas_pu:5650": "nityotkṣapitam akṣībaṃ /",
  "GK21brkas_pu:5651": "tyaktvā sthāsyāmy avedanaḥ //11.89/",
  "GK21brkas_pu:5652": "ity asminn eva samaye /",
  "GK21brkas_pu:5653": "prāptā- hariśikhādayaḥ /",
  "GK21brkas_pu:5654": "vṛttāntam evam ākarṇya /",
  "GK21brkas_pu:5655": "bhīṣaṇaṃ sabhiyo 'bhavan //11.90/",
  "GK21brkas_pu:5656": "tataḥ saṃbhāṣya suhṛdāv /",
  "GK21brkas_pu:5657": "avocan marubhūtikaḥ /",
  "GK21brkas_pu:5658": "vayam eva v.isaṃ pūrvaṃ /",
  "GK21brkas_pu:5659": "pibāmaḥ kalpyatām iti //11.91/",
  "GK21brkas_pu:5660": "tato hariśikhenoktaṃ /",
  "GK21brkas_pu:5661": "kvāsau saṃprati gomukhaḥ /",
  "GK21brkas_pu:5662": "yo hi mūlam anarthasya /",
  "GK21brkas_pu:5663": "sa tāvat pāyyatām iti //11.92/",
  "GK21brkas_pu:5664": "tena gomukham āhvātuṃ /",
  "GK21brkas_pu:5665": "prahitāgatya dārikā /",
  "GK21brkas_pu:5666": "abravīd gomukho vakti /",
  "GK21brkas_pu:5667": "kiṃ mayātaḥ prayojanam //11.93/",
  "GK21brkas_pu:5668": "dīrghajīvitanāmānam /",
  "GK21brkas_pu:5669": "adhyāyaṃ ciravismṛtam /",
  "GK21brkas_pu:5670": "aham adhyetum ārabhdo /",
  "GK21brkas_pu:5671": "vaidyād prāṇapradād iti //11.94/",
  "GK21brkas_pu:5672": "tato hariśikhenoktaḥ /",
  "GK21brkas_pu:5673": "kruddhena marubhūtikaḥ /",
  "GK21brkas_pu:5674": "preryamāṇaṃ galāṣṭrābhiḥ /",
  "GK21brkas_pu:5675": "śīghram ānaya taṃ śaṭham //11.95/",
  "GK21brkas_pu:5676": "[The arrival of Gomukha and the beginning of Hariśikhaś speech is missing] //11.96/",
  "GK21brkas_pu:5677": "yas tvayā ghaṭito 'narthaḥ /",
  "GK21brkas_pu:5678": "svāmino jīvitaḥ sukham /",
  "GK21brkas_pu:5679": "svāminyā saha saṃyogaḥ /",
  "GK21brkas_pu:5680": "so 'yam evaṃ vijṛmbhate //11.97/",
  "GK21brkas_pu:5681": "so 'bravīt so 'yam āyāto /",
  "GK21brkas_pu:5682": "vādaḥ saṃprati satyatām /",
  "GK21brkas_pu:5683": "jvariṣyāmīti saṃcintya /",
  "GK21brkas_pu:5684": "maṇḍaṃ pibati muṇḍitaḥ //11.98/",
  "GK21brkas_pu:5685": "sa kālas tāvad āyātu /",
  "GK21brkas_pu:5686": "svāminī yad viśaṅkitā /",
  "GK21brkas_pu:5687": "tatraiva vidyāma nyañco /",
  "GK21brkas_pu:5688": "pāsyāmas tyajyatāṃ tvarā //11.99/",
  "GK21brkas_pu:5689": "atha vālaṃ pralāpena /",
  "GK21brkas_pu:5690": "mahīpālaṃ tapantakaḥ /",
  "GK21brkas_pu:5691": "vijñāpayatu tenāsya /",
  "GK21brkas_pu:5692": "dattaḥ pūrvam ayaṃ varaḥ //11.100/",
  "GK21brkas_pu:5693": "aprasaṅge 'pi bhavatā /",
  "GK21brkas_pu:5694": "kāryā vijñāpinā mayi /",
  "GK21brkas_pu:5695": "siddhiṃ yāsyati cāvaśyaṃ /",
  "GK21brkas_pu:5696": "mā sma śaṅkāṃ karod iti //11.101/",
  "GK21brkas_pu:5697": "itīmām anukūlābhir /",
  "GK21brkas_pu:5698": "vāgbhir āśyāsya gomukhaḥ /",
  "GK21brkas_pu:5699": "mātur evānayan mūlaṃ /",
  "GK21brkas_pu:5700": "prāviśāma tataḥ purīm //11.102/",
  "GK21brkas_pu:5701": "kumāravaṭakāsthena /",
  "GK21brkas_pu:5702": "mayānūktas tapantakaḥ /",
  "GK21brkas_pu:5703": "gomukhena yad ākhyātaṃ /",
  "GK21brkas_pu:5704": "tat kāryaṃ sādhyatām iti //11.103/",
  "GK21brkas_pu:5705": "tapantakas tu sāsphoṭam /",
  "GK21brkas_pu:5706": "idaṃ siddhim iti bruvan /",
  "GK21brkas_pu:5707": "gatvā rājakulaṃ tasmād /",
  "GK21brkas_pu:5708": "āgatyedam abhāṣata //11.104/",
  "GK21brkas_pu:5709": "rājapādair ahaṃ pṛṣṭas /",
  "GK21brkas_pu:5710": "tāta kiṃ kriyatām iti /",
  "GK21brkas_pu:5711": "śālīnena mayāpy uktaṃ /",
  "GK21brkas_pu:5712": "modako dīyatām iti //11.105/",
  "GK21brkas_pu:5713": "evaṃ mālāphalādīni /",
  "GK21brkas_pu:5714": "niḥsārāṇi tapantakaḥ /",
  "GK21brkas_pu:5715": "yācate sma prahīṇatvād /",
  "GK21brkas_pu:5716": "gatvā gatvā mahīpatim //11.106/",
  "GK21brkas_pu:5717": "iti saśarīrayā kṣaṇam iva kṣaṇadāḥ kṣapayan /",
  "GK21brkas_pu:5718": "saha viśarīrayā dayitayā virasān divasān /",
  "GK21brkas_pu:5719": "dinarajanīvihāraviparītam aham caritai /",
  "GK21brkas_pu:5720": "rathacaraṇāhvayasya caritāni viḍambitavān //11.107/",
  "GK21brkas_pu:5721": "atha māṃ kṛtakartavyaṃ /",
  "GK21brkas_pu:5722": "sukhāsīnam aharmukhe /",
  "GK21brkas_pu:5723": "vādī jita ivācchāyas /",
  "GK21brkas_pu:5724": "trapayā gomukho 'bravīt //12.1/",
  "GK21brkas_pu:5725": "aham aryasutāṃ nītvā /",
  "GK21brkas_pu:5726": "gṛhaṃ svagṛham āgataḥ /",
  "GK21brkas_pu:5727": "tato 'pi vandituṃ devyau /",
  "GK21brkas_pu:5728": "narendrāntaḥpuraṃ gataḥ //12.2/",
  "GK21brkas_pu:5729": "vanditā ca vihasyāha /",
  "GK21brkas_pu:5730": "devī padmāvatī yathā /",
  "GK21brkas_pu:5731": "kiṃkāraṇaṃ vadhūr adya /",
  "GK21brkas_pu:5732": "nāsmān āyāti vanditum //12.3/",
  "GK21brkas_pu:5733": "bhrātrā te kiṃ na muktaiva /",
  "GK21brkas_pu:5734": "na vādyāpi vibudhyate /",
  "GK21brkas_pu:5735": "kopitā vā bhaved bhartrā /",
  "GK21brkas_pu:5736": "śiṣṭā duścaritair iti //12.4/",
  "GK21brkas_pu:5737": "athāgat- hatoraskā /",
  "GK21brkas_pu:5738": "krandantī padmadevikā /",
  "GK21brkas_pu:5739": "nāsti naḥ svāminīty uktvā /",
  "GK21brkas_pu:5740": "devyor nipatitā puraḥ //12.5/",
  "GK21brkas_pu:5741": "tato devyau tataḥ śeṣam /",
  "GK21brkas_pu:5742": "aśeṣam avarodhanam /",
  "GK21brkas_pu:5743": "rājā ca śrutavṛttāntaḥ /",
  "GK21brkas_pu:5744": "sāsthāno dhairyam atyajat //12.6/",
  "GK21brkas_pu:5745": "tataḥ prāpyācirāt saṃjñāṃ /",
  "GK21brkas_pu:5746": "māgadhyā padmadevikā /",
  "GK21brkas_pu:5747": "kathaṃ jānāsi nāstīti /",
  "GK21brkas_pu:5748": "pṛṣṭācaṣṭa niśāmyatām //12.7/",
  "GK21brkas_pu:5749": "yathaiva gomukhenāsau /",
  "GK21brkas_pu:5750": "svam āvāsaṃ praveśitā /",
  "GK21brkas_pu:5751": "tathaiva kagiti ghrāto /",
  "GK21brkas_pu:5752": "gandho 'smābhir amānuṣaḥ //12.8/",
  "GK21brkas_pu:5753": "akasmāc ca kṣaṇaṃ nidrāṃ /",
  "GK21brkas_pu:5754": "gacchāmaḥ pratibudhya ca /",
  "GK21brkas_pu:5755": "śūnyām īkṣāmahe śayyām /",
  "GK21brkas_pu:5756": "aśrīkāṃ nalinīm iva //12.9/",
  "GK21brkas_pu:5757": "tato hā heti vikruṣya /",
  "GK21brkas_pu:5758": "samūrchāḥ kṣaṇam āsmahe /",
  "GK21brkas_pu:5759": "na kvacic ca vicinvatyaḥ /",
  "GK21brkas_pu:5760": "paśyāmaḥ svāminīm iti //12.10/",
  "GK21brkas_pu:5761": "kaliṅgasenayā tv atra /",
  "GK21brkas_pu:5762": "śokagadgadayoditam /",
  "GK21brkas_pu:5763": "idaṃ tad āgataṃ manya /",
  "GK21brkas_pu:5764": "durvidyādharaceṣṭitam //12.11/",
  "GK21brkas_pu:5765": "bālikām aham ādāya /",
  "GK21brkas_pu:5766": "pūrvaṃ madanamañcukām /",
  "GK21brkas_pu:5767": "harmyāgre krīḍayāmi sma /",
  "GK21brkas_pu:5768": "candrikāsaṅgaśītale //12.12/",
  "GK21brkas_pu:5769": "ehi vidyādharā3 ehi /",
  "GK21brkas_pu:5770": "gṛhāṇemāṃ surūpikām /",
  "GK21brkas_pu:5771": "ekām eva mayā labdhāṃ /",
  "GK21brkas_pu:5772": "sutāṃ durlabhikām iti //12.13/",
  "GK21brkas_pu:5773": "tataś carmāsikeyūra /",
  "GK21brkas_pu:5774": "hārādikarabhāsuraḥ /",
  "GK21brkas_pu:5775": "avātarad divaḥ ko 'pi /",
  "GK21brkas_pu:5776": "divyagandhasragambaraḥ //12.14/",
  "GK21brkas_pu:5777": "dūrād eva ca māṃ bhītāṃ /",
  "GK21brkas_pu:5778": "mā bhaiṣīr iti sāntvayan /",
  "GK21brkas_pu:5779": "gambhīradhvanivitrasta /",
  "GK21brkas_pu:5780": "tanayām idam abravīt //12.15/",
  "GK21brkas_pu:5781": "yadi mahyam iyaṃ dattā /",
  "GK21brkas_pu:5782": "satyena tanayā tvayā /",
  "GK21brkas_pu:5783": "tato muñca nayāmy enāṃ /",
  "GK21brkas_pu:5784": "nyāsabhūtā hi kanyakā //12.16/",
  "GK21brkas_pu:5785": "nāmnā mānasavego 'haṃ /",
  "GK21brkas_pu:5786": "vidyādharagaṇādhipaḥ /",
  "GK21brkas_pu:5787": "sarvavijñeyavijñāna /",
  "GK21brkas_pu:5788": "manojvalitadhīr iti //12.17/",
  "GK21brkas_pu:5789": "anicchantī tatas tasya /",
  "GK21brkas_pu:5790": "saṃnidhau ciram āsitum /",
  "GK21brkas_pu:5791": "prayatnād dhairyam ādhāya /",
  "GK21brkas_pu:5792": "pragalbheva tam abravam //12.18/",
  "GK21brkas_pu:5793": "arhaty avaśyam eveyam /",
  "GK21brkas_pu:5794": "īdṛśī tvādṛśaṃ patim /",
  "GK21brkas_pu:5795": "na punar dīyate tāvad /",
  "GK21brkas_pu:5796": "bālikā śaiśavād iti //12.19/",
  "GK21brkas_pu:5797": "atha mām abhivādyāsāv /",
  "GK21brkas_pu:5798": "ulkāsaṃghātabhāsuraḥ /",
  "GK21brkas_pu:5799": "dṛśyamāno mahāvegaḥ /",
  "GK21brkas_pu:5800": "kṣaṇenāntarhito 'bhavat //12.20/",
  "GK21brkas_pu:5801": "tena bravīmi tenādya /",
  "GK21brkas_pu:5802": "tat smṛtvā kṣudrabuddhinā /",
  "GK21brkas_pu:5803": "vidyādharādhamenāsau /",
  "GK21brkas_pu:5804": "nītā yadi bhaved iti //12.21/",
  "GK21brkas_pu:5805": "sarvathā dṛśyate neha /",
  "GK21brkas_pu:5806": "devī madanamañjukā /",
  "GK21brkas_pu:5807": "yad atrānantaraṃ nyāyyaṃ /",
  "GK21brkas_pu:5808": "tad anuṣṭhīyatām iti //12.22/",
  "GK21brkas_pu:5809": "tataḥ samutpatann eva /",
  "GK21brkas_pu:5810": "śokaḥ krodhena māmakaḥ /",
  "GK21brkas_pu:5811": "preritaḥ pavaneneva /",
  "GK21brkas_pu:5812": "prabalena balāhakaḥ //12.23/",
  "GK21brkas_pu:5813": "strītaskara durācāra /",
  "GK21brkas_pu:5814": "mūḍha mānasavegaka /",
  "GK21brkas_pu:5815": "tiṣṭha tiṣṭha kva yāsīti /",
  "GK21brkas_pu:5816": "prālapaṃ gaganonmukhaḥ //12.24/",
  "GK21brkas_pu:5817": "yugapat krodhaśokābhyāṃ /",
  "GK21brkas_pu:5818": "śoṣito 'haṃ krameṇa ca /",
  "GK21brkas_pu:5819": "yathānilatuṣārābhyāṃ /",
  "GK21brkas_pu:5820": "śiśire kamalākaraḥ //12.25/",
  "GK21brkas_pu:5821": "gomukhas tu nṛpāhutaḥ /",
  "GK21brkas_pu:5822": "pratyāgatyedam abravīt /",
  "GK21brkas_pu:5823": "kim etad iti pṛṣṭena /",
  "GK21brkas_pu:5824": "vṛttānto 'yaṃ mayoditaḥ //12.26/",
  "GK21brkas_pu:5825": "tataḥ saṃbhramavisrastam /",
  "GK21brkas_pu:5826": "ākarṣann uttarāmbaram /",
  "GK21brkas_pu:5827": "viṣādākulito rājā /",
  "GK21brkas_pu:5828": "prasthito yuṣmadantikam //12.27/",
  "GK21brkas_pu:5829": "antare ca rumaṇvantam /",
  "GK21brkas_pu:5830": "āha keyaṃ pramāditā /",
  "GK21brkas_pu:5831": "sarvathā khyāpitaṃ lokair /",
  "GK21brkas_pu:5832": "bhavatāṃ nītikauśalam //12.28/",
  "GK21brkas_pu:5833": "yuktaṃ tadā yadālocya /",
  "GK21brkas_pu:5834": "mahat sīdat prayojanam /",
  "GK21brkas_pu:5835": "vipralabdho 'smi yuṣmābhir /",
  "GK21brkas_pu:5836": "devyā vāsavadattayā //12.29/",
  "GK21brkas_pu:5837": "adhunā dhriyamāṇe 'pi /",
  "GK21brkas_pu:5838": "samarthasacive mayi /",
  "GK21brkas_pu:5839": "apanītā vadhūḥ kasmād /",
  "GK21brkas_pu:5840": "bālān mama sutād iti //12.30/",
  "GK21brkas_pu:5841": "sa tam āha nivartadhvam /",
  "GK21brkas_pu:5842": "alaṃ tatra gatena vaḥ /",
  "GK21brkas_pu:5843": "yuṣmān dṛṣṭvā hi sa śiśuḥ /",
  "GK21brkas_pu:5844": "prāṇān api parityajet //12.31/",
  "GK21brkas_pu:5845": "ājñāpayatha māṃ yac ca /",
  "GK21brkas_pu:5846": "yac ca vijñāpayāmi vaḥ /",
  "GK21brkas_pu:5847": "āsīnān āsane tena /",
  "GK21brkas_pu:5848": "nivṛtya sthīyatām iti //12.32/",
  "GK21brkas_pu:5849": "upaviṣṭāya cācaṣṭa /",
  "GK21brkas_pu:5850": "sphuṭaṃ divyena sā hṛtā /",
  "GK21brkas_pu:5851": "anāthāpi na vaḥ kācit /",
  "GK21brkas_pu:5852": "kenacit paribhūyate //12.33/",
  "GK21brkas_pu:5853": "yāvad antaḥpurāṭavyau /",
  "GK21brkas_pu:5854": "yāvac ca gṛhapakṣiṇaḥ /",
  "GK21brkas_pu:5855": "nāsty asau yo na cāsmābhir /",
  "GK21brkas_pu:5856": "īkṣitaś cāracakṣuṣā //12.34/",
  "GK21brkas_pu:5857": "ākāśe tu na me prajñā /",
  "GK21brkas_pu:5858": "kramate divyagocare /",
  "GK21brkas_pu:5859": "tena vidyādhareṇāsau /",
  "GK21brkas_pu:5860": "hṛteti hṛdaye mama //12.35/",
  "GK21brkas_pu:5861": "atha vā bhavatūdyāne /",
  "GK21brkas_pu:5862": "yuvarājaḥ parīkṣatām /",
  "GK21brkas_pu:5863": "kadācit kupitā bhartre /",
  "GK21brkas_pu:5864": "tatrāsīta vadhūr iti //12.36/",
  "GK21brkas_pu:5865": "kupitānāṃ hi bhartṛbhyaḥ /",
  "GK21brkas_pu:5866": "śrūyante kulayoṣitām /",
  "GK21brkas_pu:5867": "sādhubhiḥ kathyamānāni /",
  "GK21brkas_pu:5868": "pañca sthānāni tad yathā //12.37/",
  "GK21brkas_pu:5869": "śvaśrūbhrātṛnanāndṛṇāṃ /",
  "GK21brkas_pu:5870": "bhartṛmitrasya vā gṛham /",
  "GK21brkas_pu:5871": "duṣṭasaṃcāraśūnyāni /",
  "GK21brkas_pu:5872": "mandiropavanāni vā //12.38/",
  "GK21brkas_pu:5873": "atrāntare kathitavān /",
  "GK21brkas_pu:5874": "ākhyānaṃ marubhūtikaḥ /",
  "GK21brkas_pu:5875": "prastāve yan mayā pūrvaṃ /",
  "GK21brkas_pu:5876": "śrutaṃ tad avadhīyatām //12.39/",
  "GK21brkas_pu:5877": "aṣṭāvakrasya duhitā /",
  "GK21brkas_pu:5878": "sāvitrī nāma kanyakā /",
  "GK21brkas_pu:5879": "āsīd yā caritākāraiḥ /",
  "GK21brkas_pu:5880": "sāvitrīm atiricyate //12.40/",
  "GK21brkas_pu:5881": "aṣṭāvakram ayāciṣṭa /",
  "GK21brkas_pu:5882": "kadācid ṛṣir aṅgirāḥ /",
  "GK21brkas_pu:5883": "brahmann akṛtadāro 'smi /",
  "GK21brkas_pu:5884": "sutā me dīyatām iti //12.41/",
  "GK21brkas_pu:5885": "so 'bravīd bhavataḥ ko 'nyas /",
  "GK21brkas_pu:5886": "trailokye 'pi varo varaḥ /",
  "GK21brkas_pu:5887": "kiṃ tu datteyam anyasmai /",
  "GK21brkas_pu:5888": "kṣamatāṃ bhagavān iti //12.42/",
  "GK21brkas_pu:5889": "tasya bhrātā vṛṣo nāma /",
  "GK21brkas_pu:5890": "sa cāṅgirasam abravīt /",
  "GK21brkas_pu:5891": "amṛtā nāma duhitā /",
  "GK21brkas_pu:5892": "mama sā gṛhyatām iti //12.43/",
  "GK21brkas_pu:5893": "pariṇīya tu tāṃ kanyām /",
  "GK21brkas_pu:5894": "amṛtām amṛtopamām /",
  "GK21brkas_pu:5895": "ātmānam aṅgirā mene /",
  "GK21brkas_pu:5896": "pītāmṛtam ivāmṛtam //12.44/",
  "GK21brkas_pu:5897": "sā kadācit kathaṃcit taṃ /",
  "GK21brkas_pu:5898": "kāraṇe 'lpe 'pi pīḍitā /",
  "GK21brkas_pu:5899": "upālabdhavatī nātham /",
  "GK21brkas_pu:5900": "ṛṣiputrasya vallabhā //12.45/",
  "GK21brkas_pu:5901": "cakṣū-raktena bhavatā /",
  "GK21brkas_pu:5902": "sāvitrī svayam arthitā /",
  "GK21brkas_pu:5903": "ahaṃ tv anicchate tubhyaṃ /",
  "GK21brkas_pu:5904": "pitrā dattā balād iti //12.46/",
  "GK21brkas_pu:5905": "nānāvidhaiḥ sa śapathair /",
  "GK21brkas_pu:5906": "amṛtāṃ parisantvayan /",
  "GK21brkas_pu:5907": "kaṃcid abhyanayat kālam /",
  "GK21brkas_pu:5908": "ekadāstaṃgate ravau //12.47/",
  "GK21brkas_pu:5909": "paścāt sandhyām upāsīnam /",
  "GK21brkas_pu:5910": "āsīnaṃ maunadhāriṇam /",
  "GK21brkas_pu:5911": "apṛcchad amṛtāgatya /",
  "GK21brkas_pu:5912": "kiṃ dhyāyati bhavān iti //12.48/",
  "GK21brkas_pu:5913": "tena vanditasaṃdhyena /",
  "GK21brkas_pu:5914": "cirād uktaṃ nanu priye /",
  "GK21brkas_pu:5915": "devīṃ vihāya sāvitrīṃ /",
  "GK21brkas_pu:5916": "kim anyac cintayāmy aham //12.49/",
  "GK21brkas_pu:5917": "atha sā śrutam ity uktvā /",
  "GK21brkas_pu:5918": "svasminn āśramapādape /",
  "GK21brkas_pu:5919": "devatābhyo namaskṛtya /",
  "GK21brkas_pu:5920": "śarīram udalambayat //12.50/",
  "GK21brkas_pu:5921": "ākṛṣṭakaṇṭhapāśā ca /",
  "GK21brkas_pu:5922": "puraḥ praikṣata devatām /",
  "GK21brkas_pu:5923": "vidyutpiṅgajaṭābhārāṃ /",
  "GK21brkas_pu:5924": "sākṣamālākamaṇḍalum //12.51/",
  "GK21brkas_pu:5925": "tato dantaprabhājāla /",
  "GK21brkas_pu:5926": "prabhāsitatapovanā /",
  "GK21brkas_pu:5927": "devatāvocad amṛtām /",
  "GK21brkas_pu:5928": "amṛteneva siñcatī //12.52/",
  "GK21brkas_pu:5929": "putri mā sma tyaja prāṇān /",
  "GK21brkas_pu:5930": "dustyajān dharmasādhanān /",
  "GK21brkas_pu:5931": "straiṇam ajñānam āśritya /",
  "GK21brkas_pu:5932": "saṃtuṣṭo hi patis tvayā //12.53/",
  "GK21brkas_pu:5933": "nāṣṭāvakrasya duhitā /",
  "GK21brkas_pu:5934": "sāvitrī tena cintitā /",
  "GK21brkas_pu:5935": "kiṃ tv ahaṃ brahmarudra /",
  "GK21brkas_pu:5936": "ādisaptalokanamaskṛtā //12.54/",
  "GK21brkas_pu:5937": "sarvathā matprasādāt te /",
  "GK21brkas_pu:5938": "putri putro bhaviṣyati /",
  "GK21brkas_pu:5939": "balena tapasā yasya /",
  "GK21brkas_pu:5940": "na samāno bhaviṣyati //12.55/",
  "GK21brkas_pu:5941": "iti dattvā varaṃ tasyai /",
  "GK21brkas_pu:5942": "sāvitrī divam āśrayat /",
  "GK21brkas_pu:5943": "amṛtāpi gatāśaṅkā /",
  "GK21brkas_pu:5944": "bhartrā saha sameyuṣī //12.56/",
  "GK21brkas_pu:5945": "tena bravīmi kupitā /",
  "GK21brkas_pu:5946": "kadācid amṛteva sā /",
  "GK21brkas_pu:5947": "udyānaṃ praviśett tatra /",
  "GK21brkas_pu:5948": "svayam anviṣyatām iti //12.57/",
  "GK21brkas_pu:5949": "athāhaṃ śibikārūḍhaḥ /",
  "GK21brkas_pu:5950": "prasthito veśam asmṛtiḥ /",
  "GK21brkas_pu:5951": "cakṣuścetoharākārāḥ /",
  "GK21brkas_pu:5952": "paśyan veśyāḥ samūhaśaḥ //12.58/",
  "GK21brkas_pu:5953": "āsīc ca mama devībhyāṃ /",
  "GK21brkas_pu:5954": "prayogo 'yam anuṣṭhitaḥ /",
  "GK21brkas_pu:5955": "api nāmāsya kasyāṃcit /",
  "GK21brkas_pu:5956": "striyāṃ bhāvo bhaved iti //12.59/",
  "GK21brkas_pu:5957": "tadāyaṃ mohasaṃkalpo /",
  "GK21brkas_pu:5958": "na hi saṃkalpajanmanaḥ /",
  "GK21brkas_pu:5959": "rater anyāsu saṃkalpaḥ /",
  "GK21brkas_pu:5960": "pramadāsu pravartate //12.60/",
  "GK21brkas_pu:5961": "tataḥ saṃkalpayann evam /",
  "GK21brkas_pu:5962": "acandrikam ivāmbaram /",
  "GK21brkas_pu:5963": "kāntāmātur gṛhaṃ kāntaṃ /",
  "GK21brkas_pu:5964": "kāntāśūnyam upāgamam //12.61/",
  "GK21brkas_pu:5965": "prakāśān aprakāśāṃś ca /",
  "GK21brkas_pu:5966": "pradeśān bahuśo bahūn /",
  "GK21brkas_pu:5967": "anviṣyanto bhramāma sma /",
  "GK21brkas_pu:5968": "na cāpaśyāma tatra tām //12.62/",
  "GK21brkas_pu:5969": "gomukhoddiṣṭamārgaś ca /",
  "GK21brkas_pu:5970": "praviśya gṛhakānanam /",
  "GK21brkas_pu:5971": "pṛcchāmi sma priyāvārttāṃ /",
  "GK21brkas_pu:5972": "sākṣiśākhāmṛgāṇḍajān //12.63/",
  "GK21brkas_pu:5973": "kebhyaścit kupitaḥ śāpān /",
  "GK21brkas_pu:5974": "kebhyaścid vitaran karān /",
  "GK21brkas_pu:5975": "viḍambayann aśāstrajñam /",
  "GK21brkas_pu:5976": "ity utkaṭarasaṃ naṭam //12.64/",
  "GK21brkas_pu:5977": "athopagamya tvaritaḥ /",
  "GK21brkas_pu:5978": "prahṛṣṭo marubhūtikaḥ /",
  "GK21brkas_pu:5979": "aryaputrāryaduhitā /",
  "GK21brkas_pu:5980": "mayā dṛṣṭety abhāṣata //12.65/",
  "GK21brkas_pu:5981": "tatas tasya parāmṛjya /",
  "GK21brkas_pu:5982": "pāṇinā vikasanmukham /",
  "GK21brkas_pu:5983": "api satyam idaṃ saumya /",
  "GK21brkas_pu:5984": "syāt krīḍety aham abravam //12.66/",
  "GK21brkas_pu:5985": "so 'bravīt satyam apy etat /",
  "GK21brkas_pu:5986": "krīḍā yaiṣātiharṣajā /",
  "GK21brkas_pu:5987": "asatye hy atra yā krīḍā /",
  "GK21brkas_pu:5988": "tad unmattavijṛmbhitam //12.67/",
  "GK21brkas_pu:5989": "atha vālaṃ vimarśena /",
  "GK21brkas_pu:5990": "mahābhyudayavairiṇā /",
  "GK21brkas_pu:5991": "tvaritaṃ gamyatāṃ yasmān /",
  "GK21brkas_pu:5992": "nārtaḥ kālam udīkṣate //12.68/",
  "GK21brkas_pu:5993": "paśyāmi sma tato gacchann /",
  "GK21brkas_pu:5994": "aśokaśiśum agrataḥ /",
  "GK21brkas_pu:5995": "raktaṃ kusumasaṃghātam /",
  "GK21brkas_pu:5996": "ayam ābhūmipallavam //12.69/",
  "GK21brkas_pu:5997": "akāle kim aśokasya /",
  "GK21brkas_pu:5998": "kusumānīti cintayan /",
  "GK21brkas_pu:5999": "tasya skandhe hriyālīnam /",
  "GK21brkas_pu:6000": "apaśyaṃ prāṇadāyinīm //12.70/",
  "GK21brkas_pu:6001": "āsīc ca mama kiṃ citraṃ /",
  "GK21brkas_pu:6002": "yat pādasparśadohadaḥ /",
  "GK21brkas_pu:6003": "sadyaḥ kusumito 'śokaḥ /",
  "GK21brkas_pu:6004": "prāpya sarvāṅgasaṃgatim //12.71/",
  "GK21brkas_pu:6005": "idam atra mahat citraṃ /",
  "GK21brkas_pu:6006": "yadālokitam etayā /",
  "GK21brkas_pu:6007": "vanadevatayodyānaṃ /",
  "GK21brkas_pu:6008": "sakalaṃ na vijṛmbhitam //12.72/",
  "GK21brkas_pu:6009": "sarvathācetanā- vṛkṣāḥ /",
  "GK21brkas_pu:6010": "kāntāyā- darśane sati /",
  "GK21brkas_pu:6011": "subhage nirvikāratvād /",
  "GK21brkas_pu:6012": "aṅgāratuṣabhasmavat //12.73/",
  "GK21brkas_pu:6013": "athāliṅgitum ārabdhaḥ /",
  "GK21brkas_pu:6014": "sānurāgam ahaṃ ca tām /",
  "GK21brkas_pu:6015": "tayā cāṅgāni saṃhṛtya /",
  "GK21brkas_pu:6016": "mā tāvad iti vāritaḥ //12.74/",
  "GK21brkas_pu:6017": "tataḥ prasarabhaṅgena /",
  "GK21brkas_pu:6018": "vilakṣam upalakṣya mām /",
  "GK21brkas_pu:6019": "sābravīd aparodho 'yam /",
  "GK21brkas_pu:6020": "aryaputreṇa mṛṣyatām //12.75/",
  "GK21brkas_pu:6021": "ārādhitavatī yakṣam /",
  "GK21brkas_pu:6022": "ahaṃ kanyā satī yathā /",
  "GK21brkas_pu:6023": "aryaputrasya bhūyāsaṃ /",
  "GK21brkas_pu:6024": "dayitā paricārikā //12.76/",
  "GK21brkas_pu:6025": "tubhyaṃ kārye ca saṃsiddhe /",
  "GK21brkas_pu:6026": "śamīlājasugandhinā /",
  "GK21brkas_pu:6027": "pānaṃ hastena dāsyāmi /",
  "GK21brkas_pu:6028": "prasīdatu bhavān iti //12.77/",
  "GK21brkas_pu:6029": "sa ca tasya prasādān me /",
  "GK21brkas_pu:6030": "yātaḥ siddhiṃ manorathaḥ /",
  "GK21brkas_pu:6031": "āyācitaṃ tu yakṣāya /",
  "GK21brkas_pu:6032": "na mayā pratiyācitam //12.78/",
  "GK21brkas_pu:6033": "tenāhaṃ pānaśauṇḍena /",
  "GK21brkas_pu:6034": "nītā dhanapateḥ sabhām /",
  "GK21brkas_pu:6035": "vṛttāntaḥ kathitaś cāyam /",
  "GK21brkas_pu:6036": "athokto dhanadena saḥ //12.79/",
  "GK21brkas_pu:6037": "āyācitam iyaṃ tubhyam /",
  "GK21brkas_pu:6038": "acireṇaiva dāsyati /",
  "GK21brkas_pu:6039": "nītvā samarpaya kṣipraṃ /",
  "GK21brkas_pu:6040": "dārakāya vadhūm iti //12.80/",
  "GK21brkas_pu:6041": "tena cāham ihānītā /",
  "GK21brkas_pu:6042": "gaganāgamanāc ca me /",
  "GK21brkas_pu:6043": "śarīraṃ paruṣībhūtaṃ /",
  "GK21brkas_pu:6044": "vāritā stha tato mayā //12.81/",
  "GK21brkas_pu:6045": "[The first half of the verse is missing] /",
  "GK21brkas_pu:6046": "tasmai yakṣāya yuṣmābhiḥ /",
  "GK21brkas_pu:6047": "sa me saṃpādyatām iti //12.82/",
  "GK21brkas_pu:6048": "athāsyai ganikādhyakṣo /",
  "GK21brkas_pu:6049": "rājādeśaṃ nyavedayat /",
  "GK21brkas_pu:6050": "adyārabhya kulastrītvaṃ /",
  "GK21brkas_pu:6051": "bhavatīnāṃ bhavatv iti //12.83/",
  "GK21brkas_pu:6052": "taṃ cākarṇya mahāmanoratham idaṃ pūrṇaṃ cirāt kāṅkṣitaṃ /",
  "GK21brkas_pu:6053": "naiva prītivikāsihārihasitaṃ dhatte sma kāntāmukham /",
  "GK21brkas_pu:6054": "yācñāvṛttikadarthitair bahubhir apy āptair na hi prārthakāḥ /",
  "GK21brkas_pu:6055": "prītiṃ yānti tathā yathā tanubhir apy arthaiḥ sukhābhyāgataiḥ //12.84/",
  "GK21brkas_pu:6056": "tato divasam āsitvā /",
  "GK21brkas_pu:6057": "kāntāmātur ahaṃ gṛhe /",
  "GK21brkas_pu:6058": "priyāṃ navavadhūveṣāṃ /",
  "GK21brkas_pu:6059": "pradoṣe pariṇītavān //13.1/",
  "GK21brkas_pu:6060": "prasādād aryapādānāṃ /",
  "GK21brkas_pu:6061": "kulastrītvam upāgatām /",
  "GK21brkas_pu:6062": "tām ādāya svam āvāsaṃ /",
  "GK21brkas_pu:6063": "pravṛttotsavam āgamam //13.2/",
  "GK21brkas_pu:6064": "tatra sā sadhanādhyakṣaṃ /",
  "GK21brkas_pu:6065": "taṃ yakṣaṃ kusumādibhiḥ /",
  "GK21brkas_pu:6066": "abhyarcya pānadānena /",
  "GK21brkas_pu:6067": "suduṣtoṣam atoṣayat //13.3/",
  "GK21brkas_pu:6068": "padmarāgamayīṃ śuktiṃ /",
  "GK21brkas_pu:6069": "padmarāgadravatviṣaḥ /",
  "GK21brkas_pu:6070": "ādāya madhunaḥ pūrṇāṃ /",
  "GK21brkas_pu:6071": "tato mām abravīt priyā //13.4/",
  "GK21brkas_pu:6072": "maṅgalānāṃ pradhānatvāt /",
  "GK21brkas_pu:6073": "kāryasaṃsiddhidāyinī /",
  "GK21brkas_pu:6074": "eṣā dhanapateḥ śeṣā /",
  "GK21brkas_pu:6075": "svādur āsvādyatām iti //13.5/",
  "GK21brkas_pu:6076": "mayoktam ananujñātas /",
  "GK21brkas_pu:6077": "tātapādair guṇān api /",
  "GK21brkas_pu:6078": "nāhaṃ sevitum icchāmi /",
  "GK21brkas_pu:6079": "kiṃ punar vyasanaṃ mahat //13.6/",
  "GK21brkas_pu:6080": "tataḥ sā dṛḍhasaṃrambhā /",
  "GK21brkas_pu:6081": "śapathair avyatikramaiḥ /",
  "GK21brkas_pu:6082": "cirān niruttarīkṛtya /",
  "GK21brkas_pu:6083": "mām anicchum apāyayat //13.7/",
  "GK21brkas_pu:6084": "pītaikamadhuśuktiṃ ca /",
  "GK21brkas_pu:6085": "māṃ sāpṛcchat kṛtasmitā /",
  "GK21brkas_pu:6086": "kim āsvādam idaṃ pānam /",
  "GK21brkas_pu:6087": "iti pratyabravaṃ tataḥ //13.8/",
  "GK21brkas_pu:6088": "āpāne madhurāsvādam /",
  "GK21brkas_pu:6089": "anusvāde tu tiktakam /",
  "GK21brkas_pu:6090": "kṣaye kaṣāyakaṭukam /",
  "GK21brkas_pu:6091": "avacchede manāg iti //13.9/",
  "GK21brkas_pu:6092": "sābravīd vyaktam adyāpi /",
  "GK21brkas_pu:6093": "na jānītha rasaṃ punaḥ /",
  "GK21brkas_pu:6094": "pīyatām iti pītaṃ ca /",
  "GK21brkas_pu:6095": "punas tadvacanād mayā //13.10/",
  "GK21brkas_pu:6096": "idaṃ kīdṛśam ity asyai /",
  "GK21brkas_pu:6097": "pṛcchatyai kathitaṃ mayā /",
  "GK21brkas_pu:6098": "kim artham api me cittaṃ /",
  "GK21brkas_pu:6099": "gatam asvasthatām iti //13.11/",
  "GK21brkas_pu:6100": "tayoktam aparāpy ekā /",
  "GK21brkas_pu:6101": "śuktir āsvādyatāṃ tataḥ /",
  "GK21brkas_pu:6102": "gamiṣyaty acirād eva /",
  "GK21brkas_pu:6103": "cittaṃ te svasthatām iti //13.12/",
  "GK21brkas_pu:6104": "tasyām api ca pītāyām /",
  "GK21brkas_pu:6105": "apaśyaṃ vegavadbhramān /",
  "GK21brkas_pu:6106": "taruprāsādaśailādīn /",
  "GK21brkas_pu:6107": "sthāvarān api jaṅgamān //13.13/",
  "GK21brkas_pu:6108": "yathā cāhaṃ tayopāyair /",
  "GK21brkas_pu:6109": "agrāmyaiḥ śapathādibhiḥ /",
  "GK21brkas_pu:6110": "anicchan pāyitaḥ pānaṃ /",
  "GK21brkas_pu:6111": "tathā tām apy apāyayam //13.14/",
  "GK21brkas_pu:6112": "balavadbhyām athākramya /",
  "GK21brkas_pu:6113": "madena madanena ca /",
  "GK21brkas_pu:6114": "yad eva rucitam tābhyāṃ /",
  "GK21brkas_pu:6115": "tat taivāsmi pravartitaḥ //13.15/",
  "GK21brkas_pu:6116": "yaḥ saṃtoṣayituṃ yakṣaṃ /",
  "GK21brkas_pu:6117": "vivāhaḥ kṛtrimaḥ kṛtaḥ /",
  "GK21brkas_pu:6118": "tena kṛtrimam evāsau /",
  "GK21brkas_pu:6119": "kanyātvaṃ pratipāditā //13.16/",
  "GK21brkas_pu:6120": "tataḥ prātar upāgamya /",
  "GK21brkas_pu:6121": "madhugandhādhivāsitam /",
  "GK21brkas_pu:6122": "ghrātvā hariśikho veśma /",
  "GK21brkas_pu:6123": "saṃbhrāntamatir uktavān //13.17/",
  "GK21brkas_pu:6124": "apūrva iva gandho 'yam /",
  "GK21brkas_pu:6125": "aryaputra vibhāvyate /",
  "GK21brkas_pu:6126": "manye 'ryaputrayā yūyam /",
  "GK21brkas_pu:6127": "anicchāḥ pāyitā- iti //13.18/",
  "GK21brkas_pu:6128": "sa mayoktaḥ sakhe sakhyā /",
  "GK21brkas_pu:6129": "tavāhaṃ pāyito balāt /",
  "GK21brkas_pu:6130": "bhavatāpi rucau satyāṃ /",
  "GK21brkas_pu:6131": "sthīyatāṃ pīyatām iti //13.19/",
  "GK21brkas_pu:6132": "so 'bravīd vyasanagrāma /",
  "GK21brkas_pu:6133": "grāmaṇyaṃ bhavatām api /",
  "GK21brkas_pu:6134": "pānaṃ sādhu na paśyāmi /",
  "GK21brkas_pu:6135": "kiṃ punar mantriṇām iti //13.20/",
  "GK21brkas_pu:6136": "mayoktam aryapādeṣu /",
  "GK21brkas_pu:6137": "samitreṣu samāśatam /",
  "GK21brkas_pu:6138": "pālayatsu kim asmākam /",
  "GK21brkas_pu:6139": "ātmabhir vañcitair iti //13.21/",
  "GK21brkas_pu:6140": "tenoktaṃ mantrisacivair /",
  "GK21brkas_pu:6141": "vijñāpyaṃ kāryam āgatam /",
  "GK21brkas_pu:6142": "anuṣṭhāne punas tasya /",
  "GK21brkas_pu:6143": "svātantryaṃ svāminām iti //13.22/",
  "GK21brkas_pu:6144": "taṃ pibantaṃ sahāvābhyām /",
  "GK21brkas_pu:6145": "ālokya marubhūtikaḥ /",
  "GK21brkas_pu:6146": "niḥśaṅkaḥ pātum ārabdhas /",
  "GK21brkas_pu:6147": "taṃ ca dṛṣṭvā tapantakaḥ //13.23/",
  "GK21brkas_pu:6148": "rājamānas tato raktair /",
  "GK21brkas_pu:6149": "aṅgarāgasragambaraiḥ /",
  "GK21brkas_pu:6150": "punar uktapriyālāpo /",
  "GK21brkas_pu:6151": "mām avandata gomukhaḥ //13.24/",
  "GK21brkas_pu:6152": "tam atyāsannam āsīnam /",
  "GK21brkas_pu:6153": "atimātrapriyaṃvadam /",
  "GK21brkas_pu:6154": "pādau saṃvāhayantaṃ me /",
  "GK21brkas_pu:6155": "kruddho hariśikho 'bravīt //13.25/",
  "GK21brkas_pu:6156": "unmatta kim asaṃbaddhaṃ /",
  "GK21brkas_pu:6157": "bhāṣamāṇaḥ puraḥ prabhoḥ /",
  "GK21brkas_pu:6158": "udvejayasi bhartāram /",
  "GK21brkas_pu:6159": "apasṛtyāsyatām iti //13.26/",
  "GK21brkas_pu:6160": "tenoktaṃ mūrkha naivedaṃ /",
  "GK21brkas_pu:6161": "madasāmarthyajṛmbhitam /",
  "GK21brkas_pu:6162": "svāmino niḥsapatnau tu /",
  "GK21brkas_pu:6163": "pādāv icchāmi sevitum //13.27/",
  "GK21brkas_pu:6164": "yadā tūbhayavaitarddha /",
  "GK21brkas_pu:6165": "bhartṛmūrdhabhir arcitau /",
  "GK21brkas_pu:6166": "bhaviṣyatas tadāsmākaṃ /",
  "GK21brkas_pu:6167": "sasapatnau bhaviṣyataḥ //13.28/",
  "GK21brkas_pu:6168": "vaitarddhanāmagrahaṇāt /",
  "GK21brkas_pu:6169": "tato madanamañjukā /",
  "GK21brkas_pu:6170": "smitasaṃdarśitaprītir /",
  "GK21brkas_pu:6171": "abravīt sāśrulocanā //13.29/",
  "GK21brkas_pu:6172": "aho cāturyamādhurya /",
  "GK21brkas_pu:6173": "pradhānaguṇabhūṣaṇāḥ /",
  "GK21brkas_pu:6174": "ālāpā- nirgatāḥ saumyād /",
  "GK21brkas_pu:6175": "gomukhasya mukhād iti //13.30/",
  "GK21brkas_pu:6176": "mayoktaṃ bhaṇa paśyāmas /",
  "GK21brkas_pu:6177": "tvayā kasmāc ciraṃ sthitam /",
  "GK21brkas_pu:6178": "ko vā tavedam ākāram /",
  "GK21brkas_pu:6179": "ujjvalaṃ kṛtavān iti //13.31/",
  "GK21brkas_pu:6180": "tenoktaṃ vayam āhūya /",
  "GK21brkas_pu:6181": "māgadhyā rājasaṃnidhau /",
  "GK21brkas_pu:6182": "ājñāpitās tava bhrātrā /",
  "GK21brkas_pu:6183": "pānam āsevitaṃ niśi //13.32/",
  "GK21brkas_pu:6184": "tena pānagṛhāt pānaṃ /",
  "GK21brkas_pu:6185": "svādyamānaṃ svadeta yat /",
  "GK21brkas_pu:6186": "svayam āsvādya tad bhrātre /",
  "GK21brkas_pu:6187": "tvayā prasthāpyatām iti //13.33/",
  "GK21brkas_pu:6188": "so 'haṃ devīdvayenāpi /",
  "GK21brkas_pu:6189": "maṇḍayitvā svapāṇibhiḥ /",
  "GK21brkas_pu:6190": "pānāgārāya gamitaḥ /",
  "GK21brkas_pu:6191": "pānādhyakṣapuraḥsaraḥ //13.34/",
  "GK21brkas_pu:6192": "tatra cāsvādayann eva /",
  "GK21brkas_pu:6193": "tat tat pānaṃ manāṅ manāk /",
  "GK21brkas_pu:6194": "matto 'haṃ preṣayāmi sma /",
  "GK21brkas_pu:6195": "yuṣmabhyam api saṃtatam //13.35/",
  "GK21brkas_pu:6196": "tasmāt pibata niḥśaṅkāḥ /",
  "GK21brkas_pu:6197": "kāpiśāyanam āsavam /",
  "GK21brkas_pu:6198": "anujnātāḥ sahāmātyair /",
  "GK21brkas_pu:6199": "gurubhir muditair iti //13.36/",
  "GK21brkas_pu:6200": "sevamānas tataḥ pānaṃ /",
  "GK21brkas_pu:6201": "sakāntāmitramaṇḍalaḥ /",
  "GK21brkas_pu:6202": "divasān gamayāmi sma /",
  "GK21brkas_pu:6203": "prahṛṣṭaparicārakaḥ //13.37/",
  "GK21brkas_pu:6204": "kadācid ekaparyaṅka /",
  "GK21brkas_pu:6205": "sthitā madanamañjukā /",
  "GK21brkas_pu:6206": "yuṣmābhiḥ sukhasuptāhaṃ /",
  "GK21brkas_pu:6207": "na draṣṭavyety abhāṣata //13.38/",
  "GK21brkas_pu:6208": "mama tv āsīt kim ity eṣā /",
  "GK21brkas_pu:6209": "nivārayati mām iti /",
  "GK21brkas_pu:6210": "yat satyaṃ sutarāṃ cetaḥ /",
  "GK21brkas_pu:6211": "kutūhalataraṅgitam //13.39/",
  "GK21brkas_pu:6212": "kadācid ardharātre 'haṃ /",
  "GK21brkas_pu:6213": "sthāvarākārajaṅgame /",
  "GK21brkas_pu:6214": "pāne pariṇatiṃ yāti /",
  "GK21brkas_pu:6215": "pratibuddhaḥ pipāsitaḥ //13.40/",
  "GK21brkas_pu:6216": "tataḥ parijanaṃ dṛṣṭvā /",
  "GK21brkas_pu:6217": "prasuptam abhavan mama /",
  "GK21brkas_pu:6218": "na yuktaṃ sukhasuptasya /",
  "GK21brkas_pu:6219": "śatror api nibodhanam //13.41/",
  "GK21brkas_pu:6220": "bhāryā punaḥ śarīrārdham /",
  "GK21brkas_pu:6221": "ato madanamañjukām /",
  "GK21brkas_pu:6222": "pratibodhya jalaṃ yāce /",
  "GK21brkas_pu:6223": "tad dhi me na virūpyate //13.42/",
  "GK21brkas_pu:6224": "iti nirdhārya tasyāṃ ca /",
  "GK21brkas_pu:6225": "mayā dṛṣṭir nipātitā /",
  "GK21brkas_pu:6226": "yāvad anyaiva sā kāpi /",
  "GK21brkas_pu:6227": "nārīrūpaiva candrikā //13.43/",
  "GK21brkas_pu:6228": "āsīc ca mama kiṃ yakṣī /",
  "GK21brkas_pu:6229": "kiṃ gandharvī kim apsarāḥ /",
  "GK21brkas_pu:6230": "mānuṣī syāt kulastrī syād /",
  "GK21brkas_pu:6231": "gaṇikā syād iyaṃ na hi //13.44/",
  "GK21brkas_pu:6232": "yasmād anyatamāpy āsāṃ /",
  "GK21brkas_pu:6233": "lakṣaṇair nopapadyate /",
  "GK21brkas_pu:6234": "tasmād vidyādharī prāptā /",
  "GK21brkas_pu:6235": "kāpi kenāpi hetunā //13.45/",
  "GK21brkas_pu:6236": "iti nirṇīya nipuṇaṃ /",
  "GK21brkas_pu:6237": "kariṇītālukomalau /",
  "GK21brkas_pu:6238": "gāḍhaṃ saṃvāhayāmi sma /",
  "GK21brkas_pu:6239": "tasyāś caraṇapallavau //13.46/",
  "GK21brkas_pu:6240": "sā tu saṃtyījatā nidrāṃ /",
  "GK21brkas_pu:6241": "sadyaś caraṇapīḍayā /",
  "GK21brkas_pu:6242": "mām ālokya tathābhūtaṃ /",
  "GK21brkas_pu:6243": "bhītā bhūmāv upāviśat //13.47/",
  "GK21brkas_pu:6244": "abravīc ca na kartavyam /",
  "GK21brkas_pu:6245": "aryaputreṇa sāhasam /",
  "GK21brkas_pu:6246": "tvādṛśām anukampyo hi /",
  "GK21brkas_pu:6247": "balināṃ pramadājanaḥ //13.48/",
  "GK21brkas_pu:6248": "tataḥ śrūtveti yat satyam /",
  "GK21brkas_pu:6249": "ātmany evāsmi lajjitaḥ /",
  "GK21brkas_pu:6250": "evaṃ kāriṇam apy eṣā /",
  "GK21brkas_pu:6251": "saṃbhāvayati mām iti //13.49/",
  "GK21brkas_pu:6252": "sā māṃ lajjitam ālokya /",
  "GK21brkas_pu:6253": "jānusaṃnihitānanam /",
  "GK21brkas_pu:6254": "lajjām apaharantīva /",
  "GK21brkas_pu:6255": "tvaritedam abhāṣata //13.50/",
  "GK21brkas_pu:6256": "śrūyatāṃ cāpriyaṃ sā te /",
  "GK21brkas_pu:6257": "priyā madanamañjukā /",
  "GK21brkas_pu:6258": "tvadguṇasmaraṇavyagrā /",
  "GK21brkas_pu:6259": "nayate divasān iti //13.51/",
  "GK21brkas_pu:6260": "āsīn me manasi hṛtā na sā mṛtā sā /",
  "GK21brkas_pu:6261": "yā dṛṣṭer vrajati na gocaraṃ priyā me /",
  "GK21brkas_pu:6262": "jyotsnā hi sphuṭadhavalāpi kaumudīndor /",
  "GK21brkas_pu:6263": "andhānāṃ bahalatamomalīmasaiva //13.52/",
  "GK21brkas_pu:6264": "tatas tām abravaṃ bhīru /",
  "GK21brkas_pu:6265": "tvam eva hi mama priyā /",
  "GK21brkas_pu:6266": "tathāpi tu vinodena /",
  "GK21brkas_pu:6267": "tiṣṭhāmaḥ kathyatām iti //14.1/",
  "GK21brkas_pu:6268": "grahītavyāni nāmāni /",
  "GK21brkas_pu:6269": "gurudevadvijanmanām /",
  "GK21brkas_pu:6270": "yasmāt tena viśuddhyarthaṃ /",
  "GK21brkas_pu:6271": "svānam ācaritaṃ tayā //14.2/",
  "GK21brkas_pu:6272": "asti merugiriprāṃśur /",
  "GK21brkas_pu:6273": "āṣāḍho nāma parvataḥ /",
  "GK21brkas_pu:6274": "śūrapaṇḍitavittāḍhya /",
  "GK21brkas_pu:6275": "vidyādharakulālayaḥ //14.3/",
  "GK21brkas_pu:6276": "tatra vidyādharasvāmī /",
  "GK21brkas_pu:6277": "vedavān vegavān iti /",
  "GK21brkas_pu:6278": "yaḥ kuberādhikasvo 'pi /",
  "GK21brkas_pu:6279": "niḥsva eva dinātyaye //14.4/",
  "GK21brkas_pu:6280": "tasyāpi pṛthivī nāma /",
  "GK21brkas_pu:6281": "mahiṣī prāṃśuvaṃśajā /",
  "GK21brkas_pu:6282": "tṛṇāya manyate sthairyād /",
  "GK21brkas_pu:6283": "yā devīṃ pṛthivīm api //14.5/",
  "GK21brkas_pu:6284": "tau ca putram avindantau /",
  "GK21brkas_pu:6285": "ciraṃ duḥkham atiṣṭhatām /",
  "GK21brkas_pu:6286": "prauḍhāyā- iva kanyāyāḥ /",
  "GK21brkas_pu:6287": "pitarau sadṛśaṃ varam //14.6/",
  "GK21brkas_pu:6288": "tau manaḥputrikā nāma /",
  "GK21brkas_pu:6289": "kulavidyāṃ sutārthinau /",
  "GK21brkas_pu:6290": "ārādhayitum ārabdhau /",
  "GK21brkas_pu:6291": "tayā coktaṃ prasannayā //14.7/",
  "GK21brkas_pu:6292": "sarvavidyādharotkṛṣṭa /",
  "GK21brkas_pu:6293": "vidyādharaparākramaḥ /",
  "GK21brkas_pu:6294": "bhavitā bhavatoḥ putraḥ /",
  "GK21brkas_pu:6295": "putrakau duḥkham ujjhatam //14.8/",
  "GK21brkas_pu:6296": "ekā ca duhitā yasyāḥ /",
  "GK21brkas_pu:6297": "kalāśālī bhaviṣyati /",
  "GK21brkas_pu:6298": "śūraḥ sāṅga ivānaṅgo /",
  "GK21brkas_pu:6299": "vidyādharapatiḥ patiḥ //14.9/",
  "GK21brkas_pu:6300": "kāle kvacid atīte ca /",
  "GK21brkas_pu:6301": "prasūtā pṛthivī sutam /",
  "GK21brkas_pu:6302": "trivargam akṣataṃ devī /",
  "GK21brkas_pu:6303": "pṛthivīva surakṣitā //14.10/",
  "GK21brkas_pu:6304": "manaḥputrikayā dattaḥ /",
  "GK21brkas_pu:6305": "sa yasmāt kulavidyayā /",
  "GK21brkas_pu:6306": "tasmān mānasavegākhyaḥ /",
  "GK21brkas_pu:6307": "putraḥ pitrā prasādhitaḥ //14.11/",
  "GK21brkas_pu:6308": "saṃvatsaratraye 'tīte /",
  "GK21brkas_pu:6309": "jātāyā- duhituḥ kṛtam /",
  "GK21brkas_pu:6310": "nāma vegavatātmīyam /",
  "GK21brkas_pu:6311": "asau vegavatī tataḥ //14.12/",
  "GK21brkas_pu:6312": "labdheṣṭatanayau tau ca /",
  "GK21brkas_pu:6313": "modamānāv aharniśam /",
  "GK21brkas_pu:6314": "nītavantau ciraṃ kālam /",
  "GK21brkas_pu:6315": "ekāharniśasaṃmitam //14.13/",
  "GK21brkas_pu:6316": "vegavān ekadā snātaḥ /",
  "GK21brkas_pu:6317": "prīṇitāgnisuradvijaḥ /",
  "GK21brkas_pu:6318": "bhadrāsanastham ātmānaṃ /",
  "GK21brkas_pu:6319": "dadarśa ādarśamaṇḍale //14.14/",
  "GK21brkas_pu:6320": "atha haṃsam ivāsīnam /",
  "GK21brkas_pu:6321": "añjanācalamūrdhani /",
  "GK21brkas_pu:6322": "mṛṇāladhavalaṃ keśaṃ /",
  "GK21brkas_pu:6323": "dṛṣṭavān ātmamūrdhani //14.15/",
  "GK21brkas_pu:6324": "tato bhadrāsanaṃ tyaktvā /",
  "GK21brkas_pu:6325": "vasudhāsthaṇḍile sthitaḥ /",
  "GK21brkas_pu:6326": "pṛṣṭo mānasavegena /",
  "GK21brkas_pu:6327": "kim etad iti vegavān //14.16/",
  "GK21brkas_pu:6328": "tenoktaṃ palitaṃ dṛṣṭvā /",
  "GK21brkas_pu:6329": "manaḥputrikavaṃśajāḥ /",
  "GK21brkas_pu:6330": "tapāṃsi vā niṣevante /",
  "GK21brkas_pu:6331": "vedāntavihitāni vā //14.17/",
  "GK21brkas_pu:6332": "tat prajāḥ pālayeḥ putra /",
  "GK21brkas_pu:6333": "prajās tvāṃ pālayantu ca /",
  "GK21brkas_pu:6334": "pālitair hi mṛgendro 'pi /",
  "GK21brkas_pu:6335": "kānanair eva pālyate //14.18/",
  "GK21brkas_pu:6336": "atha mānasavegena /",
  "GK21brkas_pu:6337": "krośantīṣu prajāsu ca /",
  "GK21brkas_pu:6338": "rājā mandasukhotkaṇṭhaḥ /",
  "GK21brkas_pu:6339": "pratiyātas tapovanam //14.19/",
  "GK21brkas_pu:6340": "bhartrā nivartyamānāpi /",
  "GK21brkas_pu:6341": "vacobhiḥ sopapattibhiḥ /",
  "GK21brkas_pu:6342": "na nivṛttā yadā devī /",
  "GK21brkas_pu:6343": "tadopāyaṃ prayuktavān //14.20/",
  "GK21brkas_pu:6344": "adyaivāhaṃ cyuto rājyād /",
  "GK21brkas_pu:6345": "adyaiveyaṃ pativratā /",
  "GK21brkas_pu:6346": "na me saṃpādayaty ājñām /",
  "GK21brkas_pu:6347": "aho dharmaḥ satām iti //14.21/",
  "GK21brkas_pu:6348": "tato hrītā ca bhītā ca /",
  "GK21brkas_pu:6349": "sāśruśreṇiḥ savepathuḥ /",
  "GK21brkas_pu:6350": "pādayoḥ patitā patyur /",
  "GK21brkas_pu:6351": "vyajñāpayad asau śanaiḥ //14.22/",
  "GK21brkas_pu:6352": "yadā tarhi mayā yūyaṃ /",
  "GK21brkas_pu:6353": "pāvayantas tapovanam /",
  "GK21brkas_pu:6354": "upāsyāḥ pāvanatamaṃ /",
  "GK21brkas_pu:6355": "sa kālaḥ kathyatām iti //14.23/",
  "GK21brkas_pu:6356": "so 'bravīd durlabhaṃ putraṃ /",
  "GK21brkas_pu:6357": "sthirasiṃhāsanāsthitam /",
  "GK21brkas_pu:6358": "bhartāraṃ vegavatyāś ca /",
  "GK21brkas_pu:6359": "dṛṣṭvā draṣṭāsi mām iti //14.24/",
  "GK21brkas_pu:6360": "evaṃ caiva ca kalyāṇi /",
  "GK21brkas_pu:6361": "pitā vijñāpyatām iti /",
  "GK21brkas_pu:6362": "uktā vegavatī mātrā /",
  "GK21brkas_pu:6363": "pitaraṃ praṇatābravīt //14.25/",
  "GK21brkas_pu:6364": "tāta tvayi vanaṃ yāte /",
  "GK21brkas_pu:6365": "ko me dāsyati modakān /",
  "GK21brkas_pu:6366": "kalpavṛkṣaprasūtāni /",
  "GK21brkas_pu:6367": "phalāni kusumāni vā //14.26/",
  "GK21brkas_pu:6368": "tenoktaṃ yena yenārtho /",
  "GK21brkas_pu:6369": "durlabhenāpi kenacit /",
  "GK21brkas_pu:6370": "tat tan mānasavegas te /",
  "GK21brkas_pu:6371": "bhrātā dātāsyatām iti //14.27/",
  "GK21brkas_pu:6372": "iti rājyakalatramitraputrān /",
  "GK21brkas_pu:6373": "gṛhadhāmaṃ ca tṛṇāya manyamānaḥ /",
  "GK21brkas_pu:6374": "gurusattvarajastamaḥkalaṅkāṃ /",
  "GK21brkas_pu:6375": "prakṛtiṃ hātum agād vanaṃ narendraḥ //14.28/",
  "GK21brkas_pu:6376": "śriyaṃ mānasavego 'pi /",
  "GK21brkas_pu:6377": "kadalīdalacañcalām /",
  "GK21brkas_pu:6378": "śaktitrayaprayogajñaḥ /",
  "GK21brkas_pu:6379": "kṛtavān acalācalām //14.29/",
  "GK21brkas_pu:6380": "atha yāte kvacit kāle /",
  "GK21brkas_pu:6381": "mātaṅgādhipateḥ sutā /",
  "GK21brkas_pu:6382": "āṣāḍhaṃ vāyumukteti /",
  "GK21brkas_pu:6383": "sakhīparivṛtāgamat //14.30/",
  "GK21brkas_pu:6384": "sā sma vegavatīm āha /",
  "GK21brkas_pu:6385": "rājaputri kim āsyate /",
  "GK21brkas_pu:6386": "uttiṣṭhākāśamārgeṇa /",
  "GK21brkas_pu:6387": "gacchāmo malayācalam //14.31/",
  "GK21brkas_pu:6388": "śṛṅgakuñjanitambeṣu /",
  "GK21brkas_pu:6389": "tasya ramyeṣu ramyatām /",
  "GK21brkas_pu:6390": "netrāpidhānikākhyāna /",
  "GK21brkas_pu:6391": "putrikākandukair iti //14.32/",
  "GK21brkas_pu:6392": "tayoktaṃ nāsti me śaktir /",
  "GK21brkas_pu:6393": "gantum ākāśavartmanā /",
  "GK21brkas_pu:6394": "alabdhakulavidyāyāḥ /",
  "GK21brkas_pu:6395": "sakhi tan mṛṣyatām iti //14.33/",
  "GK21brkas_pu:6396": "upahasya tatas tās tām /",
  "GK21brkas_pu:6397": "uccais tāḍitapāṇayaḥ /",
  "GK21brkas_pu:6398": "ādhatāmbarapakṣāḥ khaṃ /",
  "GK21brkas_pu:6399": "haṃsakanyā- ivāsthitāḥ //14.34/",
  "GK21brkas_pu:6400": "bhrātur antikam āyātā /",
  "GK21brkas_pu:6401": "sāvegā vegavaty- api /",
  "GK21brkas_pu:6402": "tena coktāṅkam āropya /",
  "GK21brkas_pu:6403": "mātaḥ kiṃ dīyatām iti //14.35/",
  "GK21brkas_pu:6404": "tayoktaṃ dehi me vidyāṃ /",
  "GK21brkas_pu:6405": "mahārāja sasādhanām /",
  "GK21brkas_pu:6406": "siddhavidyābhir adyāhaṃ /",
  "GK21brkas_pu:6407": "sakhībhir hāsitā yataḥ //14.36/",
  "GK21brkas_pu:6408": "acireṇaiva dāsyāmi /",
  "GK21brkas_pu:6409": "mātar ity abhidhāya sā /",
  "GK21brkas_pu:6410": "bhrātā visarjitāsāra /",
  "GK21brkas_pu:6411": "bālālaṅkāravañcitā //14.37/",
  "GK21brkas_pu:6412": "ekadā gaurimuṇḍasya /",
  "GK21brkas_pu:6413": "bhaginī gaurimadyaśāḥ /",
  "GK21brkas_pu:6414": "gatā vegavatīṃ draṣṭum /",
  "GK21brkas_pu:6415": "āṣāḍhaṃ sasakhī sakhīm //14.38/",
  "GK21brkas_pu:6416": "upahasya ca tāṃ sāpi /",
  "GK21brkas_pu:6417": "vipakṣām iva sārasīm /",
  "GK21brkas_pu:6418": "sapakṣā rājahaṃsīva /",
  "GK21brkas_pu:6419": "gatā prati himācalam //14.39/",
  "GK21brkas_pu:6420": "vegavaty- api sāsthānaṃ /",
  "GK21brkas_pu:6421": "gatvā bhrātaram abravīt /",
  "GK21brkas_pu:6422": "kim ayaṃ kṣipyate kālo /",
  "GK21brkas_pu:6423": "vidyā me dīyatām iti //14.40/",
  "GK21brkas_pu:6424": "tenoktam api dāsyāmi /",
  "GK21brkas_pu:6425": "tvarase kim akāraṇam /",
  "GK21brkas_pu:6426": "gurukāryakriyāvyagraṃ /",
  "GK21brkas_pu:6427": "kiṃ na paśyasi mām iti //14.41/",
  "GK21brkas_pu:6428": "sā gatvā manyubhāreṇa /",
  "GK21brkas_pu:6429": "sphurantīva tvarāvatī /",
  "GK21brkas_pu:6430": "apatan mātur utsaṅge /",
  "GK21brkas_pu:6431": "saṃtapteva vaśā hrade //14.42/",
  "GK21brkas_pu:6432": "pṛthivī tu samāhūya /",
  "GK21brkas_pu:6433": "sacivau bhartur abravīt /",
  "GK21brkas_pu:6434": "acireṇa pitur mūlaṃ /",
  "GK21brkas_pu:6435": "dārikāṃ nayataṃ yuvām //14.43/",
  "GK21brkas_pu:6436": "antaraṅgo hi saṃbandhaḥ /",
  "GK21brkas_pu:6437": "putraiḥ pitror akṛtrimaḥ /",
  "GK21brkas_pu:6438": "bhrātaras tu dviṣanty eva /",
  "GK21brkas_pu:6439": "bhrātṝn ekodarān api //14.44/",
  "GK21brkas_pu:6440": "tau tām ākāśamārgeṇa /",
  "GK21brkas_pu:6441": "nītavantau tapovanam /",
  "GK21brkas_pu:6442": "mārgāyatanamārgeṣu /",
  "GK21brkas_pu:6443": "sāmbhaḥsu gamitaśramām //14.45/",
  "GK21brkas_pu:6444": "athāsthimayakāyānāṃ /",
  "GK21brkas_pu:6445": "taḍidbabhrujaṭābṛtām /",
  "GK21brkas_pu:6446": "te 'paśyaṃs tatra vṛndāni /",
  "GK21brkas_pu:6447": "tāpasānāṃ tapasyatām //14.46/",
  "GK21brkas_pu:6448": "pṛcchanti sma ca tatraikam /",
  "GK21brkas_pu:6449": "abhivādya tapasvinam /",
  "GK21brkas_pu:6450": "brahman brūhi tam uddeśaṃ /",
  "GK21brkas_pu:6451": "yatrāste vegavān iti //14.47/",
  "GK21brkas_pu:6452": "so 'bravīt parvatāgre 'sāv /",
  "GK21brkas_pu:6453": "aṅguṣṭhāgreṇa tiṣṭhati /",
  "GK21brkas_pu:6454": "anugacchati gacchantam /",
  "GK21brkas_pu:6455": "aṃśumantaṃ ca cakṣuṣā //14.48/",
  "GK21brkas_pu:6456": "parṇaśālā ca tasyeyaṃ /",
  "GK21brkas_pu:6457": "yasyāḥ siṃhamataṅgajau /",
  "GK21brkas_pu:6458": "aṅgaṇe krīḍataḥ prītāv /",
  "GK21brkas_pu:6459": "imau ca śikhipannagau //14.49/",
  "GK21brkas_pu:6460": "āsannāgamanaś cāsau /",
  "GK21brkas_pu:6461": "dagdhaṃ hi kaṭhinaiḥ karaiḥ /",
  "GK21brkas_pu:6462": "tasyāhlādayituṃ cakṣur /",
  "GK21brkas_pu:6463": "eṣa mandāyate raviḥ //14.50/",
  "GK21brkas_pu:6464": "tapastāntaṃ tataḥ kāyaṃ /",
  "GK21brkas_pu:6465": "sakāyam iva vegavān /",
  "GK21brkas_pu:6466": "kāyakleśaṃ vahann āgād /",
  "GK21brkas_pu:6467": "vaikhānasamṛgāvṛtaḥ //14.51/",
  "GK21brkas_pu:6468": "atha vegavatī dṛṣṭvā /",
  "GK21brkas_pu:6469": "vegavantaṃ tathāvidham /",
  "GK21brkas_pu:6470": "abravīn mantriṇau nāyaṃ /",
  "GK21brkas_pu:6471": "mama tātaḥ sa vegavān //14.52/",
  "GK21brkas_pu:6472": "tasya candraprabhacchattra /",
  "GK21brkas_pu:6473": "prabhāḥ samukuṭaprabhāḥ /",
  "GK21brkas_pu:6474": "prabhāsayanti dhāvantīṃ /",
  "GK21brkas_pu:6475": "puraḥ sāmantasantatim //14.53/",
  "GK21brkas_pu:6476": "ayaṃ tu siṃhamātaṅga /",
  "GK21brkas_pu:6477": "śārdūlamṛgatāpasaiḥ /",
  "GK21brkas_pu:6478": "tyaktavairaiḥ sahāyāti /",
  "GK21brkas_pu:6479": "nūnaṃ ko 'pīndrajālikaḥ //14.54/",
  "GK21brkas_pu:6480": "tābhyām uktaṃ sa evāyaṃ /",
  "GK21brkas_pu:6481": "tathā cetthaṃ ca dṛśyate /",
  "GK21brkas_pu:6482": "tādṛśā- eva dṛśyante /",
  "GK21brkas_pu:6483": "tathā cetthaṃ ca sādhavaḥ //14.55/",
  "GK21brkas_pu:6484": "vandyatāṃ ca pitety uktā /",
  "GK21brkas_pu:6485": "vandamānārdracakṣuṣā /",
  "GK21brkas_pu:6486": "aṅkam āropitā pitrā /",
  "GK21brkas_pu:6487": "rūḍhadarbhāṅkuravraṇam //14.56/",
  "GK21brkas_pu:6488": "mantriṇāv api bhartāram /",
  "GK21brkas_pu:6489": "ucitāntaravartinau /",
  "GK21brkas_pu:6490": "śirovāgbhir avandetām /",
  "GK21brkas_pu:6491": "atha vegavatoditau //14.57/",
  "GK21brkas_pu:6492": "āgaccha taṃ mamābhyāśam /",
  "GK21brkas_pu:6493": "alaṃ sthitvātidūrataḥ /",
  "GK21brkas_pu:6494": "janarañjanamātraṃ hi /",
  "GK21brkas_pu:6495": "gataṃ tad rājyanāṭakam //14.58/",
  "GK21brkas_pu:6496": "āsannasthaṇḍilasthau tau /",
  "GK21brkas_pu:6497": "pṛṣṭavān atha vegavān /",
  "GK21brkas_pu:6498": "rājño mānasavegasya /",
  "GK21brkas_pu:6499": "rājyaṃ no varṇyatām iti //14.59/",
  "GK21brkas_pu:6500": "tābhyām uktam aśakyaṃ tad /",
  "GK21brkas_pu:6501": "guṇāḍhyenāpi śaṃsitum /",
  "GK21brkas_pu:6502": "tam apekṣya tu rājānaḥ /",
  "GK21brkas_pu:6503": "śeṣāś chattraviḍambakāḥ //14.60/",
  "GK21brkas_pu:6504": "iyaṃ māṇavikā kasmād /",
  "GK21brkas_pu:6505": "ānīteti ca pṛcchate /",
  "GK21brkas_pu:6506": "vidyālābhārtham ity uktaṃ /",
  "GK21brkas_pu:6507": "tasmai tābhyāṃ savistaram //14.61/",
  "GK21brkas_pu:6508": "tenoktam acirād eṣā /",
  "GK21brkas_pu:6509": "labdhavidyā gamiṣyati /",
  "GK21brkas_pu:6510": "yuvābhyāṃ nītipannābhyāṃ /",
  "GK21brkas_pu:6511": "sa bālaḥ pālyatām iti //14.62/",
  "GK21brkas_pu:6512": "vagavaty- api sotsāhā /",
  "GK21brkas_pu:6513": "karoti sma mahat tapaḥ /",
  "GK21brkas_pu:6514": "kalpitāhārakartavyā /",
  "GK21brkas_pu:6515": "phalamūlajalānilaiḥ //14.63/",
  "GK21brkas_pu:6516": "jalāharaṇasaṃmārga /",
  "GK21brkas_pu:6517": "kusumapracayādibhiḥ /",
  "GK21brkas_pu:6518": "ārādhayad durārādhān /",
  "GK21brkas_pu:6519": "asau vaikhānasān api //14.64/",
  "GK21brkas_pu:6520": "uccinvantī kadācit sā /",
  "GK21brkas_pu:6521": "phullāṃ kānanamallikām /",
  "GK21brkas_pu:6522": "hā sarpeṇāsmi daṣṭeti /",
  "GK21brkas_pu:6523": "sākrandāgamad āśramam //14.65/",
  "GK21brkas_pu:6524": "yathāsaṃnihitais tatra /",
  "GK21brkas_pu:6525": "vaikhānasakumārakaiḥ /",
  "GK21brkas_pu:6526": "mā rājadārike bhaiṣīr /",
  "GK21brkas_pu:6527": "ity uktvā parivāritā //14.66/",
  "GK21brkas_pu:6528": "kvāsau kvāsau khalaḥ sarpa /",
  "GK21brkas_pu:6529": "iti pṛṣṭā kumārakaiḥ /",
  "GK21brkas_pu:6530": "amuṣmin mallikāgulmae /",
  "GK21brkas_pu:6531": "iti tebhyo nyavedayat //14.67/",
  "GK21brkas_pu:6532": "te tv ālokya tam uddeśam /",
  "GK21brkas_pu:6533": "avocann uccakais tarām /",
  "GK21brkas_pu:6534": "rājaputri na sarpo 'yam /",
  "GK21brkas_pu:6535": "ayaṃ sarpāntakaḥ śikhī //14.68/",
  "GK21brkas_pu:6536": "dṛṣṭvā prasāritāṃ grīvām /",
  "GK21brkas_pu:6537": "utphaṇāśīviṣopamām /",
  "GK21brkas_pu:6538": "tvayā sarpa iti jñātaṃ /",
  "GK21brkas_pu:6539": "tasmād āśvasyatām iti //14.69/",
  "GK21brkas_pu:6540": "uṭajāṅgaṇam ānītaḥ /",
  "GK21brkas_pu:6541": "sa mayūraḥ kumārakaiḥ /",
  "GK21brkas_pu:6542": "vicitrair nartito mārgais /",
  "GK21brkas_pu:6543": "tayā kuṭṭitatālayā //14.70/",
  "GK21brkas_pu:6544": "prekṣaṇīyaṃ ca tad draṣṭum /",
  "GK21brkas_pu:6545": "adṛṣṭaṃ vanavāsibhiḥ /",
  "GK21brkas_pu:6546": "militāḥ sarvae evāsthus /",
  "GK21brkas_pu:6547": "tapovananivāsinaḥ //14.71/",
  "GK21brkas_pu:6548": "etasminn eva vṛttānte /",
  "GK21brkas_pu:6549": "vegavantam upāgatam /",
  "GK21brkas_pu:6550": "viśrāntam upagamyedam /",
  "GK21brkas_pu:6551": "avocaṃs taṃ tapasvinaḥ //14.72/",
  "GK21brkas_pu:6552": "rājadārikayā rājaṃs /",
  "GK21brkas_pu:6553": "tapas taptaṃ sudustapam /",
  "GK21brkas_pu:6554": "vayam ārādhitāḥ prītās /",
  "GK21brkas_pu:6555": "tad vidyāṃ labhatām iti //14.73/",
  "GK21brkas_pu:6556": "tenoktaṃ yadi ca prītā- /",
  "GK21brkas_pu:6557": "no bhavanto 'nujānate /",
  "GK21brkas_pu:6558": "tato gṛhṇātv iyaṃ vidyāḥ /",
  "GK21brkas_pu:6559": "pañcāṅgaparivāritāḥ //14.74/",
  "GK21brkas_pu:6560": "anayā yat tapas taptam /",
  "GK21brkas_pu:6561": "asmābhiś cedam īdṛśam /",
  "GK21brkas_pu:6562": "tad asyāḥ kulavidyānām /",
  "GK21brkas_pu:6563": "alaṃ bhavatu siddhaye //14.75/",
  "GK21brkas_pu:6564": "yac ca mānasavegasya /",
  "GK21brkas_pu:6565": "vidyāsiddhiprabhāvitam /",
  "GK21brkas_pu:6566": "balaṃ caturguṇaṃ tasmād /",
  "GK21brkas_pu:6567": "bāleyaṃ pratipadyatām //14.76/",
  "GK21brkas_pu:6568": "yaś cāsyāḥ ko 'pi dīrghāyur /",
  "GK21brkas_pu:6569": "grahīṣyati varaḥ karam /",
  "GK21brkas_pu:6570": "rājyasya daśamaṃ bhāgaṃ /",
  "GK21brkas_pu:6571": "sa madīyasya bhokṣyati //14.77/",
  "GK21brkas_pu:6572": "evam uktvā tatas tasyās /",
  "GK21brkas_pu:6573": "tat sarvaṃ kṛtavān pitā /",
  "GK21brkas_pu:6574": "sāpi labdhābhyanujñānā /",
  "GK21brkas_pu:6575": "vegenodapatan nabhaḥ //14.78/",
  "GK21brkas_pu:6576": "tataḥ kanakalekheva /",
  "GK21brkas_pu:6577": "bhāsā kaṣaśilām asau /",
  "GK21brkas_pu:6578": "piśaṅgabhavatī yāntī /",
  "GK21brkas_pu:6579": "śyāmalām ambarasthalīm //14.79/",
  "GK21brkas_pu:6580": "dṛṣṭā mānasavegena /",
  "GK21brkas_pu:6581": "saṃbhramabhrāntacakṣuṣā /",
  "GK21brkas_pu:6582": "avātarat tadāsthāne /",
  "GK21brkas_pu:6583": "haṃsīvāmbhojakānane //14.80/",
  "GK21brkas_pu:6584": "kathaṃcit pratyabhijñāya /",
  "GK21brkas_pu:6585": "lajjiteneva tena sā /",
  "GK21brkas_pu:6586": "āliṅgyotsaṅgam āropya /",
  "GK21brkas_pu:6587": "gamitā mātur antikam //14.81/",
  "GK21brkas_pu:6588": "mātāpi duhitṛsneham /",
  "GK21brkas_pu:6589": "anādṛtyaiva satvarā /",
  "GK21brkas_pu:6590": "apṛcchad api kalyāṇi /",
  "GK21brkas_pu:6591": "kuśalī vegavān iti //14.82/",
  "GK21brkas_pu:6592": "kiṃ vāphalapralāpena /",
  "GK21brkas_pu:6593": "sāram evāvadhīyatām /",
  "GK21brkas_pu:6594": "yāsau vegavatī sāhaṃ /",
  "GK21brkas_pu:6595": "tasya vegavataḥ sutā //14.83/",
  "GK21brkas_pu:6596": "atīte tu kvacit kāle /",
  "GK21brkas_pu:6597": "saśarīreva cārutā /",
  "GK21brkas_pu:6598": "nītā mānasavegena /",
  "GK21brkas_pu:6599": "kāpi bhūmau varāṅganā //14.84/",
  "GK21brkas_pu:6600": "sā ca tadguṇabhūyiṣṭhāṃ /",
  "GK21brkas_pu:6601": "dṛḍhaṃ dveṣṭi kathām api /",
  "GK21brkas_pu:6602": "kṣīṇadoṣaguṇā sādhvī /",
  "GK21brkas_pu:6603": "kāmastutikathām iva //14.85/",
  "GK21brkas_pu:6604": "sa kadācit kvacit kācid /",
  "GK21brkas_pu:6605": "dṛṣṭvā tāpasakanyakām /",
  "GK21brkas_pu:6606": "balād bhoktum upakrāntas /",
  "GK21brkas_pu:6607": "tayā coktaṃ sphurad ruṣā //14.86/",
  "GK21brkas_pu:6608": "yuktaṃ śāpāgninā dagdhuṃ /",
  "GK21brkas_pu:6609": "tvādṛśaṃ pāpacetasam /",
  "GK21brkas_pu:6610": "kiṃ tu vegavataḥ sādhoḥ /",
  "GK21brkas_pu:6611": "putratvaṃ tena mucyase //14.87/",
  "GK21brkas_pu:6612": "sarvathā śāpanāmānaṃ /",
  "GK21brkas_pu:6613": "pratīcchatu varaṃ bhavān /",
  "GK21brkas_pu:6614": "adhīrahṛdayāḥ prāyas /",
  "GK21brkas_pu:6615": "trāsagamyā- bhavādṛśāḥ //14.88/",
  "GK21brkas_pu:6616": "balāt kāmayamānasya /",
  "GK21brkas_pu:6617": "niḥkāmāṃ kāñcid aṅganām /",
  "GK21brkas_pu:6618": "bhavataḥ śatadhā mūrdhā /",
  "GK21brkas_pu:6619": "dagdhabuddheḥ sphuṭed iti //14.89/",
  "GK21brkas_pu:6620": "tatas trastas tataḥ śāpād /",
  "GK21brkas_pu:6621": "akāmāṃ kāminīm asau /",
  "GK21brkas_pu:6622": "api notsahate draṣṭuṃ /",
  "GK21brkas_pu:6623": "kuta eva niṣevitum //14.90/",
  "GK21brkas_pu:6624": "sa tu mām abravīn mātas /",
  "GK21brkas_pu:6625": "tathā madanamañjukā /",
  "GK21brkas_pu:6626": "protsāhyatāṃ yathā kṣipram /",
  "GK21brkas_pu:6627": "upasarpati mām iti //14.91/",
  "GK21brkas_pu:6628": "atha bālasvabhāvena /",
  "GK21brkas_pu:6629": "sakutūhalayā mayā /",
  "GK21brkas_pu:6630": "aśokavanikāmadhye /",
  "GK21brkas_pu:6631": "dṛṣṭā madanamañjukā //14.92/",
  "GK21brkas_pu:6632": "saṃkṣiptam adhitiṣṭhantī /",
  "GK21brkas_pu:6633": "rūḍhaparṇalatoṭajam /",
  "GK21brkas_pu:6634": "mlānacampakamāleva /",
  "GK21brkas_pu:6635": "purāṇakadalīpuṭam //14.93/",
  "GK21brkas_pu:6636": "parṇaśayyāśirobhāge /",
  "GK21brkas_pu:6637": "nihitaḥ saṃpidhānakaḥ /",
  "GK21brkas_pu:6638": "uṭajābhyantare nyastaḥ /",
  "GK21brkas_pu:6639": "sajalaḥ kalaśas tayā //14.94/",
  "GK21brkas_pu:6640": "atha lambhitaviśrambhāṃ /",
  "GK21brkas_pu:6641": "mañjukām aham abravam /",
  "GK21brkas_pu:6642": "kas te mānuṣakeṇārthaḥ /",
  "GK21brkas_pu:6643": "kuru vidyādharaṃ patiṃ //14.95/",
  "GK21brkas_pu:6644": "mugdhe mānuṣakās tāvad /",
  "GK21brkas_pu:6645": "bahurogādyupadravāḥ /",
  "GK21brkas_pu:6646": "vidyādharās tu vidyānāṃ /",
  "GK21brkas_pu:6647": "prabhāvān nirupadravāḥ //14.96/",
  "GK21brkas_pu:6648": "rājā mānasavegas tu /",
  "GK21brkas_pu:6649": "bhartā te varṇyatāṃ katham /",
  "GK21brkas_pu:6650": "yo vidyādhararājānāṃ /",
  "GK21brkas_pu:6651": "rājā sphītaśriyām iti //14.97/",
  "GK21brkas_pu:6652": "doṣān api manuṣyāṇāṃ /",
  "GK21brkas_pu:6653": "gṛhṇāmi sma yathā yathā /",
  "GK21brkas_pu:6654": "tathā tathābhavat tasyāḥ /",
  "GK21brkas_pu:6655": "prītisphītākṣam ānanam //14.98/",
  "GK21brkas_pu:6656": "guṇān vidyādharāṇāṃ tu /",
  "GK21brkas_pu:6657": "gṛhṇāmi sma yathā yathā /",
  "GK21brkas_pu:6658": "tathā tathābhavat tasyāḥ /",
  "GK21brkas_pu:6659": "krodhajihmākṣam ānanam //14.99/",
  "GK21brkas_pu:6660": "āgantukau yadā caināṃ /",
  "GK21brkas_pu:6661": "prītikrodhāv amuñcatām /",
  "GK21brkas_pu:6662": "gṛhṇāti sma tadā śokaḥ /",
  "GK21brkas_pu:6663": "saniśvāsāsravepathuḥ //14.100/",
  "GK21brkas_pu:6664": "athāsyāḥ parimṛjyāsram /",
  "GK21brkas_pu:6665": "aśītasparśam abravam /",
  "GK21brkas_pu:6666": "alaṃ bhagini saṃtapya /",
  "GK21brkas_pu:6667": "jīvitaṃ rakṣyatām iti //14.101/",
  "GK21brkas_pu:6668": "tayā tūktaṃ mayā nedam /",
  "GK21brkas_pu:6669": "ātmaduḥkhena rudyate /",
  "GK21brkas_pu:6670": "aśakyaṃ tu bhayaṃ bhīmam /",
  "GK21brkas_pu:6671": "āhṛtaṃ mandayā mayā //14.102/",
  "GK21brkas_pu:6672": "sarvavidyākalābhijñaḥ /",
  "GK21brkas_pu:6673": "sarvarūpavatāṃ tulā /",
  "GK21brkas_pu:6674": "kulavidyādhanair yaś ca /",
  "GK21brkas_pu:6675": "tuṅgair api na mādyati //14.103/",
  "GK21brkas_pu:6676": "sa madvṛttāntam ajñātvā /",
  "GK21brkas_pu:6677": "daśāṃ yāsyati kām api /",
  "GK21brkas_pu:6678": "tataḥ sāntaḥpurāmātya /",
  "GK21brkas_pu:6679": "rāṣṭraḥ somānvayo nṛpaḥ //14.104/",
  "GK21brkas_pu:6680": "kiṃ tu pratyāśayā prāṇān /",
  "GK21brkas_pu:6681": "ekayā dhārayāmy aham /",
  "GK21brkas_pu:6682": "yad ādiṣṭaḥ sphuṭādeśair /",
  "GK21brkas_pu:6683": "asau vidyādharādibhiḥ //14.105/",
  "GK21brkas_pu:6684": "vidyālavaviṣādhmātān /",
  "GK21brkas_pu:6685": "vidyādharabhujaṅgakān /",
  "GK21brkas_pu:6686": "vidyādharanarendro 'yaṃ /",
  "GK21brkas_pu:6687": "kartā vāntaviṣān iti //14.106/",
  "GK21brkas_pu:6688": "tataḥ śrutveti yat satyaṃ /",
  "GK21brkas_pu:6689": "jātāhaṃ jātasaṃśayā /",
  "GK21brkas_pu:6690": "vidyādharanarendraḥ syād /",
  "GK21brkas_pu:6691": "uta na syād asāv iti //14.107/",
  "GK21brkas_pu:6692": "kiṃ kācid dūtikā yātu /",
  "GK21brkas_pu:6693": "sāpy asaktā parīkṣitum /",
  "GK21brkas_pu:6694": "dūtikā matsamā nāsti /",
  "GK21brkas_pu:6695": "svayam eva vrajāmy ataḥ //14.108/",
  "GK21brkas_pu:6696": "tataḥ svārthāhitotsāhā /",
  "GK21brkas_pu:6697": "pṛcchāmi sma tava priyām /",
  "GK21brkas_pu:6698": "tava priyāya kiṃ vārtā /",
  "GK21brkas_pu:6699": "tvadīyā dīyatām iti //14.109/",
  "GK21brkas_pu:6700": "atha kṣaṇam iva dhyātvā /",
  "GK21brkas_pu:6701": "tayoktaṃ smayamānayā /",
  "GK21brkas_pu:6702": "tulyam evāvayoḥ kāryaṃ /",
  "GK21brkas_pu:6703": "śaktau satyāṃ kim āsyate //14.110/",
  "GK21brkas_pu:6704": "idaṃ hi guru kartavyaṃ /",
  "GK21brkas_pu:6705": "kṣiptakālaṃ ca sīdati /",
  "GK21brkas_pu:6706": "īdṛśaṃ tvādṛśī karma /",
  "GK21brkas_pu:6707": "kāryate katham anyathā //14.111/",
  "GK21brkas_pu:6708": "iyaṃ maṇḍalitā veṇī /",
  "GK21brkas_pu:6709": "mayā sakhi tavāgrataḥ /",
  "GK21brkas_pu:6710": "daṣṭukāmeva capalā /",
  "GK21brkas_pu:6711": "bhīṣaṇāśīviṣāṅganā //14.112/",
  "GK21brkas_pu:6712": "dāhyā vā dahaneneyaṃ /",
  "GK21brkas_pu:6713": "mocyā vā gṛdhrajambukaiḥ /",
  "GK21brkas_pu:6714": "aryaputreṇa vā dagdha /",
  "GK21brkas_pu:6715": "dāruṇā gatidāruṇā //14.113/",
  "GK21brkas_pu:6716": "gatvā cāgaccha doleva /",
  "GK21brkas_pu:6717": "na sthātavyaṃ kvacic ciram /",
  "GK21brkas_pu:6718": "asaṅgā hi gatiḥ sakhyāḥ /",
  "GK21brkas_pu:6719": "kāntaṃ yāntyāḥ smṛter iva //14.114/",
  "GK21brkas_pu:6720": "ity uktājjukayā kṣipraṃ /",
  "GK21brkas_pu:6721": "nabhasāham ihāgatā /",
  "GK21brkas_pu:6722": "apaśyam aryaputraṃ ca /",
  "GK21brkas_pu:6723": "hā kvāsīti pravādinam //14.115/",
  "GK21brkas_pu:6724": "aninditam upāyaṃ ca /",
  "GK21brkas_pu:6725": "vicintyātmasamarpaṇe /",
  "GK21brkas_pu:6726": "ajjukārūpayā tubhyam /",
  "GK21brkas_pu:6727": "ātmā saṃdarśito mayā //14.116/",
  "GK21brkas_pu:6728": "nivāritāś ca yad yūyaṃ /",
  "GK21brkas_pu:6729": "tadāliṅganalālasāḥ /",
  "GK21brkas_pu:6730": "sa doṣaḥ kanyakātvasya /",
  "GK21brkas_pu:6731": "viśuddhakulajanmanaḥ //14.117/",
  "GK21brkas_pu:6732": "yac cāyācitadānāya /",
  "GK21brkas_pu:6733": "vivāhaḥ kārito mayā /",
  "GK21brkas_pu:6734": "sa ca saṃskartum ātmānaṃ /",
  "GK21brkas_pu:6735": "kvātra yakṣaḥ kva cājjukā //14.118/",
  "GK21brkas_pu:6736": "yac ca pātum anicchantaḥ /",
  "GK21brkas_pu:6737": "pāyitāḥ stha balān madhu /",
  "GK21brkas_pu:6738": "tatra yat kāraṇaṃ tac ca /",
  "GK21brkas_pu:6739": "prāyaḥ pratyakṣam eva ca //14.119/",
  "GK21brkas_pu:6740": "na draṣṭavyāsmi supteti /",
  "GK21brkas_pu:6741": "pratiṣiddhāḥ stha yan mayā /",
  "GK21brkas_pu:6742": "tat kutūhalavṛddhyarthaṃ /",
  "GK21brkas_pu:6743": "vāmaśīlā hi bālatā //14.120/",
  "GK21brkas_pu:6744": "sarvathā vistareṇālam /",
  "GK21brkas_pu:6745": "ajjukā madamañjukā /",
  "GK21brkas_pu:6746": "nītā mānasavegena /",
  "GK21brkas_pu:6747": "lakṣmīr iva durātmanā //14.121/",
  "GK21brkas_pu:6748": "tad ājñāpaya māṃ kṣipram /",
  "GK21brkas_pu:6749": "imāṃ madanamañjukām /",
  "GK21brkas_pu:6750": "ānayāmi parair nītāṃ /",
  "GK21brkas_pu:6751": "śuddhā nītir iva śriyam //14.122/",
  "GK21brkas_pu:6752": "āsīc ca mama na nyāyyaṃ /",
  "GK21brkas_pu:6753": "praiṣaṇīyajanocitam /",
  "GK21brkas_pu:6754": "bhartuḥ kārayituṃ karma /",
  "GK21brkas_pu:6755": "bhāryāṃ tuṅgakulodbhavām //14.123/",
  "GK21brkas_pu:6756": "athainām abruvaṃ caṇḍi /",
  "GK21brkas_pu:6757": "śrutam ehi śayāvahai /",
  "GK21brkas_pu:6758": "na hi tāmraśikhaṇḍānām /",
  "GK21brkas_pu:6759": "adyāpi sphurati dhvaniḥ //14.124/",
  "GK21brkas_pu:6760": "aham api dhavalenduvaṃśajanmā /",
  "GK21brkas_pu:6761": "kuliśakaṭhorakaniṣṭhikāprakoṣṭhaḥ /",
  "GK21brkas_pu:6762": "priyasamaraparāvarodharuddhān /",
  "GK21brkas_pu:6763": "ahataripuḥ katham āhareya dārān //14.125/",
  "GK21brkas_pu:6764": "paripāṭyā tataḥ prāptās /",
  "GK21brkas_pu:6765": "trayo hariśikhādayaḥ /",
  "GK21brkas_pu:6766": "prabhāte mām avandanta /",
  "GK21brkas_pu:6767": "na tu vegavataḥ sutām //15.1/",
  "GK21brkas_pu:6768": "gomukhas tv acirāt prāptaḥ /",
  "GK21brkas_pu:6769": "prathamaṃ mām avandata /",
  "GK21brkas_pu:6770": "asmadāsannam āsīnāṃ /",
  "GK21brkas_pu:6771": "bhaktyā vegavatīṃ tataḥ //15.2/",
  "GK21brkas_pu:6772": "asau hariśikhenoktaḥ /",
  "GK21brkas_pu:6773": "suṣṭhu khalv asi paṇḍitaḥ /",
  "GK21brkas_pu:6774": "vandyāvandyavicāre hi /",
  "GK21brkas_pu:6775": "paṇḍitāḥ samadarśinaḥ //15.3/",
  "GK21brkas_pu:6776": "athoktaṃ tena matto 'sti /",
  "GK21brkas_pu:6777": "bhavān evātipaṇḍitaḥ /",
  "GK21brkas_pu:6778": "vandyalakṣaṇayuktāṃ yo /",
  "GK21brkas_pu:6779": "vandyām api na vandate //15.4/",
  "GK21brkas_pu:6780": "bhaṇa kena na pūjyeyaṃ /",
  "GK21brkas_pu:6781": "yā naḥ pūjyena pūjitā /",
  "GK21brkas_pu:6782": "nanu mandamate lokaḥ /",
  "GK21brkas_pu:6783": "pūjyapūjitapūjakaḥ //15.5/",
  "GK21brkas_pu:6784": "svāminī svāmisaṃbandhāt /",
  "GK21brkas_pu:6785": "svāmīvārhati vandanām /",
  "GK21brkas_pu:6786": "candrāsannair hi nakṣatrair /",
  "GK21brkas_pu:6787": "lokaḥ kāryāṇi kāryate //15.6/",
  "GK21brkas_pu:6788": "ityādi vadatas tasya /",
  "GK21brkas_pu:6789": "pakṣam utkarṣayann iva /",
  "GK21brkas_pu:6790": "ahaṃ vegavatīvṛttaṃ /",
  "GK21brkas_pu:6791": "tadvarṇitam avarṇayam //15.7/",
  "GK21brkas_pu:6792": "vidyādharakumārīṇāṃ /",
  "GK21brkas_pu:6793": "pravṛttāvartanīti te /",
  "GK21brkas_pu:6794": "vandato muditā gatvā /",
  "GK21brkas_pu:6795": "senābhartre nyavedayan //15.8/",
  "GK21brkas_pu:6796": "tenāpi tātapādebhyas /",
  "GK21brkas_pu:6797": "tair ambābhyāṃ niveditam /",
  "GK21brkas_pu:6798": "harṣadundubhivṛndais tu /",
  "GK21brkas_pu:6799": "nadadbhir vṛtraśatrave //15.9/",
  "GK21brkas_pu:6800": "gambhīrotpātajīmūta /",
  "GK21brkas_pu:6801": "saṃpātahrādabhīṣaṇe /",
  "GK21brkas_pu:6802": "pramodadhvanite yātaṃ /",
  "GK21brkas_pu:6803": "tanyamāne divāniśam //15.10/",
  "GK21brkas_pu:6804": "atha senāpatiḥ prāptaḥ /",
  "GK21brkas_pu:6805": "prātar mām idam abravīt /",
  "GK21brkas_pu:6806": "idānīm eva devībhyāṃ /",
  "GK21brkas_pu:6807": "devo vijñāpito yathā //15.11/",
  "GK21brkas_pu:6808": "dvitīyayā vadhukayā /",
  "GK21brkas_pu:6809": "gṛhīto dārakaḥ svayam /",
  "GK21brkas_pu:6810": "kasyāścid api nāsmabhir /",
  "GK21brkas_pu:6811": "dṛṣṭaḥ pariṇayotsave //15.12/",
  "GK21brkas_pu:6812": "tena prasādo yady asti /",
  "GK21brkas_pu:6813": "vegavatyā tataḥ saha /",
  "GK21brkas_pu:6814": "naravāhanadattasya /",
  "GK21brkas_pu:6815": "vivāhaḥ kāryatām iti //15.13/",
  "GK21brkas_pu:6816": "devena tu vihasyoktam /",
  "GK21brkas_pu:6817": "evam astu kim āsyate /",
  "GK21brkas_pu:6818": "mamāpi hi manasy āsīd /",
  "GK21brkas_pu:6819": "ayam eva manorathaḥ //15.14/",
  "GK21brkas_pu:6820": "kiṃ tu mātā varasyātra /",
  "GK21brkas_pu:6821": "devī bhavatu māgadhī /",
  "GK21brkas_pu:6822": "pitāhaṃ varapakṣe 'sya /",
  "GK21brkas_pu:6823": "samastam avarodhanam //15.15/",
  "GK21brkas_pu:6824": "astu vāsavadattāyāḥ /",
  "GK21brkas_pu:6825": "sutā vegavataḥ sutā /",
  "GK21brkas_pu:6826": "rumaṇvadādayaḥ pakṣe /",
  "GK21brkas_pu:6827": "tasyā- evaṃ bhavantv iti //15.16/",
  "GK21brkas_pu:6828": "athāntaḥpuram ambāyāḥ /",
  "GK21brkas_pu:6829": "padmāvatyāḥ suhṛdvṛtaḥ /",
  "GK21brkas_pu:6830": "nīto 'haṃ citravinyāsa /",
  "GK21brkas_pu:6831": "ratnamaṅgalamaṇḍalam //15.17/",
  "GK21brkas_pu:6832": "sabhartṛbahuputrābhir /",
  "GK21brkas_pu:6833": "nārībhir vegavaty- api /",
  "GK21brkas_pu:6834": "jyeṣṭhāmbābhavanaṃ nītā /",
  "GK21brkas_pu:6835": "kelikolāhalākulam //15.18/",
  "GK21brkas_pu:6836": "tapantakas tu māgadhyā /",
  "GK21brkas_pu:6837": "preṣitaḥ prekṣituṃ vadhūm /",
  "GK21brkas_pu:6838": "maṣīkālamukhoraskaḥ /",
  "GK21brkas_pu:6839": "kārito jyeṣṭhayāmbayā //15.19/",
  "GK21brkas_pu:6840": "kampamānaś ca kopena /",
  "GK21brkas_pu:6841": "tataḥ pratyāgato 'bravīt /",
  "GK21brkas_pu:6842": "aryaputra khalīkāraṃ /",
  "GK21brkas_pu:6843": "paśyatemaṃ mamedṛśam //15.20/",
  "GK21brkas_pu:6844": "śvaśrūs te māṃ khalīkṛtya /",
  "GK21brkas_pu:6845": "sāntarhāsam avocata /",
  "GK21brkas_pu:6846": "kva yāsi jālma labdho 'si /",
  "GK21brkas_pu:6847": "preṣitas tvaṃ caraḥ kila //15.21/",
  "GK21brkas_pu:6848": "ekaiva mama bāleyam /",
  "GK21brkas_pu:6849": "āyācitaśatārjitā /",
  "GK21brkas_pu:6850": "asyāḥ saubhāgyam utpādyam /",
  "GK21brkas_pu:6851": "avaśyaṃ kārmaṇair mayā //15.22/",
  "GK21brkas_pu:6852": "mātā jāmātṛkasyaiva /",
  "GK21brkas_pu:6853": "mahākārmaṇakārikā /",
  "GK21brkas_pu:6854": "yayā hastatale bhartā /",
  "GK21brkas_pu:6855": "gurudhairyo 'pi nartitaḥ //15.23/",
  "GK21brkas_pu:6856": "vardhayantyāś ciraṃ putraṃ /",
  "GK21brkas_pu:6857": "tasyāḥ kārmaṇamālayā /",
  "GK21brkas_pu:6858": "kiṃ mayā preṣitaḥ kaścid /",
  "GK21brkas_pu:6859": "bhavān iva caras tayā //15.24/",
  "GK21brkas_pu:6860": "ity uktvālambhito bhīmām /",
  "GK21brkas_pu:6861": "ardhacandraparaṃparām /",
  "GK21brkas_pu:6862": "devyāḥ niṣkramitaḥ svasmād /",
  "GK21brkas_pu:6863": "aham antaḥpurād iti //15.25/",
  "GK21brkas_pu:6864": "tapantakena yā prāptā /",
  "GK21brkas_pu:6865": "tatra gatvā viḍambanā /",
  "GK21brkas_pu:6866": "tām anekaguṇāṃ prāpañ /",
  "GK21brkas_pu:6867": "jyeṣṭhāmbāpreṣitāś carāḥ //15.26/",
  "GK21brkas_pu:6868": "iti pravṛttavṛttānte /",
  "GK21brkas_pu:6869": "matte 'ntaḥpurasāgare /",
  "GK21brkas_pu:6870": "mayā vegavatīpāṇir /",
  "GK21brkas_pu:6871": "gṛhīto mantrasaṃskṛtaḥ //15.27/",
  "GK21brkas_pu:6872": "atha gatvā svam āvāsaṃ /",
  "GK21brkas_pu:6873": "vāsāvāsaṃ praviśya ca /",
  "GK21brkas_pu:6874": "anyādṛśaprapañceva /",
  "GK21brkas_pu:6875": "dṛṣṭā vegavatī mayā //15.28/",
  "GK21brkas_pu:6876": "vyāhṛtā vacanaṃ nādād /",
  "GK21brkas_pu:6877": "agād ālambitāṃśukā /",
  "GK21brkas_pu:6878": "śayanaṃ ca navoḍheva /",
  "GK21brkas_pu:6879": "sevate sma parāṅmukhī //15.29/",
  "GK21brkas_pu:6880": "upasṛtya śanaiś caināṃ /",
  "GK21brkas_pu:6881": "bravīmi sma vilakṣakaḥ /",
  "GK21brkas_pu:6882": "vrīḍākrīḍākṛtā pīḍā /",
  "GK21brkas_pu:6883": "durbhagā tyajyatām iti //15.30/",
  "GK21brkas_pu:6884": "tayā tu katham apy uktaṃ /",
  "GK21brkas_pu:6885": "sphuṭitasmitacandrikam /",
  "GK21brkas_pu:6886": "aryaputra kutaḥ krīḍā /",
  "GK21brkas_pu:6887": "gurvājñeyaṃ garīyasī //15.31/",
  "GK21brkas_pu:6888": "mayā hi śvaśurādeśād /",
  "GK21brkas_pu:6889": "asmin vivāhanāṭake /",
  "GK21brkas_pu:6890": "duṣkarā kṣiptavelāpi /",
  "GK21brkas_pu:6891": "vadhūkābhūmikā kṛtā //15.32/",
  "GK21brkas_pu:6892": "tathā nāṭayitavyeyam /",
  "GK21brkas_pu:6893": "ujjvalā jāyate yathā /",
  "GK21brkas_pu:6894": "tasmād guruniyogo 'yam /",
  "GK21brkas_pu:6895": "alaṅghyaḥ kṣamyatām iti //15.33/",
  "GK21brkas_pu:6896": "tayā saha visarpantyā /",
  "GK21brkas_pu:6897": "vivāhakathayānayā /",
  "GK21brkas_pu:6898": "anayaṃ kṣaṇasaṃkṣiptām /",
  "GK21brkas_pu:6899": "āyātām api yāminīm //15.34/",
  "GK21brkas_pu:6900": "gate tu nātisaṃkṣipte /",
  "GK21brkas_pu:6901": "kāle caṭulasambhramaḥ /",
  "GK21brkas_pu:6902": "tvarāvān skhaladālāpo /",
  "GK21brkas_pu:6903": "mām avocat tapantakaḥ //15.35/",
  "GK21brkas_pu:6904": "aryaputra mayā dṛṣṭāś /",
  "GK21brkas_pu:6905": "catasraḥ puradevatāḥ /",
  "GK21brkas_pu:6906": "bhrāmyatā- nagarodyāne /",
  "GK21brkas_pu:6907": "dainyamlānānanendavaḥ //15.36/",
  "GK21brkas_pu:6908": "nṛpasyāniṣṭam āśaṅkya /",
  "GK21brkas_pu:6909": "manye kim api dāruṇam /",
  "GK21brkas_pu:6910": "anyad uccalitāḥ sthānaṃ /",
  "GK21brkas_pu:6911": "vihāyemāṃ purīm iti //15.37/",
  "GK21brkas_pu:6912": "mayā vegavatī pṛṣṭā /",
  "GK21brkas_pu:6913": "kās tā- iti tayoditam /",
  "GK21brkas_pu:6914": "krodhān mānasavegena /",
  "GK21brkas_pu:6915": "mama sakhyo vivāsitāḥ //15.38/",
  "GK21brkas_pu:6916": "mama prasādaḥ kriyatāṃ /",
  "GK21brkas_pu:6917": "svayam ādāya tāḥ sakhīḥ /",
  "GK21brkas_pu:6918": "nayanonmeṣamātreṇa /",
  "GK21brkas_pu:6919": "paśya mām āgatām iti //15.39/",
  "GK21brkas_pu:6920": "utpatantī mayā dṛṣṭā /",
  "GK21brkas_pu:6921": "vegād vegavatī nabhaḥ /",
  "GK21brkas_pu:6922": "āsīnā cāsane svasmin /",
  "GK21brkas_pu:6923": "sakhībhiḥ parivāritā //15.40/",
  "GK21brkas_pu:6924": "tadāgamanavārttā ca /",
  "GK21brkas_pu:6925": "vyāpajjhagiti medinīm /",
  "GK21brkas_pu:6926": "sadyaḥ svarbhānumuktasya /",
  "GK21brkas_pu:6927": "tārābhartur iva prabhā //15.41/",
  "GK21brkas_pu:6928": "senāpatir athāgatya /",
  "GK21brkas_pu:6929": "pravīṇair brāhmaṇaiḥ saha /",
  "GK21brkas_pu:6930": "prītisnigdhaviśālākṣaḥ /",
  "GK21brkas_pu:6931": "sapraṇāmam abhāṣata //15.42/",
  "GK21brkas_pu:6932": "rājā vegavatīm āha /",
  "GK21brkas_pu:6933": "pratyāsannakaragrahāḥ /",
  "GK21brkas_pu:6934": "catasraḥ kila tiṣṭhanti /",
  "GK21brkas_pu:6935": "bhaginyaḥ kanyakās tava //15.43/",
  "GK21brkas_pu:6936": "mamāpy akṛtavīvāhā- /",
  "GK21brkas_pu:6937": "yuvāno ramyadarśanāḥ /",
  "GK21brkas_pu:6938": "putrās tiṣṭhanti catvāraḥ /",
  "GK21brkas_pu:6939": "śastraśāstrakalāvidaḥ //15.44/",
  "GK21brkas_pu:6940": "yadi saṃbandhayogyān no /",
  "GK21brkas_pu:6941": "manyate rājadārikā /",
  "GK21brkas_pu:6942": "tatas tā- dārikās tebhyaḥ /",
  "GK21brkas_pu:6943": "putrebhyo me dadātv iti //15.45/",
  "GK21brkas_pu:6944": "tayoktaṃ dhīragaṇikā /",
  "GK21brkas_pu:6945": "vaktrasaṃkrāntavākyayā /",
  "GK21brkas_pu:6946": "devenānugṛhītāsmi /",
  "GK21brkas_pu:6947": "prasādaiḥ phalitair iti //15.46/",
  "GK21brkas_pu:6948": "abhūc ca dārikāpakṣe /",
  "GK21brkas_pu:6949": "tadā devī kanīyasī /",
  "GK21brkas_pu:6950": "ahaṃ ca varapakṣe tu /",
  "GK21brkas_pu:6951": "tātaḥ sāntaḥpuro 'bhavat //15.47/",
  "GK21brkas_pu:6952": "yā samṛddhis tadā dṛṣṭā /",
  "GK21brkas_pu:6953": "vatsarājakule mayā /",
  "GK21brkas_pu:6954": "tām adyāpi na paśyāmi /",
  "GK21brkas_pu:6955": "prāpyāpi śriyam īdṛśam //15.48/",
  "GK21brkas_pu:6956": "vidyādharakumārīṇāṃ /",
  "GK21brkas_pu:6957": "tato hariśikhādayaḥ /",
  "GK21brkas_pu:6958": "agrahīṣata sasvedān /",
  "GK21brkas_pu:6959": "ambhoruharucaḥ karān //15.49/",
  "GK21brkas_pu:6960": "nivartitavivāhās tu /",
  "GK21brkas_pu:6961": "rājarājasutā- iva /",
  "GK21brkas_pu:6962": "rājarājagṛhāṇīva /",
  "GK21brkas_pu:6963": "gatāḥ pitṛgṛhāṇi te //15.50/",
  "GK21brkas_pu:6964": "prabhāte tān ahaṃ prāptān /",
  "GK21brkas_pu:6965": "savrīḍān iva pṛṣṭavān /",
  "GK21brkas_pu:6966": "yātā yasya yathā rātriḥ /",
  "GK21brkas_pu:6967": "sa tathā varṇayatv iti //15.51/",
  "GK21brkas_pu:6968": "gomukhena tataḥ proktam /",
  "GK21brkas_pu:6969": "uccais tāḍitapāṇinā /",
  "GK21brkas_pu:6970": "tathaiteṣāṃ gatā rātrir /",
  "GK21brkas_pu:6971": "mā sma gacchad yathā punaḥ //15.52/",
  "GK21brkas_pu:6972": "ayaṃ hariśikhas tāvat /",
  "GK21brkas_pu:6973": "kanyārādhanakovidaḥ /",
  "GK21brkas_pu:6974": "avehi mantriputreti /",
  "GK21brkas_pu:6975": "bhāryayā bhartsitaḥ spṛśan //15.53/",
  "GK21brkas_pu:6976": "tataḥ śayyāṃ samāliṅgya /",
  "GK21brkas_pu:6977": "kūrmasaṃkocapiṇḍitaḥ /",
  "GK21brkas_pu:6978": "dāruṇām anayad rātriṃ /",
  "GK21brkas_pu:6979": "nidrayāpi nirākṛtaḥ //15.54/",
  "GK21brkas_pu:6980": "ayaṃ tu ghaṭṭyamāno 'pi /",
  "GK21brkas_pu:6981": "bhāryayām marubhūtikaḥ /",
  "GK21brkas_pu:6982": "śūro 'ham iti bhāryāyāḥ /",
  "GK21brkas_pu:6983": "pādasthānaṃ na muktavān //15.55/",
  "GK21brkas_pu:6984": "tapantakaḥ punaḥ śayyāṃ /",
  "GK21brkas_pu:6985": "tyaktvā supto mahītale /",
  "GK21brkas_pu:6986": "prakṣālanād dhi paṅkasya /",
  "GK21brkas_pu:6987": "dūrād asparśanaṃ varam //15.56/",
  "GK21brkas_pu:6988": "tad evaṃ durbhagān etān /",
  "GK21brkas_pu:6989": "kāntāsaṅgamakātarān /",
  "GK21brkas_pu:6990": "pragalbhā- ramayiṣyanti /",
  "GK21brkas_pu:6991": "kathaṃ vidyādharāṅganāḥ //15.57/",
  "GK21brkas_pu:6992": "tato hariśikhenoktam /",
  "GK21brkas_pu:6993": "aho nāgarako bhavān /",
  "GK21brkas_pu:6994": "bhāryayā yo 'tisaubhāgyād /",
  "GK21brkas_pu:6995": "gṛhād api nirākṛtaḥ //15.58/",
  "GK21brkas_pu:6996": "yo hi vāsagṛhe suptaḥ /",
  "GK21brkas_pu:6997": "prītayā saha kāntayā /",
  "GK21brkas_pu:6998": "sa kathaṃ paravṛttāntaiḥ /",
  "GK21brkas_pu:6999": "kṣapāṃ kṣapitavān iti //15.59/",
  "GK21brkas_pu:7000": "tathopahasatām eṣām /",
  "GK21brkas_pu:7001": "ālāpair apayantraṇaiḥ /",
  "GK21brkas_pu:7002": "ramamāṇaḥ kṣaṇaṃ sthitvā /",
  "GK21brkas_pu:7003": "sasuhṛt pānam ācaram //15.60/",
  "GK21brkas_pu:7004": "athāparasmin divase /",
  "GK21brkas_pu:7005": "vegavatyā nimantritāḥ /",
  "GK21brkas_pu:7006": "sabhāryāḥ suhṛdas te 'pi /",
  "GK21brkas_pu:7007": "tābhir eva sahāgatāḥ //15.61/",
  "GK21brkas_pu:7008": "mayoktaṃ yasya yasyāś ca /",
  "GK21brkas_pu:7009": "pānaṃ saha na duṣyati /",
  "GK21brkas_pu:7010": "sa tayā sā ca tenaiva /",
  "GK21brkas_pu:7011": "pānam āsevatām iti //15.62/",
  "GK21brkas_pu:7012": "bhāryāṃ hariśikhasyāpi /",
  "GK21brkas_pu:7013": "pāṇāv ākṛṣya gomukhaḥ /",
  "GK21brkas_pu:7014": "śobhājitamṛṇālinyāṃ /",
  "GK21brkas_pu:7015": "pānabhūmāv upāviśat //15.63/",
  "GK21brkas_pu:7016": "bhāryayā gomukhasyoktaṃ /",
  "GK21brkas_pu:7017": "yadi labhyaḥ svayaṃgrahaḥ /",
  "GK21brkas_pu:7018": "gṛhītas tarhi niḥśaṅkaṃ /",
  "GK21brkas_pu:7019": "mayā hariśikhaḥ svayam //15.64/",
  "GK21brkas_pu:7020": "āsīnāyāṃ tatas tasyāṃ /",
  "GK21brkas_pu:7021": "tena sārdham anantaram /",
  "GK21brkas_pu:7022": "tapantakasya gṛhiṇīm /",
  "GK21brkas_pu:7023": "agṛhṇān marubhūtikaḥ //15.65/",
  "GK21brkas_pu:7024": "marubhūtikabhāryā tu /",
  "GK21brkas_pu:7025": "samupetya tapantakam /",
  "GK21brkas_pu:7026": "abravīt pariśeṣo 'yaṃ /",
  "GK21brkas_pu:7027": "kim anyat kriyatām iti //15.66/",
  "GK21brkas_pu:7028": "evaṃ saha suhṛddāraiḥ /",
  "GK21brkas_pu:7029": "suhṛdaḥ śuddhabuddhayaḥ /",
  "GK21brkas_pu:7030": "vayaṃ ca sahitā dāraiḥ /",
  "GK21brkas_pu:7031": "krīḍantaḥ sukham āsmahi //15.67/",
  "GK21brkas_pu:7032": "kadācit kupitā mahyaṃ /",
  "GK21brkas_pu:7033": "yena kenāpi hetunā /",
  "GK21brkas_pu:7034": "mayānunīyamānāpi /",
  "GK21brkas_pu:7035": "suptā vegavatī pṛthak //15.68/",
  "GK21brkas_pu:7036": "jāgaritvā ciraṃ suptas /",
  "GK21brkas_pu:7037": "tato 'haṃ gāḍhanidrayā /",
  "GK21brkas_pu:7038": "sahasā pratibuddhaś ca /",
  "GK21brkas_pu:7039": "sphurallocanatārakaḥ //15.69/",
  "GK21brkas_pu:7040": "unmīlya ca cirān netre /",
  "GK21brkas_pu:7041": "bālanidrākaṣāyite /",
  "GK21brkas_pu:7042": "kenāpy apaśyam ātmānaṃ /",
  "GK21brkas_pu:7043": "nīyamānaṃ vihāyasā //15.70/",
  "GK21brkas_pu:7044": "amarāsuragandharva /",
  "GK21brkas_pu:7045": "piśācapretarākṣasām /",
  "GK21brkas_pu:7046": "ko nu mā nayatīty āsaṃ /",
  "GK21brkas_pu:7047": "saṃdehādhīnamānasaḥ //15.71/",
  "GK21brkas_pu:7048": "devādīnām ayaṃ sparśo /",
  "GK21brkas_pu:7049": "lakṣaṇair na hi vidyate /",
  "GK21brkas_pu:7050": "tasmād vidyādhareṇāhaṃ /",
  "GK21brkas_pu:7051": "gṛhīto duṣṭabuddhinā //15.72/",
  "GK21brkas_pu:7052": "śatruhaste gatasyāpi /",
  "GK21brkas_pu:7053": "kṣatriyasya na śobhate /",
  "GK21brkas_pu:7054": "hastapādāstramitrasya /",
  "GK21brkas_pu:7055": "paṅgor iva mudhā vadhaḥ //15.73/",
  "GK21brkas_pu:7056": "tasmād ahaṃ yathāśakti /",
  "GK21brkas_pu:7057": "vyāyamya dviṣatā saha /",
  "GK21brkas_pu:7058": "mariṣyāmīti nirdhārya /",
  "GK21brkas_pu:7059": "taṃ tāḍayitum udyataḥ //15.74/",
  "GK21brkas_pu:7060": "atha tena vihasyoktaṃ /",
  "GK21brkas_pu:7061": "sādhu kṣatriyakuñjara /",
  "GK21brkas_pu:7062": "svasyāḥ susadṛśaṃ jāteḥ /",
  "GK21brkas_pu:7063": "karma vyavasitaṃ tvayā //15.75/",
  "GK21brkas_pu:7064": "vandhyas tu tava saṃkalpaḥ /",
  "GK21brkas_pu:7065": "phūtkāro vāsuker iva /",
  "GK21brkas_pu:7066": "mantrayantritavīryasya /",
  "GK21brkas_pu:7067": "tasmāc cintaya devatām //15.76/",
  "GK21brkas_pu:7068": "prītaś cāsmi tavānena /",
  "GK21brkas_pu:7069": "śauryaśauṇḍena cetasā /",
  "GK21brkas_pu:7070": "tasmād dadāmi te 'bhīṣṭaṃ /",
  "GK21brkas_pu:7071": "dvayor anyataraṃ varam //15.77/",
  "GK21brkas_pu:7072": "brūhi kiṃ mriyase dṛṣṭvā /",
  "GK21brkas_pu:7073": "priyāṃ madanamañjukām /",
  "GK21brkas_pu:7074": "kiṃ mahāsāgarādhāraiḥ /",
  "GK21brkas_pu:7075": "pāṭyase makarair iti //15.78/",
  "GK21brkas_pu:7076": "mama tv āsīn mṛṇālīva /",
  "GK21brkas_pu:7077": "cikkhalāt kaluṣād iyam /",
  "GK21brkas_pu:7078": "arāter api niryātā /",
  "GK21brkas_pu:7079": "bhāratī svacchakomalā //15.79/",
  "GK21brkas_pu:7080": "yadi nāma priyāṃ dṛṣṭvā /",
  "GK21brkas_pu:7081": "nyaseyaṃ kāyaśṛṅkhalām /",
  "GK21brkas_pu:7082": "tato me śatrumitreṇa /",
  "GK21brkas_pu:7083": "bhaved upakṛtaṃ mahat //15.80/",
  "GK21brkas_pu:7084": "yaṃ yam eva smaran bhāvaṃ /",
  "GK21brkas_pu:7085": "tyajaty ante kaḍevaram /",
  "GK21brkas_pu:7086": "taṃ tam eva kilāpnoti /",
  "GK21brkas_pu:7087": "tadā tadbhāvabhāvitaḥ //15.81/",
  "GK21brkas_pu:7088": "yas tu paśyan puraḥ prītyā /",
  "GK21brkas_pu:7089": "priyāṃ prāṇair viyujyate /",
  "GK21brkas_pu:7090": "tayānantaram evāsau /",
  "GK21brkas_pu:7091": "sukṛtī saṃprayujyate //15.82/",
  "GK21brkas_pu:7092": "iti saṃkalpayann eva /",
  "GK21brkas_pu:7093": "raṇantīṃ kiṅkiṇīm adhaḥ /",
  "GK21brkas_pu:7094": "śṛṇomi sma prabhātendoḥ /",
  "GK21brkas_pu:7095": "paśyāmi sma tanuprabhām //15.83/",
  "GK21brkas_pu:7096": "tāṃ diśaṃ prahitākṣeṇa /",
  "GK21brkas_pu:7097": "dṛṣṭā vegavatī mayā /",
  "GK21brkas_pu:7098": "nivārabāṇanistriṃsa /",
  "GK21brkas_pu:7099": "prabhādalitacandrikā //15.84/",
  "GK21brkas_pu:7100": "pīvarakrodhasaṃjāta /",
  "GK21brkas_pu:7101": "prajvalajjvalanadyutiḥ /",
  "GK21brkas_pu:7102": "lokān iva didhakṣantī /",
  "GK21brkas_pu:7103": "pralayānalasaṃtatiḥ //15.85/",
  "GK21brkas_pu:7104": "sāndraṃ maddarśanād eva /",
  "GK21brkas_pu:7105": "prītiniśvasitānilaiḥ /",
  "GK21brkas_pu:7106": "krodhānalam avicchinnaiḥ /",
  "GK21brkas_pu:7107": "sthūlaiś ca niravāpayat //15.86/",
  "GK21brkas_pu:7108": "athāṃsayoḥ samāsajya /",
  "GK21brkas_pu:7109": "natayor asicarmaṇī /",
  "GK21brkas_pu:7110": "mūrdhni cāñjalim ādhāya /",
  "GK21brkas_pu:7111": "lajjādīnam abhāṣata //15.87/",
  "GK21brkas_pu:7112": "vatsarājasutaṃ dāntam /",
  "GK21brkas_pu:7113": "ākāreṇa tam īdṛśam /",
  "GK21brkas_pu:7114": "yuvarājaṃ mahārāja /",
  "GK21brkas_pu:7115": "mā vadhīr bhaginīpatim //15.88/",
  "GK21brkas_pu:7116": "yathāhaṃ tava mātuś ca /",
  "GK21brkas_pu:7117": "tathāyaṃ mama vallabhaḥ /",
  "GK21brkas_pu:7118": "svadārasahitas tasmād /",
  "GK21brkas_pu:7119": "akṣato mucyatām iti //15.89/",
  "GK21brkas_pu:7120": "tataḥ saprabalākṣepo /",
  "GK21brkas_pu:7121": "daṣṭadantacchedaḥ sphuran /",
  "GK21brkas_pu:7122": "svasāram abravīd vācā /",
  "GK21brkas_pu:7123": "siṃhaphūtkāraghorayā //15.90/",
  "GK21brkas_pu:7124": "svayaṃgṛhītanirvārya /",
  "GK21brkas_pu:7125": "dharāgocarabhartṛkām /",
  "GK21brkas_pu:7126": "dhik tvāṃ śāradacandrābha /",
  "GK21brkas_pu:7127": "manaḥputrikapāṃsanīm //15.91/",
  "GK21brkas_pu:7128": "tasyāḥ puro nihatyainaṃ /",
  "GK21brkas_pu:7129": "yāsau mām avamanyate /",
  "GK21brkas_pu:7130": "tāṃ ca tvāṃ ca tatas tasya /",
  "GK21brkas_pu:7131": "gamayiṣyāmi pṛṣṭhataḥ //15.92/",
  "GK21brkas_pu:7132": "idānīṃ nihato 'sīti /",
  "GK21brkas_pu:7133": "sā bhrātaram abhāṣata /",
  "GK21brkas_pu:7134": "tenāpi tvaritenāham /",
  "GK21brkas_pu:7135": "abhramadhye nipātitaḥ //15.93/",
  "GK21brkas_pu:7136": "atha vegavatī dhyātvā /",
  "GK21brkas_pu:7137": "kulavidyām abhāṣata /",
  "GK21brkas_pu:7138": "bhagavatyāryaputro 'yaṃ /",
  "GK21brkas_pu:7139": "svaputra iva rakṣyatām //15.94/",
  "GK21brkas_pu:7140": "vātamaṇḍalikotkṣiptaṃ /",
  "GK21brkas_pu:7141": "yathā pattraṃ bhramad bhramat /",
  "GK21brkas_pu:7142": "śanaiḥ śanair mahīṃ yāyāt /",
  "GK21brkas_pu:7143": "tathāyaṃ nīyatām iti //15.95/",
  "GK21brkas_pu:7144": "atha nistriṃśam udgūrya /",
  "GK21brkas_pu:7145": "nirdharmākaruṇaḥ khalaḥ /",
  "GK21brkas_pu:7146": "hantuṃ vegavatīm eva /",
  "GK21brkas_pu:7147": "pravṛttaḥ prārthitas tayā //15.96/",
  "GK21brkas_pu:7148": "strīṣu svasṛṣu bālāsu /",
  "GK21brkas_pu:7149": "lālitāsv aṅkavakṣasi /",
  "GK21brkas_pu:7150": "nipatanti na nistriṃśāḥ /",
  "GK21brkas_pu:7151": "śūrāṇāṃ tvādṛśām iti //15.97/",
  "GK21brkas_pu:7152": "sa tu vegavatīmadhye /",
  "GK21brkas_pu:7153": "dukūlasparśabhīluke /",
  "GK21brkas_pu:7154": "vajrasthambhacchidādakṣām /",
  "GK21brkas_pu:7155": "asidhārāṃ nyapātayat //15.98/",
  "GK21brkas_pu:7156": "atha vegavatīr aṣṭau /",
  "GK21brkas_pu:7157": "pracaṇḍāyudhamaṇḍalāḥ /",
  "GK21brkas_pu:7158": "apaśyaṃ yuddhasaṃnaddhāś /",
  "GK21brkas_pu:7159": "caṇḍikāgaṇikā- iva //15.99/",
  "GK21brkas_pu:7160": "ekamānasavegasya /",
  "GK21brkas_pu:7161": "madhyaṃ kuliśakarkaśam /",
  "GK21brkas_pu:7162": "rambhāsthambham ivāsāram /",
  "GK21brkas_pu:7163": "alunād asidhārayā //15.100/",
  "GK21brkas_pu:7164": "tato mānasavegau dvau /",
  "GK21brkas_pu:7165": "vikarālāsibhāsurau /",
  "GK21brkas_pu:7166": "utpannau sakalāv eva /",
  "GK21brkas_pu:7167": "śarīraśakaladvayāt //15.101/",
  "GK21brkas_pu:7168": "ekā vegavatī kṛttā /",
  "GK21brkas_pu:7169": "bhavanty aṣṭau tathāvidhāḥ /",
  "GK21brkas_pu:7170": "tathā mānasavegau dvau /",
  "GK21brkas_pu:7171": "prāgalbhetām itas tataḥ //15.102/",
  "GK21brkas_pu:7172": "evaṃ mānasavegānāṃ /",
  "GK21brkas_pu:7173": "vṛndair ambaram āvṛtam /",
  "GK21brkas_pu:7174": "kṣaṇād vegavatīnāṃ ca /",
  "GK21brkas_pu:7175": "yudhyamānaiś caturguṇaiḥ //15.103/",
  "GK21brkas_pu:7176": "ahaṃ tu tanmahāyuddhaṃ /",
  "GK21brkas_pu:7177": "paśyann eva śanaiḥ śanaiḥ /",
  "GK21brkas_pu:7178": "proṣitāmbhasi gambhīre /",
  "GK21brkas_pu:7179": "patitaḥ kūpasāgare //15.104/",
  "GK21brkas_pu:7180": "tatas tīvraviṣādo 'pi /",
  "GK21brkas_pu:7181": "vihasya smṛtavān idam /",
  "GK21brkas_pu:7182": "saṃjayasya vacaḥ kaṣṭe /",
  "GK21brkas_pu:7183": "vartamānasya saṃkaṭe //15.105/",
  "GK21brkas_pu:7184": "dhṛṣṭadyumnād ahaṃ muktaḥ /",
  "GK21brkas_pu:7185": "kathaṃcit krāntavāhanaḥ /",
  "GK21brkas_pu:7186": "patitaḥ sātyakānīke /",
  "GK21brkas_pu:7187": "duṣkṛtī narake yathā //15.106/",
  "GK21brkas_pu:7188": "kathaṃ duruttarād asmān /",
  "GK21brkas_pu:7189": "mamottāro bhaved iti /",
  "GK21brkas_pu:7190": "upāyaṃ cintayann eva /",
  "GK21brkas_pu:7191": "smarāmi sma kathām imām //15.107/",
  "GK21brkas_pu:7192": "babhūvur bhrātaraḥ kecit /",
  "GK21brkas_pu:7193": "trayo brāhmaṇadārakāḥ /",
  "GK21brkas_pu:7194": "ekataḥ pūrvajas teṣāṃ /",
  "GK21brkas_pu:7195": "madhyamāntyau dvitatritau //15.108/",
  "GK21brkas_pu:7196": "taiś cādhītatrayīvidyair /",
  "GK21brkas_pu:7197": "gurur vijñāpitaḥ kila /",
  "GK21brkas_pu:7198": "gurave dātum icchāmaḥ /",
  "GK21brkas_pu:7199": "kāṅkṣitāṃ dakṣiṇām iti //15.109/",
  "GK21brkas_pu:7200": "tenoktaṃ svagṛhān gatvā /",
  "GK21brkas_pu:7201": "kṛtvā dāraparigraham /",
  "GK21brkas_pu:7202": "utpādyatām apatyaṃ ca /",
  "GK21brkas_pu:7203": "kratubhiś cejyatām iti //15.110/",
  "GK21brkas_pu:7204": "tair uktam aparā kācid /",
  "GK21brkas_pu:7205": "dakṣiṇā mṛgyatām iti /",
  "GK21brkas_pu:7206": "tenoktam alam etena /",
  "GK21brkas_pu:7207": "graheṇa bhavatām iti //15.111/",
  "GK21brkas_pu:7208": "tasmān naivātinirbandhān /",
  "GK21brkas_pu:7209": "nivartante sma te yadā /",
  "GK21brkas_pu:7210": "tadā kruddhena guruṇā /",
  "GK21brkas_pu:7211": "yācitā dakṣiṇām imām //15.112/",
  "GK21brkas_pu:7212": "ekataḥ śvetakarṇānāṃ /",
  "GK21brkas_pu:7213": "gavāṃ kokilavarcasām /",
  "GK21brkas_pu:7214": "kumbhodhnīnāṃ sahasraṃ me /",
  "GK21brkas_pu:7215": "datta sthāta ca mā ciram //15.113/",
  "GK21brkas_pu:7216": "te tu bhrāṃtvā mahīṃ kṛtsnām /",
  "GK21brkas_pu:7217": "ārūḍhās tuhinācalam /",
  "GK21brkas_pu:7218": "jñātāḥ kila kuvereṇa /",
  "GK21brkas_pu:7219": "kauverīṃ prasthitā- diśam //15.114/",
  "GK21brkas_pu:7220": "kuverasyāpi kiṃ nāsti /",
  "GK21brkas_pu:7221": "tena te gurudakṣiṇām /",
  "GK21brkas_pu:7222": "dattvā prasthāpitāḥ prītās /",
  "GK21brkas_pu:7223": "tuhinādrer avātaran //15.115/",
  "GK21brkas_pu:7224": "saṃcaranto bahūn deśāṃś /",
  "GK21brkas_pu:7225": "cārayantaś ca gāḥ śanaiḥ /",
  "GK21brkas_pu:7226": "prāptāś caṇḍeśvarāsannāś /",
  "GK21brkas_pu:7227": "caṇḍārkakiraṇāḥ sthalīḥ //15.116/",
  "GK21brkas_pu:7228": "kadācid ekatenoktau /",
  "GK21brkas_pu:7229": "gāḥ saṃprekṣya dvitatritau /",
  "GK21brkas_pu:7230": "lobhanīyam idaṃ dravyaṃ /",
  "GK21brkas_pu:7231": "na parityāgam arhati //15.117/",
  "GK21brkas_pu:7232": "sādhukāraśruter lubdhaḥ /",
  "GK21brkas_pu:7233": "kaścid unmattako yathā /",
  "GK21brkas_pu:7234": "agnipraveśaṃ kurvīta /",
  "GK21brkas_pu:7235": "tathedaṃ naś cikīrṣitam //15.118/",
  "GK21brkas_pu:7236": "tenedam upapannaṃ ca /",
  "GK21brkas_pu:7237": "guruṇā ca mayoditam /",
  "GK21brkas_pu:7238": "ramaṇīyavipākaṃ ca /",
  "GK21brkas_pu:7239": "vākyaṃ naḥ kriyatām iti //15.119/",
  "GK21brkas_pu:7240": "athovāca dvitaḥ prīto /",
  "GK21brkas_pu:7241": "yuktam āryeṇa cintitam /",
  "GK21brkas_pu:7242": "na hi svārtheṣu muhyanti /",
  "GK21brkas_pu:7243": "buddhayas tvādṛśām iti //15.120/",
  "GK21brkas_pu:7244": "ekatas tu tritaṃ dṛṣṭvā /",
  "GK21brkas_pu:7245": "tūṣṇīm āsīnam uktavān /",
  "GK21brkas_pu:7246": "yad atra yuktaṃ tad brūtāṃ /",
  "GK21brkas_pu:7247": "kim udāste bhavān iti //15.121/",
  "GK21brkas_pu:7248": "tenoktaṃ ninditaṃ kurvan /",
  "GK21brkas_pu:7249": "na kaścin na nivāryate /",
  "GK21brkas_pu:7250": "pitāpi hi viṣaṃ khādan /",
  "GK21brkas_pu:7251": "naiva putrair upekṣyate //15.122/",
  "GK21brkas_pu:7252": "tena vijñāpayāmi tvāṃ /",
  "GK21brkas_pu:7253": "kriyatāṃ ca vaco mama /",
  "GK21brkas_pu:7254": "buddhivṛddhena hi grāhyaṃ /",
  "GK21brkas_pu:7255": "bālād api subhāṣitam //15.123/",
  "GK21brkas_pu:7256": "anāryapriyam āryeṇa /",
  "GK21brkas_pu:7257": "na kāryaṃ kāryam īdṛśam /",
  "GK21brkas_pu:7258": "kāryaṃ cen mahyam ātmīyam /",
  "GK21brkas_pu:7259": "aṃśam āryaḥ prayacchatu //15.124/",
  "GK21brkas_pu:7260": "tam ahaṃ gurave dattvā /",
  "GK21brkas_pu:7261": "dakṣiṇāyopakāriṇe /",
  "GK21brkas_pu:7262": "pratijñābhāravikṣepād /",
  "GK21brkas_pu:7263": "yāsyāmi laghutām iti //15.125/",
  "GK21brkas_pu:7264": "tataḥ kruddhau ca lubdhau ca /",
  "GK21brkas_pu:7265": "kaniṣṭhaṃ jyeṣṭhamadhyamau /",
  "GK21brkas_pu:7266": "dugdhagardhāndhabuddhitvāt /",
  "GK21brkas_pu:7267": "pramāpayitum icchataḥ //15.126/",
  "GK21brkas_pu:7268": "taiḥ kadācit pipāsāndhaiḥ /",
  "GK21brkas_pu:7269": "pānthasaṃhātasaṃkulam /",
  "GK21brkas_pu:7270": "adṛśyamānapānīyaṃ /",
  "GK21brkas_pu:7271": "dṛṣṭaṃ kūparasātalam //15.127/",
  "GK21brkas_pu:7272": "jalam atrāsti nāstīti /",
  "GK21brkas_pu:7273": "saṃdehavinivṛttaye /",
  "GK21brkas_pu:7274": "teṣām anyatamaḥ pānthaḥ /",
  "GK21brkas_pu:7275": "kūpe loṣṭum apātayat //15.128/",
  "GK21brkas_pu:7276": "tataḥ ṣvād iti kṛtvā taj /",
  "GK21brkas_pu:7277": "jarjaraṃ ghaṭakarparam /",
  "GK21brkas_pu:7278": "babhañja sa ca saṃdehaḥ /",
  "GK21brkas_pu:7279": "pathikānāṃ nyavartata //15.129/",
  "GK21brkas_pu:7280": "avatīrya tataḥ kūpaṃ /",
  "GK21brkas_pu:7281": "tritaḥ karuṇayāvṛtaḥ /",
  "GK21brkas_pu:7282": "pānthair uttārayām āsa /",
  "GK21brkas_pu:7283": "rajjubhir bhāṇḍamaṇḍalam //15.130/",
  "GK21brkas_pu:7284": "tena gāvaś ca pānthāś ca /",
  "GK21brkas_pu:7285": "bhrātarau ca mahātmanā /",
  "GK21brkas_pu:7286": "uttāryottārya pānīyaṃ /",
  "GK21brkas_pu:7287": "kṛtāḥ snāpitapāyitāḥ //15.131/",
  "GK21brkas_pu:7288": "pathikeṣu tu yāteṣu /",
  "GK21brkas_pu:7289": "kṛtārthāv ekatadvitau /",
  "GK21brkas_pu:7290": "kūpae eva tritaṃ tyaktvā /",
  "GK21brkas_pu:7291": "sagoyuthau palāyitau //15.132/",
  "GK21brkas_pu:7292": "tritas tu ghaṭam ālokya /",
  "GK21brkas_pu:7293": "rajjvaiva saha pātitam /",
  "GK21brkas_pu:7294": "nirāśiś cintayām āsa /",
  "GK21brkas_pu:7295": "kṣaṇam uttārakāraṇam //15.133/",
  "GK21brkas_pu:7296": "āṃ smṛtaṃ labdham ity uktvā /",
  "GK21brkas_pu:7297": "vedavṛttāntapeśalaḥ /",
  "GK21brkas_pu:7298": "māhendrīm akarod iṣṭiṃ /",
  "GK21brkas_pu:7299": "manasaiva mahāmanāḥ //15.134/",
  "GK21brkas_pu:7300": "athānantaram unnamya /",
  "GK21brkas_pu:7301": "niśīthadhvāntakarburāḥ /",
  "GK21brkas_pu:7302": "dhanuṣmantas taḍitvanto /",
  "GK21brkas_pu:7303": "ghanā- jalam apātayan //15.135/",
  "GK21brkas_pu:7304": "śanakaiḥ śanakaiḥ kūpāt /",
  "GK21brkas_pu:7305": "pūryamāṇān navāmbubhiḥ /",
  "GK21brkas_pu:7306": "prataran prataran dhīraṃ /",
  "GK21brkas_pu:7307": "golehyād utthitas tritaḥ //15.136/",
  "GK21brkas_pu:7308": "gatvā ca stokam adhvānaṃ /",
  "GK21brkas_pu:7309": "gokhurālīṃ nirūpayan /",
  "GK21brkas_pu:7310": "apavargam ivādrākṣīn /",
  "GK21brkas_pu:7311": "mūrtimantaṃ tridaṇḍinam //15.137/",
  "GK21brkas_pu:7312": "abhivādya tam aprākṣīn /",
  "GK21brkas_pu:7313": "mārge bhagavatā kvacit /",
  "GK21brkas_pu:7314": "na dṛṣṭāv evamākārau /",
  "GK21brkas_pu:7315": "sagoyūthau dvijāv iti //15.138/",
  "GK21brkas_pu:7316": "tenoktaṃ na mayā dṛṣṭau /",
  "GK21brkas_pu:7317": "tau mahāpāpakāriṇau /",
  "GK21brkas_pu:7318": "yau tvāṃ pātālagambhire /",
  "GK21brkas_pu:7319": "kūpe bhrātaram aujjhatām //15.139/",
  "GK21brkas_pu:7320": "praṣṭavyāv api na kṣudrau /",
  "GK21brkas_pu:7321": "draṣṭavyāv api na tvayā /",
  "GK21brkas_pu:7322": "yāv evaṃ ninditācārau /",
  "GK21brkas_pu:7323": "praṣṭavyau kuta eva tau //15.140/",
  "GK21brkas_pu:7324": "tam uvāca tritaḥ krodhād /",
  "GK21brkas_pu:7325": "dhūrtaṃ kaluṣamānasam /",
  "GK21brkas_pu:7326": "duṣṭamaskariṇaṃ dhik tvāṃ /",
  "GK21brkas_pu:7327": "sādhunindāviśāradam //15.141/",
  "GK21brkas_pu:7328": "jñānendukiraṇavyasta /",
  "GK21brkas_pu:7329": "saṃmohadhvāntasaṃcayāḥ /",
  "GK21brkas_pu:7330": "tādṛśā- eva jānanti /",
  "GK21brkas_pu:7331": "sādhavaṃ na bhavādṛśāḥ //15.142/",
  "GK21brkas_pu:7332": "tatas tasya parivrājaḥ /",
  "GK21brkas_pu:7333": "śucitāmraghaṭāruṇam /",
  "GK21brkas_pu:7334": "jātaṃ vikasitajyotiḥ /",
  "GK21brkas_pu:7335": "kirīṭābharaṇaṃ śiraḥ //15.143/",
  "GK21brkas_pu:7336": "śarīraṃ ca sahasrākṣaṃ /",
  "GK21brkas_pu:7337": "karaṃ ca kuliśākulam /",
  "GK21brkas_pu:7338": "kṛtaivamādikākāraḥ /",
  "GK21brkas_pu:7339": "sa jātaḥ sarvathā hariḥ //15.144/",
  "GK21brkas_pu:7340": "varaṃ brūhīti tenoktas /",
  "GK21brkas_pu:7341": "tritas tuṣṭas tam abravīt /",
  "GK21brkas_pu:7342": "bhrātarau me sapāpau ced /",
  "GK21brkas_pu:7343": "apāpau bhavatām iti //15.145/",
  "GK21brkas_pu:7344": "punar brūhīti tenoktaḥ /",
  "GK21brkas_pu:7345": "punar apy abravīt tritaḥ /",
  "GK21brkas_pu:7346": "gurū me gurave gās tāḥ /",
  "GK21brkas_pu:7347": "prītau vitaratām iti //15.146/",
  "GK21brkas_pu:7348": "punaḥ prītatamenoktaṃ /",
  "GK21brkas_pu:7349": "hariṇā yācyatām iti /",
  "GK21brkas_pu:7350": "paryāptam iti tenokte /",
  "GK21brkas_pu:7351": "prītaḥ śakro divaṃ yayau //15.147/",
  "GK21brkas_pu:7352": "evaṃ mahendradaivatyām /",
  "GK21brkas_pu:7353": "iṣṭiṃ nirvartya mānasīm /",
  "GK21brkas_pu:7354": "tasmāt pātālagambhīrād /",
  "GK21brkas_pu:7355": "avaṭād uttithas tritaḥ //15.148/",
  "GK21brkas_pu:7356": "tathāham api tām iṣṭiṃ /",
  "GK21brkas_pu:7357": "kiṃ na kuryāṃ manomayīm /",
  "GK21brkas_pu:7358": "yājakais tu vinā yajñaṃ /",
  "GK21brkas_pu:7359": "kṣatriyasya virudhyate //15.149/",
  "GK21brkas_pu:7360": "tasmād asmād upāyena /",
  "GK21brkas_pu:7361": "kenottiṣṭheyam ity aham /",
  "GK21brkas_pu:7362": "iti ceti ca nirdhārya /",
  "GK21brkas_pu:7363": "smṛtyāmitagatiṃ gataḥ //15.150/",
  "GK21brkas_pu:7364": "śaṅkubandhanamuktena /",
  "GK21brkas_pu:7365": "tenāhaṃ yācitas tadā /",
  "GK21brkas_pu:7366": "kaṣṭām āpadam āpanno /",
  "GK21brkas_pu:7367": "vidhaye māṃ smarer iti //15.151/",
  "GK21brkas_pu:7368": "asoḍhaprārthanāduḥkhaṃ /",
  "GK21brkas_pu:7369": "varaṃ tyaktaṃ śarīrakam /",
  "GK21brkas_pu:7370": "na tu pratyupakārāśā /",
  "GK21brkas_pu:7371": "rujājarjaritaṃ dhṛtam //15.152/",
  "GK21brkas_pu:7372": "evaṃ ca cintayann eva /",
  "GK21brkas_pu:7373": "kūpe kūpataros tale /",
  "GK21brkas_pu:7374": "apaśyam aham ātmānaṃ /",
  "GK21brkas_pu:7375": "taṃ cāmitagatiṃ puraḥ //15.153/",
  "GK21brkas_pu:7376": "māṃ cāvocat sa vanditvā /",
  "GK21brkas_pu:7377": "harṣaghargharayā girā /",
  "GK21brkas_pu:7378": "yuṣmatsmaraṇapūto 'yaṃ /",
  "GK21brkas_pu:7379": "janaḥ kiṃ kurutām iti //15.154/",
  "GK21brkas_pu:7380": "khe saṃgrāmayamāṇāyāḥ /",
  "GK21brkas_pu:7381": "saha bhrātrā balīyasā /",
  "GK21brkas_pu:7382": "vegavatyāḥ sahāyatvam /",
  "GK21brkas_pu:7383": "ācareti tam ādiśam //15.155/",
  "GK21brkas_pu:7384": "tenoktam aryaduhitur /",
  "GK21brkas_pu:7385": "vegavatyāḥ sahāyatām /",
  "GK21brkas_pu:7386": "kartum icchati yo mohān /",
  "GK21brkas_pu:7387": "mahāgauriṃ sa rakṣati //15.156/",
  "GK21brkas_pu:7388": "ājñā tu prathamaṃ dattā /",
  "GK21brkas_pu:7389": "kartavyaivānujīvinā /",
  "GK21brkas_pu:7390": "ājñāsaṃpattimātreṇa /",
  "GK21brkas_pu:7391": "bhṛtyād bhartā hi bhidyate //15.157/",
  "GK21brkas_pu:7392": "tāvat sarojajalajadhvajavajralakṣmyā /",
  "GK21brkas_pu:7393": "tvatpādapaṅkajayugaṃ na namāmi yāvat /",
  "GK21brkas_pu:7394": "śatror galadgalasirārudhireṇa mūrdhnā /",
  "GK21brkas_pu:7395": "nābhyarcitaṃ madasilūnaśirodhareṇa //15.158/",
  "GK21brkas_pu:7396": "athāsau mām avanditvā /",
  "GK21brkas_pu:7397": "nistriṃśakarakaṅkaṭaḥ /",
  "GK21brkas_pu:7398": "ārohad ambaraṃ kāle /",
  "GK21brkas_pu:7399": "mandendugrahacandrike //16.1/",
  "GK21brkas_pu:7400": "taṃ cotpatantam ākāśaṃ /",
  "GK21brkas_pu:7401": "śaraṃ vālambitatvaram /",
  "GK21brkas_pu:7402": "na pṛcchāmi sma panthānaṃ /",
  "GK21brkas_pu:7403": "deśaṃ nagaram eva vā //16.2/",
  "GK21brkas_pu:7404": "gāhamānaś ca valmīka /",
  "GK21brkas_pu:7405": "sthāṇukaṇṭakasaṃkaṭām /",
  "GK21brkas_pu:7406": "aṭavīṃ siṃhamātaṅga /",
  "GK21brkas_pu:7407": "puṇḍarīkākulām agām //16.3/",
  "GK21brkas_pu:7408": "athāmitagatikrodha /",
  "GK21brkas_pu:7409": "vahnibhāseva bhāsitām /",
  "GK21brkas_pu:7410": "apaśyaṃ lohitāyantīṃ /",
  "GK21brkas_pu:7411": "prācīm aruṇaśociṣā //16.4/",
  "GK21brkas_pu:7412": "kaṃcic cādhvānam ākramya /",
  "GK21brkas_pu:7413": "deśe nātighanadrume /",
  "GK21brkas_pu:7414": "vivādidhvanighaṇṭānām /",
  "GK21brkas_pu:7415": "apaśyaṃ maṇḍalaṃ gavām //16.5/",
  "GK21brkas_pu:7416": "anumāya tatas tena /",
  "GK21brkas_pu:7417": "vasantaṃ deśam antike /",
  "GK21brkas_pu:7418": "jātāśvāsamatir gacchan /",
  "GK21brkas_pu:7419": "kṣaṇenāraṇyam atyajam //16.6/",
  "GK21brkas_pu:7420": "tuṣārasamayārambha /",
  "GK21brkas_pu:7421": "bhīyeva kamalākarān /",
  "GK21brkas_pu:7422": "apaśyaṃ dhūsaracchāyān /",
  "GK21brkas_pu:7423": "gacchan dinakarodaye //16.7/",
  "GK21brkas_pu:7424": "athālikulanīlāgra /",
  "GK21brkas_pu:7425": "vilasatkundakānanam /",
  "GK21brkas_pu:7426": "ālavālaparikṣipta /",
  "GK21brkas_pu:7427": "mūlam udyānam āsadam //16.8/",
  "GK21brkas_pu:7428": "tatra saṃmārjanavyagram /",
  "GK21brkas_pu:7429": "udyānaparicārakam /",
  "GK21brkas_pu:7430": "pṛṣṭavān asmi kasyedam /",
  "GK21brkas_pu:7431": "udyānam iti so 'bravīt //16.9/",
  "GK21brkas_pu:7432": "kiṃ ca devakumāro 'pi /",
  "GK21brkas_pu:7433": "divyajñānāmalāśayaḥ /",
  "GK21brkas_pu:7434": "asmadādīn abodhāndhān /",
  "GK21brkas_pu:7435": "saṃdihann iva pṛcchati //16.10/",
  "GK21brkas_pu:7436": "atha vā kiṃ na etena /",
  "GK21brkas_pu:7437": "mahātmano hi mādṛśaiḥ /",
  "GK21brkas_pu:7438": "krīḍanti tena devena /",
  "GK21brkas_pu:7439": "svayaṃ vijñāyatām iti //16.11/",
  "GK21brkas_pu:7440": "atha dvitīyam udyānaṃ /",
  "GK21brkas_pu:7441": "ramaṇīyataraṃ tataḥ /",
  "GK21brkas_pu:7442": "praviśyāpaśyam udyāna /",
  "GK21brkas_pu:7443": "mandiraṃ tuṅgatoraṇam //16.12/",
  "GK21brkas_pu:7444": "praviśāmi sma tatrāham /",
  "GK21brkas_pu:7445": "eko dauvārikaś ca mām /",
  "GK21brkas_pu:7446": "antare vetram ādhāya /",
  "GK21brkas_pu:7447": "tiṣṭheti dvāry adhārayat //16.13/",
  "GK21brkas_pu:7448": "athāvocad dvitīyas taṃ /",
  "GK21brkas_pu:7449": "dhik tvāṃ nirbuddhacakṣuṣam /",
  "GK21brkas_pu:7450": "nivārayasi yo mohād /",
  "GK21brkas_pu:7451": "enam ambaracāriṇam //16.14/",
  "GK21brkas_pu:7452": "kiṃ kadācit tvayā dṛṣṭaḥ /",
  "GK21brkas_pu:7453": "śruto vā kaścid īdṛśaḥ /",
  "GK21brkas_pu:7454": "evaṃ vā praviśan dhīraṃ /",
  "GK21brkas_pu:7455": "dharaṇīdhīradhīr iti //16.15/",
  "GK21brkas_pu:7456": "tenoktam ananujñātaṃ /",
  "GK21brkas_pu:7457": "bhartrā nāradam apy aham /",
  "GK21brkas_pu:7458": "viśantaṃ nānujānāmi /",
  "GK21brkas_pu:7459": "kiṃ punaḥ saumyam īdṛśam //16.16/",
  "GK21brkas_pu:7460": "ayaṃ tu dhriyamāṇo 'pi /",
  "GK21brkas_pu:7461": "digdantigatidhīrataḥ /",
  "GK21brkas_pu:7462": "praviśaty eva pāruṣya /",
  "GK21brkas_pu:7463": "mātrasārā- hi mādṛśāḥ //16.17/",
  "GK21brkas_pu:7464": "atha niṣkāraṇotkaṇṭhā /",
  "GK21brkas_pu:7465": "karam udyānamandiram /",
  "GK21brkas_pu:7466": "prāviśaṃ nisvanadvīnaṃ /",
  "GK21brkas_pu:7467": "vinītāṇḍajavānaram //16.18/",
  "GK21brkas_pu:7468": "tatrāsīnaṃ śilāpaṭṭe /",
  "GK21brkas_pu:7469": "citrapaṭṭopadhānake /",
  "GK21brkas_pu:7470": "apaśyam amarākāraṃ /",
  "GK21brkas_pu:7471": "naraṃ nāgarakeśvaram //16.19/",
  "GK21brkas_pu:7472": "upasṛtya tam ābhāṣya /",
  "GK21brkas_pu:7473": "bhoḥ sādho sukham āsyate /",
  "GK21brkas_pu:7474": "kaccid vā pratyavekṣyante /",
  "GK21brkas_pu:7475": "bahukṛtvaḥ kalā iti //16.20/",
  "GK21brkas_pu:7476": "vīṇāvyāsaktacittatvāt /",
  "GK21brkas_pu:7477": "paśyati sma na mām asau /",
  "GK21brkas_pu:7478": "avakṣiptaṃ hi dṛśyāni /",
  "GK21brkas_pu:7479": "manaḥ paśyati nekṣaṇe //16.21/",
  "GK21brkas_pu:7480": "mayā tu calitā vīṇā /",
  "GK21brkas_pu:7481": "gṛhītvāgre yadā tadā /",
  "GK21brkas_pu:7482": "vīṇātaś cakṣur ākṣipya /",
  "GK21brkas_pu:7483": "mayi nikṣiptavān asau //16.22/",
  "GK21brkas_pu:7484": "tataḥ saṃbhrāntam utthāya /",
  "GK21brkas_pu:7485": "sraṃsamānottarāmbaraḥ /",
  "GK21brkas_pu:7486": "mām upāveśayat prītas /",
  "GK21brkas_pu:7487": "tasminn eva śilāsane //16.23/",
  "GK21brkas_pu:7488": "pādacārapariśrāntam /",
  "GK21brkas_pu:7489": "aṅgaṃ saṃvāhya māmakam /",
  "GK21brkas_pu:7490": "prakṣālya ca svayaṃ pādau /",
  "GK21brkas_pu:7491": "dattārghaḥ samupāviśat //16.24/",
  "GK21brkas_pu:7492": "anuyuktaś ca sa mayā /",
  "GK21brkas_pu:7493": "ko 'yaṃ janapadas tvayā /",
  "GK21brkas_pu:7494": "bhūṣitaḥ katamac cedaṃ /",
  "GK21brkas_pu:7495": "puraṃ saccaritair iti //16.25/",
  "GK21brkas_pu:7496": "atha tena vihasyoktaṃ /",
  "GK21brkas_pu:7497": "saṃbhāvyā nabhasā gatiḥ /",
  "GK21brkas_pu:7498": "tvādṛśāṃ devaputrāṇām /",
  "GK21brkas_pu:7499": "ajñānaṃ tu na yujyate //16.26/",
  "GK21brkas_pu:7500": "yo hi deśāntaraṃ yāti /",
  "GK21brkas_pu:7501": "mugdho 'pi dharaṇīcaraḥ /",
  "GK21brkas_pu:7502": "agrato bhāvitaṃ deśaṃ /",
  "GK21brkas_pu:7503": "nābuddhvā saṃprapadyate //16.27/",
  "GK21brkas_pu:7504": "deśaś candraprakāśo 'yaṃ /",
  "GK21brkas_pu:7505": "candrikāprakaṭā purī /",
  "GK21brkas_pu:7506": "na jñātā pathikeneti /",
  "GK21brkas_pu:7507": "duḥśliṣṭam iva dṛśyate //16.28/",
  "GK21brkas_pu:7508": "tenāmarakumāras tvam /",
  "GK21brkas_pu:7509": "avatīrṇo vihāyasaḥ /",
  "GK21brkas_pu:7510": "ajñānacchadmanā channaḥ /",
  "GK21brkas_pu:7511": "krīḍituṃ madvidhair iti //16.29/",
  "GK21brkas_pu:7512": "athāhaṃ cintayitvedam /",
  "GK21brkas_pu:7513": "uttarābhāsam uktavān /",
  "GK21brkas_pu:7514": "dvijo 'haṃ vatsaviṣaye /",
  "GK21brkas_pu:7515": "vasataḥ pitarau mama //16.30/",
  "GK21brkas_pu:7516": "so 'haṃ karṇasukhācāraḥ /",
  "GK21brkas_pu:7517": "kadācin mantravādinām /",
  "GK21brkas_pu:7518": "śrutvā dārair asaṃtuṣṭo /",
  "GK21brkas_pu:7519": "yakṣīṃ kāṃcid asādhayam //16.31/",
  "GK21brkas_pu:7520": "sā cāhaṃ ca tataḥ prītau /",
  "GK21brkas_pu:7521": "śaile śaile vane vane /",
  "GK21brkas_pu:7522": "yad vā yad rucitaṃ tasyai /",
  "GK21brkas_pu:7523": "tatra tatrāramāvahi //16.32/",
  "GK21brkas_pu:7524": "cintitaṃ ca mayā rātrau /",
  "GK21brkas_pu:7525": "na me yakṣyā prayojanam /",
  "GK21brkas_pu:7526": "pātālamantram ārādhya /",
  "GK21brkas_pu:7527": "ramayāmy asurīm iti //16.33/",
  "GK21brkas_pu:7528": "atherṣyādūṣitadhiyā /",
  "GK21brkas_pu:7529": "tayāhaṃ yakṣakanyayā /",
  "GK21brkas_pu:7530": "ānīya nabhasā nyastaḥ /",
  "GK21brkas_pu:7531": "pure 'smin bhavatām iti //16.34/",
  "GK21brkas_pu:7532": "tenoktaṃ na na saṃbhāvyā /",
  "GK21brkas_pu:7533": "yakṣarakṣaḥsu caṇḍatā /",
  "GK21brkas_pu:7534": "paścāt tāpagṛhītā tu /",
  "GK21brkas_pu:7535": "na sā yusṃān vimokṣyati //16.35/",
  "GK21brkas_pu:7536": "ko 'yaṃ janapadaḥ syāt kā /",
  "GK21brkas_pu:7537": "purīti ca yad ucyate /",
  "GK21brkas_pu:7538": "aṅgā janapadaḥ sphītaś /",
  "GK21brkas_pu:7539": "campā ceyaṃ mahāpurī //16.36/",
  "GK21brkas_pu:7540": "ahaṃ ca dattako nāma /",
  "GK21brkas_pu:7541": "vaṇik paurapuraskṛtaḥ /",
  "GK21brkas_pu:7542": "prasiddhaḥ priyavīṇatvād /",
  "GK21brkas_pu:7543": "vīṇādattakanāmakaḥ //16.37/",
  "GK21brkas_pu:7544": "athāhūyābravīd ekaṃ /",
  "GK21brkas_pu:7545": "sa karṇe paricārakam /",
  "GK21brkas_pu:7546": "gāḍhaṃ parikaraṃ badhnan /",
  "GK21brkas_pu:7547": "dhāvamānaḥ sa cāgamat //16.38/",
  "GK21brkas_pu:7548": "kṣaṇena ca parāvṛtya /",
  "GK21brkas_pu:7549": "śvasitaspanditodaraḥ /",
  "GK21brkas_pu:7550": "svāmipravahaṇaṃ prāptam /",
  "GK21brkas_pu:7551": "iti dattakam abravīt //16.39/",
  "GK21brkas_pu:7552": "athāvatārya muditaḥ /",
  "GK21brkas_pu:7553": "svāṅguler aṅgulīyakam /",
  "GK21brkas_pu:7554": "dattavān dattakas tasmai /",
  "GK21brkas_pu:7555": "śīghrapreṣaṇakāriṇe //16.40/",
  "GK21brkas_pu:7556": "kṛtāñjalir athovāca /",
  "GK21brkas_pu:7557": "yakṣīkāmuka dhāvyatām /",
  "GK21brkas_pu:7558": "pāvanair dāsabhavanaṃ /",
  "GK21brkas_pu:7559": "pādanikṣepaṇair iti //16.41/",
  "GK21brkas_pu:7560": "athāruhya pravahaṇaṃ /",
  "GK21brkas_pu:7561": "vīṇādattakavāhakam /",
  "GK21brkas_pu:7562": "gṛhītacārusaṃcāraṃ /",
  "GK21brkas_pu:7563": "campām abhimukho 'gamam //16.42/",
  "GK21brkas_pu:7564": "śṛṇomi sma ca paurāṇāṃ /",
  "GK21brkas_pu:7565": "jalpatām itaretaram /",
  "GK21brkas_pu:7566": "ciraṃjīvadbhir āścaryaṃ /",
  "GK21brkas_pu:7567": "pṛthivyāṃ kiṃ na dṛśyate //16.43/",
  "GK21brkas_pu:7568": "kva nāgarakasenānīr /",
  "GK21brkas_pu:7569": "dattakas tuṅgamastakaḥ /",
  "GK21brkas_pu:7570": "kva ca kasyāpi pānthasya /",
  "GK21brkas_pu:7571": "rajjubhāge vyavasthitaḥ //16.44/",
  "GK21brkas_pu:7572": "athāpareṇa tatroktam /",
  "GK21brkas_pu:7573": "ata evāyumattamaḥ /",
  "GK21brkas_pu:7574": "yena lokottamasyāsya /",
  "GK21brkas_pu:7575": "rajjubhāge vyavasthitaḥ //16.45/",
  "GK21brkas_pu:7576": "ākārānumitaṃ caitad /",
  "GK21brkas_pu:7577": "guṇasaṃbhārabhāriṇaḥ /",
  "GK21brkas_pu:7578": "nanu cāsya vasanto 'pi /",
  "GK21brkas_pu:7579": "sārathyena vikathyate //16.46/",
  "GK21brkas_pu:7580": "dṛṣṭavān paritaś cāhaṃ /",
  "GK21brkas_pu:7581": "kvacid utsṛṣṭalāṅgalān /",
  "GK21brkas_pu:7582": "hālikān halamūleṣu /",
  "GK21brkas_pu:7583": "vīṇāvādanatatparān //16.47/",
  "GK21brkas_pu:7584": "kvacid uddāmagovargaṃ /",
  "GK21brkas_pu:7585": "vaṭe gopālamaṇḍalam /",
  "GK21brkas_pu:7586": "vitantrīs tāḍayadvīṇāḥ /",
  "GK21brkas_pu:7587": "karṇaśūlapradāyinīḥ //16.48/",
  "GK21brkas_pu:7588": "āsannaś ca puradvāraṃ /",
  "GK21brkas_pu:7589": "vikrayāya prasāritām /",
  "GK21brkas_pu:7590": "vīṇāvayavasaṃpūrṇām /",
  "GK21brkas_pu:7591": "apaśyaṃ śakaṭāvalīm //16.49/",
  "GK21brkas_pu:7592": "vijarjaritakarṇaś ca /",
  "GK21brkas_pu:7593": "vitantrīdhvanimudgaraiḥ /",
  "GK21brkas_pu:7594": "vyastapadmanidhānābhaṃ /",
  "GK21brkas_pu:7595": "prāpnomi sma vaṇikpatham //16.50/",
  "GK21brkas_pu:7596": "kuṅkumaṃ kretum āyātaḥ /",
  "GK21brkas_pu:7597": "kaścid vāṇijam abravīt /",
  "GK21brkas_pu:7598": "vīṇāvikṣiptacetasko /",
  "GK21brkas_pu:7599": "vīṇā me dīyatām iti //16.51/",
  "GK21brkas_pu:7600": "cirād ākarṇya tad vākyaṃ /",
  "GK21brkas_pu:7601": "kupitaḥ sa tam abravīt /",
  "GK21brkas_pu:7602": "vaṇijo 'nye kim utsannā- /",
  "GK21brkas_pu:7603": "yena khādasi mām iti //16.52/",
  "GK21brkas_pu:7604": "evaṃ vardhakikarmāra /",
  "GK21brkas_pu:7605": "kulālavaruḍādayaḥ /",
  "GK21brkas_pu:7606": "nikṛṣṭajanmakarmāṇaḥ /",
  "GK21brkas_pu:7607": "saktā- vīṇām avādayan //16.53/",
  "GK21brkas_pu:7608": "atha prāyaṃ ciraṃ dvāraṃ /",
  "GK21brkas_pu:7609": "vīṇādattakaveśmanaḥ /",
  "GK21brkas_pu:7610": "śātakumbhamayaiḥ kumbhair /",
  "GK21brkas_pu:7611": "ambhogarbhaiḥ samaṅgalam //16.54/",
  "GK21brkas_pu:7612": "tatra yānād avaprutya /",
  "GK21brkas_pu:7613": "prāviśaṃ gṛham ṛddhimat /",
  "GK21brkas_pu:7614": "utthāsnur iva medhāvī /",
  "GK21brkas_pu:7615": "viśālaṃ hṛdayaṃ śriyaḥ //16.55/",
  "GK21brkas_pu:7616": "dattakas tu puro 'smākaṃ /",
  "GK21brkas_pu:7617": "dāsīdāsam abhāṣata /",
  "GK21brkas_pu:7618": "adyārabhyāsya yuṣmābhir /",
  "GK21brkas_pu:7619": "ājñā saṃpādyatām iti //16.56/",
  "GK21brkas_pu:7620": "atha vyajñāpayan prahvāḥ /",
  "GK21brkas_pu:7621": "sūpakārāḥ sametya mām /",
  "GK21brkas_pu:7622": "ājñāpayata yuṣmakāṃ /",
  "GK21brkas_pu:7623": "kaḥ pākaḥ sādhyatām iti //16.57/",
  "GK21brkas_pu:7624": "mama tv āsīn mayā tāvad /",
  "GK21brkas_pu:7625": "brāhmaṇatvaṃ prakāśitam /",
  "GK21brkas_pu:7626": "brāhmaṇāś ca ghṛtakṣīra /",
  "GK21brkas_pu:7627": "guḍādimadhurapriyāḥ //16.58/",
  "GK21brkas_pu:7628": "tad idaṃ yuktam ity etac /",
  "GK21brkas_pu:7629": "cintayitvedam uktavān /",
  "GK21brkas_pu:7630": "nanu hastapuṭagrāhyaṃ /",
  "GK21brkas_pu:7631": "pāyasaṃ sādhyatām iti //16.59/",
  "GK21brkas_pu:7632": "atha hastaṃ vidhūyoktaṃ /",
  "GK21brkas_pu:7633": "sūpakāreṇa gacchatā /",
  "GK21brkas_pu:7634": "annasaṃskāraśāstrajñāḥ /",
  "GK21brkas_pu:7635": "kāṃ diśaṃ yāntu saṃprati //16.60/",
  "GK21brkas_pu:7636": "bhīmasenādibhir yāni /",
  "GK21brkas_pu:7637": "sūdaśāstrāṇi cakrire /",
  "GK21brkas_pu:7638": "karmakaryo 'pi tāny asmin /",
  "GK21brkas_pu:7639": "gṛhe prāyeṇa jānate //16.61/",
  "GK21brkas_pu:7640": "yakṣīkāmukam āsādya /",
  "GK21brkas_pu:7641": "prabhuṃ bhojanakovidam /",
  "GK21brkas_pu:7642": "anarthakāni jātāni /",
  "GK21brkas_pu:7643": "caritārthāni pāyase //16.62/",
  "GK21brkas_pu:7644": "aho nāgarakaḥ svāmī /",
  "GK21brkas_pu:7645": "svayaṃ pravahaṇena yaḥ /",
  "GK21brkas_pu:7646": "ālekhyayakṣam ādāya /",
  "GK21brkas_pu:7647": "yakṣīkāmukam āgataḥ //16.63/",
  "GK21brkas_pu:7648": "sarvathā dhig akāryajñam /",
  "GK21brkas_pu:7649": "aiśvaryajanitaṃ madam /",
  "GK21brkas_pu:7650": "gamitaḥ preṣyatāṃ yena /",
  "GK21brkas_pu:7651": "mādṛśo 'pīdṛśām iti //16.64/",
  "GK21brkas_pu:7652": "atha mardanaśāstrajñas /",
  "GK21brkas_pu:7653": "taruṇaḥ paricārakaḥ /",
  "GK21brkas_pu:7654": "mamāṅgaṃ gandhatailena /",
  "GK21brkas_pu:7655": "mṛdnāti sma yathāsukham //16.65/",
  "GK21brkas_pu:7656": "paścād udvartanaṃ snānam /",
  "GK21brkas_pu:7657": "ahatāmbaradhāraṇam /",
  "GK21brkas_pu:7658": "kṛtvā devapraṇāmaṃ ca /",
  "GK21brkas_pu:7659": "prāyaṃ bhojanamaṇḍapam //16.66/",
  "GK21brkas_pu:7660": "tatra bhojanabhūmiṣṭhaṃ /",
  "GK21brkas_pu:7661": "māṃ namaskṛtya dattakaḥ /",
  "GK21brkas_pu:7662": "sabhrātṛbhāgineyādi /",
  "GK21brkas_pu:7663": "paṅktimadhyae upāviśat //16.67/",
  "GK21brkas_pu:7664": "kulālacakrapātrī ca /",
  "GK21brkas_pu:7665": "pātrī mama hiraṇmayī /",
  "GK21brkas_pu:7666": "pāyasenenduvarṇena /",
  "GK21brkas_pu:7667": "sūpakāreṇa pūritā //16.68/",
  "GK21brkas_pu:7668": "pārśve pāyasapātryāś ca /",
  "GK21brkas_pu:7669": "tejasvimaṇibhājane /",
  "GK21brkas_pu:7670": "mahāsāramusārasthe /",
  "GK21brkas_pu:7671": "sthāpite madhusarpiṣī //16.69/",
  "GK21brkas_pu:7672": "cintitaṃ ca mayā jāto /",
  "GK21brkas_pu:7673": "mahānayam upadravaḥ /",
  "GK21brkas_pu:7674": "madhumāṃsocitaḥ kvāhaṃ /",
  "GK21brkas_pu:7675": "kva cedaṃ ghṛtapāyasam //16.70/",
  "GK21brkas_pu:7676": "kena nāma prakāreṇa /",
  "GK21brkas_pu:7677": "tyajeyam idam ity aham /",
  "GK21brkas_pu:7678": "vicārya pāyasagrāsaṃ /",
  "GK21brkas_pu:7679": "dagdho 'smīti nirastavān //16.71/",
  "GK21brkas_pu:7680": "teṣāṃ saṃpratyayārthaṃ ca /",
  "GK21brkas_pu:7681": "haran dāharujaṃ kila /",
  "GK21brkas_pu:7682": "śītapānīyagaṇḍūṣair /",
  "GK21brkas_pu:7683": "mukhaṃ muhur aśītayam //16.72/",
  "GK21brkas_pu:7684": "ballavas tu puraḥ sthitvā /",
  "GK21brkas_pu:7685": "vīṇādattakam uktavān /",
  "GK21brkas_pu:7686": "nāyaṃ vipraḥ kathaṃ vipraḥ /",
  "GK21brkas_pu:7687": "pradviṣyād ghṛtapāyasam //16.73/",
  "GK21brkas_pu:7688": "ācaṣṭa mardakaś cedam /",
  "GK21brkas_pu:7689": "āsavāmodavāsitaḥ /",
  "GK21brkas_pu:7690": "niśvāso 'sya mayā ghrātaḥ /",
  "GK21brkas_pu:7691": "śanakair niścarann iti //16.74/",
  "GK21brkas_pu:7692": "dattako 'pi karāgreṇa /",
  "GK21brkas_pu:7693": "pidhāya mukham ātmanaḥ /",
  "GK21brkas_pu:7694": "kampayitvottamāṅgaṃ ca /",
  "GK21brkas_pu:7695": "taṃ bruvantaṃ nyavārayat //16.75/",
  "GK21brkas_pu:7696": "abravīc ca payaḥpānaṃ /",
  "GK21brkas_pu:7697": "yūyaṃ pibata pānakam /",
  "GK21brkas_pu:7698": "pānakasyāpi pānena /",
  "GK21brkas_pu:7699": "goṣṭhī saṃmānyatām iti //16.76/",
  "GK21brkas_pu:7700": "mayā tu jātatarṣeṇa /",
  "GK21brkas_pu:7701": "pāne pariṇatiṃ gate /",
  "GK21brkas_pu:7702": "tat pītaṃ pānasādṛśyāt /",
  "GK21brkas_pu:7703": "pānabuddhyaiva pānakam //16.77/",
  "GK21brkas_pu:7704": "khaṇḍamāṃsaprakārādyaṃ /",
  "GK21brkas_pu:7705": "nānādhiṣṭhānasaṃkulam /",
  "GK21brkas_pu:7706": "sevitvāhāram agrāmyam /",
  "GK21brkas_pu:7707": "udatiṣṭhaṃ sadattakaḥ //16.78/",
  "GK21brkas_pu:7708": "saṃmṛṣṭabhojanasthāne /",
  "GK21brkas_pu:7709": "puṣpacchuritakuṭṭime /",
  "GK21brkas_pu:7710": "kāntam adhyāsi paryaṅkaṃ /",
  "GK21brkas_pu:7711": "nyastaṃ tatraiva maṇḍape //16.79/",
  "GK21brkas_pu:7712": "karpūratriphalānābhi /",
  "GK21brkas_pu:7713": "lavaṅgailāsugandhinā /",
  "GK21brkas_pu:7714": "mukhasya gandharāgau ca /",
  "GK21brkas_pu:7715": "tāmbulenodapādayam //16.80/",
  "GK21brkas_pu:7716": "evaṃ ca sukham āsīno /",
  "GK21brkas_pu:7717": "vīṇādattakam abravam /",
  "GK21brkas_pu:7718": "vīnonmattir iyaṃ kasmāc /",
  "GK21brkas_pu:7719": "campāyāṃ kathyatām iti //16.81/",
  "GK21brkas_pu:7720": "tenoktam iha campāyāṃ /",
  "GK21brkas_pu:7721": "sānudāso vaṇikpatiḥ /",
  "GK21brkas_pu:7722": "tasya gandharvadatteti /",
  "GK21brkas_pu:7723": "sutā trailokyasundarī //16.82/",
  "GK21brkas_pu:7724": "sa ca tāṃ dhriyamāṇo 'pi /",
  "GK21brkas_pu:7725": "varair varaguṇākaraiḥ /",
  "GK21brkas_pu:7726": "abhiprāyeṇa kenāpi /",
  "GK21brkas_pu:7727": "na kasmaicit prayacchati //16.83/",
  "GK21brkas_pu:7728": "pratyākhyātum aśaktena /",
  "GK21brkas_pu:7729": "yācitena kṣaṇe kṣaṇe /",
  "GK21brkas_pu:7730": "tena śulkam upanyastaṃ /",
  "GK21brkas_pu:7731": "duḥsaṃpādaṃ surair api //16.84/",
  "GK21brkas_pu:7732": "apūrvaṃ kila gāyantyās /",
  "GK21brkas_pu:7733": "tasyāḥ kim api gītakam /",
  "GK21brkas_pu:7734": "yo 'nuvādayitā vīṇāṃ /",
  "GK21brkas_pu:7735": "pariṇetā sa tām iti //16.85/",
  "GK21brkas_pu:7736": "mayeyaṃ pariṇetavyā /",
  "GK21brkas_pu:7737": "mayeyam iti nistrapaḥ /",
  "GK21brkas_pu:7738": "na kaścid yo na campāyāṃ /",
  "GK21brkas_pu:7739": "vīṇayonmattakaḥ kila //16.86/",
  "GK21brkas_pu:7740": "puro nāgarakāṇāṃ ca /",
  "GK21brkas_pu:7741": "catuḥṣaṣṭes tadarthinām /",
  "GK21brkas_pu:7742": "ṣaṣṭhe ṣaṣṭhe gate māse /",
  "GK21brkas_pu:7743": "sā tad gāyati gītakam //16.87/",
  "GK21brkas_pu:7744": "anena ca prakāreṇa /",
  "GK21brkas_pu:7745": "yātaḥ kālo mahān ayam /",
  "GK21brkas_pu:7746": "na cāpi vīṇayā kaścid /",
  "GK21brkas_pu:7747": "anugacchati tām iti //16.88/",
  "GK21brkas_pu:7748": "etatkathāvasāne ca /",
  "GK21brkas_pu:7749": "puruṣau śrotriyākṛtī /",
  "GK21brkas_pu:7750": "vīṇādattakam abrūtāṃ /",
  "GK21brkas_pu:7751": "sthavirau vetradhāriṇau //16.89/",
  "GK21brkas_pu:7752": "śreṣṭhinā preṣitāv āvāṃ /",
  "GK21brkas_pu:7753": "saṃdeśena tvadantikam /",
  "GK21brkas_pu:7754": "yadi sajjā suhṛdgoṣṭhī /",
  "GK21brkas_pu:7755": "samasyā kriyatām iti //16.90/",
  "GK21brkas_pu:7756": "tenoktaṃ suhṛdaḥ sajjā- /",
  "GK21brkas_pu:7757": "yadi vaḥ susthitā- gṛhāḥ /",
  "GK21brkas_pu:7758": "kalyā gandharvadattā vā /",
  "GK21brkas_pu:7759": "sva eva kriyatām iti //16.91/",
  "GK21brkas_pu:7760": "tatas taṃ pṛṣṭavān asmi /",
  "GK21brkas_pu:7761": "mahotsāhena cetasā /",
  "GK21brkas_pu:7762": "rūpaṃ gandharvadattāyā- /",
  "GK21brkas_pu:7763": "kīdṛg ity atha so 'bravīt //16.92/",
  "GK21brkas_pu:7764": "tasyāḥ svakāntipariveṣapaṭāpidhānaṃ /",
  "GK21brkas_pu:7765": "netraprabhāprakarasāritaharmyagarbham /",
  "GK21brkas_pu:7766": "utkṛṣṭavismayavimohitamānasena /",
  "GK21brkas_pu:7767": "rūpaṃ nirūpayitum eva mayā na śakyam //16.93/",
  "GK21brkas_pu:7768": "atha gandharvadattāyās /",
  "GK21brkas_pu:7769": "tāṃ guṇākārasaṃpadam /",
  "GK21brkas_pu:7770": "samākarṇyaiva karṇābhyāṃ /",
  "GK21brkas_pu:7771": "mano nītaṃ vidheyatām //17.1/",
  "GK21brkas_pu:7772": "pṛcchāmi sma ca bhūyas tam /",
  "GK21brkas_pu:7773": "api śakyā bhaven mayā /",
  "GK21brkas_pu:7774": "draṣṭuṃ gandharvadatteti /",
  "GK21brkas_pu:7775": "tena coktaṃ na śakyate //17.2/",
  "GK21brkas_pu:7776": "agāndharveṇa sā draṣṭuṃ /",
  "GK21brkas_pu:7777": "devenāpi na śakyate /",
  "GK21brkas_pu:7778": "yadi cecchatha tāṃ draṣṭuṃ /",
  "GK21brkas_pu:7779": "gāndharvaṃ śikṣyatām iti //17.3/",
  "GK21brkas_pu:7780": "mayoktaṃ nāradīye 'pi /",
  "GK21brkas_pu:7781": "nivṛtte kila labhyate /",
  "GK21brkas_pu:7782": "gāndharvaśabdas tat tasmād /",
  "GK21brkas_pu:7783": "asmākaṃ kāryatām iti //17.4/",
  "GK21brkas_pu:7784": "tato vyāharitas tena /",
  "GK21brkas_pu:7785": "vīṇācāryaḥ kharasvaraḥ /",
  "GK21brkas_pu:7786": "naṣṭaśrutisvarajñāno /",
  "GK21brkas_pu:7787": "bhūtiko nāma durbhagaḥ //17.5/",
  "GK21brkas_pu:7788": "āsīc ca mama taṃ dṛṣṭvā /",
  "GK21brkas_pu:7789": "vikṛtaṃ naravānaram /",
  "GK21brkas_pu:7790": "alaṃ me nāradīyena /",
  "GK21brkas_pu:7791": "kṛtaṃ gandharvadattayā //17.6/",
  "GK21brkas_pu:7792": "īdṛśaḥ śiṣyatāṃ gatvā /",
  "GK21brkas_pu:7793": "rājyalābho 'pi garhati /",
  "GK21brkas_pu:7794": "anyāyāgatam aiśvaryaṃ /",
  "GK21brkas_pu:7795": "nindanty eva hi sādhavaḥ //17.7/",
  "GK21brkas_pu:7796": "abhyutthānābhivādābhyāṃ /",
  "GK21brkas_pu:7797": "taṃ vīṇādattakādayaḥ /",
  "GK21brkas_pu:7798": "apūjayan mayā cāsau /",
  "GK21brkas_pu:7799": "na draṣṭum api pāritaḥ //17.8/",
  "GK21brkas_pu:7800": "atha ruṣṭakaṭākṣeṇa /",
  "GK21brkas_pu:7801": "lohitākṣaḥ sa vīkṣya mām /",
  "GK21brkas_pu:7802": "vīṇādattakadattāyāṃ /",
  "GK21brkas_pu:7803": "pīṭhikāyām upāviśat //17.9/",
  "GK21brkas_pu:7804": "abravīd dattakas taṃ ca /",
  "GK21brkas_pu:7805": "yakṣībhartur dvijanmanaḥ /",
  "GK21brkas_pu:7806": "bhavān asyopapannasya /",
  "GK21brkas_pu:7807": "nāradīyaṃ karotv iti //17.10/",
  "GK21brkas_pu:7808": "tenoktaṃ sābhimānatvād /",
  "GK21brkas_pu:7809": "ayaṃ mām avamanyate /",
  "GK21brkas_pu:7810": "na ca pārayate dātuṃ /",
  "GK21brkas_pu:7811": "dāridryāt kākaṇīm api //17.11/",
  "GK21brkas_pu:7812": "guruśuśrūṣayā vidyā /",
  "GK21brkas_pu:7813": "puṣkalena dhanena vā /",
  "GK21brkas_pu:7814": "na cāsminn ekam apy asti /",
  "GK21brkas_pu:7815": "yady asti pratipadyatām //17.12/",
  "GK21brkas_pu:7816": "dattakenoktam ācārya /",
  "GK21brkas_pu:7817": "virūpaṃ mantritaṃ tvayā /",
  "GK21brkas_pu:7818": "ko yakṣīkāmukaṃ śakto /",
  "GK21brkas_pu:7819": "daridram iti jalpitum //17.13/",
  "GK21brkas_pu:7820": "yasya dāsaḥ sadāso 'haṃ /",
  "GK21brkas_pu:7821": "tvaṃ jānāsy eva mādṛśaḥ /",
  "GK21brkas_pu:7822": "sa yakṣīkāmukaḥ kasmād /",
  "GK21brkas_pu:7823": "daridra iti bhaṇyate //17.14/",
  "GK21brkas_pu:7824": "suvarṇānāṃ śataṃ vāpi /",
  "GK21brkas_pu:7825": "gṛhyatāṃ tvād.śocitam /",
  "GK21brkas_pu:7826": "patite droṇamegho 'pi /",
  "GK21brkas_pu:7827": "na tiṣṭhati jalaṃ sthale //17.15/",
  "GK21brkas_pu:7828": "nāradādiparīvārāṃ /",
  "GK21brkas_pu:7829": "sa cābhyarcya sarasvatīm /",
  "GK21brkas_pu:7830": "durvyavasthitatantrīkāṃ /",
  "GK21brkas_pu:7831": "vīṇāṃ mahyam upānayat //17.16/",
  "GK21brkas_pu:7832": "mayā tu sā viparyaksthā /",
  "GK21brkas_pu:7833": "sthāpitāṅke yadā tadā /",
  "GK21brkas_pu:7834": "bhūtiko māṃ dhig ity uktvā /",
  "GK21brkas_pu:7835": "vīṇādattakam uktavān //17.17/",
  "GK21brkas_pu:7836": "na yakṣīkāmuko mandaḥ /",
  "GK21brkas_pu:7837": "śakyaḥ śikṣayituṃ mayā /",
  "GK21brkas_pu:7838": "vīṇāgrahaṇam apy eṣa /",
  "GK21brkas_pu:7839": "na jānāti sukhaiditaḥ //17.18/",
  "GK21brkas_pu:7840": "na nāma svayam etena /",
  "GK21brkas_pu:7841": "yadi vīṇā na vāditā /",
  "GK21brkas_pu:7842": "ālekhyavādakāḥ ke 'pi /",
  "GK21brkas_pu:7843": "na dṛṣṭā- naṣṭadṛṣṭinā //17.19/",
  "GK21brkas_pu:7844": "iti saṃtakṣya māṃ vāgbhir /",
  "GK21brkas_pu:7845": "ātodyaṃ parivartya ca /",
  "GK21brkas_pu:7846": "sa niṣādo niṣādaṃ me /",
  "GK21brkas_pu:7847": "ṣaḍja ity upadiṣṭavān //17.20/",
  "GK21brkas_pu:7848": "athāmarṣaparītena /",
  "GK21brkas_pu:7849": "dṛḍhaṃ tāḍayatā mayā /",
  "GK21brkas_pu:7850": "catasraḥ pañca vā tantryaś /",
  "GK21brkas_pu:7851": "chinnāś caḍ iti visvarāḥ //17.21/",
  "GK21brkas_pu:7852": "athokto dattakas tena /",
  "GK21brkas_pu:7853": "tantrīvartakasaṃgraham /",
  "GK21brkas_pu:7854": "akṛtvā kiṃ karoty asya /",
  "GK21brkas_pu:7855": "nāradīyaṃ bhavān iti //17.22/",
  "GK21brkas_pu:7856": "ahaṃ tu vismṛtacchadmā /",
  "GK21brkas_pu:7857": "chinnatantrīm api kṣaṇam /",
  "GK21brkas_pu:7858": "śrutivāsitakarṇatvān /",
  "GK21brkas_pu:7859": "mṛdu vīṇām avādayam //17.23/",
  "GK21brkas_pu:7860": "atha visphāritair netrair /",
  "GK21brkas_pu:7861": "utkarṇā- dattakādayaḥ /",
  "GK21brkas_pu:7862": "kim etad iti jalpanto /",
  "GK21brkas_pu:7863": "mām aikṣanta savismayāḥ //17.24/",
  "GK21brkas_pu:7864": "bhūtikas tu bhayakrodha /",
  "GK21brkas_pu:7865": "lajjāvismayaniṣprabhaḥ /",
  "GK21brkas_pu:7866": "kākatālīyam ity uktvā /",
  "GK21brkas_pu:7867": "gata eva sadakṣiṇaḥ //17.25/",
  "GK21brkas_pu:7868": "evaṃ ca divasaṃ nitvā /",
  "GK21brkas_pu:7869": "kṛtaprādoṣikāśanaḥ /",
  "GK21brkas_pu:7870": "āvasaṃ śayanāvāsaṃ /",
  "GK21brkas_pu:7871": "mālāghūpādhivāsitam //17.26/",
  "GK21brkas_pu:7872": "haṃsapakṣāṃśukaprāya /",
  "GK21brkas_pu:7873": "komalāstaraṇāstṛtam /",
  "GK21brkas_pu:7874": "bhāsvadvajraśilāpādam /",
  "GK21brkas_pu:7875": "āseve śayanaṃ tataḥ //17.27/",
  "GK21brkas_pu:7876": "rūpākṛṣṭajagannetre /",
  "GK21brkas_pu:7877": "yuvatī sārabhūṣaṇe /",
  "GK21brkas_pu:7878": "rūpājīve śanaiḥ pādau /",
  "GK21brkas_pu:7879": "samavāhayatāṃ mama //17.28/",
  "GK21brkas_pu:7880": "sahajāhāryamādhurya /",
  "GK21brkas_pu:7881": "ramaṇīyatarākṣaraiḥ /",
  "GK21brkas_pu:7882": "vacobhiḥ kila te cittaṃ /",
  "GK21brkas_pu:7883": "madīyaṃ hartum aicchatām //17.29/",
  "GK21brkas_pu:7884": "vegavatyā vimuktaṃ ca /",
  "GK21brkas_pu:7885": "pratibhānti sma tāni mām /",
  "GK21brkas_pu:7886": "rāsabhīr asitānīva /",
  "GK21brkas_pu:7887": "virasāni svakarṇayoḥ //17.30/",
  "GK21brkas_pu:7888": "tāni cāśrotukāmena /",
  "GK21brkas_pu:7889": "nidrāvyājaḥ kṛto mayā /",
  "GK21brkas_pu:7890": "atha prasupta evāsmi /",
  "GK21brkas_pu:7891": "nirāśe te ca jagmatuḥ //17.31/",
  "GK21brkas_pu:7892": "ardhe yāte ca yāminyāḥ /",
  "GK21brkas_pu:7893": "śvāsānumitacetane /",
  "GK21brkas_pu:7894": "dṛṣṭatattva ivāvidyāṃ /",
  "GK21brkas_pu:7895": "nidrām atyajam utkaṭām //17.32/",
  "GK21brkas_pu:7896": "citrapaṭṭapidhānāyāṃ /",
  "GK21brkas_pu:7897": "tiṣṭhantyāṃ nāgadantake /",
  "GK21brkas_pu:7898": "vīṇādattakavīṇāyāṃ /",
  "GK21brkas_pu:7899": "tato dṛṣṭiṃ nyapātayam //17.33/",
  "GK21brkas_pu:7900": "mama tv a-sīd avaśyaṃ māṃ /",
  "GK21brkas_pu:7901": "netā śvas tatra dattakaḥ /",
  "GK21brkas_pu:7902": "vīṇā ca vādanīyā syāc /",
  "GK21brkas_pu:7903": "cirotsṛṣṭā ca sā mayā //17.34/",
  "GK21brkas_pu:7904": "vidyā cārādhyamānāpi /",
  "GK21brkas_pu:7905": "duḥkhena paricīyate /",
  "GK21brkas_pu:7906": "bhaktyā mātuḥ sapatnīva /",
  "GK21brkas_pu:7907": "nisargakuṭilā hi sā //17.35/",
  "GK21brkas_pu:7908": "vīṇā saṃnihitā ceyaṃ /",
  "GK21brkas_pu:7909": "velā ceyaṃ nirākulā /",
  "GK21brkas_pu:7910": "jijñāse tāvad ity enāṃ /",
  "GK21brkas_pu:7911": "vicāryāhaṃ gṛhītavān //17.36/",
  "GK21brkas_pu:7912": "utkarṣann apakarṣaṃś ca /",
  "GK21brkas_pu:7913": "kāścit kāścin manāṅ manāk /",
  "GK21brkas_pu:7914": "vyavasthāpayituṃ tantrīḥ /",
  "GK21brkas_pu:7915": "karaśākhabhir aspṛśam //17.37/",
  "GK21brkas_pu:7916": "athāśṛṇavam ālāpān /",
  "GK21brkas_pu:7917": "svasmād vāsagṛhād bahiḥ /",
  "GK21brkas_pu:7918": "samudrasena godatta /",
  "GK21brkas_pu:7919": "dhāva dhāva sakhe drutam //17.38/",
  "GK21brkas_pu:7920": "vīṇādattakabhadrasya /",
  "GK21brkas_pu:7921": "gṛheṣu kṛtakarmaṇaḥ /",
  "GK21brkas_pu:7922": "sarasvatī bhagavatī /",
  "GK21brkas_pu:7923": "vīṇāṃ sārayati svayam //17.39/",
  "GK21brkas_pu:7924": "vīṇāyāḥ sāryamāṇāyāḥ /",
  "GK21brkas_pu:7925": "svanasyodaya īdṛśaḥ /",
  "GK21brkas_pu:7926": "samāptasāraṇāyās tu /",
  "GK21brkas_pu:7927": "kīdṛṅ nāma bhaviṣyati //17.40/",
  "GK21brkas_pu:7928": "tasmāt sarasvatīvīṇe /",
  "GK21brkas_pu:7929": "dṛṣṭvā śrutvā ca saṃhate /",
  "GK21brkas_pu:7930": "netraśrotrāṇi no yānti /",
  "GK21brkas_pu:7931": "pavitrakaratām iti //17.41/",
  "GK21brkas_pu:7932": "athāvalambyat tāṃ vīṇāṃ /",
  "GK21brkas_pu:7933": "tvarayā nāgadantake /",
  "GK21brkas_pu:7934": "prāvṛtya saśiraḥpādaṃ /",
  "GK21brkas_pu:7935": "kāyaṃ nidrāṃ kilāgamam //17.42/",
  "GK21brkas_pu:7936": "nāgarās tu nyavartanta /",
  "GK21brkas_pu:7937": "jalpanto dīnacetasaḥ /",
  "GK21brkas_pu:7938": "kathaṃ sarasvatī kṣudrair /",
  "GK21brkas_pu:7939": "dṛśyate 'smadvidhair iti //17.43/",
  "GK21brkas_pu:7940": "yāpitāyāṃ tu yāminyāṃ /",
  "GK21brkas_pu:7941": "kṛtapūrvāhṇikakramam /",
  "GK21brkas_pu:7942": "mām anulbaṇaveṣaṃ ca /",
  "GK21brkas_pu:7943": "vanditvā dattako 'bravīt //17.44/",
  "GK21brkas_pu:7944": "amī nāgarakāḥ prāptāś /",
  "GK21brkas_pu:7945": "citrayānaprasādhanāḥ /",
  "GK21brkas_pu:7946": "tad gandharvasamasyāyai /",
  "GK21brkas_pu:7947": "yuṣmābhir api gamyatām //17.45/",
  "GK21brkas_pu:7948": "ājñāpayata yānaṃ ca /",
  "GK21brkas_pu:7949": "kareṇuturagādikam /",
  "GK21brkas_pu:7950": "yena vo rocate gantuṃ /",
  "GK21brkas_pu:7951": "tena prasthīyatām iti //17.46/",
  "GK21brkas_pu:7952": "mayoktaṃ gacchatu bhavān /",
  "GK21brkas_pu:7953": "vāhanena yathāsukham /",
  "GK21brkas_pu:7954": "ahaṃ tu pādacāreṇa /",
  "GK21brkas_pu:7955": "gacchāmi śanakair iti //17.47/",
  "GK21brkas_pu:7956": "athāsmadanurodhena /",
  "GK21brkas_pu:7957": "māṃ purodhāya dattakaḥ /",
  "GK21brkas_pu:7958": "prasthitaḥ pādacāreṇa /",
  "GK21brkas_pu:7959": "sanāgarakamaṇḍalaḥ //17.48/",
  "GK21brkas_pu:7960": "amantrayanta yāntaś ca /",
  "GK21brkas_pu:7961": "kruddhā- nāgarakā- mithaḥ /",
  "GK21brkas_pu:7962": "yakṣīkāmukarūpo 'yam /",
  "GK21brkas_pu:7963": "anartho 'smān upāgataḥ //17.49/",
  "GK21brkas_pu:7964": "vayam asya prasādena /",
  "GK21brkas_pu:7965": "tyaktamaṇḍitavāhanāḥ /",
  "GK21brkas_pu:7966": "āśādīrghāsu rathyāsu /",
  "GK21brkas_pu:7967": "caraṇaiḥ saṃcarāmahe //17.50/",
  "GK21brkas_pu:7968": "meror droṇīr ivākraman /",
  "GK21brkas_pu:7969": "viśikhā- vistṛtāyatāḥ /",
  "GK21brkas_pu:7970": "apaśyaṃ veśmanāṃ mālās /",
  "GK21brkas_pu:7971": "tasyaiva sirasām iva //17.51/",
  "GK21brkas_pu:7972": "prāsādeṣu ca jalpantīr /",
  "GK21brkas_pu:7973": "gavākṣapreritekṣaṇāḥ /",
  "GK21brkas_pu:7974": "kokilāsubhagālāpāḥ /",
  "GK21brkas_pu:7975": "śṛṇomi sma kulāṅganāḥ //17.52/",
  "GK21brkas_pu:7976": "ayi māgadhi vaidehi /",
  "GK21brkas_pu:7977": "malayāvati yāvani /",
  "GK21brkas_pu:7978": "yakṣīkāmukam āyātuṃ /",
  "GK21brkas_pu:7979": "sakhyaḥ paśyata dhāvata //17.53/",
  "GK21brkas_pu:7980": "khalayā kila yakṣyāyam /",
  "GK21brkas_pu:7981": "īrṣyāmuṣitacetasā /",
  "GK21brkas_pu:7982": "ākāśāt pātitaḥ prāpto /",
  "GK21brkas_pu:7983": "dattakena sujanmanā //17.54/",
  "GK21brkas_pu:7984": "dhruvaṃ sā rākṣasī yakṣī /",
  "GK21brkas_pu:7985": "yadi vā mṛttikāmayī /",
  "GK21brkas_pu:7986": "kruddhayā mugdhayā vāpi /",
  "GK21brkas_pu:7987": "yayā svārtho na cetitaḥ //17.55/",
  "GK21brkas_pu:7988": "atha vā sarvam evedam /",
  "GK21brkas_pu:7989": "alīkaṃ pratibhāti mām /",
  "GK21brkas_pu:7990": "kva yakṣīkāmikaḥ kvāyaṃ /",
  "GK21brkas_pu:7991": "kāmaḥ kāmī rater iva //17.56/",
  "GK21brkas_pu:7992": "iti nirdiśyamāno 'ham /",
  "GK21brkas_pu:7993": "aṅgulībhir itas tataḥ /",
  "GK21brkas_pu:7994": "nayanotpalamālābhir /",
  "GK21brkas_pu:7995": "arcyamānaś ca yātavān //17.57/",
  "GK21brkas_pu:7996": "atha nāgarakāḥ prāpan /",
  "GK21brkas_pu:7997": "sudhāṃ gṛhapater gṛham /",
  "GK21brkas_pu:7998": "aṅgaṃ gandharvadattāyās /",
  "GK21brkas_pu:7999": "teṣām iva manorathāḥ //17.58/",
  "GK21brkas_pu:8000": "maṇihāṭakadantādyair /",
  "GK21brkas_pu:8001": "aṅgais tair eva kalpitam /",
  "GK21brkas_pu:8002": "sphuraddivyaprabhāvāt tu /",
  "GK21brkas_pu:8003": "na vidma kiṃmayair iti //17.59/",
  "GK21brkas_pu:8004": "tataḥ prathamakakṣāyām /",
  "GK21brkas_pu:8005": "apaśyaṃ saṃnidhāpitām /",
  "GK21brkas_pu:8006": "āsanānāṃ catuḥṣaṣṭiṃ /",
  "GK21brkas_pu:8007": "mahāpaṭṭorṇaveṣṭitam //17.60/",
  "GK21brkas_pu:8008": "teṣu nāgarakaḥ kaścit /",
  "GK21brkas_pu:8009": "kāṃścid āha sma sasmitam /",
  "GK21brkas_pu:8010": "aho mahākhalīkāro /",
  "GK21brkas_pu:8011": "yakṣīkāmukam āgataḥ //17.61/",
  "GK21brkas_pu:8012": "sānudāsābhyanujñātāḥ /",
  "GK21brkas_pu:8013": "suhṛdo dattakādayaḥ /",
  "GK21brkas_pu:8014": "samāyātāś catuḥṣaṣṭis /",
  "GK21brkas_pu:8015": "tāvanty evāsanāny api //17.62/",
  "GK21brkas_pu:8016": "yakṣīkāmukam ālokya /",
  "GK21brkas_pu:8017": "pañcaṣaṣṭam anāsanam /",
  "GK21brkas_pu:8018": "yat satyaṃ lajjito 'smīti /",
  "GK21brkas_pu:8019": "tataś coktam ṛjur bhavān //17.63/",
  "GK21brkas_pu:8020": "āyatto dattako yasya /",
  "GK21brkas_pu:8021": "saputrapaśubāndhavaḥ /",
  "GK21brkas_pu:8022": "tena gandharvadattāpi /",
  "GK21brkas_pu:8023": "sulabhā kim utāsanam //17.64/",
  "GK21brkas_pu:8024": "pañcaṣaṣṭam adṛṣṭvā tu /",
  "GK21brkas_pu:8025": "nikṣiptaṃ tatra dattakaḥ /",
  "GK21brkas_pu:8026": "dattavān svayam ākṛṣya /",
  "GK21brkas_pu:8027": "mahyam ātmīyam āsanam //17.65/",
  "GK21brkas_pu:8028": "te 'pi nāgarakāḥ śeṣāḥ /",
  "GK21brkas_pu:8029": "sthite tiṣṭhati dattake /",
  "GK21brkas_pu:8030": "tiṣṭhanti sma sthitā- eva /",
  "GK21brkas_pu:8031": "bhṛtakā- iva bhartari //17.66/",
  "GK21brkas_pu:8032": "athānyad āsanaṃ dattaṃ /",
  "GK21brkas_pu:8033": "dattakāyojjvalaprabham /",
  "GK21brkas_pu:8034": "sa tad adhyāsta śeṣāś ca /",
  "GK21brkas_pu:8035": "yathāsanam upāviśan //17.67/",
  "GK21brkas_pu:8036": "tatas triṃśacchataṃ tasmād /",
  "GK21brkas_pu:8037": "gaṇikānāṃ vinirgatam /",
  "GK21brkas_pu:8038": "gṛhād asurakanyānāṃ /",
  "GK21brkas_pu:8039": "mahāsurapurād iva //17.68/",
  "GK21brkas_pu:8040": "āttaśṛṅgārabhṛṅgārā /",
  "GK21brkas_pu:8041": "kācid āvarjayaj jalam /",
  "GK21brkas_pu:8042": "tāsāṃ pratyekam ekaikā /",
  "GK21brkas_pu:8043": "teṣāṃ pādān adhāvata //17.69/",
  "GK21brkas_pu:8044": "madīyas tu yayā pādaḥ /",
  "GK21brkas_pu:8045": "pāṇibhyām avalambitaḥ /",
  "GK21brkas_pu:8046": "tayā svedajalenaiva /",
  "GK21brkas_pu:8047": "dhautaḥ ślathaśarīrayā //17.70/",
  "GK21brkas_pu:8048": "āvarjitavatī yā ca /",
  "GK21brkas_pu:8049": "jalaṃ lulitalocanā /",
  "GK21brkas_pu:8050": "visrastahastayā hastād /",
  "GK21brkas_pu:8051": "bhṛṅgāraḥ pātitas tayā //17.71/",
  "GK21brkas_pu:8052": "praviśan dhautapādaś ca /",
  "GK21brkas_pu:8053": "śṛṇomi sma prajalpitāḥ /",
  "GK21brkas_pu:8054": "prāṃśuprākāragarbhasthāḥ /",
  "GK21brkas_pu:8055": "śrutihārigiraḥ striyaḥ //17.72/",
  "GK21brkas_pu:8056": "anartho 'yam upanyastaḥ /",
  "GK21brkas_pu:8057": "sānudāsena dāruṇaḥ /",
  "GK21brkas_pu:8058": "śulkaṃ gandharvadattāyā- /",
  "GK21brkas_pu:8059": "vīṇāvādananāmakam //17.73/",
  "GK21brkas_pu:8060": "yadi rūpam upanyasyec /",
  "GK21brkas_pu:8061": "chulkaṃ gṛhapatis tataḥ /",
  "GK21brkas_pu:8062": "na yakṣīkāmukād anyaṃ /",
  "GK21brkas_pu:8063": "prāpnuyād bhartṛdārikā //17.74/",
  "GK21brkas_pu:8064": "vīnāyāṃ tu prayuktāyāṃ /",
  "GK21brkas_pu:8065": "bhagno 'yaṃ no manorathaḥ /",
  "GK21brkas_pu:8066": "hyo yasmād bhūtikenāsya /",
  "GK21brkas_pu:8067": "nāradīyaṃ kṛtaṃ kila //17.75/",
  "GK21brkas_pu:8068": "idaṃ tāvan mahad duḥkhaṃ /",
  "GK21brkas_pu:8069": "yad yakṣīkāmuko 'nayā /",
  "GK21brkas_pu:8070": "ayaṃ nāsulabhībhūtaḥ /",
  "GK21brkas_pu:8071": "śulkadoṣān na labhyate //17.76/",
  "GK21brkas_pu:8072": "idaṃ tu duḥsahataraṃ /",
  "GK21brkas_pu:8073": "yad imāṃ bakulāvalīm /",
  "GK21brkas_pu:8074": "anātmajño balāt ko 'pi /",
  "GK21brkas_pu:8075": "gale tāṃ lambayiṣyati //17.77/",
  "GK21brkas_pu:8076": "vīṇāvādanaśulkeyaṃ /",
  "GK21brkas_pu:8077": "sābhiyogāś ca nāgarāḥ /",
  "GK21brkas_pu:8078": "prajāpatiś ca durlagnaḥ /",
  "GK21brkas_pu:8079": "sarvathā śivam astv iti //17.78/",
  "GK21brkas_pu:8080": "atha niṣkampakālindī /",
  "GK21brkas_pu:8081": "salilasvacchakuṭṭimām /",
  "GK21brkas_pu:8082": "jvalanmaṇiśilāstambhāṃ /",
  "GK21brkas_pu:8083": "viśālāṃ prāviśaṃ sabhām //17.79/",
  "GK21brkas_pu:8084": "sabhā nāgarakaiḥ sābhād /",
  "GK21brkas_pu:8085": "bhinnaprabhavibhūṣaṇaiḥ /",
  "GK21brkas_pu:8086": "upatyakāsthalī meroḥ /",
  "GK21brkas_pu:8087": "phullaiḥ kalpadrumair iva //17.80/",
  "GK21brkas_pu:8088": "atha haṃsa ivotsārya /",
  "GK21brkas_pu:8089": "nalinīdalamaṇḍalam /",
  "GK21brkas_pu:8090": "nirgataḥ kañcukī prerya /",
  "GK21brkas_pu:8091": "tiraskariṇikāmbaram //17.81/",
  "GK21brkas_pu:8092": "sa nāgarakasaṃghātam /",
  "GK21brkas_pu:8093": "avocad vinayānataḥ /",
  "GK21brkas_pu:8094": "vijñāpayati vaḥ śreṣṭhī /",
  "GK21brkas_pu:8095": "svāgataṃ guṇarāgiṇām //17.82/",
  "GK21brkas_pu:8096": "bhavadbhir varṇasaṃpannair /",
  "GK21brkas_pu:8097": "antaḥsārair idaṃ gṛham /",
  "GK21brkas_pu:8098": "śātakumbhamayaiḥ pūtaṃ /",
  "GK21brkas_pu:8099": "gaṅgāmbhaḥkalaśair iva //17.83/",
  "GK21brkas_pu:8100": "yadi sarve samāyātā- /",
  "GK21brkas_pu:8101": "yāto vāgamanaśramaḥ /",
  "GK21brkas_pu:8102": "tato gandharvadattāyai /",
  "GK21brkas_pu:8103": "nirdeśo dīyatām iti //17.84/",
  "GK21brkas_pu:8104": "te parasparam ālokya /",
  "GK21brkas_pu:8105": "vidrāṇavadanaprabhāḥ /",
  "GK21brkas_pu:8106": "hrītāḥ sadiśam ākāśam /",
  "GK21brkas_pu:8107": "apaśyan proṣitottarāḥ //17.85/",
  "GK21brkas_pu:8108": "tataḥ kan?cukinā vaktraṃ /",
  "GK21brkas_pu:8109": "kṣaṇād dīnatayā kṛtam /",
  "GK21brkas_pu:8110": "samare kātarasyeva /",
  "GK21brkas_pu:8111": "sannacakṣuḥkapolakam //17.86/",
  "GK21brkas_pu:8112": "pratyekaṃ ca mukhāny eṣām /",
  "GK21brkas_pu:8113": "avalokya ciraṃ ciram /",
  "GK21brkas_pu:8114": "sa yadā yātum ārabdhas /",
  "GK21brkas_pu:8115": "tadāhūya mayoditaḥ //17.87/",
  "GK21brkas_pu:8116": "samāptapratikarmā vā /",
  "GK21brkas_pu:8117": "kalyā vā yadi sā tataḥ /",
  "GK21brkas_pu:8118": "āgacchatu kim adyāpi /",
  "GK21brkas_pu:8119": "dṛṣṭair nāgarakair iti //17.88/",
  "GK21brkas_pu:8120": "etāvataiva dattasya /",
  "GK21brkas_pu:8121": "tat tādṛgmlānam ānanam /",
  "GK21brkas_pu:8122": "jātam ucchvasitaṃ svinna /",
  "GK21brkas_pu:8123": "kapolasthalapīvaram //17.89/",
  "GK21brkas_pu:8124": "alapat sānudāsasya /",
  "GK21brkas_pu:8125": "prītaḥ parijanas tataḥ /",
  "GK21brkas_pu:8126": "yakṣīkāmuka vandyo 'si /",
  "GK21brkas_pu:8127": "sarvathā śobhitaṃ tvayā //17.90/",
  "GK21brkas_pu:8128": "vāṅmātreṇāpi bhavataś /",
  "GK21brkas_pu:8129": "cirād ucchvasitā- vayam /",
  "GK21brkas_pu:8130": "avagrahe hi jīmūto /",
  "GK21brkas_pu:8131": "visphūrjann api śobhate //17.91/",
  "GK21brkas_pu:8132": "tad evaṃ yādṛśaṃ rūpaṃ /",
  "GK21brkas_pu:8133": "yādṛśī cātidhīratā /",
  "GK21brkas_pu:8134": "tādṛśaṃ yadi vijñānaṃ /",
  "GK21brkas_pu:8135": "bhavet kiṃ na bhaved iti //17.92/",
  "GK21brkas_pu:8136": "eko nāgarakaś caikam /",
  "GK21brkas_pu:8137": "avocad darśitasmitaḥ /",
  "GK21brkas_pu:8138": "uddāmitamukhā- loke /",
  "GK21brkas_pu:8139": "sukhaṃ jīvanti nistrapāḥ //17.93/",
  "GK21brkas_pu:8140": "ko hi vedajaḍaṃ muktvā /",
  "GK21brkas_pu:8141": "chāndasaṃ chāttram atrapam /",
  "GK21brkas_pu:8142": "madhye mahāmanuṣyāṇām /",
  "GK21brkas_pu:8143": "evam uddāmayen mukham //17.94/",
  "GK21brkas_pu:8144": "yakṣīkāmukaśabdo 'pi /",
  "GK21brkas_pu:8145": "śabda evāsya kevalam /",
  "GK21brkas_pu:8146": "kva ca priyaguṇā yakṣī /",
  "GK21brkas_pu:8147": "guṇa ṛddhiḥ kva cedṛśaḥ //17.95/",
  "GK21brkas_pu:8148": "yat kiṃcid api bālānāṃ /",
  "GK21brkas_pu:8149": "cetastoṣāya kalpate /",
  "GK21brkas_pu:8150": "utkaṭena hi nāmnāpi /",
  "GK21brkas_pu:8151": "prāyas tuṣyanti ḍiṇḍikāḥ //17.96/",
  "GK21brkas_pu:8152": "śrutvedam itareṇoktaṃ /",
  "GK21brkas_pu:8153": "mā sma nindad bhavān imam /",
  "GK21brkas_pu:8154": "ko jānāti manuṣyāṇāṃ /",
  "GK21brkas_pu:8155": "caritaṃ gūḍhacāriṇām //17.97/",
  "GK21brkas_pu:8156": "yakṣīkāntaḥ prakṛṣṭena /",
  "GK21brkas_pu:8157": "dhārṣṭyenājñāpayann api /",
  "GK21brkas_pu:8158": "yathā paricitaśrīkas /",
  "GK21brkas_pu:8159": "tathā māṃ prati śobhate //17.98/",
  "GK21brkas_pu:8160": "tato javanikāṃ prerya /",
  "GK21brkas_pu:8161": "kanyā kañcukibhir vṛtā /",
  "GK21brkas_pu:8162": "devī gandharvadattāgād /",
  "GK21brkas_pu:8163": "abhibhūtasabhāprabhā //17.99/",
  "GK21brkas_pu:8164": "kathayāmi kathaṃ rūpaṃ /",
  "GK21brkas_pu:8165": "tasyāḥ saṃkṣiptam ucyate /",
  "GK21brkas_pu:8166": "pravrajyām āsthitā- nūnam /",
  "GK21brkas_pu:8167": "idānīm apsarogaṇāḥ //17.100/",
  "GK21brkas_pu:8168": "kalpitaṃ ca sabhāmadhye /",
  "GK21brkas_pu:8169": "padmarāgaśilāmayam /",
  "GK21brkas_pu:8170": "candralekheva saṃdhyābhram /",
  "GK21brkas_pu:8171": "adhyāsta caturantakam //17.101/",
  "GK21brkas_pu:8172": "tejaso 'bhibhavāt tasyāḥ /",
  "GK21brkas_pu:8173": "saṃkucanti sma nāgarāḥ /",
  "GK21brkas_pu:8174": "bālāyāḥ śaśilekhāyāḥ /",
  "GK21brkas_pu:8175": "puṇḍarīkākarā- iva //17.102/",
  "GK21brkas_pu:8176": "sātha prajñāvacaḥśūnyāṃ /",
  "GK21brkas_pu:8177": "rūpamātrakaśālinīm /",
  "GK21brkas_pu:8178": "paribhūtavatī goṣṭhīṃ /",
  "GK21brkas_pu:8179": "sabhāstambhāvalīm iva //17.103/",
  "GK21brkas_pu:8180": "atha dakṣiṇam utkṣipya /",
  "GK21brkas_pu:8181": "karaṃ kañcukinoditam /",
  "GK21brkas_pu:8182": "śrūyatāṃ śreṣṭhino vākyaṃ /",
  "GK21brkas_pu:8183": "bho nāgarakakuñjarāḥ //17.104/",
  "GK21brkas_pu:8184": "āste gandharvadatteyam /",
  "GK21brkas_pu:8185": "iyaṃ vīṇā ca sāritā /",
  "GK21brkas_pu:8186": "yo vo vādayituṃ śaktaḥ /",
  "GK21brkas_pu:8187": "sa kiṃ tiṣṭhati ḍhaukatām //17.105/",
  "GK21brkas_pu:8188": "aśeṣair na ca kartavyā /",
  "GK21brkas_pu:8189": "paripāṭir apārthikā /",
  "GK21brkas_pu:8190": "sā hi yuṣmākam asyāś ca /",
  "GK21brkas_pu:8191": "lajjākhedaprayojanā //17.106/",
  "GK21brkas_pu:8192": "tataḥ svayaṃ bhavadbhiś ca /",
  "GK21brkas_pu:8193": "yasmin vo bhāvanāhitā /",
  "GK21brkas_pu:8194": "yuṣmān ātmānam etāṃ ca /",
  "GK21brkas_pu:8195": "sa kleśān mocayatv iti //17.107/",
  "GK21brkas_pu:8196": "atha nāgarakāḥ sarve /",
  "GK21brkas_pu:8197": "vīṇādattakam abruvan /",
  "GK21brkas_pu:8198": "tvaṃ naḥ pūjyaḥ pravīṇaś ca /",
  "GK21brkas_pu:8199": "tasmād utthīyatām iti //17.108/",
  "GK21brkas_pu:8200": "sa yadā kampitaśirā- /",
  "GK21brkas_pu:8201": "necchati sma tadāparaḥ /",
  "GK21brkas_pu:8202": "saṃbhāvitatamas teṣāṃ /",
  "GK21brkas_pu:8203": "gatvā vīṇām avādayat //17.109/",
  "GK21brkas_pu:8204": "tasmin doṣair asaṃkīrṇān /",
  "GK21brkas_pu:8205": "guṇān madhuratottarān /",
  "GK21brkas_pu:8206": "saṃpādayati śabdo 'bhūd /",
  "GK21brkas_pu:8207": "uccakaiḥ sādhu sādhv iti //17.110/",
  "GK21brkas_pu:8208": "tato gandharvadattāyāṃ /",
  "GK21brkas_pu:8209": "pragītāyām abhūn mama /",
  "GK21brkas_pu:8210": "are jñātaṃ mayedānīṃ /",
  "GK21brkas_pu:8211": "tenaivāmī vṛthāśramāḥ //17.111/",
  "GK21brkas_pu:8212": "purā vāmanarūpeṇa /",
  "GK21brkas_pu:8213": "baliṃ chalayatā kila /",
  "GK21brkas_pu:8214": "tripiṣṭapaṃ tribhiḥ krāntaṃ /",
  "GK21brkas_pu:8215": "vikramaiś cakrapāṇinā //17.112/",
  "GK21brkas_pu:8216": "taṃ ca viśvāvasur nāma /",
  "GK21brkas_pu:8217": "gandharvagaṇasevitaḥ /",
  "GK21brkas_pu:8218": "krāmantaṃ gaganaṃ vegāt /",
  "GK21brkas_pu:8219": "triś cakāra pradakṣiṇam //17.113/",
  "GK21brkas_pu:8220": "tena ca svayam utpādya /",
  "GK21brkas_pu:8221": "stuvatā garuḍadhvajam /",
  "GK21brkas_pu:8222": "nārāyaṇastutiṃ nāma /",
  "GK21brkas_pu:8223": "gītaṃ gītakam adbhutam //17.114/",
  "GK21brkas_pu:8224": "nāradena tataḥ prāptaṃ /",
  "GK21brkas_pu:8225": "nāradād vṛtraśatruṇā /",
  "GK21brkas_pu:8226": "arjunena tatas tasmād /",
  "GK21brkas_pu:8227": "virāṭasutayā kila //17.115/",
  "GK21brkas_pu:8228": "parīkṣit prāpnuyān mātus /",
  "GK21brkas_pu:8229": "tato 'pi janamejayaḥ /",
  "GK21brkas_pu:8230": "iti kramāgataṃ tātas /",
  "GK21brkas_pu:8231": "tātād āgamitaṃ mayā //17.116/",
  "GK21brkas_pu:8232": "gāndhāragrāmasaṃbaddhaṃ /",
  "GK21brkas_pu:8233": "kva gāndhāraḥ kva mānuṣāḥ /",
  "GK21brkas_pu:8234": "svargān nānyatra gāndhāra /",
  "GK21brkas_pu:8235": "ity āhur nāradādayaḥ //17.117/",
  "GK21brkas_pu:8236": "tena yo 'yaṃ na jānāti /",
  "GK21brkas_pu:8237": "na ced abhyupagacchati /",
  "GK21brkas_pu:8238": "tad asaṃpādayann eva /",
  "GK21brkas_pu:8239": "jāyate doṣavān asau //17.118/",
  "GK21brkas_pu:8240": "ahaṃ punar idaṃ jānan /",
  "GK21brkas_pu:8241": "sadyaḥ pariṇamatphalam /",
  "GK21brkas_pu:8242": "puro nāgarakāṇāṃ ca /",
  "GK21brkas_pu:8243": "yathāsāmarthyam utsahe //17.119/",
  "GK21brkas_pu:8244": "mayi saṃkalpayaty evam /",
  "GK21brkas_pu:8245": "asau nāgarakarṣabhaḥ /",
  "GK21brkas_pu:8246": "smayamāno vilakṣyatvāt /",
  "GK21brkas_pu:8247": "svam evābhajatāsanam //17.120/",
  "GK21brkas_pu:8248": "tataḥ pratihate tasmin /",
  "GK21brkas_pu:8249": "suhṛdmaṇḍalamaṇḍane /",
  "GK21brkas_pu:8250": "raṅgo bhaṅgam agṛhṇāt sa /",
  "GK21brkas_pu:8251": "nigṛhyajyeṣṭhamallavat //17.121/",
  "GK21brkas_pu:8252": "atha māṃ janitotsāham /",
  "GK21brkas_pu:8253": "uttiṣṭhāsantam āsanāt /",
  "GK21brkas_pu:8254": "dṛṣṭvā saṃbhāvitājñānaṃ /",
  "GK21brkas_pu:8255": "lajjayāgrāhi dattakaḥ //17.122/",
  "GK21brkas_pu:8256": "anyena ca nimittena /",
  "GK21brkas_pu:8257": "calito 'haṃ kilāsanāt /",
  "GK21brkas_pu:8258": "tenoktaṃ saṃkaṭāsthānād /",
  "GK21brkas_pu:8259": "anyatra sthīyatām iti //17.123/",
  "GK21brkas_pu:8260": "tatas tam uktavān asmi /",
  "GK21brkas_pu:8261": "kim idaṃ na tvayā śrutam /",
  "GK21brkas_pu:8262": "pathā sakṛt pravṛttāyāḥ /",
  "GK21brkas_pu:8263": "kiṃ karoty avaguṇṭhanam //17.124/",
  "GK21brkas_pu:8264": "praviṣṭo 'haṃ suhṛdgoṣṭhīṃ /",
  "GK21brkas_pu:8265": "yathaiva baṭucāpalāt /",
  "GK21brkas_pu:8266": "tathā gandharvadattāpi /",
  "GK21brkas_pu:8267": "dhṛṣtam ājñāpitā mayā //17.125/",
  "GK21brkas_pu:8268": "tad asyā- baṭuvidyāyāḥ /",
  "GK21brkas_pu:8269": "prāntam aprāpya mādṛśaḥ /",
  "GK21brkas_pu:8270": "hā kaṣṭaṃ vañcito 'smīti /",
  "GK21brkas_pu:8271": "paścāt tāpena khedyate //17.126/",
  "GK21brkas_pu:8272": "yatra cāmī na lajjante /",
  "GK21brkas_pu:8273": "salajjāḥ suhṛdas tava /",
  "GK21brkas_pu:8274": "tatra nirlajjatāślāghī /",
  "GK21brkas_pu:8275": "lajjayaiva hi lajjate //17.127/",
  "GK21brkas_pu:8276": "samarthayati mayy evaṃ /",
  "GK21brkas_pu:8277": "dattako 'pi niruttaraḥ /",
  "GK21brkas_pu:8278": "aho sāhasam ity uktvā /",
  "GK21brkas_pu:8279": "tūṣṇīṃbhāvam upeyivān //17.128/",
  "GK21brkas_pu:8280": "aham apy āsanaṃ tyaktvā /",
  "GK21brkas_pu:8281": "tiryak paśyati dattake /",
  "GK21brkas_pu:8282": "pārśve gandharvadattāyā- /",
  "GK21brkas_pu:8283": "dattam āsanam āsthitaḥ //17.129/",
  "GK21brkas_pu:8284": "atha kañcukinānītāṃ /",
  "GK21brkas_pu:8285": "vīṇāṃ dṛṣṭvāham uktavān /",
  "GK21brkas_pu:8286": "aparānīyatām ārya /",
  "GK21brkas_pu:8287": "naitāṃ spṛśati mādṛśaḥ //17.130/",
  "GK21brkas_pu:8288": "udaraṃ dṛṣṭam etasyā- /",
  "GK21brkas_pu:8289": "lūtātantunirantaram /",
  "GK21brkas_pu:8290": "jaḍatāṃ gamitā yena /",
  "GK21brkas_pu:8291": "paṭutantrīparaṃparā //17.131/",
  "GK21brkas_pu:8292": "smitadarśitadantāgrair /",
  "GK21brkas_pu:8293": "anyataḥ kṣiptadṛṣṭibhiḥ /",
  "GK21brkas_pu:8294": "mām ālokya tathābhūtam /",
  "GK21brkas_pu:8295": "uktaṃ nāgarakair iti //17.132/",
  "GK21brkas_pu:8296": "brāhmaṇaḥ pūjyatām eṣa /",
  "GK21brkas_pu:8297": "nirlajjāgrapatākayā /",
  "GK21brkas_pu:8298": "yena sāhasam ārabdhaṃ /",
  "GK21brkas_pu:8299": "svaguṇākhyāpanopamam //17.133/",
  "GK21brkas_pu:8300": "tantrīkiṇakaṭhorāgrā- /",
  "GK21brkas_pu:8301": "viśīrṇakarajātatāḥ /",
  "GK21brkas_pu:8302": "karaśākhāś ca no jātā- /",
  "GK21brkas_pu:8303": "na ca saṃbhāvanedṛśī //17.134/",
  "GK21brkas_pu:8304": "ayaṃ tu komalāgrabhis /",
  "GK21brkas_pu:8305": "tantrīr aṅgulibhiḥ spṛśan /",
  "GK21brkas_pu:8306": "kadā vādayitā vīṇāṃ /",
  "GK21brkas_pu:8307": "vedavedāṅgapāragaḥ //17.135/",
  "GK21brkas_pu:8308": "sarvathāyam abhiprāyo /",
  "GK21brkas_pu:8309": "mayaitasyopalakṣitaḥ /",
  "GK21brkas_pu:8310": "prītim utpādayiṣyāmi /",
  "GK21brkas_pu:8311": "tāval locanayor iti //17.136/",
  "GK21brkas_pu:8312": "yāvad utsāryate vīṇā /",
  "GK21brkas_pu:8313": "yāvac cānīyate 'parā /",
  "GK21brkas_pu:8314": "tāvad gandharvadattāyā- /",
  "GK21brkas_pu:8315": "rūpaṃ paśyāmy avāritaḥ //17.137/",
  "GK21brkas_pu:8316": "rathyācatvarayātrāsu /",
  "GK21brkas_pu:8317": "vakṣyāmi janasaṃnidhau /",
  "GK21brkas_pu:8318": "īdṛśī tādṛsī dṛṣṭā /",
  "GK21brkas_pu:8319": "rūpiṇī yuvatir mayā //17.138/",
  "GK21brkas_pu:8320": "lūtātantutataṃ cāyaṃ /",
  "GK21brkas_pu:8321": "vīṇākarparam āha yat /",
  "GK21brkas_pu:8322": "kiṃ tat satyaṃ mṛṣety etad /",
  "GK21brkas_pu:8323": "devair vijñāyatām iti //17.139/",
  "GK21brkas_pu:8324": "udveṣṭite ca tat tasmin /",
  "GK21brkas_pu:8325": "dṛṣṭaṃ veṣṭanacarmaṇi /",
  "GK21brkas_pu:8326": "tantucakraṃ bhayodbhrānta /",
  "GK21brkas_pu:8327": "lūtāmaṇḍalasaṃkulam //17.140/",
  "GK21brkas_pu:8328": "atha gandharvadattāyā- /",
  "GK21brkas_pu:8329": "jātam aṅgaṃ nirīkṣya mām /",
  "GK21brkas_pu:8330": "vepathusvedaromāñca /",
  "GK21brkas_pu:8331": "lajjāvidhuram ākulam //17.141/",
  "GK21brkas_pu:8332": "aparāpi mayā vīṇā /",
  "GK21brkas_pu:8333": "samāsphālya paṭukvaṇā /",
  "GK21brkas_pu:8334": "keśadūṣitatantrīkā /",
  "GK21brkas_pu:8335": "prathameva vivarjitā //17.142/",
  "GK21brkas_pu:8336": "sānudāsas tato vīṇāṃ /",
  "GK21brkas_pu:8337": "sugandhikusumārcitām /",
  "GK21brkas_pu:8338": "kacchapākāraphalakām /",
  "GK21brkas_pu:8339": "ādāya svayam āgataḥ //17.143/",
  "GK21brkas_pu:8340": "māṃ ca pradakṣiṇīkṛtya /",
  "GK21brkas_pu:8341": "savikāratanūruhaḥ /",
  "GK21brkas_pu:8342": "gandharvadattām iva tām /",
  "GK21brkas_pu:8343": "adadāt subhagasvanām //17.144/",
  "GK21brkas_pu:8344": "mayā tu dhautapādena /",
  "GK21brkas_pu:8345": "vīṇāṃ kṛtvā pradakṣiṇām /",
  "GK21brkas_pu:8346": "abhuktāmbarasaṃvītaṃ /",
  "GK21brkas_pu:8347": "pīṭhapṛṣṭham adhiṣṭhitam //17.145/",
  "GK21brkas_pu:8348": "manāk saṃspṛṣṭamātrāś ca /",
  "GK21brkas_pu:8349": "karaśākhāmukhaiḥ svayam /",
  "GK21brkas_pu:8350": "tantrībandhā- yathāsthānam /",
  "GK21brkas_pu:8351": "asaran dhaivatādikam //17.146/",
  "GK21brkas_pu:8352": "tatas tantrīṣu gāndhāre /",
  "GK21brkas_pu:8353": "jṛmbhamānāsu mantharam /",
  "GK21brkas_pu:8354": "gandharvadattām avadaṃ /",
  "GK21brkas_pu:8355": "bhīru saṃgīyatām iti //17.147/",
  "GK21brkas_pu:8356": "sā pragalbhāpi gāndhāram /",
  "GK21brkas_pu:8357": "ākarṇyāmaragocaram /",
  "GK21brkas_pu:8358": "tathā ca dhṛṣṭam ādiṣṭā /",
  "GK21brkas_pu:8359": "bālāśālīnatāṃ gatā //17.148/",
  "GK21brkas_pu:8360": "tāṃ ca pravartayan bhītāṃ /",
  "GK21brkas_pu:8361": "trapājanitamūkatām /",
  "GK21brkas_pu:8362": "tad eva gītakaṃ divyam /",
  "GK21brkas_pu:8363": "ahaṃ mandam avādayam //17.149/",
  "GK21brkas_pu:8364": "hṛte tasyās trapāsenau /",
  "GK21brkas_pu:8365": "saṃdarśitapathā yathā /",
  "GK21brkas_pu:8366": "lokaṃ pāvayituṃ puṇyā /",
  "GK21brkas_pu:8367": "prāvartata sarasvatī //17.150/",
  "GK21brkas_pu:8368": "vṛttibhir dakṣiṇādyābhis /",
  "GK21brkas_pu:8369": "tad gītaṃ gītakaṃ tayā /",
  "GK21brkas_pu:8370": "upary upari pāṇyantaiḥ /",
  "GK21brkas_pu:8371": "pāṇibhir yojitaṃ mayā //17.151/",
  "GK21brkas_pu:8372": "āsīd idaṃ tamobhūtam /",
  "GK21brkas_pu:8373": "aprajñātam alakṣaṇam /",
  "GK21brkas_pu:8374": "tadgītamātraviṣaya /",
  "GK21brkas_pu:8375": "śrotramātrajagad tadā //17.152/",
  "GK21brkas_pu:8376": "sabhāyāṃ gāḍhamūrcchāyāṃ /",
  "GK21brkas_pu:8377": "mṛdu tad gītavādinam /",
  "GK21brkas_pu:8378": "paṭubhir dundubhidhvānair /",
  "GK21brkas_pu:8379": "abhibhūtaṃ vimāninām //17.153/",
  "GK21brkas_pu:8380": "patitāsu saratnāsu /",
  "GK21brkas_pu:8381": "divaḥ kusumavṛṣṭiṣu /",
  "GK21brkas_pu:8382": "kañcukī cetanāprāptān /",
  "GK21brkas_pu:8383": "abhāṣata sabhāsadaḥ //17.154/",
  "GK21brkas_pu:8384": "bho bho nirmatsarāḥ santaḥ /",
  "GK21brkas_pu:8385": "satyam ākhyāta sādhavaḥ /",
  "GK21brkas_pu:8386": "gītaṃ yad anayānena /",
  "GK21brkas_pu:8387": "kiṃ tat saṃvāditaṃ na hi //17.155/",
  "GK21brkas_pu:8388": "athodyamitahastais taiḥ /",
  "GK21brkas_pu:8389": "samastair uktam uccakaiḥ /",
  "GK21brkas_pu:8390": "dharmyaśulkārjitām eṣa /",
  "GK21brkas_pu:8391": "kanyakāṃ labhatām iti //17.156/",
  "GK21brkas_pu:8392": "tiraskariṇikāṃ nītvā /",
  "GK21brkas_pu:8393": "tataḥ kañcukināntarā /",
  "GK21brkas_pu:8394": "bahiṣkṛtā- nāgarakā- /",
  "GK21brkas_pu:8395": "nāstikās tridivād iva //17.157/",
  "GK21brkas_pu:8396": "nirgacchanti hatacchāyās /",
  "GK21brkas_pu:8397": "te khaṇḍitamanorathāḥ /",
  "GK21brkas_pu:8398": "svabhyastaguṇavaiphalyaṃ /",
  "GK21brkas_pu:8399": "guṇinaḥ kān na tāpayet //17.158/",
  "GK21brkas_pu:8400": "savīṇādattako 'haṃ tu /",
  "GK21brkas_pu:8401": "śreṣṭhinābhyantarīkṛtaḥ /",
  "GK21brkas_pu:8402": "parīkṣya bahuśo rājñā /",
  "GK21brkas_pu:8403": "sacivo guṇavān iva //17.159/",
  "GK21brkas_pu:8404": "abhāṣata ca nirgacchaṃs /",
  "GK21brkas_pu:8405": "teṣu nāgarakarṣabhaḥ /",
  "GK21brkas_pu:8406": "yakṣīkāmuka devas tvam /",
  "GK21brkas_pu:8407": "amānuṣaparākramaḥ //17.160/",
  "GK21brkas_pu:8408": "vayaṃ gandharvadattā ca /",
  "GK21brkas_pu:8409": "sānudāsaś ca sānugaḥ /",
  "GK21brkas_pu:8410": "kṛcchrām āpadam āpannā- /",
  "GK21brkas_pu:8411": "līlayaiva tvayoddhṛtāḥ //17.161/",
  "GK21brkas_pu:8412": "kāśmaryaḥ khadirāḥ śākāś /",
  "GK21brkas_pu:8413": "campakāś ca saveṇavaḥ /",
  "GK21brkas_pu:8414": "ātodyāṅgārtham utkhātāḥ /",
  "GK21brkas_pu:8415": "prarohantu yathā purā //17.162/",
  "GK21brkas_pu:8416": "agnihotrāṇi hūyantāṃ /",
  "GK21brkas_pu:8417": "dvijāḥ saṃdhyām upāsatām /",
  "GK21brkas_pu:8418": "kumāryaḥ pariṇīyantāṃ /",
  "GK21brkas_pu:8419": "prasūyantāṃ kulastriyaḥ //17.163/",
  "GK21brkas_pu:8420": "parivrājakanirgrantha /",
  "GK21brkas_pu:8421": "bhikṣupāśupatādayaḥ /",
  "GK21brkas_pu:8422": "guruvaktrābhisaṃkrāntān /",
  "GK21brkas_pu:8423": "svasiddhāntān adhīyatām //17.164/",
  "GK21brkas_pu:8424": "śāntavīnopasargatvāt /",
  "GK21brkas_pu:8425": "sakīranagarāḥ sukham /",
  "GK21brkas_pu:8426": "sacampāmagadhāś cāṅgāḥ /",
  "GK21brkas_pu:8427": "svasthāṅgāḥ śeratām iti //17.165/",
  "GK21brkas_pu:8428": "tato gṛhapatir dīnaḥ /",
  "GK21brkas_pu:8429": "prārthanābhaṅgaśaṅkayā /",
  "GK21brkas_pu:8430": "vīṇādattakam ālokya /",
  "GK21brkas_pu:8431": "prāvocan nīcakaistarām //17.166/",
  "GK21brkas_pu:8432": "praśastaṃ dinam adyaivaṃ /",
  "GK21brkas_pu:8433": "tenāyaṃ pauruṣārjitaḥ /",
  "GK21brkas_pu:8434": "ślāghyo gandharvadattāyāḥ /",
  "GK21brkas_pu:8435": "karaḥ saṃskrīyatām iti //17.167/",
  "GK21brkas_pu:8436": "ahaṃ tu sābhilāṣo 'pi /",
  "GK21brkas_pu:8437": "darśitālīkadhīrataḥ /",
  "GK21brkas_pu:8438": "avocaṃ smitasaṃkīrṇām /",
  "GK21brkas_pu:8439": "anāsthāmantharāṃ giram //17.168/",
  "GK21brkas_pu:8440": "dvijo 'haṃ merukailāsa /",
  "GK21brkas_pu:8441": "tulyāmalakulodbhavaḥ /",
  "GK21brkas_pu:8442": "pariṇetuṃ na me yuktam /",
  "GK21brkas_pu:8443": "asavarṇām imām iti //17.169/",
  "GK21brkas_pu:8444": "athoktaṃ sānudāsena /",
  "GK21brkas_pu:8445": "viśrabdhaṃ pariṇīyatām /",
  "GK21brkas_pu:8446": "yuṣmākaṃ hi savarṇeyam /",
  "GK21brkas_pu:8447": "utkṛṣṭā vā bhaved iti //17.170/",
  "GK21brkas_pu:8448": "āsīc ca mama kiṃ mattaḥ /",
  "GK21brkas_pu:8449": "kim unmattaḥ kim ārjavaḥ /",
  "GK21brkas_pu:8450": "ayaṃ yasmād asaṃbaddham /",
  "GK21brkas_pu:8451": "abuddhir iva bhāṣate //17.171/",
  "GK21brkas_pu:8452": "ahaṃ ceyaṃ ca yady asya /",
  "GK21brkas_pu:8453": "brāhmaṇāv iti niścayaḥ /",
  "GK21brkas_pu:8454": "tato mat katham utkṛṣṭā /",
  "GK21brkas_pu:8455": "brāhmaṇī brāhmaṇād iyam //17.172/",
  "GK21brkas_pu:8456": "atha imāṃ brāhmaṇīm eṣa /",
  "GK21brkas_pu:8457": "manyate kṣatriyaṃ tu mām /",
  "GK21brkas_pu:8458": "tathā sati kathāpy eṣā /",
  "GK21brkas_pu:8459": "kriyamāṇā virudhyate //17.173/",
  "GK21brkas_pu:8460": "kiṃ tu saṃbhāvyate nāyam /",
  "GK21brkas_pu:8461": "asaṃbaddhaṃ prabhāṣitum /",
  "GK21brkas_pu:8462": "yena dharmārthaśāstrārtha /",
  "GK21brkas_pu:8463": "kṣuṇṇadhīr iva bhāṣate //17.174/",
  "GK21brkas_pu:8464": "agrajo 'varajāṃ bhāryāṃ /",
  "GK21brkas_pu:8465": "svīkurvan na praduṣyati /",
  "GK21brkas_pu:8466": "te ca svā caiva nṛpater /",
  "GK21brkas_pu:8467": "ity uktaṃ manunā yataḥ //17.175/",
  "GK21brkas_pu:8468": "pratyākhyānaṃ ca nitarām /",
  "GK21brkas_pu:8469": "iyaṃ nārhati ninditam /",
  "GK21brkas_pu:8470": "yasmād akhaṇḍitājñena /",
  "GK21brkas_pu:8471": "dāpitā guruṇaiva me //17.176/",
  "GK21brkas_pu:8472": "yad ahaṃ grāhitas tena /",
  "GK21brkas_pu:8473": "vijñānam atimānuṣam /",
  "GK21brkas_pu:8474": "dāpitā yena tenaiva /",
  "GK21brkas_pu:8475": "tena tenaiva dāpitā //17.177/",
  "GK21brkas_pu:8476": "na cāvaśyaparigrāhyā /",
  "GK21brkas_pu:8477": "kumārī ciram arhati /",
  "GK21brkas_pu:8478": "sābhilāṣā viśeṣeṇa /",
  "GK21brkas_pu:8479": "pratyākhyānakadarthanām //17.178/",
  "GK21brkas_pu:8480": "tasmād alaṃ mamānena /",
  "GK21brkas_pu:8481": "nirbandheneti niścitam /",
  "GK21brkas_pu:8482": "arthitāṃ sānudāsasya /",
  "GK21brkas_pu:8483": "tatheti samamānayam //17.179/",
  "GK21brkas_pu:8484": "atha vaiśravaṇasyeva /",
  "GK21brkas_pu:8485": "sūnorākhaṇḍalātmajaḥ /",
  "GK21brkas_pu:8486": "karaṃ gandharvadattāyāḥ /",
  "GK21brkas_pu:8487": "sasaṃskāram upādade //17.180/",
  "GK21brkas_pu:8488": "mandaṃ pādatalena tālam anayā yat kuṭṭayantyāciraṃ /",
  "GK21brkas_pu:8489": "gītaṃ mām abhi visphuratkuharitaṃ tāraiḥ subhugnabhruvā /",
  "GK21brkas_pu:8490": "tenaiva pratanūkṛtām apaharann asyāḥ krameṇa trapāṃ /",
  "GK21brkas_pu:8491": "nirvāṇān mahatāntareṇa subhagaṃ saṃsāram ajñāsiṣam //17.181/",
  "GK21brkas_pu:8492": "gandharvadattayā sārdhaṃ /",
  "GK21brkas_pu:8493": "divasān dattakena ca /",
  "GK21brkas_pu:8494": "yathā rativasantābhyāṃ /",
  "GK21brkas_pu:8495": "smaraḥ sukham ayāpayam //18.1/",
  "GK21brkas_pu:8496": "atha gandharvadattāyāṃ /",
  "GK21brkas_pu:8497": "gatāyāṃ vandituṃ gurūn /",
  "GK21brkas_pu:8498": "sānudāso namaskṛtya /",
  "GK21brkas_pu:8499": "vadati sma kṛtāsanaḥ //18.2/",
  "GK21brkas_pu:8500": "yuṣmākaṃ hi savarṇeyam /",
  "GK21brkas_pu:8501": "utkṛṣtā veti yan mayā /",
  "GK21brkas_pu:8502": "yūyaṃ vijñāpitāḥ pūrvaṃ /",
  "GK21brkas_pu:8503": "tad etad avadhīyatām //18.3/",
  "GK21brkas_pu:8504": "āsīd ihaiva campāyāṃ /",
  "GK21brkas_pu:8505": "mitravarmeti vāṇijaḥ /",
  "GK21brkas_pu:8506": "nāmitro nāpi madhyasthaḥ /",
  "GK21brkas_pu:8507": "sādhor yasyābhavad bhuvi //18.4/",
  "GK21brkas_pu:8508": "tasya mitravatī nāma /",
  "GK21brkas_pu:8509": "nāmnā susadṛśī priyā /",
  "GK21brkas_pu:8510": "bhāryā maitrīva sādhor yā /",
  "GK21brkas_pu:8511": "śatror api hitaiṣiṇī //18.5/",
  "GK21brkas_pu:8512": "tayor guṇavatoḥ putraṃ /",
  "GK21brkas_pu:8513": "guṇavantam avindatoḥ /",
  "GK21brkas_pu:8514": "aputrān ātmanaḥ paurāḥ /",
  "GK21brkas_pu:8515": "saputrān api menire //18.6/",
  "GK21brkas_pu:8516": "ekadā piṇḍapātāya /",
  "GK21brkas_pu:8517": "sānur nāma digambaraḥ /",
  "GK21brkas_pu:8518": "trirātrakṣapaṇakṣamo /",
  "GK21brkas_pu:8519": "vardhamāna ivāgataḥ //18.7/",
  "GK21brkas_pu:8520": "daṃpatibhyām asau tābhyāṃ /",
  "GK21brkas_pu:8521": "krītābhyāṃ prīṇitas tathā /",
  "GK21brkas_pu:8522": "apṛṣṭo 'pi yathācaṣṭa /",
  "GK21brkas_pu:8523": "dharmān ṛṣabhabhāṣitān //18.8/",
  "GK21brkas_pu:8524": "praśnādigranthasārajñaś /",
  "GK21brkas_pu:8525": "cittaṃ buddhvā tayor asau /",
  "GK21brkas_pu:8526": "ādideśa sphuṭadeśo /",
  "GK21brkas_pu:8527": "bhāvinaṃ guṇinaṃ sutam //18.9/",
  "GK21brkas_pu:8528": "yaś ca putras tayor jātas /",
  "GK21brkas_pu:8529": "tasya nāmākarot pitā /",
  "GK21brkas_pu:8530": "ādiṣṭaḥ sānunā yat tat /",
  "GK21brkas_pu:8531": "sānudāso bhavatv iti //18.10/",
  "GK21brkas_pu:8532": "ekaputro 'py asau pitrā /",
  "GK21brkas_pu:8533": "durlabhatvāc ca vallabhaḥ /",
  "GK21brkas_pu:8534": "vidyāḥ śikṣayatā nīto /",
  "GK21brkas_pu:8535": "bālalīlānabhijñātām //18.11/",
  "GK21brkas_pu:8536": "upādhyāyai.ś ca sotsāhair /",
  "GK21brkas_pu:8537": "vinītaḥ sa tathā yathā /",
  "GK21brkas_pu:8538": "svadārān eva savrīḍaḥ /",
  "GK21brkas_pu:8539": "paradārān amanyata //18.12/",
  "GK21brkas_pu:8540": "tenātivinayenāsya /",
  "GK21brkas_pu:8541": "lokabāhyena pārthivaḥ /",
  "GK21brkas_pu:8542": "pitarau suhṛdo dārā- /",
  "GK21brkas_pu:8543": "na kaścin nākulīkṛtaḥ //18.13/",
  "GK21brkas_pu:8544": "ādiṣṭaḥ sānunā yo 'sau /",
  "GK21brkas_pu:8545": "tayoḥ putraḥ suvṛttayoḥ /",
  "GK21brkas_pu:8546": "aham eva sa vo dāsaḥ /",
  "GK21brkas_pu:8547": "sānudāsas tathāguṇaḥ //18.14/",
  "GK21brkas_pu:8548": "mama tu dhruvako nāma /",
  "GK21brkas_pu:8549": "dhruvamaitrīsukhaḥ sakhā /",
  "GK21brkas_pu:8550": "sa ca mām abravīn mitra /",
  "GK21brkas_pu:8551": "kriyatāṃ tad bravīmi yat //18.15/",
  "GK21brkas_pu:8552": "udyānanalinīkūle /",
  "GK21brkas_pu:8553": "sadārāḥ suhṛdas tava /",
  "GK21brkas_pu:8554": "anubhūtajalakrīḍāḥ /",
  "GK21brkas_pu:8555": "khādanti ca pibanti ca //18.16/",
  "GK21brkas_pu:8556": "bhavatāpi sadāreṇa /",
  "GK21brkas_pu:8557": "tatra gatvā mayā saha /",
  "GK21brkas_pu:8558": "sāphalyaṃ kriyatām adya /",
  "GK21brkas_pu:8559": "rūpayauvanajanmanām //18.17/",
  "GK21brkas_pu:8560": "dharmārthayoḥ phalaṃ yena /",
  "GK21brkas_pu:8561": "sukham eva nirākṛtam /",
  "GK21brkas_pu:8562": "viphalīkṛtadharmārthāt /",
  "GK21brkas_pu:8563": "pāpakarmā kutas tataḥ //18.18/",
  "GK21brkas_pu:8564": "janmāntarasukhaprāptyai /",
  "GK21brkas_pu:8565": "yaś ca dharmaṃ niṣevate /",
  "GK21brkas_pu:8566": "tyaktadṛṣṭasukhaḥ so 'pi /",
  "GK21brkas_pu:8567": "vada ko nāma paṇḍitaḥ //18.19/",
  "GK21brkas_pu:8568": "na cāpi svārthasiddhyarthaṃ /",
  "GK21brkas_pu:8569": "mayā tvaṃ vipralabhyase /",
  "GK21brkas_pu:8570": "tathā hi bhīmasenasya /",
  "GK21brkas_pu:8571": "vākyam ākarṇyatāṃ yathā //18.20/",
  "GK21brkas_pu:8572": "pratyupasthitakālasya /",
  "GK21brkas_pu:8573": "sukhasya parivarjanam /",
  "GK21brkas_pu:8574": "anāgatasukhāśā ca /",
  "GK21brkas_pu:8575": "naiṣa buddhimatāṃ nayaḥ //18.21/",
  "GK21brkas_pu:8576": "mayā tu sa vihasyoktas /",
  "GK21brkas_pu:8577": "tucchae eva prayojane /",
  "GK21brkas_pu:8578": "idaṃ saṃrambhagāmbhīryaṃ /",
  "GK21brkas_pu:8579": "śaṅkām iva karoti saḥ //18.22/",
  "GK21brkas_pu:8580": "yadi pītaṃ na vā pītaṃ /",
  "GK21brkas_pu:8581": "svadārasahitair madhu /",
  "GK21brkas_pu:8582": "lābhaḥ kas tatra hānir vā /",
  "GK21brkas_pu:8583": "rāgo 'yam abhivāsitaḥ //18.23/",
  "GK21brkas_pu:8584": "rāgāgniḥ prāṇināṃ prāyaḥ /",
  "GK21brkas_pu:8585": "prakṛtyaiva pradīpyate /",
  "GK21brkas_pu:8586": "tam indhayati yan mitra /",
  "GK21brkas_pu:8587": "tatra kiṃ nāma pauruṣam //18.24/",
  "GK21brkas_pu:8588": "yas taṃ viṣayasaṃkalpa /",
  "GK21brkas_pu:8589": "sarpirindhanam uddhatam /",
  "GK21brkas_pu:8590": "vairāgyavacanāmbhobhir /",
  "GK21brkas_pu:8591": "nirvāpayati sa kṣamaḥ //18.25/",
  "GK21brkas_pu:8592": "phalaṃ yadi ca dharmasya /",
  "GK21brkas_pu:8593": "sukham īdṛśam iṣyate /",
  "GK21brkas_pu:8594": "dharmasyābhavanirbhūyāt /",
  "GK21brkas_pu:8595": "tatphalasya sukhasya ca //18.26/",
  "GK21brkas_pu:8596": "yāṃ yathāsukham āsīnām /",
  "GK21brkas_pu:8597": "aśnantīṃ ca striyaṃ prati /",
  "GK21brkas_pu:8598": "nekṣyate pratiṣedhāt sā /",
  "GK21brkas_pu:8599": "katham evaṃ viḍambyate //18.27/",
  "GK21brkas_pu:8600": "goṣṭhīmaṇḍalamadhyasthā /",
  "GK21brkas_pu:8601": "madopahatacetanā /",
  "GK21brkas_pu:8602": "viṣamūrcchāparīteva /",
  "GK21brkas_pu:8603": "bhartur bhāryā viḍambanā //18.28/",
  "GK21brkas_pu:8604": "atha vā gacchatu bhavān /",
  "GK21brkas_pu:8605": "yathāsukham ahaṃ punaḥ /",
  "GK21brkas_pu:8606": "na yāsyāmi na dhāsyāmi /",
  "GK21brkas_pu:8607": "dāraiḥ saha sabhām iti //18.29/",
  "GK21brkas_pu:8608": "sa tataḥ sthirasaṃkalpaṃ /",
  "GK21brkas_pu:8609": "māṃ dṛṣṭvā pratyavasthitam /",
  "GK21brkas_pu:8610": "haste sasmitam ālambya /",
  "GK21brkas_pu:8611": "saviṣāda ivāvadat //18.30/",
  "GK21brkas_pu:8612": "suhṛdām agrataḥ kṛtvā /",
  "GK21brkas_pu:8613": "pratijñām aham āgataḥ /",
  "GK21brkas_pu:8614": "sānudāso 'yam ānītaḥ /",
  "GK21brkas_pu:8615": "sadāro dṛśyatām iti //18.31/",
  "GK21brkas_pu:8616": "tenopahasitasyoccaiḥ /",
  "GK21brkas_pu:8617": "suhṛdbhir vadanaṃ mama /",
  "GK21brkas_pu:8618": "pratijñākhaṇḍanamlānaṃ /",
  "GK21brkas_pu:8619": "kathaṃ śakṣyasi vīkṣitum //18.32/",
  "GK21brkas_pu:8620": "tat prasīdāsatāṃ nāma /",
  "GK21brkas_pu:8621": "dārā- yadi virudhyate /",
  "GK21brkas_pu:8622": "tvayaikena pratijñāyāḥ /",
  "GK21brkas_pu:8623": "sāphalyam upapādyatām //18.33/",
  "GK21brkas_pu:8624": "sadoṣaṃ yadi pānaṃ ca /",
  "GK21brkas_pu:8625": "svayaṃ mā sma pibas tataḥ /",
  "GK21brkas_pu:8626": "suhṛdaḥ pibataḥ paśya /",
  "GK21brkas_pu:8627": "sadāratanayān iti //18.34/",
  "GK21brkas_pu:8628": "tatas tatsahito gatvā /",
  "GK21brkas_pu:8629": "puropavanapadminīm /",
  "GK21brkas_pu:8630": "tāṃ tadā dṛṣṭavān asmi /",
  "GK21brkas_pu:8631": "sakalatrāṃ suhṛtsabhām //18.35/",
  "GK21brkas_pu:8632": "ninditendrāyudhacchāyaiḥ /",
  "GK21brkas_pu:8633": "kusumābharaṇāmbaraiḥ /",
  "GK21brkas_pu:8634": "kṣiptāmbhaḥpadminīcchāyāṃ /",
  "GK21brkas_pu:8635": "sthalīkamalinīm iva //18.36/",
  "GK21brkas_pu:8636": "tataḥ samañjarījālair /",
  "GK21brkas_pu:8637": "mādhavīcūtapallavaiḥ /",
  "GK21brkas_pu:8638": "kalpitaṃ dhruvako mahyam /",
  "GK21brkas_pu:8639": "uccam āharad āsanam //18.37/",
  "GK21brkas_pu:8640": "apaśyaṃ tatra cāsīnaḥ /",
  "GK21brkas_pu:8641": "suhṛdaḥ pāyitapriyān /",
  "GK21brkas_pu:8642": "pibataś ca madhu prīta /",
  "GK21brkas_pu:8643": "priyākaratalārpitam //18.38/",
  "GK21brkas_pu:8644": "kvacid vasantarāgaṃ ca /",
  "GK21brkas_pu:8645": "veṇutantrīrutānvitam /",
  "GK21brkas_pu:8646": "gīyamānaṃ śṛṇomi sma /",
  "GK21brkas_pu:8647": "rudantāś cālikokilāḥ //18.39/",
  "GK21brkas_pu:8648": "hitvā kurabakāgrāṇi /",
  "GK21brkas_pu:8649": "varṇasaṃsthānacāruṣu /",
  "GK21brkas_pu:8650": "patitāḥ karṇikāreṣu /",
  "GK21brkas_pu:8651": "lūnanāsā- ivālinaḥ //18.40/",
  "GK21brkas_pu:8652": "āmūlaśikharaṃ phullās /",
  "GK21brkas_pu:8653": "tilakāśokakiṃśukāḥ /",
  "GK21brkas_pu:8654": "asārasya hi jāyante /",
  "GK21brkas_pu:8655": "naṭasyātyutkaṭā- rasāḥ //18.41/",
  "GK21brkas_pu:8656": "atha kardamadigdhāṅgaḥ /",
  "GK21brkas_pu:8657": "śaivalāvilaśāṭakaḥ /",
  "GK21brkas_pu:8658": "utthitaḥ puruṣaḥ ko 'pi /",
  "GK21brkas_pu:8659": "sarasaḥ sarasas tataḥ //18.42/",
  "GK21brkas_pu:8660": "ādāya nalinīpatra /",
  "GK21brkas_pu:8661": "puṭaṃ kenāpi pūritam /",
  "GK21brkas_pu:8662": "bhoḥ puṣkaramadhu prāptaṃ /",
  "GK21brkas_pu:8663": "mayeti ca mudāvadat //18.43/",
  "GK21brkas_pu:8664": "pratiṣiddhaḥ sa caikena /",
  "GK21brkas_pu:8665": "mūrkha mā caṇḍam āraṭīḥ /",
  "GK21brkas_pu:8666": "na puṣkaramadhu prāptaṃ /",
  "GK21brkas_pu:8667": "tvayānartho 'yam arjitaḥ //18.44/",
  "GK21brkas_pu:8668": "yadi tāvad idaṃ sarve /",
  "GK21brkas_pu:8669": "pibanti suhṛdas tataḥ /",
  "GK21brkas_pu:8670": "paramāṇupramāṇo 'pi /",
  "GK21brkas_pu:8671": "bindur aṃśo na jāyate //18.45/",
  "GK21brkas_pu:8672": "dīyate yadi vā rājñe /",
  "GK21brkas_pu:8673": "durlabhaṃ pārthivair api /",
  "GK21brkas_pu:8674": "aparaṃ so 'pi yāceta /",
  "GK21brkas_pu:8675": "ratnagṛddhā- hi pārthivāḥ //18.46/",
  "GK21brkas_pu:8676": "taṃ ca karṇejapāḥ kecid /",
  "GK21brkas_pu:8677": "vakṣyanti priyavādinaḥ /",
  "GK21brkas_pu:8678": "rājann aparam apy asti /",
  "GK21brkas_pu:8679": "tatra prāptam idaṃ yataḥ //18.47/",
  "GK21brkas_pu:8680": "etāvad eva tatrāsīn /",
  "GK21brkas_pu:8681": "nātiriktam iti bruvan /",
  "GK21brkas_pu:8682": "abhāvam atiriktasya /",
  "GK21brkas_pu:8683": "kenopāyena sādhayet //18.48/",
  "GK21brkas_pu:8684": "iti protsāhitaḥ pāpair /",
  "GK21brkas_pu:8685": "labdhāsvādaś ca pārthivaḥ /",
  "GK21brkas_pu:8686": "haret sarvasvam asmākaṃ /",
  "GK21brkas_pu:8687": "tasmāt tasmai na dīyate //18.49/",
  "GK21brkas_pu:8688": "kiṃ tu rasyatarāsvādaṃ /",
  "GK21brkas_pu:8689": "na ca madyaṃ yatas tataḥ /",
  "GK21brkas_pu:8690": "idaṃ puṣkaramadhv eṣa /",
  "GK21brkas_pu:8691": "sānudāsaḥ pibatv iti //18.50/",
  "GK21brkas_pu:8692": "durlabhatvāt tatas tasya /",
  "GK21brkas_pu:8693": "suhṛdabhyarthanena ca /",
  "GK21brkas_pu:8694": "na ca madyam iti śrutvā /",
  "GK21brkas_pu:8695": "pītavān asmi tan madhu //18.51/",
  "GK21brkas_pu:8696": "āsīc ca mama ko nāma /",
  "GK21brkas_pu:8697": "ṣaṇṇām eṣa raso bhavet /",
  "GK21brkas_pu:8698": "lakṣyate na hi sādṛśyam /",
  "GK21brkas_pu:8699": "etasya madhurādibhiḥ //18.52/",
  "GK21brkas_pu:8700": "na cāhaṃ ṣaḍbhir ārabdhaḥ /",
  "GK21brkas_pu:8701": "saṃhatya madhurādibhiḥ /",
  "GK21brkas_pu:8702": "sarvajñair api durjñānā- /",
  "GK21brkas_pu:8703": "yenāsminn ekaśo rasāḥ //18.53/",
  "GK21brkas_pu:8704": "tena manyatae evāyaṃ /",
  "GK21brkas_pu:8705": "saptamaḥ suraso rasaḥ /",
  "GK21brkas_pu:8706": "rasite 'mṛtam apy asmin /",
  "GK21brkas_pu:8707": "gacched virasatām iti //18.54/",
  "GK21brkas_pu:8708": "tatas tadrasagandhena /",
  "GK21brkas_pu:8709": "tṛṣā ca gamitatrapaḥ /",
  "GK21brkas_pu:8710": "bādhate māṃ pipāseti /",
  "GK21brkas_pu:8711": "śanair dhruvakam abruvam //18.55/",
  "GK21brkas_pu:8712": "tena dattaṃ tu tat pītvā /",
  "GK21brkas_pu:8713": "svabhāvāpoḍhamānasaḥ /",
  "GK21brkas_pu:8714": "tat puropavanaṃ vegāc /",
  "GK21brkas_pu:8715": "cakravad bhramad abhramam //18.56/",
  "GK21brkas_pu:8716": "tataś ca tāramadhuraṃ /",
  "GK21brkas_pu:8717": "dīrghaveṇor ivoṣasi /",
  "GK21brkas_pu:8718": "dīnamantharam aśrauṣaṃ /",
  "GK21brkas_pu:8719": "pramadākranditadhvanim //18.57/",
  "GK21brkas_pu:8720": "atha gatvā tam uddeśam /",
  "GK21brkas_pu:8721": "apaśyaṃ mādhavīgṛhe /",
  "GK21brkas_pu:8722": "striyaṃ sākṣād ivāsīnāṃ /",
  "GK21brkas_pu:8723": "mādhavīvanadevatām //18.58/",
  "GK21brkas_pu:8724": "ākhyāyikākathākāvya /",
  "GK21brkas_pu:8725": "nāṭakeṣv api tādṛśī /",
  "GK21brkas_pu:8726": "varṇyamānāpi nāsmābhiḥ /",
  "GK21brkas_pu:8727": "kadācit pramadā śrutā //18.59/",
  "GK21brkas_pu:8728": "tatas tām abravaṃ sāmnā /",
  "GK21brkas_pu:8729": "bhadre yadi na duṣyati /",
  "GK21brkas_pu:8730": "duḥkhasyāsya tato hetur /",
  "GK21brkas_pu:8731": "mahyam ākhyāyatām iti //18.60/",
  "GK21brkas_pu:8732": "tato ruditasaṃbhinnaṃ /",
  "GK21brkas_pu:8733": "nīcakair uditaṃ tayā /",
  "GK21brkas_pu:8734": "duḥsahasyāsya duḥkhasya /",
  "GK21brkas_pu:8735": "nanu hetur bhavān iti //18.61/",
  "GK21brkas_pu:8736": "lajjāprahvaśiraskena /",
  "GK21brkas_pu:8737": "tato nīcair mayoditam /",
  "GK21brkas_pu:8738": "yadīdaṃ matkṛtaṃ duḥkhaṃ /",
  "GK21brkas_pu:8739": "bhīru mā tvaṃ rudas tataḥ //18.62/",
  "GK21brkas_pu:8740": "yad anantam anantārghaṃ /",
  "GK21brkas_pu:8741": "tan manye draviṇaṃ tṛṇam /",
  "GK21brkas_pu:8742": "śarīrakam apīdaṃ me /",
  "GK21brkas_pu:8743": "kvacid vyāpāryatām iti //18.63/",
  "GK21brkas_pu:8744": "athāvocad asau smitvā /",
  "GK21brkas_pu:8745": "harṣāśrukaluṣekṣaṇā /",
  "GK21brkas_pu:8746": "anenaiva tvadīyena /",
  "GK21brkas_pu:8747": "śarīreṇāham arthinī //18.64/",
  "GK21brkas_pu:8748": "ahaṃ hi gaṅgadatteti /",
  "GK21brkas_pu:8749": "yakṣakanyā nabhaścarī /",
  "GK21brkas_pu:8750": "saṃkalpajanmanānalpaṃ /",
  "GK21brkas_pu:8751": "saṃkalpaṃ kāritā tvayi //18.65/",
  "GK21brkas_pu:8752": "tad ehi gṛham asmākaṃ /",
  "GK21brkas_pu:8753": "satyaṃ mantrayase yadi /",
  "GK21brkas_pu:8754": "śarīrasyāsya te tatra /",
  "GK21brkas_pu:8755": "viniyogo bhavatv iti //18.66/",
  "GK21brkas_pu:8756": "kṛṣyamāṇas tayā cāhaṃ /",
  "GK21brkas_pu:8757": "pāṇāv ādāya mantharam /",
  "GK21brkas_pu:8758": "asurāntaḥpurākāraṃ /",
  "GK21brkas_pu:8759": "prāviśaṃ bhavaneśvaram //18.67/",
  "GK21brkas_pu:8760": "tatrāpaśyaṃ striyaṃ gaurīṃ /",
  "GK21brkas_pu:8761": "sitāsitaśiroruhām /",
  "GK21brkas_pu:8762": "sthūlodaravalīlekhāṃ /",
  "GK21brkas_pu:8763": "śuddhasūkṣmāmbarāvṛtām //18.68/",
  "GK21brkas_pu:8764": "sā mām arghyeṇa saṃbhāvya /",
  "GK21brkas_pu:8765": "mūrddhni cāghrāya sādaram /",
  "GK21brkas_pu:8766": "abravīd adhvakhinno 'si /",
  "GK21brkas_pu:8767": "putra viśramyatām iti //18.69/",
  "GK21brkas_pu:8768": "ādṛtā cādiśat preṣyāḥ /",
  "GK21brkas_pu:8769": "sānudāsaḥ pipāsitaḥ /",
  "GK21brkas_pu:8770": "tat puṣkaramadhu svādu /",
  "GK21brkas_pu:8771": "śīghram ānīyatām iti //18.70/",
  "GK21brkas_pu:8772": "mama tv āsīd dhruvaṃ yakṣī /",
  "GK21brkas_pu:8773": "gaṅgadattānyathā kutaḥ /",
  "GK21brkas_pu:8774": "gṛhe puṣkaramadhv asyā- /",
  "GK21brkas_pu:8775": "duṣprāpaṃ mānuṣair iti //18.71/",
  "GK21brkas_pu:8776": "gandhena puṣkaramadhu /",
  "GK21brkas_pu:8777": "prabhaveṇādhivāsitam /",
  "GK21brkas_pu:8778": "vasantakusumākīrṇaṃ /",
  "GK21brkas_pu:8779": "prāviśaṃ vāsamandiram //18.72/",
  "GK21brkas_pu:8780": "pītvā ca puṣkaramadhu /",
  "GK21brkas_pu:8781": "prītayā sahitas tayā /",
  "GK21brkas_pu:8782": "asyai pūrvapratijñātaṃ /",
  "GK21brkas_pu:8783": "svaśarīram upāharam //18.73/",
  "GK21brkas_pu:8784": "svaśarīrapradānena /",
  "GK21brkas_pu:8785": "mahyaṃ pūrvopakāriṇe /",
  "GK21brkas_pu:8786": "sāpi pratyupakārāya /",
  "GK21brkas_pu:8787": "svaśarīraṃ nyavedayat //18.74/",
  "GK21brkas_pu:8788": "āsīn me yan mayā dattvā /",
  "GK21brkas_pu:8789": "śarīraṃ puṇyam arjitam /",
  "GK21brkas_pu:8790": "tasya kanyāśarīrāptyā /",
  "GK21brkas_pu:8791": "sadyaḥ pariṇataṃ phalam //18.75/",
  "GK21brkas_pu:8792": "iti tatra ciraṃ sthitvā /",
  "GK21brkas_pu:8793": "pṛcchāmi sma priyāṃ priye /",
  "GK21brkas_pu:8794": "kim idānīṃ suhṛdgoṣṭhī /",
  "GK21brkas_pu:8795": "karītīty atha sābravīt //18.76/",
  "GK21brkas_pu:8796": "yadi te draṣṭum icchāsti /",
  "GK21brkas_pu:8797": "mayaiva sahitas tataḥ /",
  "GK21brkas_pu:8798": "gatvā paśya suhṛdgoṣṭhīṃ /",
  "GK21brkas_pu:8799": "madātiśayavihvalām //18.77/",
  "GK21brkas_pu:8800": "mayālambitahastaṃ tvāṃ /",
  "GK21brkas_pu:8801": "na kaścid api paśyati /",
  "GK21brkas_pu:8802": "tenādṛṣṭaḥ suhṛdgoṣṭhyā /",
  "GK21brkas_pu:8803": "viśrabdhaḥ paśyatām iti //18.78/",
  "GK21brkas_pu:8804": "gatvā tatas tad udyānaṃ /",
  "GK21brkas_pu:8805": "gaṅgadattāvalambitaḥ /",
  "GK21brkas_pu:8806": "paśyāmi sma suhṛdgoṣṭhīṃ /",
  "GK21brkas_pu:8807": "smitavyāvartitānanām //18.79/",
  "GK21brkas_pu:8808": "atha svābhāvikamukhaḥ /",
  "GK21brkas_pu:8809": "suhṛt kaścid abhāṣata /",
  "GK21brkas_pu:8810": "na dṛśyate sānudāsaḥ /",
  "GK21brkas_pu:8811": "kva nu yāto bhaved iti //18.80/",
  "GK21brkas_pu:8812": "apareṇoktam āścaryam /",
  "GK21brkas_pu:8813": "adṛṣṭaṃ kiṃ na paśyasi /",
  "GK21brkas_pu:8814": "sānudāsena duḥsādhyā /",
  "GK21brkas_pu:8815": "sādhitā yakṣakanyakā //18.81/",
  "GK21brkas_pu:8816": "yakṣyāvalambitaḥ pāṇāv /",
  "GK21brkas_pu:8817": "adṛśyo dṛśyatām ayam /",
  "GK21brkas_pu:8818": "sānudāsaḥ suhṛnmadhye /",
  "GK21brkas_pu:8819": "vicaran puṇyavān iti //18.82/",
  "GK21brkas_pu:8820": "gaṅgadattām athāvocam /",
  "GK21brkas_pu:8821": "adṛśyo yady ahaṃ tataḥ /",
  "GK21brkas_pu:8822": "bhadre katham anenoktam /",
  "GK21brkas_pu:8823": "adṛśyo dṛśyatām iti //18.83/",
  "GK21brkas_pu:8824": "tataḥ saṃrudhyamāno 'pi /",
  "GK21brkas_pu:8825": "yatnena janasaṃsadā /",
  "GK21brkas_pu:8826": "pravṛttaḥ sahasā hāsaḥ /",
  "GK21brkas_pu:8827": "salilaugha ivolbaṇaḥ //18.84/",
  "GK21brkas_pu:8828": "teṣām anyatamo nṛtyan /",
  "GK21brkas_pu:8829": "satālahasitadhvaniḥ /",
  "GK21brkas_pu:8830": "mām avocad adṛśyāya /",
  "GK21brkas_pu:8831": "yakṣībhartre namo 'stu te //18.85/",
  "GK21brkas_pu:8832": "kva puṣkaramadhu kvātra /",
  "GK21brkas_pu:8833": "durlabhā yakṣakanyakā /",
  "GK21brkas_pu:8834": "drākṣāmadhu tvayā pītaṃ /",
  "GK21brkas_pu:8835": "sādhitā ca vilāsinī //18.86/",
  "GK21brkas_pu:8836": "sarvathā duścikitso 'yaṃ /",
  "GK21brkas_pu:8837": "bhavato vinayāmayaḥ /",
  "GK21brkas_pu:8838": "suhṛdvaidyagaṇenādya /",
  "GK21brkas_pu:8839": "kuśalena cikitsitaḥ //18.87/",
  "GK21brkas_pu:8840": "sa bhavān gaṅgadattāyā- /",
  "GK21brkas_pu:8841": "gṛhaṃ yātu nirāmayaḥ /",
  "GK21brkas_pu:8842": "suhṛdo 'pi kṛtasvārthāḥ /",
  "GK21brkas_pu:8843": "sarve yāntu yathāyatham //18.88/",
  "GK21brkas_pu:8844": "ahaṃ tu puṣkaramadhu /",
  "GK21brkas_pu:8845": "cchadmanā chalito 'pi taiḥ /",
  "GK21brkas_pu:8846": "jñātakāntāsavasvādo /",
  "GK21brkas_pu:8847": "na tebhyaḥ kupito 'bhavam //18.89/",
  "GK21brkas_pu:8848": "āsīc ca mama te dhīrā- /",
  "GK21brkas_pu:8849": "ye svabhyastamadhupriyāḥ /",
  "GK21brkas_pu:8850": "vidūṣitamadhusparśāḥ /",
  "GK21brkas_pu:8851": "pravrajanti mumukṣavaḥ //18.90/",
  "GK21brkas_pu:8852": "ahaṃ tu sakṛd āsvādya /",
  "GK21brkas_pu:8853": "pramadāmadirārasam /",
  "GK21brkas_pu:8854": "na prāṇimi vinā tasmād /",
  "GK21brkas_pu:8855": "dhiṅ nikṛṣṭaṃ ca mām iti //18.91/",
  "GK21brkas_pu:8856": "atha gacchati sma ravir astabhūdharaṃ /",
  "GK21brkas_pu:8857": "vasitadrumān adhi śakuntapaṅktayaḥ /",
  "GK21brkas_pu:8858": "madamandam ātmabhavanāni nāgarāḥ /",
  "GK21brkas_pu:8859": "priyayā sahāham api tanniveśanam //18.92/",
  "GK21brkas_pu:8860": "tatra prasannayā kālaṃ /",
  "GK21brkas_pu:8861": "priyayā ca prasannayā /",
  "GK21brkas_pu:8862": "prasanno dhruvakādīnāṃ /",
  "GK21brkas_pu:8863": "suhṛdām atyavāhayam //18.93/",
  "GK21brkas_pu:8864": "daśabhir daśabhir yāti /",
  "GK21brkas_pu:8865": "sahasrair divasavyaye /",
  "GK21brkas_pu:8866": "dhanarāśiḥ parikṣīṇaḥ /",
  "GK21brkas_pu:8867": "kālena mahatā mahān //18.94/",
  "GK21brkas_pu:8868": "kadācic cāham āhūya /",
  "GK21brkas_pu:8869": "nīto dārikayā gṛham /",
  "GK21brkas_pu:8870": "duḥśravaṃ śrāvito mātrā /",
  "GK21brkas_pu:8871": "pituḥ svargādhirohaṇam //18.95/",
  "GK21brkas_pu:8872": "guruṇā guruśokena /",
  "GK21brkas_pu:8873": "pīḍyamānaṃ ca māṃ nṛpaḥ /",
  "GK21brkas_pu:8874": "samāhvāyyāvadat putra /",
  "GK21brkas_pu:8875": "mitravarmāham eva te //18.96/",
  "GK21brkas_pu:8876": "kulaputrakavṛttena /",
  "GK21brkas_pu:8877": "sthātavyam adhunā tvayā /",
  "GK21brkas_pu:8878": "sa hīha paraloke ca /",
  "GK21brkas_pu:8879": "sukhāya prāṇinām iti //18.97/",
  "GK21brkas_pu:8880": "alaṃkṛtāya sa ca me /",
  "GK21brkas_pu:8881": "bhūṣaṇāmbaracandanaiḥ /",
  "GK21brkas_pu:8882": "pitryaṃ śreṣṭhipadaṃ kṛtvā /",
  "GK21brkas_pu:8883": "gṛhaṃ yāhīty abhāṣata //18.98/",
  "GK21brkas_pu:8884": "kālastoke prayāte ca /",
  "GK21brkas_pu:8885": "sadainyo dhruvako 'bravīt /",
  "GK21brkas_pu:8886": "saśokā gaṅgadattāpi /",
  "GK21brkas_pu:8887": "sā samāśvasyatām iti //18.99/",
  "GK21brkas_pu:8888": "mayā tūktam idānīṃ me /",
  "GK21brkas_pu:8889": "bālakālaś calo gataḥ /",
  "GK21brkas_pu:8890": "anya evāyam āyātaḥ /",
  "GK21brkas_pu:8891": "kuṭumbabharadāruṇam //18.100/",
  "GK21brkas_pu:8892": "kva veśavanitāsaktiḥ /",
  "GK21brkas_pu:8893": "kva kuṭumbaparigrahaḥ /",
  "GK21brkas_pu:8894": "na hi vānaraśāvasya /",
  "GK21brkas_pu:8895": "yuktā syandanadhuryatā //18.101/",
  "GK21brkas_pu:8896": "adhunā gaṅgadattāyā- /",
  "GK21brkas_pu:8897": "bālatā lolatāṃ gatā /",
  "GK21brkas_pu:8898": "mārgam āsevatāṃ sāpi /",
  "GK21brkas_pu:8899": "mātṛmātāmahīgatam //18.102/",
  "GK21brkas_pu:8900": "durācāraiva sā veśyā /",
  "GK21brkas_pu:8901": "ciraṃ yasyāḥ satīvratam /",
  "GK21brkas_pu:8902": "na hi vedam adhīyānaḥ /",
  "GK21brkas_pu:8903": "śūdraḥ sadbhiḥ praśasyate //18.103/",
  "GK21brkas_pu:8904": "sadoṣam api na tyājyaṃ /",
  "GK21brkas_pu:8905": "sahajaṃ karma sādhubhiḥ /",
  "GK21brkas_pu:8906": "itīdaṃ vacanaṃ viṣṇoḥ /",
  "GK21brkas_pu:8907": "sāpi saṃmānayatv iti //18.104/",
  "GK21brkas_pu:8908": "tenoktaṃ gaṇikāsaktiḥ /",
  "GK21brkas_pu:8909": "pratiṣiddhā kuṭumbinām /",
  "GK21brkas_pu:8910": "na tu śokopataptāyā- /",
  "GK21brkas_pu:8911": "gaṇikāyāḥ sabhājanam //18.105/",
  "GK21brkas_pu:8912": "tad bravīmi samāśvasya /",
  "GK21brkas_pu:8913": "gaṅgadattāṃ samātṛkām /",
  "GK21brkas_pu:8914": "ayam āgata evāsi /",
  "GK21brkas_pu:8915": "tyaja niṣṭhuratām iti //18.106/",
  "GK21brkas_pu:8916": "tasyām udbhūtarāgatvād /",
  "GK21brkas_pu:8917": "dhruvakābhyarthitena ca /",
  "GK21brkas_pu:8918": "doṣam utprekṣamāṇo 'pi /",
  "GK21brkas_pu:8919": "gata evāsmi tadgṛham //18.107/",
  "GK21brkas_pu:8920": "atha sā madviyogena /",
  "GK21brkas_pu:8921": "madduḥkhena ca karśitā /",
  "GK21brkas_pu:8922": "krandatparijanā kṛcchrāt /",
  "GK21brkas_pu:8923": "parisaṃsthāpitā mayā //18.108/",
  "GK21brkas_pu:8924": "mayaiva ca saha snātā /",
  "GK21brkas_pu:8925": "niruptasalilāñjaliḥ /",
  "GK21brkas_pu:8926": "śarāvaṃ madirāpūrṇaṃ /",
  "GK21brkas_pu:8927": "nyasyati sma gṛhāṅgaṇe //18.109/",
  "GK21brkas_pu:8928": "mātā tu gaṅgadattāyā- /",
  "GK21brkas_pu:8929": "gṛhītacaṣakāvadat /",
  "GK21brkas_pu:8930": "putra duḥkhavinodārthaṃ /",
  "GK21brkas_pu:8931": "tarpaṇaṃ kriyatām iti //18.110/",
  "GK21brkas_pu:8932": "mama tv āsīt prapañco 'yaṃ /",
  "GK21brkas_pu:8933": "viṣamaḥ prastuto 'nayā /",
  "GK21brkas_pu:8934": "nūnam asmān iyaṃ vṛddhā /",
  "GK21brkas_pu:8935": "mugdhān ākṛṣṭum icchati //18.111/",
  "GK21brkas_pu:8936": "īdṛśī ca vacodakṣā /",
  "GK21brkas_pu:8937": "sadākṣiṇyaś ca mādṛśaḥ /",
  "GK21brkas_pu:8938": "nirdākṣiṇyā ca devī śrīr /",
  "GK21brkas_pu:8939": "iti jāto 'smi śaṅkitaḥ //18.112/",
  "GK21brkas_pu:8940": "avaśyaṃ ca madīyā śrīr /",
  "GK21brkas_pu:8941": "gaṅgadattāṃ gamiṣyati /",
  "GK21brkas_pu:8942": "prāyaḥ samānaśīleṣu /",
  "GK21brkas_pu:8943": "sakhyaṃ badhnanti jantavaḥ //18.113/",
  "GK21brkas_pu:8944": "atha vā gaṅgadattaiva /",
  "GK21brkas_pu:8945": "kṣetraṃ dānasya pūjitam /",
  "GK21brkas_pu:8946": "dānaṃ hi tatra dātavyaṃ /",
  "GK21brkas_pu:8947": "yatra cittaṃ prasīdati //18.114/",
  "GK21brkas_pu:8948": "iti ceti ca niścitya /",
  "GK21brkas_pu:8949": "trāsāsvāditacetasā /",
  "GK21brkas_pu:8950": "triphalāvirasāsvādaṃ /",
  "GK21brkas_pu:8951": "pānam āsevitaṃ mayā //18.115/",
  "GK21brkas_pu:8952": "na vartate sakṛt pātum /",
  "GK21brkas_pu:8953": "atas triḥ pīyatām iti /",
  "GK21brkas_pu:8954": "gaṇikāmātur ādeśam /",
  "GK21brkas_pu:8955": "om iti pratyapūjayam //18.116/",
  "GK21brkas_pu:8956": "yathā yathā ca māṃ mandam /",
  "GK21brkas_pu:8957": "ārohan madirāmadaḥ /",
  "GK21brkas_pu:8958": "pitṛśoko 'pi balavān /",
  "GK21brkas_pu:8959": "avārohat tathā tathā //18.117/",
  "GK21brkas_pu:8960": "ataḥ paraṃ madādeśān /",
  "GK21brkas_pu:8961": "madīyāḥ paricārikāḥ /",
  "GK21brkas_pu:8962": "madirāmandirān madyam /",
  "GK21brkas_pu:8963": "āharanti sma saṃtatam //18.118/",
  "GK21brkas_pu:8964": "tadīyāś ca madīyāś ca /",
  "GK21brkas_pu:8965": "gataśokam avekṣya mām /",
  "GK21brkas_pu:8966": "gāyanti sma hasanti sma /",
  "GK21brkas_pu:8967": "kecit tatrārudann api //18.119/",
  "GK21brkas_pu:8968": "iti vismāritas tābhiḥ /",
  "GK21brkas_pu:8969": "pitṛśokam ahaṃ tadā /",
  "GK21brkas_pu:8970": "divasān gamayāmi sma /",
  "GK21brkas_pu:8971": "surāsmaraparāyaṇaḥ //18.120/",
  "GK21brkas_pu:8972": "ekadā gaṇikāmātrā /",
  "GK21brkas_pu:8973": "preṣitā gaṇikāvadat /",
  "GK21brkas_pu:8974": "śvaśrūs tvām āha rūkṣo 'si /",
  "GK21brkas_pu:8975": "gātram abhyajyatāṃ tava //18.121/",
  "GK21brkas_pu:8976": "gaṅgadattāpi paruṣā /",
  "GK21brkas_pu:8977": "jātā snehavivarjanāt /",
  "GK21brkas_pu:8978": "tasmād iyam api sneham /",
  "GK21brkas_pu:8979": "aṅgeṣu nidadhātv iti //18.122/",
  "GK21brkas_pu:8980": "śāṭakaṃ cāharan mahyaṃ /",
  "GK21brkas_pu:8981": "sthūlaṃ tailamalīmasam /",
  "GK21brkas_pu:8982": "skandhaḥ kaṭukatailena /",
  "GK21brkas_pu:8983": "mrakṣitaś ca tayā mama //18.123/",
  "GK21brkas_pu:8984": "uktaś cāsmi punar yāvad /",
  "GK21brkas_pu:8985": "dārikāyā- muhūrtakam /",
  "GK21brkas_pu:8986": "abhyaṅgaḥ kriyate tāvad /",
  "GK21brkas_pu:8987": "bhavān avataratv iti //18.124/",
  "GK21brkas_pu:8988": "athoparipurāt ṣaṣṭham /",
  "GK21brkas_pu:8989": "anantaram avātaram /",
  "GK21brkas_pu:8990": "śilpinas tatra cāpaśyaṃ /",
  "GK21brkas_pu:8991": "ratnasaṃskārakārakān //18.125/",
  "GK21brkas_pu:8992": "sasaṃbhramaiś ca tair uktaḥ /",
  "GK21brkas_pu:8993": "kṛtāñjaliputair aham /",
  "GK21brkas_pu:8994": "śreṣṭhiputra pravīṇo 'si /",
  "GK21brkas_pu:8995": "tvatto lajjāmahe vayam //18.126/",
  "GK21brkas_pu:8996": "sarvavidyākalāśilpa /",
  "GK21brkas_pu:8997": "kovidasya puras tava /",
  "GK21brkas_pu:8998": "sarvajñānām api trāsāt /",
  "GK21brkas_pu:8999": "prasaranti na pāṇayaḥ //18.127/",
  "GK21brkas_pu:9000": "tasmād avataratv asmād /",
  "GK21brkas_pu:9001": "dīrghāyuḥ pañcamaṃ puram /",
  "GK21brkas_pu:9002": "alaṃkaraṇakarmedam /",
  "GK21brkas_pu:9003": "āśu niṣṭhāṃ vrajatv iti //18.128/",
  "GK21brkas_pu:9004": "evaṃ ca pariśeṣebhyaḥ /",
  "GK21brkas_pu:9005": "kramāc citrakarādibhiḥ /",
  "GK21brkas_pu:9006": "pañcebhyo 'pi purebhyo 'ham /",
  "GK21brkas_pu:9007": "upāyair avatāritaḥ //18.129/",
  "GK21brkas_pu:9008": "sāntaḥkarmārikābhiś ca /",
  "GK21brkas_pu:9009": "ghaṭadāsībhir aṅgaṇāt /",
  "GK21brkas_pu:9010": "sicyase gomayāmbhobhir /",
  "GK21brkas_pu:9011": "iti nirdhārito bahiḥ //18.130/",
  "GK21brkas_pu:9012": "śrūyate sma ca tasyaiva /",
  "GK21brkas_pu:9013": "prāsādasyopari dhvaniḥ /",
  "GK21brkas_pu:9014": "bandinaḥ paṭhataḥ ślokam /",
  "GK21brkas_pu:9015": "uccakair uccarann iti //18.131/",
  "GK21brkas_pu:9016": "jaya rājasiṃha paradantimaṇḍalaṃ /",
  "GK21brkas_pu:9017": "vijitaiva vādimṛgasaṃhatis tvayā /",
  "GK21brkas_pu:9018": "parimaṇḍalagrahapatiprabhāprabhair /",
  "GK21brkas_pu:9019": "guṇakesarāṃśuvisaraś ca rājase //18.132/",
  "GK21brkas_pu:9020": "cintitaṃ ca mayā manye /",
  "GK21brkas_pu:9021": "praviṣṭaḥ ko 'pyayaṃ viṭaḥ /",
  "GK21brkas_pu:9022": "raṇḍāputrasya yasyaite /",
  "GK21brkas_pu:9023": "śrūyante bandibhir guṇāḥ //18.133/",
  "GK21brkas_pu:9024": "kuto 'sya guṇagandho 'pi /",
  "GK21brkas_pu:9025": "yena lajjaiva khāditā /",
  "GK21brkas_pu:9026": "veśanārīgrahasthena /",
  "GK21brkas_pu:9027": "svayaṃ khyāpayatā guṇān //18.134/",
  "GK21brkas_pu:9028": "ity asūyann ahaṃ tasmai /",
  "GK21brkas_pu:9029": "lajjāvarjitakaṃdharaḥ /",
  "GK21brkas_pu:9030": "svagṛhābhimukhaṃ prāyāṃ /",
  "GK21brkas_pu:9031": "pauradhikkārakāritaḥ //18.135/",
  "GK21brkas_pu:9032": "ya eva māṃ suhṛt kaścid /",
  "GK21brkas_pu:9033": "apaśyat saṃmukhāgatam /",
  "GK21brkas_pu:9034": "sa evāmīlayad dṛṣṭiṃ /",
  "GK21brkas_pu:9035": "hā kiṃ dṛṣṭam iti bruvan //18.136/",
  "GK21brkas_pu:9036": "yenāṅgaṇena yāmi sma /",
  "GK21brkas_pu:9037": "saṃstutasyaitarasya vā /",
  "GK21brkas_pu:9038": "tatra gomayapānīyaṃ /",
  "GK21brkas_pu:9039": "pātayanti sma nāgarāḥ //18.137/",
  "GK21brkas_pu:9040": "evaṃprāyaprapañcābhir /",
  "GK21brkas_pu:9041": "janatābhir jugupsitaḥ /",
  "GK21brkas_pu:9042": "apūrvapuruṣākrāntaṃ /",
  "GK21brkas_pu:9043": "svagṛhadvāram āgamam //18.138/",
  "GK21brkas_pu:9044": "tena ca praviśann eva /",
  "GK21brkas_pu:9045": "pūrvābhyāsād aśaṅkitaḥ /",
  "GK21brkas_pu:9046": "tiṣṭha tiṣṭheti ruṣṭena /",
  "GK21brkas_pu:9047": "dvārapālena vāritaḥ //18.139/",
  "GK21brkas_pu:9048": "tatas taṃ pṛṣṭavān asmi /",
  "GK21brkas_pu:9049": "śaṅkāmandīkṛtatrapaḥ /",
  "GK21brkas_pu:9050": "bhadra sarvaṃ na jānāmi /",
  "GK21brkas_pu:9051": "tat tvam ākhyāyatām iti //18.140/",
  "GK21brkas_pu:9052": "tenoktam īdṛśaṃ tattvaṃ /",
  "GK21brkas_pu:9053": "na tvaṃ paragṛhaṃ punaḥ /",
  "GK21brkas_pu:9054": "tiṣṭhaddauvārikadvāram /",
  "GK21brkas_pu:9055": "aśaṅkaḥ praviśer iti //18.141/",
  "GK21brkas_pu:9056": "mayoktam atha sāsūyaṃ /",
  "GK21brkas_pu:9057": "kiṃ ca mitravatī mṛtā /",
  "GK21brkas_pu:9058": "tenoktaṃ kaccid āyuṣmān /",
  "GK21brkas_pu:9059": "sānudāso bhavān iti //18.142/",
  "GK21brkas_pu:9060": "ahaṃ tu kaṭukālāpas /",
  "GK21brkas_pu:9061": "tasmān madhurabhāṣiṇaḥ /",
  "GK21brkas_pu:9062": "lajjamānaḥ sthitas tūṣṇīm /",
  "GK21brkas_pu:9063": "atha tenoditaṃ punaḥ //18.143/",
  "GK21brkas_pu:9064": "jīvaty eva mṛtā tāta /",
  "GK21brkas_pu:9065": "mātā mitravatī tava /",
  "GK21brkas_pu:9066": "spṛhayaty anapatyābhyo /",
  "GK21brkas_pu:9067": "yā strībhyaḥ putravaty- api //18.144/",
  "GK21brkas_pu:9068": "ekenaiva pravṛddhena /",
  "GK21brkas_pu:9069": "kāmenāgantunā tava /",
  "GK21brkas_pu:9070": "saṃhatāv api dharmārthāv /",
  "GK21brkas_pu:9071": "ucchinnau svakulocitau //18.145/",
  "GK21brkas_pu:9072": "gṛhaṃ vikrīya niḥsāram /",
  "GK21brkas_pu:9073": "anāthā jananī tava /",
  "GK21brkas_pu:9074": "saha pautreṇa vadhvā ca /",
  "GK21brkas_pu:9075": "kutrāpy anyatra tiṣṭhati //18.146/",
  "GK21brkas_pu:9076": "yo 'yaṃ prathamakakṣāyāṃ /",
  "GK21brkas_pu:9077": "kurute karma vardhakiḥ /",
  "GK21brkas_pu:9078": "āste mitravatī yatra /",
  "GK21brkas_pu:9079": "tad ayaṃ pṛcchyatām iti //18.147/",
  "GK21brkas_pu:9080": "sa ca gatvā mayā dṛṣṭaḥ /",
  "GK21brkas_pu:9081": "pratyabhijñāya māṃ cirāt /",
  "GK21brkas_pu:9082": "hā kaṣṭam iti kṛtvoccair /",
  "GK21brkas_pu:9083": "duḥkhaskhalitam abravīt //18.148/",
  "GK21brkas_pu:9084": "hṛtārthajanadāridryāt /",
  "GK21brkas_pu:9085": "tvatprasādāt saha snuṣā /",
  "GK21brkas_pu:9086": "daridravāṭake tāta /",
  "GK21brkas_pu:9087": "jananī tava tiṣṭhati //18.149/",
  "GK21brkas_pu:9088": "daridravāṭakaṃ pṛṣṭaḥ /",
  "GK21brkas_pu:9089": "kutreti sa mayā punaḥ /",
  "GK21brkas_pu:9090": "caṇḍālavāṭakādūraṃ /",
  "GK21brkas_pu:9091": "dakṣiṇenety abhāṣata //18.150/",
  "GK21brkas_pu:9092": "śanaiḥ saṃcaramāṇaś ca /",
  "GK21brkas_pu:9093": "daridragrāmarathyayā /",
  "GK21brkas_pu:9094": "daridrān dṛṣṭavān asmi /",
  "GK21brkas_pu:9095": "kṣayakṣīṇān mṛtākṛtīn //18.151/",
  "GK21brkas_pu:9096": "atha nimbataror mūle /",
  "GK21brkas_pu:9097": "dattakaṃ nāma putrakam /",
  "GK21brkas_pu:9098": "dṛṣṭavān asmi bahubhir /",
  "GK21brkas_pu:9099": "bālakaiḥ parivāritam //18.152/",
  "GK21brkas_pu:9100": "bālakānām ayaṃ rājā /",
  "GK21brkas_pu:9101": "te 'nye mantryādayaḥ kila /",
  "GK21brkas_pu:9102": "dadāti sma tatas tebhyaḥ /",
  "GK21brkas_pu:9103": "svāḥ sa kulmāṣapiṇḍikāḥ //18.153/",
  "GK21brkas_pu:9104": "yas tu teṣāṃ pratīhāraḥ /",
  "GK21brkas_pu:9105": "sa rājāṃśaṃ prakalpitām /",
  "GK21brkas_pu:9106": "kulmāṣapiṇḍikāṃ hṛtvā /",
  "GK21brkas_pu:9107": "kṣudhitatvād abhakṣayat //18.154/",
  "GK21brkas_pu:9108": "dattako 'pi hṛtasvāṃśas /",
  "GK21brkas_pu:9109": "tāraṃ mātaram āhvayan /",
  "GK21brkas_pu:9110": "agacchat kuṭikām ekāṃ /",
  "GK21brkas_pu:9111": "saṃkārasthagitājirām //18.155/",
  "GK21brkas_pu:9112": "kaṭaiḥ kṛtaparikṣepāṃ /",
  "GK21brkas_pu:9113": "jaradviralavīraṇaiḥ /",
  "GK21brkas_pu:9114": "anantapaṭalacchidra /",
  "GK21brkas_pu:9115": "praviṣṭātapacandrikām //18.156/",
  "GK21brkas_pu:9116": "pṛṣṭato dattakasyāhaṃ /",
  "GK21brkas_pu:9117": "gatas tat kuṭikāṅgaṇam /",
  "GK21brkas_pu:9118": "dāsyā ca pratyabhijñāya /",
  "GK21brkas_pu:9119": "mitravatyai niveditam //18.157/",
  "GK21brkas_pu:9120": "sā tu niṣkramya saṃbhrāntā /",
  "GK21brkas_pu:9121": "mām āliṅgya tathāvidham /",
  "GK21brkas_pu:9122": "gāḍhanidrāprasupteva /",
  "GK21brkas_pu:9123": "nākampata na cāśvasīt //18.158/",
  "GK21brkas_pu:9124": "sadyaḥ putreṇa saṃyuktā /",
  "GK21brkas_pu:9125": "svāminā ca vinākṛtā /",
  "GK21brkas_pu:9126": "anuṣṇāśītasaṃsparśair /",
  "GK21brkas_pu:9127": "mām asnāpayad aśrubhiḥ //18.159/",
  "GK21brkas_pu:9128": "nilīnāṃ ca kuṭīkoṇe /",
  "GK21brkas_pu:9129": "paśyāmi sma kuṭumbinīm /",
  "GK21brkas_pu:9130": "alaṃ vā vistaraṃ kṛtvā /",
  "GK21brkas_pu:9131": "mūrtām iva daridratām //18.160/",
  "GK21brkas_pu:9132": "satuṣaiḥ kodravakaṇair /",
  "GK21brkas_pu:9133": "apanītaṃ mamāṅgataḥ /",
  "GK21brkas_pu:9134": "tadduṣṭaceṭikādattam /",
  "GK21brkas_pu:9135": "ādarāt svayam ambayā //18.161/",
  "GK21brkas_pu:9136": "lākṣāvṛtabahucchidrā /",
  "GK21brkas_pu:9137": "khaṇḍauṣṭhī śīrṇatālukā /",
  "GK21brkas_pu:9138": "ānītoṣṇodakaṃ dātum /",
  "GK21brkas_pu:9139": "ālukā paragehataḥ //18.162/",
  "GK21brkas_pu:9140": "snapayantyā ca māṃ bhagnā /",
  "GK21brkas_pu:9141": "karmakaryā pramattayā /",
  "GK21brkas_pu:9142": "athāsyāḥ svāminī caṇḍam /",
  "GK21brkas_pu:9143": "ākrandat taḍitodarī //18.163/",
  "GK21brkas_pu:9144": "ayi tvayi vipannāyām /",
  "GK21brkas_pu:9145": "ālukādevi gomini /",
  "GK21brkas_pu:9146": "śūnyam adya jagajjātam /",
  "GK21brkas_pu:9147": "adya mātā mṛtā mama //18.164/",
  "GK21brkas_pu:9148": "mama mātur vivāhe tvaṃ /",
  "GK21brkas_pu:9149": "labdhā jñātikulāt kila /",
  "GK21brkas_pu:9150": "tena tvām anuśocāmi /",
  "GK21brkas_pu:9151": "dvitīyāṃ jananīm iva //18.165/",
  "GK21brkas_pu:9152": "vilapatyai tathā dīnaṃ /",
  "GK21brkas_pu:9153": "karuṇārdrīkṛtāśayaḥ /",
  "GK21brkas_pu:9154": "śāṭakaṃ pāṭayitvāham /",
  "GK21brkas_pu:9155": "ardhaṃ tasyai vitīrṇavān //18.166/",
  "GK21brkas_pu:9156": "puṣkariṇyāṃ tataḥ snātvā /",
  "GK21brkas_pu:9157": "pibantīva viṣāṇakāḥ /",
  "GK21brkas_pu:9158": "kāñjikavyañjanaṃ kṛcchrād /",
  "GK21brkas_pu:9159": "bhuñje kodravaudanam //18.167/",
  "GK21brkas_pu:9160": "atha vālam idaṃ śrutvā /",
  "GK21brkas_pu:9161": "daridracaritaṃ ciram /",
  "GK21brkas_pu:9162": "śrūyamāṇam api hy etad /",
  "GK21brkas_pu:9163": "duḥkhāyaiva bhavādṛśām //18.168/",
  "GK21brkas_pu:9164": "so 'haṃ katham api kṣiptvā /",
  "GK21brkas_pu:9165": "varṣalakṣāyatāṃ kṣapām /",
  "GK21brkas_pu:9166": "jātadurvāravairāgyaḥ /",
  "GK21brkas_pu:9167": "prātar mātaram abravam //18.169/",
  "GK21brkas_pu:9168": "tataḥ prakṣapitād dravyād /",
  "GK21brkas_pu:9169": "upādāya caturguṇam /",
  "GK21brkas_pu:9170": "gṛham mayā praveṣṭavyaṃ /",
  "GK21brkas_pu:9171": "na praveṣṭavyam anyathā //18.170/",
  "GK21brkas_pu:9172": "tasmād ajātaputreva /",
  "GK21brkas_pu:9173": "mātar mṛtasuteva vā /",
  "GK21brkas_pu:9174": "duḥkhakarmavinodena /",
  "GK21brkas_pu:9175": "gamayer divasān iti //18.171/",
  "GK21brkas_pu:9176": "tayoktaṃ mā gamaḥ putra /",
  "GK21brkas_pu:9177": "tvāṃ sadāraṃ sadārakam /",
  "GK21brkas_pu:9178": "jīvayāmi sukhāsīnaṃ /",
  "GK21brkas_pu:9179": "karmabhir garhitair iti //18.172/",
  "GK21brkas_pu:9180": "mayoktaṃ vṛddhayā mātrā /",
  "GK21brkas_pu:9181": "jīvyate duḥkhakarmabhiḥ /",
  "GK21brkas_pu:9182": "yaḥ śaktaḥ puruṣas tasya /",
  "GK21brkas_pu:9183": "ślāghyam ekasya jīvitam //18.173/",
  "GK21brkas_pu:9184": "tenālam avalambyemām /",
  "GK21brkas_pu:9185": "amba kātaratāṃ tava /",
  "GK21brkas_pu:9186": "nanu tātasya dārāḥ stha /",
  "GK21brkas_pu:9187": "sumerugurucetasaḥ //18.174/",
  "GK21brkas_pu:9188": "ity avasthitanirbandhaḥ /",
  "GK21brkas_pu:9189": "praṇamya jananīm aham /",
  "GK21brkas_pu:9190": "daridravāṭakād ghorān /",
  "GK21brkas_pu:9191": "nirayāṃ nirayād iva //18.175/",
  "GK21brkas_pu:9192": "ambā dūram anuvrajya /",
  "GK21brkas_pu:9193": "hitaṃ mahyam upādiśat /",
  "GK21brkas_pu:9194": "tāmraliptīṃ vraje putra /",
  "GK21brkas_pu:9195": "yatrāste mātulas tava //18.176/",
  "GK21brkas_pu:9196": "narāṇāṃ hi vipannānāṃ /",
  "GK21brkas_pu:9197": "śaraṇaṃ mātṛbāndhavāḥ /",
  "GK21brkas_pu:9198": "tyājyās tu nijaśatrutvāt /",
  "GK21brkas_pu:9199": "prājñena pitṛbāndhavāḥ //18.177/",
  "GK21brkas_pu:9200": "evamādi samādiśya /",
  "GK21brkas_pu:9201": "dattvā caudanamallakam /",
  "GK21brkas_pu:9202": "sā nivṛttā pravṛtto 'haṃ /",
  "GK21brkas_pu:9203": "pathā prāgdeśagāminā //18.178/",
  "GK21brkas_pu:9204": "paśyāmi sma ca vaideśāñ /",
  "GK21brkas_pu:9205": "jarjaracchattrapādukān /",
  "GK21brkas_pu:9206": "skandhāsaktajaraccarma /",
  "GK21brkas_pu:9207": "sthagikāpacanālikān //18.179/",
  "GK21brkas_pu:9208": "evamādiprakārās te /",
  "GK21brkas_pu:9209": "tat prakāraṃ nirīkṣya mām /",
  "GK21brkas_pu:9210": "karuṇāgocarībhūtam /",
  "GK21brkas_pu:9211": "abhāṣanta parasparam //18.180/",
  "GK21brkas_pu:9212": "aho kaṣṭam idaṃ dṛṣṭam /",
  "GK21brkas_pu:9213": "asmābhiś ceṣṭitaṃ vidheḥ /",
  "GK21brkas_pu:9214": "kva sādhuḥ sānudāso 'yaṃ /",
  "GK21brkas_pu:9215": "kveyam etādṛśī daśā //18.181/",
  "GK21brkas_pu:9216": "atha vā naiva śocyo 'yam /",
  "GK21brkas_pu:9217": "avipannamahādhanaḥ /",
  "GK21brkas_pu:9218": "avipannaguṇānāṃ hi /",
  "GK21brkas_pu:9219": "kiṃ vipannaṃ mahātmanām //18.182/",
  "GK21brkas_pu:9220": "māṃ cāvocan vayaṃ sarve /",
  "GK21brkas_pu:9221": "bhavataḥ paricārakāḥ /",
  "GK21brkas_pu:9222": "etasmād asahāyatvān /",
  "GK21brkas_pu:9223": "mā sma śaṅkāṃ karor iti //18.183/",
  "GK21brkas_pu:9224": "atha māṃ ramayantas te /",
  "GK21brkas_pu:9225": "ramaṇīyakathāḥ pathi /",
  "GK21brkas_pu:9226": "agacchan kaṃcid adhvānam /",
  "GK21brkas_pu:9227": "acetitapathaklamam //18.184/",
  "GK21brkas_pu:9228": "saṃkocitajagacchāye /",
  "GK21brkas_pu:9229": "pratāpena visāriṇā /",
  "GK21brkas_pu:9230": "sarvopari sthite bhānau /",
  "GK21brkas_pu:9231": "saṃprāpaṃ sumahatsaraḥ //18.185/",
  "GK21brkas_pu:9232": "vañcayitvā tu taddṛṣṭiṃ /",
  "GK21brkas_pu:9233": "dūre snātvāmṛtopamam /",
  "GK21brkas_pu:9234": "tat kodravānnam asneha /",
  "GK21brkas_pu:9235": "lavaṇaṃ bhuktavān aham //18.186/",
  "GK21brkas_pu:9236": "te 'pi plutair udāttaiś ca /",
  "GK21brkas_pu:9237": "vyāhāraiḥ parito diśam /",
  "GK21brkas_pu:9238": "sānudāsā kva yāsīti /",
  "GK21brkas_pu:9239": "vyāharan māṃ sasaṃbhramāḥ //18.187/",
  "GK21brkas_pu:9240": "uktavantaś ca māṃ dṛṣṭvā /",
  "GK21brkas_pu:9241": "nivṛttasnānabhojanam /",
  "GK21brkas_pu:9242": "dhik pramādahatān asmān /",
  "GK21brkas_pu:9243": "bhavatā chalitā- vayam //18.188/",
  "GK21brkas_pu:9244": "asmābhiḥ kāritaṃ kandau /",
  "GK21brkas_pu:9245": "khāditavyam anekadhā /",
  "GK21brkas_pu:9246": "bhavatā ca na saṃbhuktam /",
  "GK21brkas_pu:9247": "etad asmād anarthakam //18.189/",
  "GK21brkas_pu:9248": "idānīm api yat kiṃcit /",
  "GK21brkas_pu:9249": "tvayā tatropayujyatām /",
  "GK21brkas_pu:9250": "anyathāsmābhir apy adya /",
  "GK21brkas_pu:9251": "sthātavyaṃ kṣudhitair iti //18.190/",
  "GK21brkas_pu:9252": "tatas tadarthitaḥ kiṃcid /",
  "GK21brkas_pu:9253": "bhakṣayitvā sahaiva taiḥ /",
  "GK21brkas_pu:9254": "sāyāhne prasthito grāmam /",
  "GK21brkas_pu:9255": "agacchaṃ siddhakacchapam //18.191/",
  "GK21brkas_pu:9256": "tatra māṃ rathyayāyāntaṃ /",
  "GK21brkas_pu:9257": "kaścid dṛṣṭvā kuṭumbikaḥ /",
  "GK21brkas_pu:9258": "praṇipatyābravīd ehi /",
  "GK21brkas_pu:9259": "svagṛhaṃ gamyatām iti //18.192/",
  "GK21brkas_pu:9260": "anujñātasya pathikaiḥ /",
  "GK21brkas_pu:9261": "praviṣṭasya gṛhaṃ mama /",
  "GK21brkas_pu:9262": "svayaṃ prakṣālayat pādau /",
  "GK21brkas_pu:9263": "vārito 'pi kuṭumbikaḥ //18.193/",
  "GK21brkas_pu:9264": "abhyaṅgocchādanasnāna /",
  "GK21brkas_pu:9265": "gamitāṅgaśramāya me /",
  "GK21brkas_pu:9266": "dhāturaktam adāt sthūlaṃ /",
  "GK21brkas_pu:9267": "prakṣālaṃ paṭaśāṭakam //18.194/",
  "GK21brkas_pu:9268": "tataḥ kṣīraudanaprāyaṃ /",
  "GK21brkas_pu:9269": "bhuktvā navatakājjhake /",
  "GK21brkas_pu:9270": "śayanīye niṣaṇṇaṃ mām /",
  "GK21brkas_pu:9271": "avocat sa kuṭumbikaḥ //18.195/",
  "GK21brkas_pu:9272": "tvadīyas tāta vṛttāntaḥ /",
  "GK21brkas_pu:9273": "sarvaḥ saṃvidito mama /",
  "GK21brkas_pu:9274": "bhānoḥ svarbhānunā grāsaḥ /",
  "GK21brkas_pu:9275": "kasya nekṣaṇagocaraḥ //18.196/",
  "GK21brkas_pu:9276": "merusāgarasārasya /",
  "GK21brkas_pu:9277": "prasādān mitravarmanaḥ /",
  "GK21brkas_pu:9278": "sahasrāṇi samṛddhāni /",
  "GK21brkas_pu:9279": "mādṛśām anujīvinām //18.197/",
  "GK21brkas_pu:9280": "ahaṃ siddhārthako nāma /",
  "GK21brkas_pu:9281": "vaṇigbhṛtyaḥ pitus tava /",
  "GK21brkas_pu:9282": "tena tvadīyam evedaṃ /",
  "GK21brkas_pu:9283": "yat kiṃcid draviṇaṃ mama //18.198/",
  "GK21brkas_pu:9284": "mūlam etad upādāya /",
  "GK21brkas_pu:9285": "vardhantāṃ te vibhūtayaḥ /",
  "GK21brkas_pu:9286": "bahusattvopakāriṇyaḥ /",
  "GK21brkas_pu:9287": "śākhā- iva vanaspateḥ //18.199/",
  "GK21brkas_pu:9288": "dinastokeṣu yāteṣu /",
  "GK21brkas_pu:9289": "sārthena sahito mayā /",
  "GK21brkas_pu:9290": "tāmraliptīṃ prayātāsi /",
  "GK21brkas_pu:9291": "tāvad viśramyatām iti //18.200/",
  "GK21brkas_pu:9292": "athopapannam āheti /",
  "GK21brkas_pu:9293": "vicārya saha cetasā /",
  "GK21brkas_pu:9294": "prātiṣṭhe saha sārthena /",
  "GK21brkas_pu:9295": "tena siddharthakena ca //18.201/",
  "GK21brkas_pu:9296": "tato vicitraśastrāṇāṃ /",
  "GK21brkas_pu:9297": "harṣeṇa sphuṭatām iva /",
  "GK21brkas_pu:9298": "śṛṇomi sma pracaṇḍānāṃ /",
  "GK21brkas_pu:9299": "ḍiṇḍikānāṃ vikatthitām //18.202/",
  "GK21brkas_pu:9300": "śrūyatāṃ dhātakībhaṅga /",
  "GK21brkas_pu:9301": "pratijñāparvatasthirāḥ /",
  "GK21brkas_pu:9302": "khaṇḍacarmeti me nāma /",
  "GK21brkas_pu:9303": "muṇḍāḥ pāśupatā- vayam //18.203/",
  "GK21brkas_pu:9304": "sahasram api caurāṇāṃ /",
  "GK21brkas_pu:9305": "śūrāṇāṃ yuddhamūrdhani /",
  "GK21brkas_pu:9306": "na nayeyaṃ yadi svargaṃ /",
  "GK21brkas_pu:9307": "gaccheyaṃ nirayaṃ tataḥ //18.204/",
  "GK21brkas_pu:9308": "taskarān yadi paśyāmas /",
  "GK21brkas_pu:9309": "tatas tvāṃ devi caṇḍike /",
  "GK21brkas_pu:9310": "pratyagrais tarpayiṣyāmo /",
  "GK21brkas_pu:9311": "mahiṣacchāgaśoṇitaiḥ //18.205/",
  "GK21brkas_pu:9312": "iti gatvāṭavīmadhye /",
  "GK21brkas_pu:9313": "nadīṃ gambhīrakandarām /",
  "GK21brkas_pu:9314": "āvasāma kṛtāpuṇyāś /",
  "GK21brkas_pu:9315": "caṇḍāṃ vaitaraṇīm iva //18.206/",
  "GK21brkas_pu:9316": "kṛṣṇapakṣakṣapākālī /",
  "GK21brkas_pu:9317": "praṇādaparihāriṇī /",
  "GK21brkas_pu:9318": "kālarātrir ivāsahyā /",
  "GK21brkas_pu:9319": "pulindapṛtanāpatat //18.207/",
  "GK21brkas_pu:9320": "tathā kathitavantas te /",
  "GK21brkas_pu:9321": "tām ālokyaiva ḍiṇḍikāḥ /",
  "GK21brkas_pu:9322": "apākrāman parityakta /",
  "GK21brkas_pu:9323": "śastralajjāyaśodhanāḥ //18.208/",
  "GK21brkas_pu:9324": "luṇṭhyamānāt tv ahaṃ sārthāt /",
  "GK21brkas_pu:9325": "prāṇatrāṇaparāyaṇaḥ /",
  "GK21brkas_pu:9326": "saṃbhramabhrāntadigbhāgaḥ /",
  "GK21brkas_pu:9327": "kāndiśīkaḥ palāyitaḥ //18.209/",
  "GK21brkas_pu:9328": "taskaro 'yam iti bhraṣṭaḥ /",
  "GK21brkas_pu:9329": "sārthikād api dhāvataḥ /",
  "GK21brkas_pu:9330": "gahanāntaṃ dināntena /",
  "GK21brkas_pu:9331": "vanāntagrāmam āsadam //18.210/",
  "GK21brkas_pu:9332": "tasya madhena gacchantaṃ /",
  "GK21brkas_pu:9333": "māṃ pariṣvajya vṛddhikā /",
  "GK21brkas_pu:9334": "iti roditum ārabdhā /",
  "GK21brkas_pu:9335": "vṛddhatāghargharadhvaniḥ //18.211/",
  "GK21brkas_pu:9336": "putra niṣṭhuracitto 'si /",
  "GK21brkas_pu:9337": "yo mām utsannabāndhavām /",
  "GK21brkas_pu:9338": "vṛddhāṃ duḥkhitakām asvāṃ /",
  "GK21brkas_pu:9339": "tyaktvā deśāntaraṃ gataḥ //18.212/",
  "GK21brkas_pu:9340": "mādṛśīṃ mātaraṃ dīnāṃ /",
  "GK21brkas_pu:9341": "tyaktvā yad upacīyate /",
  "GK21brkas_pu:9342": "tat prayāgagatenāpi /",
  "GK21brkas_pu:9343": "na pāpam apacīyate //18.213/",
  "GK21brkas_pu:9344": "tīrthayātrākṛtaṃ pāpam /",
  "GK21brkas_pu:9345": "ataḥ kṣapayatā tvayā /",
  "GK21brkas_pu:9346": "mām ārādhayamānena /",
  "GK21brkas_pu:9347": "svagṛhe sthīyatām iti //18.214/",
  "GK21brkas_pu:9348": "mama tv āsīd aho kaṣṭam /",
  "GK21brkas_pu:9349": "aparo 'yam upadravaḥ /",
  "GK21brkas_pu:9350": "manye mūrtimatī kāpi /",
  "GK21brkas_pu:9351": "vipattir iyam āgatā //18.215/",
  "GK21brkas_pu:9352": "mādṛśāṃ hi pramattānām /",
  "GK21brkas_pu:9353": "apramattā- vipattayaḥ /",
  "GK21brkas_pu:9354": "saṃtatāḥ saṃnidhīyante /",
  "GK21brkas_pu:9355": "prājñānām iva saṃpadaḥ //18.216/",
  "GK21brkas_pu:9356": "atha māṃ ciram īkṣitvā /",
  "GK21brkas_pu:9357": "tayoktaṃ lajjamānayā /",
  "GK21brkas_pu:9358": "putra svaputrasādṛśyāt /",
  "GK21brkas_pu:9359": "tvaṃ mayetthaṃ kadarthitaḥ //18.217/",
  "GK21brkas_pu:9360": "atha vā putra evāsi /",
  "GK21brkas_pu:9361": "mamety uktvānayad gṛham /",
  "GK21brkas_pu:9362": "tatrākarod akhedaṃ māṃ /",
  "GK21brkas_pu:9363": "aṅgābhyaṅgāśanādibhiḥ //18.218/",
  "GK21brkas_pu:9364": "prabhāte prasthitaś cainām /",
  "GK21brkas_pu:9365": "abhivādyāham abravam /",
  "GK21brkas_pu:9366": "campāyāṃ sānudāsasya /",
  "GK21brkas_pu:9367": "gṛham amba vrajer iti //18.219/",
  "GK21brkas_pu:9368": "śrāntaśrāntaś ca viśrāntaḥ /",
  "GK21brkas_pu:9369": "pṛṣṭvā panthānam antare /",
  "GK21brkas_pu:9370": "tāmraliptīṃ vrajāmi sma /",
  "GK21brkas_pu:9371": "paribhūtāmarāvatīm //18.220/",
  "GK21brkas_pu:9372": "bhoḥ sādho gaṅgasattasya /",
  "GK21brkas_pu:9373": "gṛham ākhyāyatām iti /",
  "GK21brkas_pu:9374": "yaṃ yam eva sma pṛcchāmi /",
  "GK21brkas_pu:9375": "sa sa evaivam abravīt //18.221/",
  "GK21brkas_pu:9376": "tāmraliptyāṃ pure bhrāntas /",
  "GK21brkas_pu:9377": "tvatto dhūrtataro janaḥ /",
  "GK21brkas_pu:9378": "durvidagdhajanālāpo /",
  "GK21brkas_pu:9379": "grāmyanāgarako bhavān //18.222/",
  "GK21brkas_pu:9380": "iti saṃpṛcchamānāya /",
  "GK21brkas_pu:9381": "yadā mahyaṃ na kaś ca na /",
  "GK21brkas_pu:9382": "ācaṣṭe sma tadā khinnaḥ /",
  "GK21brkas_pu:9383": "sann upāviśam āpaṇe //18.223/",
  "GK21brkas_pu:9384": "tatra māṃ pṛṣṭavān eko /",
  "GK21brkas_pu:9385": "vaṇik pāṇḍaramastakaḥ /",
  "GK21brkas_pu:9386": "udvigna iva vicchāyaḥ /",
  "GK21brkas_pu:9387": "kiṃ nimittaṃ bhavān iti //18.224/",
  "GK21brkas_pu:9388": "mayāpi kathitaṃ tasmai /",
  "GK21brkas_pu:9389": "sānukampāya pṛcchate /",
  "GK21brkas_pu:9390": "udvegasya nimittaṃ tat /",
  "GK21brkas_pu:9391": "tenāpi hasitoditam //18.225/",
  "GK21brkas_pu:9392": "tvām amī kuṭilālāpaṃ /",
  "GK21brkas_pu:9393": "manyante tāmraliptikāḥ /",
  "GK21brkas_pu:9394": "gṛhaṃ hi gaṅgadattasya /",
  "GK21brkas_pu:9395": "na pṛcchanti yathāsthitāḥ //18.226/",
  "GK21brkas_pu:9396": "paurṇamāsīśaśāṅkasya /",
  "GK21brkas_pu:9397": "yo na jānāti maṇḍalam /",
  "GK21brkas_pu:9398": "na sa jānāti dhūrto vā /",
  "GK21brkas_pu:9399": "gaṅgadattasya mandiram //18.227/",
  "GK21brkas_pu:9400": "atha vā dharmakāmārthān /",
  "GK21brkas_pu:9401": "kūṭasthān atra paśyasi /",
  "GK21brkas_pu:9402": "pravṛddhāṃś ca viśuddhā:mśu /",
  "GK21brkas_pu:9403": "gaṅgadattasya tad gṛham //18.228/",
  "GK21brkas_pu:9404": "atha vā gaccha mugdheti /",
  "GK21brkas_pu:9405": "mām uktvā svayam eva saḥ /",
  "GK21brkas_pu:9406": "gaṅgadattagṛhadvāram /",
  "GK21brkas_pu:9407": "anayat prītayācakam //18.229/",
  "GK21brkas_pu:9408": "tasmān mām āgataṃ śrutvā /",
  "GK21brkas_pu:9409": "dauvārikaparaṃparā /",
  "GK21brkas_pu:9410": "antaḥkakṣāntarasthāya /",
  "GK21brkas_pu:9411": "mātulāya nyavedayat //18.230/",
  "GK21brkas_pu:9412": "gaṅgaughasyeva patatas /",
  "GK21brkas_pu:9413": "tuṣāragirigahvare /",
  "GK21brkas_pu:9414": "athāntastāragambhīraḥ /",
  "GK21brkas_pu:9415": "pravṛttaḥ kranditadhvaniḥ //18.231/",
  "GK21brkas_pu:9416": "tataḥ sadārabhṛtyena /",
  "GK21brkas_pu:9417": "tasmān niryāya mandirāt /",
  "GK21brkas_pu:9418": "gaṅgāyāṃ gaṅgadattena /",
  "GK21brkas_pu:9419": "pitre dattaṃ jalaṃ mama //18.232/",
  "GK21brkas_pu:9420": "tatrāham upabhuñjānaḥ /",
  "GK21brkas_pu:9421": "sāntarduḥkhaṃ mahatsukham /",
  "GK21brkas_pu:9422": "kālastokaṃ nayāmi sma /",
  "GK21brkas_pu:9423": "viṣabhinnam ivāmṛtam //18.233/",
  "GK21brkas_pu:9424": "ekadā labdhaviśramaṃ /",
  "GK21brkas_pu:9425": "mām abhāṣata mātulaḥ /",
  "GK21brkas_pu:9426": "bhāgineyārthaye yat tvāṃ /",
  "GK21brkas_pu:9427": "tad anuṣṭhātum arhasi //18.234/",
  "GK21brkas_pu:9428": "yad anantam akupyaṃ ca /",
  "GK21brkas_pu:9429": "draviṇaṃ mama paśyasi /",
  "GK21brkas_pu:9430": "guṇadraviṇarāśes tad /",
  "GK21brkas_pu:9431": "utpannaṃ mitravarmaṇaḥ //18.235/",
  "GK21brkas_pu:9432": "svasmāt svasmāt tad ādāya /",
  "GK21brkas_pu:9433": "pratijñātāc caturguṇam /",
  "GK21brkas_pu:9434": "draṣṭuṃ tvadvirahamlānāṃ /",
  "GK21brkas_pu:9435": "mātaraṃ parigamyatām //18.236/",
  "GK21brkas_pu:9436": "tasmiṃś ca kṣīṇae evānyā /",
  "GK21brkas_pu:9437": "gantrī te dravyasaṃhatiḥ /",
  "GK21brkas_pu:9438": "akṣayaprabhavo hy asyā- /",
  "GK21brkas_pu:9439": "gaṅgāyā- himavān iva //18.237/",
  "GK21brkas_pu:9440": "sve svasmin sati cānante /",
  "GK21brkas_pu:9441": "lipsānyasmin vigarhitā /",
  "GK21brkas_pu:9442": "vijñātasāṅgavedārthaḥ /",
  "GK21brkas_pu:9443": "kaḥ paṭhen mātṛkām iti //18.238/",
  "GK21brkas_pu:9444": "anuśāsatam ityādi /",
  "GK21brkas_pu:9445": "gaṅgadattam athāvadam /",
  "GK21brkas_pu:9446": "sāre 'rthe dṛḍhanirbandhaṃ /",
  "GK21brkas_pu:9447": "mā māṃ vyāhata mātula //18.239/",
  "GK21brkas_pu:9448": "pravartyo gurubhiḥ kārye /",
  "GK21brkas_pu:9449": "yatra bālo balād api /",
  "GK21brkas_pu:9450": "svayam eva pravṛttas tair /",
  "GK21brkas_pu:9451": "nivartyeta kathaṃ tataḥ //18.240/",
  "GK21brkas_pu:9452": "yac coktaṃ māmakair arthaiḥ /",
  "GK21brkas_pu:9453": "kuṭumbaṃ jīvyatām iti /",
  "GK21brkas_pu:9454": "etat sahastapādāya /",
  "GK21brkas_pu:9455": "mādṛśe nopadiśyate //18.241/",
  "GK21brkas_pu:9456": "mātulād dhanam ādāya /",
  "GK21brkas_pu:9457": "yo jīvati samātṛkaḥ /",
  "GK21brkas_pu:9458": "nanu mātulamātraiva /",
  "GK21brkas_pu:9459": "klībasattvaḥ sa jīvyate //18.242/",
  "GK21brkas_pu:9460": "sthirasattvaṃ sa buddhvā mām /",
  "GK21brkas_pu:9461": "ālāpair evamādibhiḥ /",
  "GK21brkas_pu:9462": "āptair akārayad bhṛtyaiś /",
  "GK21brkas_pu:9463": "cakṣūrakṣitam ādṛtaiḥ //18.243/",
  "GK21brkas_pu:9464": "palāyamānaṃ kaḥ śakto /",
  "GK21brkas_pu:9465": "mriyamāṇaṃ ca rakṣitum /",
  "GK21brkas_pu:9466": "iti lokād idaṃ śrutvā /",
  "GK21brkas_pu:9467": "palāynaparo 'bhavam //18.244/",
  "GK21brkas_pu:9468": "atha sāṃyātrikaṃ kaṃcid /",
  "GK21brkas_pu:9469": "gamiṣyantaṃ mahodadhim /",
  "GK21brkas_pu:9470": "adṛṣṭaḥ kenacid gatvā /",
  "GK21brkas_pu:9471": "vinayenābhyavādayam //18.245/",
  "GK21brkas_pu:9472": "tasmai ca kathayāmi sma /",
  "GK21brkas_pu:9473": "prakṛṣṭān ātmano guṇān /",
  "GK21brkas_pu:9474": "tṛṣṇādāsīvidheyā hi /",
  "GK21brkas_pu:9475": "kiṃ na kurvanti pātakam //18.246/",
  "GK21brkas_pu:9476": "ahaṃ campāniveśasya /",
  "GK21brkas_pu:9477": "tanayo mitravarmaṇaḥ /",
  "GK21brkas_pu:9478": "sarvaratnaparīkṣādi /",
  "GK21brkas_pu:9479": "kalākulaviśāradaḥ //18.247/",
  "GK21brkas_pu:9480": "yuṣmābhiś ca sanāthatvam /",
  "GK21brkas_pu:9481": "aham icchāmi sādhubhiḥ /",
  "GK21brkas_pu:9482": "tvādṛṅnātho hy anatho 'pi /",
  "GK21brkas_pu:9483": "mukhyo nāthavatām iti //18.248/",
  "GK21brkas_pu:9484": "sa mitravarmaṇo nāma /",
  "GK21brkas_pu:9485": "śrutvaivānandavihvalaḥ /",
  "GK21brkas_pu:9486": "śraddadhāti sma duḥsādhyāṃ /",
  "GK21brkas_pu:9487": "mayi sarvajñatām api //18.249/",
  "GK21brkas_pu:9488": "avocac ca purābhūma /",
  "GK21brkas_pu:9489": "sanāthā- mitravarmaṇā /",
  "GK21brkas_pu:9490": "adhunā bhavatā tāta /",
  "GK21brkas_pu:9491": "tataḥ prasthīyatām iti //18.250/",
  "GK21brkas_pu:9492": "atha devadvijagurūn /",
  "GK21brkas_pu:9493": "arcitvā maṅgalojjvale /",
  "GK21brkas_pu:9494": "praśaste tithinakṣatre /",
  "GK21brkas_pu:9495": "bohittham amucad vaṇik //18.251/",
  "GK21brkas_pu:9496": "taraṅgajaladālayaṃ makaranakracakragrahaṃ /",
  "GK21brkas_pu:9497": "pinākadharakaṃdharaprabham anantam aprakṣayam /",
  "GK21brkas_pu:9498": "mahārṇavanabhastalaṃ lavaṇasindhunauchadmanā /",
  "GK21brkas_pu:9499": "viyatpatharathena tena vaṇijas tataḥ prasthitāḥ //18.252/",
  "GK21brkas_pu:9500": "kathaṃ vā na vimānaṃ tad /",
  "GK21brkas_pu:9501": "yena mānasaraṃhasā /",
  "GK21brkas_pu:9502": "locanonmeṣamātrena /",
  "GK21brkas_pu:9503": "yojanānāṃ śataṃ gatam //18.253/",
  "GK21brkas_pu:9504": "tato jalagajendreṇa /",
  "GK21brkas_pu:9505": "jalād unmajjatāhataḥ /",
  "GK21brkas_pu:9506": "viśīrṇabandhanaḥ potaḥ /",
  "GK21brkas_pu:9507": "paṭṭaśaḥ sphutati sma saḥ //18.254/",
  "GK21brkas_pu:9508": "yasya keśeṣu jīmūtā- /",
  "GK21brkas_pu:9509": "iti gītām anusmaran /",
  "GK21brkas_pu:9510": "daivāt phalakam ālambya /",
  "GK21brkas_pu:9511": "prāpaṃ toyanidhes taṭam //18.255/",
  "GK21brkas_pu:9512": "kṣaṇaṃ viśramya tatrāhaṃ /",
  "GK21brkas_pu:9513": "hā kiṃ vṛttam iti bruvan /",
  "GK21brkas_pu:9514": "udbhrāntodbhrāntadikkatvād /",
  "GK21brkas_pu:9515": "bhrāntavān sindhurodhasi //18.256/",
  "GK21brkas_pu:9516": "candanāgarukarpūra /",
  "GK21brkas_pu:9517": "lavaṅgalavalīvanaiḥ /",
  "GK21brkas_pu:9518": "yatrākrāntāḥ saritvantaḥ /",
  "GK21brkas_pu:9519": "śailopāntāḥ samantataḥ //18.257/",
  "GK21brkas_pu:9520": "kadalīnārikerādi /",
  "GK21brkas_pu:9521": "phalinadrumasaṃkaṭāḥ /",
  "GK21brkas_pu:9522": "āraṇyakair araṇyānyo /",
  "GK21brkas_pu:9523": "bhajyante yatra kuñjaraiḥ //18.258/",
  "GK21brkas_pu:9524": "śilāpihitapūrvārdhe /",
  "GK21brkas_pu:9525": "darīdvāre tataḥ kvacit /",
  "GK21brkas_pu:9526": "śilāpihitapūrvāṅgīm /",
  "GK21brkas_pu:9527": "aṅganām asmi dṛṣṭavān //18.259/",
  "GK21brkas_pu:9528": "tato yathāpramāṇena /",
  "GK21brkas_pu:9529": "nirnimeṣ.eṇa cakṣuṣā /",
  "GK21brkas_pu:9530": "ṛjutānirvikāratvān /",
  "GK21brkas_pu:9531": "mām asau trastam aikṣata //18.260/",
  "GK21brkas_pu:9532": "āsīc ca mama kāpy eṣā /",
  "GK21brkas_pu:9533": "dānavī devatāpi vā /",
  "GK21brkas_pu:9534": "na hi rūpaṃ mayā dṛṣṭaṃ /",
  "GK21brkas_pu:9535": "nāryāḥ kasyāścid īdṛśam //18.261/",
  "GK21brkas_pu:9536": "atha vā kṣudhitā kāpi /",
  "GK21brkas_pu:9537": "devatārūpakañcukā /",
  "GK21brkas_pu:9538": "mām ihaikākinaṃ dṛṣṭvā /",
  "GK21brkas_pu:9539": "prāptā naktaṃcarāṅganā //18.262/",
  "GK21brkas_pu:9540": "rākṣasyo hy apsarorūpā- /",
  "GK21brkas_pu:9541": "mādṛśeṣu pramādiṣu /",
  "GK21brkas_pu:9542": "randhreṣu praharantīti /",
  "GK21brkas_pu:9543": "yat tan mām idam āgatam //18.263/",
  "GK21brkas_pu:9544": "tasmād asmād ahaṃ deśāt /",
  "GK21brkas_pu:9545": "palāye sabhayād iti /",
  "GK21brkas_pu:9546": "prasthitaś cintayitvā ca /",
  "GK21brkas_pu:9547": "sā ca mām ity abhāṣata //18.264/",
  "GK21brkas_pu:9548": "bhoḥ sādho mā bhavat te bhīr /",
  "GK21brkas_pu:9549": "nāhaṃ naktaṃcarāṅganā /",
  "GK21brkas_pu:9550": "bohitthavyasanabhraṣṭāṃ /",
  "GK21brkas_pu:9551": "viddhi māṃ mānuṣīm iti //18.265/",
  "GK21brkas_pu:9552": "atha śrutvedam utkṛṣṭāt /",
  "GK21brkas_pu:9553": "sādhvāsād ūrdhvamūrdhajaḥ /",
  "GK21brkas_pu:9554": "trātārau jagato vande /",
  "GK21brkas_pu:9555": "pārvatīparameśvarau //18.266/",
  "GK21brkas_pu:9556": "āsīc ca mama divyeyam /",
  "GK21brkas_pu:9557": "iti saṃprati niścitam /",
  "GK21brkas_pu:9558": "nirnimeṣā yato yac ca /",
  "GK21brkas_pu:9559": "paricittajñamānasā //18.267/",
  "GK21brkas_pu:9560": "yady eṣā rākṣasī tasmāt /",
  "GK21brkas_pu:9561": "kva gataḥ syāṃ palāyitaḥ /",
  "GK21brkas_pu:9562": "niścityeti parāvṛtya /",
  "GK21brkas_pu:9563": "bibhyantīm idam abravam //18.268/",
  "GK21brkas_pu:9564": "yadi tvaṃ mānuṣī satyaṃ /",
  "GK21brkas_pu:9565": "darīdvārād itas tataḥ /",
  "GK21brkas_pu:9566": "nirgatyātmānam ācakṣva /",
  "GK21brkas_pu:9567": "divyā cet pāhi mām iti //18.269/",
  "GK21brkas_pu:9568": "atha hrīteva sā kiṃcin /",
  "GK21brkas_pu:9569": "netre saṃmīly sāśruṇī /",
  "GK21brkas_pu:9570": "śilānuṣṭhitavastrārdhe /",
  "GK21brkas_pu:9571": "pūrvakāye nyapātayat //18.270/",
  "GK21brkas_pu:9572": "tataḥ saṃmīlite dṛṣṭvā /",
  "GK21brkas_pu:9573": "tayā netre mamābhavat /",
  "GK21brkas_pu:9574": "nanu mānuṣayoṣaiva /",
  "GK21brkas_pu:9575": "varāky- eṣā nirambarā //18.271/",
  "GK21brkas_pu:9576": "tataḥ parāṅmukhībhūya /",
  "GK21brkas_pu:9577": "svaśātakam apāṭayam /",
  "GK21brkas_pu:9578": "idaṃ vassveti tām uktvā /",
  "GK21brkas_pu:9579": "tasyai tasyārdham akṣipam //18.272/",
  "GK21brkas_pu:9580": "chāditacchādanīyāṅgī /",
  "GK21brkas_pu:9581": "bāhuvastrārdhamūrdhajaiḥ /",
  "GK21brkas_pu:9582": "tataḥ svajaghanasphītām /",
  "GK21brkas_pu:9583": "adhyaśeta śilām asau //18.273/",
  "GK21brkas_pu:9584": "atha nātisamīpasthaḥ /",
  "GK21brkas_pu:9585": "paritrastaḥ parastriyāḥ /",
  "GK21brkas_pu:9586": "bhadre kasyāsi kā veti /",
  "GK21brkas_pu:9587": "tām apṛccham avāṅmukhaḥ //18.274/",
  "GK21brkas_pu:9588": "mānuṣī mānuṣaṃ dṛṣṭvā /",
  "GK21brkas_pu:9589": "deśe durlabhamānuṣe /",
  "GK21brkas_pu:9590": "labdhabandhur ivāraṇye /",
  "GK21brkas_pu:9591": "viśrabdhārabdha bhāṣitum //18.275/",
  "GK21brkas_pu:9592": "sādhudharmārthasarvārthaḥ /",
  "GK21brkas_pu:9593": "sārthavāho 'sti sāgaraḥ /",
  "GK21brkas_pu:9594": "rājarājagṛhākāra /",
  "GK21brkas_pu:9595": "gṛhe rājagṛhe pure //18.276/",
  "GK21brkas_pu:9596": "yāvanīnāmikā yasya /",
  "GK21brkas_pu:9597": "jāyā yavanadeśajā /",
  "GK21brkas_pu:9598": "yā prakṛṣṭe 'pi saubhāgye /",
  "GK21brkas_pu:9599": "patiṃ devam ivārcati //18.277/",
  "GK21brkas_pu:9600": "tayoḥ sāgaradinnākhyaḥ /",
  "GK21brkas_pu:9601": "putraḥ pitror guṇaiḥ samaḥ /",
  "GK21brkas_pu:9602": "jyeṣṭhaḥ samudradinnaś ca /",
  "GK21brkas_pu:9603": "tatsanāmā ca kanyakā //18.278/",
  "GK21brkas_pu:9604": "campābhūṣaṇabhūtasya /",
  "GK21brkas_pu:9605": "satpater mitravarmaṇaḥ /",
  "GK21brkas_pu:9606": "sutāya sānudāsāya /",
  "GK21brkas_pu:9607": "sā ca pitrā pratiśrutā //18.279/",
  "GK21brkas_pu:9608": "sānudāsaś ca rūpeṇa /",
  "GK21brkas_pu:9609": "smareṇa sadṛśaḥ kila /",
  "GK21brkas_pu:9610": "sakalaṃ ca kalājālaṃ /",
  "GK21brkas_pu:9611": "vedeti jagati śrutiḥ //18.280/",
  "GK21brkas_pu:9612": "atha vā na kalājālaṃ /",
  "GK21brkas_pu:9613": "jālaṃ veda sa kevalam /",
  "GK21brkas_pu:9614": "ko hi nāma kalāśālī /",
  "GK21brkas_pu:9615": "karma tādṛśam ācaret //18.281/",
  "GK21brkas_pu:9616": "sa hi veśyāhṛtāśeṣa /",
  "GK21brkas_pu:9617": "guṇadraviṇasaṃcayaḥ /",
  "GK21brkas_pu:9618": "samabrāhmaṇacaṇḍālaiś /",
  "GK21brkas_pu:9619": "cauraiḥ sārthavadhe hataḥ //18.282/",
  "GK21brkas_pu:9620": "tac ca vaiśasam ākarṇya /",
  "GK21brkas_pu:9621": "sānudāsasya duḥśravam /",
  "GK21brkas_pu:9622": "sāgarasya kuṭumbaṃ tat /",
  "GK21brkas_pu:9623": "prasthitaṃ yavanīṃ prati //18.283/",
  "GK21brkas_pu:9624": "yānapātravipattau ca /",
  "GK21brkas_pu:9625": "vipannaṃ lavaṇāmbhasi /",
  "GK21brkas_pu:9626": "medinīmaṇḍaladhvaṃse /",
  "GK21brkas_pu:9627": "jantūnām iva maṇḍalam //18.284/",
  "GK21brkas_pu:9628": "yāsau samudradinneti /",
  "GK21brkas_pu:9629": "kanyā ninditalakṣaṇā /",
  "GK21brkas_pu:9630": "na tasyai nirdayenāpi /",
  "GK21brkas_pu:9631": "sindhunā dattam antaram //18.285/",
  "GK21brkas_pu:9632": "sāgareṇa ca yā kanyā /",
  "GK21brkas_pu:9633": "sānudāsāya kalpitā /",
  "GK21brkas_pu:9634": "sāgareṇa nirastā ca /",
  "GK21brkas_pu:9635": "mandabhāgyāham eva sā //18.286/",
  "GK21brkas_pu:9636": "kiṃ kartavyaṃ kva gantavyaṃ /",
  "GK21brkas_pu:9637": "kiṃ vṛttaṃ kiṃ nu vartate /",
  "GK21brkas_pu:9638": "iti cintāvinodāham /",
  "GK21brkas_pu:9639": "ihāse priyajīvitā //18.287/",
  "GK21brkas_pu:9640": "śuktīnāṃ taṭabhinnānāṃ /",
  "GK21brkas_pu:9641": "māṃsair dāvāgnisādhitaiḥ /",
  "GK21brkas_pu:9642": "prajñātaiḥ phalamūlaiś ca /",
  "GK21brkas_pu:9643": "puṣṇāmi viphalāṃ tanum //18.288/",
  "GK21brkas_pu:9644": "lubdhatvāc ca vaṇigjāter /",
  "GK21brkas_pu:9645": "āhṛtyāhṛtya saikatāt /",
  "GK21brkas_pu:9646": "mauktikasya guhākoṇe /",
  "GK21brkas_pu:9647": "rāśiḥ prāṃśur mayā kṛtaḥ //18.289/",
  "GK21brkas_pu:9648": "mama tāvad iyaṃ vārttā /",
  "GK21brkas_pu:9649": "tvadīyākhyāyatām iti /",
  "GK21brkas_pu:9650": "iti pṛṣṭasya me cittam /",
  "GK21brkas_pu:9651": "iti cittam abhūt tayā //18.290/",
  "GK21brkas_pu:9652": "sādudāso 'ham eveti /",
  "GK21brkas_pu:9653": "yady asyai kathayāmy aham /",
  "GK21brkas_pu:9654": "anyad eva kim apy eṣā /",
  "GK21brkas_pu:9655": "mayi saṃbhāvayiṣyati //18.291/",
  "GK21brkas_pu:9656": "saṃbhāvayatu nāmeyam /",
  "GK21brkas_pu:9657": "ahaṃ punar imāṃ katham /",
  "GK21brkas_pu:9658": "vipanmagnām upekṣeyaṃ /",
  "GK21brkas_pu:9659": "puruṣaḥ san striyam satīm //18.292/",
  "GK21brkas_pu:9660": "api cedaṃ smarāmy eva /",
  "GK21brkas_pu:9661": "tātapādair yathā vṛtā /",
  "GK21brkas_pu:9662": "pitrā ceyaṃ pratijñātā /",
  "GK21brkas_pu:9663": "tena vyarthā vicāraṇā //18.293/",
  "GK21brkas_pu:9664": "athetthaṃ kathayāmi sma /",
  "GK21brkas_pu:9665": "campāyām abhavad vaṇik /",
  "GK21brkas_pu:9666": "mitravarmeti yaḥ svastho /",
  "GK21brkas_pu:9667": "yaśasādyāpi tiṣṭhati //18.294/",
  "GK21brkas_pu:9668": "yasya mitravatī jāyā /",
  "GK21brkas_pu:9669": "sānudāsaḥ sutas tayoḥ /",
  "GK21brkas_pu:9670": "sa tābhyām ekaputratvāj /",
  "GK21brkas_pu:9671": "jñāpitaḥ sakalāḥ kalāḥ //18.295/",
  "GK21brkas_pu:9672": "asau cālīkapāṇḍityāl /",
  "GK21brkas_pu:9673": "lokavṛttaparāṅmukhaḥ /",
  "GK21brkas_pu:9674": "suhṛdbhir dhūrtacittajñair /",
  "GK21brkas_pu:9675": "dāsyā saṃgamitaḥ saha //18.296/",
  "GK21brkas_pu:9676": "sānudāsaḥ sa evāhaṃ /",
  "GK21brkas_pu:9677": "sarvasvaṃ me tayā hṛtam /",
  "GK21brkas_pu:9678": "sātha mānarthakaṃ jñātvā /",
  "GK21brkas_pu:9679": "nirvāsayitum aihata //18.297/",
  "GK21brkas_pu:9680": "athāsminn antare sā māṃ /",
  "GK21brkas_pu:9681": "bhāṣamāṇam abhāṣata /",
  "GK21brkas_pu:9682": "kiṃcit pṛcchāmi yat tan me /",
  "GK21brkas_pu:9683": "yūyam ākhyātum arhatha //18.298/",
  "GK21brkas_pu:9684": "snānaśāṭakam ānīya /",
  "GK21brkas_pu:9685": "sthūlaṃ tailamalīmasam /",
  "GK21brkas_pu:9686": "prāsādāgre yad uktāḥ stha /",
  "GK21brkas_pu:9687": "dāsyā tat kathyatām iti //18.299/",
  "GK21brkas_pu:9688": "mayā tūktaṃ tayokto 'haṃ /",
  "GK21brkas_pu:9689": "dārikāyā- muhūrtakam /",
  "GK21brkas_pu:9690": "abhyaṅgaḥ kriyate tasmād /",
  "GK21brkas_pu:9691": "bhavān avataratv iti //18.300/",
  "GK21brkas_pu:9692": "sāthāpṛcchat pure ṣaṣṭhe /",
  "GK21brkas_pu:9693": "ratnasaṃskārakārakaiḥ /",
  "GK21brkas_pu:9694": "kim uktāḥ śilpibhir yūyam /",
  "GK21brkas_pu:9695": "iti pratyabruvaṃ tataḥ //18.301/",
  "GK21brkas_pu:9696": "tair ukto 'haṃ pravīno 'si /",
  "GK21brkas_pu:9697": "tvatto lajjāmahe vayam /",
  "GK21brkas_pu:9698": "tasmād asmāt purāt ṣaṣṭhat /",
  "GK21brkas_pu:9699": "pañcamaṃ gamyatām iti //18.302/",
  "GK21brkas_pu:9700": "ityādi yat tayā pṛṣṭaṃ /",
  "GK21brkas_pu:9701": "vṛttaṃ vṛttaṃ mayākhilam /",
  "GK21brkas_pu:9702": "sārthadhvaṃsāvasānāntaṃ /",
  "GK21brkas_pu:9703": "pratyuktaṃ sakalaṃ mayā //18.303/",
  "GK21brkas_pu:9704": "atha kūrmāṅganevāṅgair /",
  "GK21brkas_pu:9705": "aṅge 'līnāpi lajjayā /",
  "GK21brkas_pu:9706": "mām āliṅgad apāṅgena /",
  "GK21brkas_pu:9707": "sānaṅgābhyaṅgacāruṇā //18.304/",
  "GK21brkas_pu:9708": "tatas tāṃ pṛṣṭavān asmi /",
  "GK21brkas_pu:9709": "bhīru kiṃ kriyatām iti /",
  "GK21brkas_pu:9710": "sātha prasārayat svinnaṃ /",
  "GK21brkas_pu:9711": "sphurantaṃ dakṣiṇaṃ karam //18.305/",
  "GK21brkas_pu:9712": "gambhīraṃ dhvanati tataḥ samudratūrye /",
  "GK21brkas_pu:9713": "gāyatsu śrutimadhuraṃ śilīmukheṣu /",
  "GK21brkas_pu:9714": "nṛtyatsu sphuṭaraṭiteṣu nīlakaṇṭheṣv /",
  "GK21brkas_pu:9715": "ālambe karam ibhatālutāmram asyāḥ //18.306/",
  "GK21brkas_pu:9716": "tatas tat tādṛśaṃ duḥkhaṃ /",
  "GK21brkas_pu:9717": "potabhaṅgādihetukam /",
  "GK21brkas_pu:9718": "sarvam ekapade naṣṭaṃ /",
  "GK21brkas_pu:9719": "sādhāv apakṛtaṃ yathā //18.307/",
  "GK21brkas_pu:9720": "pāṣaṇḍino gṛhasthāṃś ca /",
  "GK21brkas_pu:9721": "mokṣasvargābhikāṅkṣiṇaḥ /",
  "GK21brkas_pu:9722": "cintitāṃs tān hasāmi sma /",
  "GK21brkas_pu:9723": "pratyutpannamahāsukhaḥ //18.308/",
  "GK21brkas_pu:9724": "mīnakūrmakulīrādi /",
  "GK21brkas_pu:9725": "vṛṣyavāricarāmiṣaiḥ /",
  "GK21brkas_pu:9726": "nārikelādibhiś cāṅgam /",
  "GK21brkas_pu:9727": "apuṣāvopabṛmhibhiḥ //18.309/",
  "GK21brkas_pu:9728": "pulinaiḥ sindhurājasya /",
  "GK21brkas_pu:9729": "muktāvidrumasaṃkaṭaiḥ /",
  "GK21brkas_pu:9730": "rājahaṃsāv ivotkaṇṭhau /",
  "GK21brkas_pu:9731": "prītau samacarāvahi //18.310/",
  "GK21brkas_pu:9732": "kadācit kuñjaśikharair /",
  "GK21brkas_pu:9733": "acalānāṃ sanirjharaiḥ /",
  "GK21brkas_pu:9734": "saphaladrumasaṃnāhaiḥ /",
  "GK21brkas_pu:9735": "kareṇukalabhāv iva //18.311/",
  "GK21brkas_pu:9736": "lavaṅgapūgakarpūra /",
  "GK21brkas_pu:9737": "tāmbūlādyair adurlabhaiḥ /",
  "GK21brkas_pu:9738": "nityam aṅgam anaṅgāṅgaiḥ /",
  "GK21brkas_pu:9739": "samaskurva sacandanaiḥ //18.312/",
  "GK21brkas_pu:9740": "guhālatāgṛhāvāsau /",
  "GK21brkas_pu:9741": "vasitadrumavalkalau /",
  "GK21brkas_pu:9742": "devam ātmabhuvaṃ dhyāntau /",
  "GK21brkas_pu:9743": "jātau svaḥ kāmayoginau //18.313/",
  "GK21brkas_pu:9744": "tataḥ samudradinnā mām /",
  "GK21brkas_pu:9745": "ity avocat kadācana /",
  "GK21brkas_pu:9746": "bhinnapotavaṇigvṛttam /",
  "GK21brkas_pu:9747": "aryaputra samācara //18.314/",
  "GK21brkas_pu:9748": "divā prāṃśos taror agre /",
  "GK21brkas_pu:9749": "prāṃśur ucchrīyatāṃ dhvajaḥ /",
  "GK21brkas_pu:9750": "jvalano jyālyatāṃ rātrau /",
  "GK21brkas_pu:9751": "tuṅge sāgararodhasi //18.315/",
  "GK21brkas_pu:9752": "kadācin nāvikaḥ kaścid /",
  "GK21brkas_pu:9753": "ālokyāvāntaraṃ dvayoḥ /",
  "GK21brkas_pu:9754": "svadeśam ānayed āvāṃ /",
  "GK21brkas_pu:9755": "dharmo 'yaṃ vaṇijām iti //18.316/",
  "GK21brkas_pu:9756": "yuktam āheti nirdhārya /",
  "GK21brkas_pu:9757": "tathaiva kṛtavān aham /",
  "GK21brkas_pu:9758": "āptānām upadeśo hi /",
  "GK21brkas_pu:9759": "pramāṇaṃ yoṣitām api //18.317/",
  "GK21brkas_pu:9760": "tatas tuṅgeṣu raṃhantī /",
  "GK21brkas_pu:9761": "bhaṅgaśṛṅgṣu bhaṅgiṣu /",
  "GK21brkas_pu:9762": "madgupaṅktir ivāgacchad /",
  "GK21brkas_pu:9763": "upanaukāruṇodaye //18.318/",
  "GK21brkas_pu:9764": "tāṃ dviniryāmakārūḍhām /",
  "GK21brkas_pu:9765": "ārūḍhaḥ paṭuraṃhasam /",
  "GK21brkas_pu:9766": "prāgvātālīm ivāmbhodaḥ /",
  "GK21brkas_pu:9767": "prātiṣṭhaṃ dūram antaram //18.319/",
  "GK21brkas_pu:9768": "paśyāmi sma tataḥ sindhau /",
  "GK21brkas_pu:9769": "bohitthaṃ sthiram asthire /",
  "GK21brkas_pu:9770": "kātarāṇām iva vrāte /",
  "GK21brkas_pu:9771": "sthirasattvam avasthitam //18.320/",
  "GK21brkas_pu:9772": "tatra vāṇijam adrākṣaṃ /",
  "GK21brkas_pu:9773": "mahādraviṇabhājanam /",
  "GK21brkas_pu:9774": "kailāsae iva śubhāgraṃ /",
  "GK21brkas_pu:9775": "mahāpadmamahānidhim //18.321/",
  "GK21brkas_pu:9776": "abhivādayamānaṃ ca /",
  "GK21brkas_pu:9777": "māṃ dṛṣṭvā tena saspṛham /",
  "GK21brkas_pu:9778": "bāṣpavaddṛṣṭikaṇṭhena /",
  "GK21brkas_pu:9779": "bhāṣitaṃ praskhaladgirā //18.322/",
  "GK21brkas_pu:9780": "kiṃ jātiḥ kasya putro 'si /",
  "GK21brkas_pu:9781": "kiṃ vā māteti sarvathā /",
  "GK21brkas_pu:9782": "kiṃ tvayā tāta pṛṣṭena /",
  "GK21brkas_pu:9783": "mitravarmasuto bhavān //18.323/",
  "GK21brkas_pu:9784": "kathaṃ punar amuṃ deśam /",
  "GK21brkas_pu:9785": "āgato 'sīti pṛcchate /",
  "GK21brkas_pu:9786": "vistareṇa mayā tasmai /",
  "GK21brkas_pu:9787": "sarvapūrvaṃ niveditam //18.324/",
  "GK21brkas_pu:9788": "tenoktam asi dīrghāyur /",
  "GK21brkas_pu:9789": "jāmātā tanayaś ca me /",
  "GK21brkas_pu:9790": "ātmā sāgaradattaś ca /",
  "GK21brkas_pu:9791": "mitravarmā ca me yataḥ //18.325/",
  "GK21brkas_pu:9792": "gaccha sāgaradattasya /",
  "GK21brkas_pu:9793": "tanayāṃ tac ca mauktikam /",
  "GK21brkas_pu:9794": "bahunāvikayā nāvā /",
  "GK21brkas_pu:9795": "taṭād ānīyatām iha //18.326/",
  "GK21brkas_pu:9796": "anyac cāsiddharātro 'haṃ /",
  "GK21brkas_pu:9797": "kiṃ ca potaṃ na paśyasi /",
  "GK21brkas_pu:9798": "avagrahahṛtāmbhaskaṃ /",
  "GK21brkas_pu:9799": "taḍāgam iva riktakam //18.327/",
  "GK21brkas_pu:9800": "mamedaṃ vahanaṃ riktaṃ /",
  "GK21brkas_pu:9801": "voḍhavyaṃ sāravat tava /",
  "GK21brkas_pu:9802": "naṣṭāśvadagdharathavad /",
  "GK21brkas_pu:9803": "yogaḥ ślāghyo 'yam āvayoḥ //18.328/",
  "GK21brkas_pu:9804": "mūlyaṃ tasya ca yat tan nau /",
  "GK21brkas_pu:9805": "samabhāgaṃ bhaviṣyati /",
  "GK21brkas_pu:9806": "pūrvaṃ saṃmantritārghas tvaṃ /",
  "GK21brkas_pu:9807": "dharmo 'yaṃ vaṇijām iti //18.329/",
  "GK21brkas_pu:9808": "tac ca mauktikam ānīya /",
  "GK21brkas_pu:9809": "potas tena prapūritaḥ /",
  "GK21brkas_pu:9810": "samudradinnayā pādau /",
  "GK21brkas_pu:9811": "vāṇijasya ca vanditau //18.330/",
  "GK21brkas_pu:9812": "tasyai daśasahasrāṇi /",
  "GK21brkas_pu:9813": "vastrāṇy ābharaṇāni ca /",
  "GK21brkas_pu:9814": "tena dattāni vadatā /",
  "GK21brkas_pu:9815": "vadhūs tvaṃ me suteti ca //18.331/",
  "GK21brkas_pu:9816": "kṛtaṃ cātiprasaṅgena /",
  "GK21brkas_pu:9817": "saṃkṣepaḥ śrūyatām ayam /",
  "GK21brkas_pu:9818": "preritaṃ yānapātraṃ ca /",
  "GK21brkas_pu:9819": "tad vipannaṃ ca pūrvavat //18.332/",
  "GK21brkas_pu:9820": "jīvite 'pi nirāśena /",
  "GK21brkas_pu:9821": "yānapātre nimajjati /",
  "GK21brkas_pu:9822": "nigṛhītāḥ śikhāmadhye /",
  "GK21brkas_pu:9823": "muktāḥ katipayā- mayā //18.333/",
  "GK21brkas_pu:9824": "tāś ca vijñāpayāmi sma /",
  "GK21brkas_pu:9825": "parasmin mama janmani /",
  "GK21brkas_pu:9826": "bhagavatyaḥ sadā bhaktam /",
  "GK21brkas_pu:9827": "upatiṣṭhata mām iti //18.334/",
  "GK21brkas_pu:9828": "evaṃprāye ca vṛttānte /",
  "GK21brkas_pu:9829": "taraṃgāntaratāraṇī /",
  "GK21brkas_pu:9830": "paṭṭaśliṣṭā mayā dṛṣṭā /",
  "GK21brkas_pu:9831": "saṃnikṛṣṭāgatā priyā //18.335/",
  "GK21brkas_pu:9832": "mām upāhūyamānaiva /",
  "GK21brkas_pu:9833": "sā prasāritapāṇikā /",
  "GK21brkas_pu:9834": "capalena taraṃgeṇa /",
  "GK21brkas_pu:9835": "balād apahṛtābalā //18.336/",
  "GK21brkas_pu:9836": "tasmai kruddhas taraṃgāya /",
  "GK21brkas_pu:9837": "mahāmoham ahaṃ gataḥ /",
  "GK21brkas_pu:9838": "cetaye yāvad ātmānaṃ /",
  "GK21brkas_pu:9839": "loṭantam udadhes taṭe //18.337/",
  "GK21brkas_pu:9840": "kāntāṃ muktvā vimuktatvāt /",
  "GK21brkas_pu:9841": "privāviśleṣaviklavaḥ /",
  "GK21brkas_pu:9842": "prakrāman vilapāmi sma /",
  "GK21brkas_pu:9843": "nirjane niravagrahaḥ //18.338/",
  "GK21brkas_pu:9844": "namas te bhagavan moha /",
  "GK21brkas_pu:9845": "nirvāṇaprītidāyine /",
  "GK21brkas_pu:9846": "kālākālavidāśūnyaṃ /",
  "GK21brkas_pu:9847": "cetanāṃ dhig acetanām //18.339/",
  "GK21brkas_pu:9848": "mauktikaṃ gṛhyatāṃ nāma /",
  "GK21brkas_pu:9849": "tat te svaṃ svaṃ mahodadhe /",
  "GK21brkas_pu:9850": "sādho sādhvī vipadbandhuḥ /",
  "GK21brkas_pu:9851": "priyā me mucyatām iti //18.340/",
  "GK21brkas_pu:9852": "yāś ca tāḥ śirasi nyastā- /",
  "GK21brkas_pu:9853": "muktāḥ pote nimajjati /",
  "GK21brkas_pu:9854": "siraḥ kaṇḍūyamānena /",
  "GK21brkas_pu:9855": "tāḥ spṛṣṭāḥ pāṇinā mayā //18.341/",
  "GK21brkas_pu:9856": "tāḥ parīkṣitavān asmi /",
  "GK21brkas_pu:9857": "tanmātradraviṇas tadā /",
  "GK21brkas_pu:9858": "tat kiṃ parīkṣitaṃ tāsāṃ /",
  "GK21brkas_pu:9859": "yā na dṛṣṭāḥ parīkṣakaiḥ //18.342/",
  "GK21brkas_pu:9860": "sa śokas tāsu dṛṣṭāsu /",
  "GK21brkas_pu:9861": "yat satyam abhavat tanuḥ /",
  "GK21brkas_pu:9862": "yad etad draviṇaṃ nāma /",
  "GK21brkas_pu:9863": "prāṇā- hy ete bahiścarāḥ //18.343/",
  "GK21brkas_pu:9864": "śāṭakānte ca tā- buddhvā /",
  "GK21brkas_pu:9865": "dṛḍhayā granthimālayā /",
  "GK21brkas_pu:9866": "velākulena yāmi sma /",
  "GK21brkas_pu:9867": "dhīradhīr draviṇoṣmaṇā //18.344/",
  "GK21brkas_pu:9868": "kadalīphalacikkhalla /",
  "GK21brkas_pu:9869": "praskhalaccaraṇaḥ kvacit /",
  "GK21brkas_pu:9870": "nārikelajalocchinna /",
  "GK21brkas_pu:9871": "pipāsāvedanaḥ kvacit //18.345/",
  "GK21brkas_pu:9872": "elāmaricatāmbūla /",
  "GK21brkas_pu:9873": "vallīvellitapallavaiḥ /",
  "GK21brkas_pu:9874": "panasakramūkārāmair /",
  "GK21brkas_pu:9875": "nītadṛk phalabandhuraiḥ //18.346/",
  "GK21brkas_pu:9876": "golāṅgūlādivikrānta /",
  "GK21brkas_pu:9877": "viśīrṇakususmeṣu ca /",
  "GK21brkas_pu:9878": "kvacic campakaṣaṇḍeṣu /",
  "GK21brkas_pu:9879": "gamayan gamanaśramam //18.347/",
  "GK21brkas_pu:9880": "dināntakapiśāṅge ca /",
  "GK21brkas_pu:9881": "divasāntadivākare /",
  "GK21brkas_pu:9882": "dhāvaddhenudhanoddhūta /",
  "GK21brkas_pu:9883": "dhūlīkaṃ grāmam āsadam //18.348/",
  "GK21brkas_pu:9884": "tatas tatra vasaty arthaṃ /",
  "GK21brkas_pu:9885": "yaṃ yaṃ yāce sma kaṃcana /",
  "GK21brkas_pu:9886": "dhanninuṃ colliditi ca /",
  "GK21brkas_pu:9887": "bravīti sma hasan sa saḥ //18.349/",
  "GK21brkas_pu:9888": "athaikena dvibhāṣeṇa /",
  "GK21brkas_pu:9889": "gṛhaṃ nītvā kuṭumbinā /",
  "GK21brkas_pu:9890": "jāmāteva cirāt prāptaḥ /",
  "GK21brkas_pu:9891": "priyaḥ prītyāsmi satkṛtaḥ //18.350/",
  "GK21brkas_pu:9892": "taṃ ca svaśayanāsannam /",
  "GK21brkas_pu:9893": "apṛcchaṃ rajanīmukhe /",
  "GK21brkas_pu:9894": "deśo 'yaṃ katamaḥ sādho /",
  "GK21brkas_pu:9895": "katamad vātra pattanam //18.351/",
  "GK21brkas_pu:9896": "tenoktaṃ pāṇḍyadeśo 'yam /",
  "GK21brkas_pu:9897": "anudakṣiṇasāgaram /",
  "GK21brkas_pu:9898": "mahāpadmanidhiprāpti /",
  "GK21brkas_pu:9899": "ramyaṃ yatrārthidarśanam //18.352/",
  "GK21brkas_pu:9900": "itaś ca pāṇḍyamathurā /",
  "GK21brkas_pu:9901": "grāmān mṛduni yojane /",
  "GK21brkas_pu:9902": "viśramya rajanīm atra /",
  "GK21brkas_pu:9903": "prātar gantāsi tām iti //18.353/",
  "GK21brkas_pu:9904": "suptena priyayā sārdham /",
  "GK21brkas_pu:9905": "asuptenārthacintayā /",
  "GK21brkas_pu:9906": "saṃkṣiptā ca nirastā ca /",
  "GK21brkas_pu:9907": "yāpitā yāminī mayā //18.354/",
  "GK21brkas_pu:9908": "prātaḥ krośadvayātītaḥ /",
  "GK21brkas_pu:9909": "kadalīṣaṇḍasaṃvṛtam /",
  "GK21brkas_pu:9910": "pānthasaṃhātasaṃbādham /",
  "GK21brkas_pu:9911": "apaśyaṃ sattramaṇḍapam //18.355/",
  "GK21brkas_pu:9912": "paśyāmi sma ca vaideśān /",
  "GK21brkas_pu:9913": "kriyamāṇakṣurakriyān /",
  "GK21brkas_pu:9914": "abhyaṅgocchādanācchāda /",
  "GK21brkas_pu:9915": "bhojanādyaiś ca satkṛtān //18.356/",
  "GK21brkas_pu:9916": "kṛtakṣaurādikarmā tu /",
  "GK21brkas_pu:9917": "labdhavastrottamāśanaḥ /",
  "GK21brkas_pu:9918": "pṛṣṭo 'smi sattrapatinā /",
  "GK21brkas_pu:9919": "śayyāsthaḥ śarvarīmukhe //18.357/",
  "GK21brkas_pu:9920": "kvacit kaścit tvayā dṛṣṭaḥ /",
  "GK21brkas_pu:9921": "prājño vāṇijadārakaḥ /",
  "GK21brkas_pu:9922": "sānudāsa iti prāṃśuḥ /",
  "GK21brkas_pu:9923": "śyāmas tāmrāntalocanaḥ //18.358/",
  "GK21brkas_pu:9924": "tatas taṃ pṛṣṭavān asmi /",
  "GK21brkas_pu:9925": "sānudāsena kiṃ tava /",
  "GK21brkas_pu:9926": "kasya vā sānudāso 'sāv /",
  "GK21brkas_pu:9927": "iti tenoditaṃ tataḥ //18.359/",
  "GK21brkas_pu:9928": "gaṅgadattābhidhānasya /",
  "GK21brkas_pu:9929": "tāmraliptīvibhūṣaṇaḥ /",
  "GK21brkas_pu:9930": "guṇavān bhāgineyo 'sau /",
  "GK21brkas_pu:9931": "gataḥ potena sāgaram //18.360/",
  "GK21brkas_pu:9932": "sa ca potaḥ kilāmbhodhau /",
  "GK21brkas_pu:9933": "prabhañjanaparāhataḥ /",
  "GK21brkas_pu:9934": "praviśīrṇaḥ payaḥpūrṇaḥ /",
  "GK21brkas_pu:9935": "payodhara ivāmbare //18.361/",
  "GK21brkas_pu:9936": "vārttā ceyaṃ prasarpantī /",
  "GK21brkas_pu:9937": "mūrchātiśayadāyinī /",
  "GK21brkas_pu:9938": "krūrāśīviṣayoṣeva /",
  "GK21brkas_pu:9939": "gaṅgaddattam amūrchayat //18.362/",
  "GK21brkas_pu:9940": "tenāpi sarvadeśeṣu /",
  "GK21brkas_pu:9941": "kāntāreṣu tareṣu ca /",
  "GK21brkas_pu:9942": "pravartitāni sattrāṇi /",
  "GK21brkas_pu:9943": "velātaṭapureṣu ca //18.363/",
  "GK21brkas_pu:9944": "kadācit sānudāsasya /",
  "GK21brkas_pu:9945": "potāpetasya jīvataḥ /",
  "GK21brkas_pu:9946": "pānthaḥ kaścit kvacit /",
  "GK21brkas_pu:9947": "satre pravṛttiṃ kathayed iti //18.364/",
  "GK21brkas_pu:9948": "tat te yadi sa dīrghāyur /",
  "GK21brkas_pu:9949": "āyuṣmandarśanaṃ gataḥ /",
  "GK21brkas_pu:9950": "ācakṣva nas tato dīnā- /",
  "GK21brkas_pu:9951": "janatā jīvyatām iti //18.365/",
  "GK21brkas_pu:9952": "mama tv āsīt pratijñāyāḥ /",
  "GK21brkas_pu:9953": "kiyatsaṃpāditaṃ mayā /",
  "GK21brkas_pu:9954": "asmai yad aham ātmānam /",
  "GK21brkas_pu:9955": "ācakṣe 'pahatatrapaḥ //18.366/",
  "GK21brkas_pu:9956": "tasmād iti bravīmīti /",
  "GK21brkas_pu:9957": "viniścityedam abravam /",
  "GK21brkas_pu:9958": "sānudāsaḥ punaḥ potam /",
  "GK21brkas_pu:9959": "āruhya gatavān iti //18.367/",
  "GK21brkas_pu:9960": "prātaś ca pāṇḍyamathurām /",
  "GK21brkas_pu:9961": "āścaryaśataśālinīm /",
  "GK21brkas_pu:9962": "prāyaṃ pūritasarvecchāṃ /",
  "GK21brkas_pu:9963": "cintāmaṇiśilām iva //18.368/",
  "GK21brkas_pu:9964": "tasyām adhyāsi bhinnābha /",
  "GK21brkas_pu:9965": "ratnapañjarasaṃkulam /",
  "GK21brkas_pu:9966": "agastyapītapānīya /",
  "GK21brkas_pu:9967": "sāgarākāram āpaṇam //18.369/",
  "GK21brkas_pu:9968": "tatrālaṃkāram ādāya /",
  "GK21brkas_pu:9969": "dvāv upāgamatāṃ narau /",
  "GK21brkas_pu:9970": "tasya caiktaraḥ kretā /",
  "GK21brkas_pu:9971": "vikretānyataras tayoḥ //18.370/",
  "GK21brkas_pu:9972": "tau taṃ vāṇijam abrūtāṃ /",
  "GK21brkas_pu:9973": "ratnatattvavidā tvayā /",
  "GK21brkas_pu:9974": "ucitaṃ bhūṣaṇasyāsya /",
  "GK21brkas_pu:9975": "mūlyam ākhyāyatām iti //18.371/",
  "GK21brkas_pu:9976": "tenāpi tac ciraṃ dṛṣṭvā /",
  "GK21brkas_pu:9977": "na jānāmīti bhāṣite /",
  "GK21brkas_pu:9978": "tau māṃ niścalayā dṛṣṭyā /",
  "GK21brkas_pu:9979": "dṛṣṭavantam apṛcchatām //18.372/",
  "GK21brkas_pu:9980": "niścalasnigdhayā dṛṣṭyā /",
  "GK21brkas_pu:9981": "suṣṭhu dṛṣṭam idaṃ tvayā /",
  "GK21brkas_pu:9982": "manyāvahe vijānāti /",
  "GK21brkas_pu:9983": "mūlyam asya bhavān iti //18.373/",
  "GK21brkas_pu:9984": "anāsthottānahastena /",
  "GK21brkas_pu:9985": "tataḥ smitvā mayoditam /",
  "GK21brkas_pu:9986": "naivedam atidurjñānaṃ /",
  "GK21brkas_pu:9987": "kiṃ mudhevākulau yuvām //18.374/",
  "GK21brkas_pu:9988": "koṭir asya samaṃ mūlyaṃ /",
  "GK21brkas_pu:9989": "ratnatattvavido viduḥ /",
  "GK21brkas_pu:9990": "tasmād adhikam ūnaṃ vā /",
  "GK21brkas_pu:9991": "kretṛvikrāyakecchayā //18.375/",
  "GK21brkas_pu:9992": "atha vikrāyakas toṣān /",
  "GK21brkas_pu:9993": "muktāśrur mām avocata /",
  "GK21brkas_pu:9994": "yadīyaṃ mūlyam etasya /",
  "GK21brkas_pu:9995": "dhanaṃ dhanyās tato vayam //18.376/",
  "GK21brkas_pu:9996": "api bhūṣaṇam etan me /",
  "GK21brkas_pu:9997": "koṭimūlyaṃ bhaved iti /",
  "GK21brkas_pu:9998": "sadaiva me manasy āsīd /",
  "GK21brkas_pu:9999": "ayam eva manorathaḥ //18.377/",
  "GK21brkas_pu:10000": "atheti krāyakeṇoktaṃ /",
  "GK21brkas_pu:10001": "mamāpy āsīn manorathaḥ /",
  "GK21brkas_pu:10002": "api nāma labheyāham /",
  "GK21brkas_pu:10003": "idaṃ koṭyeti cetasi //18.378/",
  "GK21brkas_pu:10004": "tatas tāv astuvātāṃ māṃ /",
  "GK21brkas_pu:10005": "namas te viśvakarmaṇe /",
  "GK21brkas_pu:10006": "ko hi mānuṣadurbodham /",
  "GK21brkas_pu:10007": "idaṃ budhyate mānuṣaḥ //18.379/",
  "GK21brkas_pu:10008": "krayavikrayakāmābhyām /",
  "GK21brkas_pu:10009": "āvābhyāṃ bahuśaḥ purī /",
  "GK21brkas_pu:10010": "dravyasyāsya parīkṣārthaṃ /",
  "GK21brkas_pu:10011": "parikrāntā samantataḥ //18.380/",
  "GK21brkas_pu:10012": "pṛthivī mūlyam asyeti /",
  "GK21brkas_pu:10013": "kaścid āha parīkṣakaḥ /",
  "GK21brkas_pu:10014": "ajānan kākinīty anyo /",
  "GK21brkas_pu:10015": "na kiṃcid iti cāparaḥ //18.381/",
  "GK21brkas_pu:10016": "tvatkṛtena tu mūlyena /",
  "GK21brkas_pu:10017": "janitaṃ nau mahatsukham /",
  "GK21brkas_pu:10018": "etad ekārthayor āsīd /",
  "GK21brkas_pu:10019": "abhīṣṭam ubhayor api //18.382/",
  "GK21brkas_pu:10020": "ityādi tau praśastāya /",
  "GK21brkas_pu:10021": "prādiṣātāṃ sasaṃmadau /",
  "GK21brkas_pu:10022": "ayutaṃ me suvarṇānāṃ /",
  "GK21brkas_pu:10023": "sasārābharaṇāmbaram //18.383/",
  "GK21brkas_pu:10024": "atha vārttām imāṃ śrutvā /",
  "GK21brkas_pu:10025": "nṛpeṇāhūya sādaram /",
  "GK21brkas_pu:10026": "parīkṣito 'smi ratnāni /",
  "GK21brkas_pu:10027": "varjitāni parīkṣakaiḥ //18.384/",
  "GK21brkas_pu:10028": "bahubhṛtyaṃ bahudhanaṃ /",
  "GK21brkas_pu:10029": "bahuvṛttāntaniṣkuṭam /",
  "GK21brkas_pu:10030": "viśālaṃ bahuśālaṃ ca /",
  "GK21brkas_pu:10031": "prītaḥ prādāt sa me gṛham //18.385/",
  "GK21brkas_pu:10032": "ataḥ param ahaṃ tasyām /",
  "GK21brkas_pu:10033": "āsaṃ puri parīkṣakaḥ /",
  "GK21brkas_pu:10034": "dharmeṇaiva ca māṃ kaścin /",
  "GK21brkas_pu:10035": "na parīkṣām akārayat //18.386/",
  "GK21brkas_pu:10036": "evaṃ ca vasatas tatra /",
  "GK21brkas_pu:10037": "mameyam abhavan matiḥ /",
  "GK21brkas_pu:10038": "kena nāmālpamūlyena /",
  "GK21brkas_pu:10039": "mahālābho bhaved iti //18.387/",
  "GK21brkas_pu:10040": "upalabhyas tato lokāt /",
  "GK21brkas_pu:10041": "karpāso guṇavān iti /",
  "GK21brkas_pu:10042": "tasya kailāsakūṭābhān /",
  "GK21brkas_pu:10043": "sapta kūṭān akārayam //18.388/",
  "GK21brkas_pu:10044": "dhik karpāsakathaṃ tucchāṃ /",
  "GK21brkas_pu:10045": "sarvathā mūṣakeṇa te /",
  "GK21brkas_pu:10046": "pradīpaśikhayā kūṭā- /",
  "GK21brkas_pu:10047": "gamitā- bhasmakūṭatām //18.389/",
  "GK21brkas_pu:10048": "mathurāyāṃ ca maryādā /",
  "GK21brkas_pu:10049": "gṛhaṃ yasya pradīpyate /",
  "GK21brkas_pu:10050": "prakṣipyate sa tatraiva /",
  "GK21brkas_pu:10051": "sakuṭumbo raṭann iti //18.390/",
  "GK21brkas_pu:10052": "atha hastadvitīyo 'ham /",
  "GK21brkas_pu:10053": "iyaṃ dig iti saṃbhraman /",
  "GK21brkas_pu:10054": "udīcīṃ diśam uddiśya /",
  "GK21brkas_pu:10055": "kāndiśīkaḥ palāyitaḥ //18.391/",
  "GK21brkas_pu:10056": "dhāvitvā ca triyāmārdham /",
  "GK21brkas_pu:10057": "aharardhaṃ ca raṃhasā /",
  "GK21brkas_pu:10058": "durgād utkramya supto 'haṃ /",
  "GK21brkas_pu:10059": "vaṭamule mahāśramaḥ //18.392/",
  "GK21brkas_pu:10060": "athāṃśumati śītāṃśau /",
  "GK21brkas_pu:10061": "praśāntaprabalaśramaḥ /",
  "GK21brkas_pu:10062": "janatādhvanim aśrauṣam /",
  "GK21brkas_pu:10063": "abhito vaṭam utkaṭam //18.393/",
  "GK21brkas_pu:10064": "āsīc ca mama hā kaṣṭaṃ /",
  "GK21brkas_pu:10065": "hanta naṣṭo 'smi saṃprati /",
  "GK21brkas_pu:10066": "jvalati jvalane kṣipto /",
  "GK21brkas_pu:10067": "nirghṛnair draviḍair iti //18.394/",
  "GK21brkas_pu:10068": "atha kanthājaracchattra /",
  "GK21brkas_pu:10069": "pādukādiparicchadān /",
  "GK21brkas_pu:10070": "adrākṣaṃ pathikākalpāñ /",
  "GK21brkas_pu:10071": "jalpato gauḍabhāṣayā //18.395/",
  "GK21brkas_pu:10072": "hā mātar jīvito 'smīti /",
  "GK21brkas_pu:10073": "tān ālokyāśvasaṃ tataḥ /",
  "GK21brkas_pu:10074": "rakṣomukto hi nāśvasyāt /",
  "GK21brkas_pu:10075": "ko vā dṛṣṭvā narān naraḥ //18.396/",
  "GK21brkas_pu:10076": "āstīrṇaparṇaśayyās te /",
  "GK21brkas_pu:10077": "tato nyastaparicchadāḥ /",
  "GK21brkas_pu:10078": "parito mām upāsīnāḥ /",
  "GK21brkas_pu:10079": "samapṛcchanta viśramāḥ //18.397/",
  "GK21brkas_pu:10080": "āgacchati kuto deśān /",
  "GK21brkas_pu:10081": "nagarād vā bhavān iti /",
  "GK21brkas_pu:10082": "mayāpi kathitaṃ tebhyaḥ /",
  "GK21brkas_pu:10083": "pāṇḍyadeśapurād iti //18.398/",
  "GK21brkas_pu:10084": "atha taiḥ saspṛhaiḥ pṛṣṭaṃ /",
  "GK21brkas_pu:10085": "mathurāyāṃ tvayā yadi /",
  "GK21brkas_pu:10086": "sānudāso vaṇigdṛṣṭas /",
  "GK21brkas_pu:10087": "tato naḥ kathyatām iti //18.399/",
  "GK21brkas_pu:10088": "mayoktaṃ sānudāsākhyo /",
  "GK21brkas_pu:10089": "vaṇik tatra na vidyate /",
  "GK21brkas_pu:10090": "bhavantaḥ katamat tatra /",
  "GK21brkas_pu:10091": "pṛcchantīty ucyatām iti //18.400/",
  "GK21brkas_pu:10092": "tatas te kathayanti sma /",
  "GK21brkas_pu:10093": "tāmraliptyāṃ vaṇikpatiḥ /",
  "GK21brkas_pu:10094": "gaṅgadatto guṇān yasya /",
  "GK21brkas_pu:10095": "na na veda bhavān api //18.401/",
  "GK21brkas_pu:10096": "ye guṇān na vidus tasya /",
  "GK21brkas_pu:10097": "sadvīpāt prāṅmahodadheḥ /",
  "GK21brkas_pu:10098": "vyāpinyā kīrtitān kīrtyā /",
  "GK21brkas_pu:10099": "na jātās te 'tha vā mṛtāḥ //18.402/",
  "GK21brkas_pu:10100": "svasrīyaḥ sānudāso 'sya /",
  "GK21brkas_pu:10101": "potabhaṅgāt kila cyutaḥ /",
  "GK21brkas_pu:10102": "adhyāste pāṇḍyamathurāṃ /",
  "GK21brkas_pu:10103": "kṛtakarpāsasaṃgrahaḥ //18.403/",
  "GK21brkas_pu:10104": "gaṅgadattas tu pānthebhyaḥ /",
  "GK21brkas_pu:10105": "pravṛttim upalabhya tām /",
  "GK21brkas_pu:10106": "āhūyāha sma suhṛdaḥ /",
  "GK21brkas_pu:10107": "prītāṃś ca paricārakān //18.404/",
  "GK21brkas_pu:10108": "ye me śoṇitam āyānti /",
  "GK21brkas_pu:10109": "gṛhītvā dakṣiṇāpathāt /",
  "GK21brkas_pu:10110": "tān ahaṃ suhṛdaḥ sphītais /",
  "GK21brkas_pu:10111": "toṣayāmi dhanair iti //18.405/",
  "GK21brkas_pu:10112": "tad vayaṃ gaṅgadattena /",
  "GK21brkas_pu:10113": "tam ānetuṃ visarjitāḥ /",
  "GK21brkas_pu:10114": "yadi cāsau tvayā dṛṣṭas /",
  "GK21brkas_pu:10115": "tad ācaṣṭāṃ bhavān iti //18.406/",
  "GK21brkas_pu:10116": "mama tv āsīd varaṃ kṣiptas /",
  "GK21brkas_pu:10117": "tatraivāhaṃ vibhāvasau /",
  "GK21brkas_pu:10118": "na tv apūrṇapratijñena /",
  "GK21brkas_pu:10119": "mātur ānanam īkṣitum //18.407/",
  "GK21brkas_pu:10120": "athetthaṃ kathayāmi sma /",
  "GK21brkas_pu:10121": "sānudāsas tapasvikaḥ /",
  "GK21brkas_pu:10122": "karpāse jvalati kṣiptaḥ /",
  "GK21brkas_pu:10123": "pāṇḍyair niṣkaruṇair iti //18.408/",
  "GK21brkas_pu:10124": "tatas tāḍitavakṣaskās /",
  "GK21brkas_pu:10125": "tāram āraṭya te ciram /",
  "GK21brkas_pu:10126": "iti saṃmantrayante sma /",
  "GK21brkas_pu:10127": "viṣādakṣāmavācakāḥ //18.409/",
  "GK21brkas_pu:10128": "gaṅgadattārthitā- yūyaṃ /",
  "GK21brkas_pu:10129": "sānudāsārtham āgatāḥ /",
  "GK21brkas_pu:10130": "tasmai tanmṛtyuvṛttāntaṃ /",
  "GK21brkas_pu:10131": "kathaṃ śakṣyatha śaṃsitum //18.410/",
  "GK21brkas_pu:10132": "vārttāṃ cemām upaśrutya /",
  "GK21brkas_pu:10133": "vaivasvatahasāśivām /",
  "GK21brkas_pu:10134": "campāyāṃ tāmraliptyāṃ ca /",
  "GK21brkas_pu:10135": "jīvitavyaṃ na kenacit //18.411/",
  "GK21brkas_pu:10136": "tad ātmānaṃ parityajya /",
  "GK21brkas_pu:10137": "svāmino bhavatānṛṇāḥ /",
  "GK21brkas_pu:10138": "gaṅgadatto 'pi tadvārttām /",
  "GK21brkas_pu:10139": "anyato labhatām iti //18.412/",
  "GK21brkas_pu:10140": "te kāṣṭhaskandham ādīpya /",
  "GK21brkas_pu:10141": "praveṣṭumanasas tataḥ /",
  "GK21brkas_pu:10142": "stuvanto devatāḥ svāḥ svāḥ /",
  "GK21brkas_pu:10143": "paryakrāman pradakṣiṇam //18.413/",
  "GK21brkas_pu:10144": "mama tv āsīd aho kaṣṭaṃ /",
  "GK21brkas_pu:10145": "baddho 'haṃ naraśambaraḥ /",
  "GK21brkas_pu:10146": "sotsāhair api durlaṅghyaṃ /",
  "GK21brkas_pu:10147": "jālaṃ jālmaiḥ prasāritam //18.414/",
  "GK21brkas_pu:10148": "athoccair āraṭāmi sma /",
  "GK21brkas_pu:10149": "bho bho tyajata sāhasam /",
  "GK21brkas_pu:10150": "sānudāsaḥ sa evāhaṃ /",
  "GK21brkas_pu:10151": "vidheyo bhavatām iti //18.415/",
  "GK21brkas_pu:10152": "viṣādena tatas teṣām /",
  "GK21brkas_pu:10153": "asavo niryiyāsavaḥ /",
  "GK21brkas_pu:10154": "asmatsaṃprāptiharṣeṇa /",
  "GK21brkas_pu:10155": "jātāḥ kaṇṭhopakaṇṭhagāḥ //18.416/",
  "GK21brkas_pu:10156": "śeṣatvād āyuṣas te 'pi /",
  "GK21brkas_pu:10157": "vinivṛttapriyāsavaḥ /",
  "GK21brkas_pu:10158": "harṣārdrāḥ samakūrdanta /",
  "GK21brkas_pu:10159": "tālakṣobhitakānanāḥ //18.417/",
  "GK21brkas_pu:10160": "te stuvantas tato hṛṣṭāḥ /",
  "GK21brkas_pu:10161": "sugataṃ saugatā- iva /",
  "GK21brkas_pu:10162": "bahukṛtvaḥ parikramya /",
  "GK21brkas_pu:10163": "mām avandata mūrdhibhiḥ //18.418/",
  "GK21brkas_pu:10164": "te 'tha māṃ śibikārūḍhaṃ /",
  "GK21brkas_pu:10165": "nātidīrghaiḥ prayānakaiḥ /",
  "GK21brkas_pu:10166": "nidhilābhād iva prītās /",
  "GK21brkas_pu:10167": "tāmraliptīm aneṣata //18.419/",
  "GK21brkas_pu:10168": "atha kṣitipateḥ putraṃ /",
  "GK21brkas_pu:10169": "pariṇetum ivāgatam /",
  "GK21brkas_pu:10170": "hṛṣṭaḥ pratyudagacchan māṃ /",
  "GK21brkas_pu:10171": "mātulaḥ sphītaḍambaraḥ //18.420/",
  "GK21brkas_pu:10172": "vyāsenāpi na śakyo 'sau /",
  "GK21brkas_pu:10173": "vyāsenākhyātum utsavaḥ /",
  "GK21brkas_pu:10174": "samāsena tavākhyāmi /",
  "GK21brkas_pu:10175": "vākkuṇṭhānām ayaṃ vidhiḥ //18.421/",
  "GK21brkas_pu:10176": "tiṣṭhantu tāvad akalaṅkakuṭumbidārāḥ /",
  "GK21brkas_pu:10177": "śītāṃśubhāsvadanilair api ye na dṛṣṭāḥ /",
  "GK21brkas_pu:10178": "sindūrapāṭalitakhaṇḍanaṭair naṭadbhir /",
  "GK21brkas_pu:10179": "nagnāṭakair api narendrapatheṣu gītam //18.422/",
  "GK21brkas_pu:10180": "vidyāvṛttais tato viprair /",
  "GK21brkas_pu:10181": "gaṅgadattaḥ svayaṃ ca mām /",
  "GK21brkas_pu:10182": "madhurair upapannaiś ca /",
  "GK21brkas_pu:10183": "vacanair ity abodhayat //18.423/",
  "GK21brkas_pu:10184": "pitā me dhriyate bhartā /",
  "GK21brkas_pu:10185": "bhṛtyān āttena kiṃ mama /",
  "GK21brkas_pu:10186": "ātmanāyāsiteneti /",
  "GK21brkas_pu:10187": "prāg abhūs tvam upekṣakaḥ //18.424/",
  "GK21brkas_pu:10188": "adhunā jananījāyā /",
  "GK21brkas_pu:10189": "prajāgurujanādibhiḥ /",
  "GK21brkas_pu:10190": "avaśyabharaṇīyaiś ca /",
  "GK21brkas_pu:10191": "rakṣyaiś ca paravān bhavān //18.425/",
  "GK21brkas_pu:10192": "tad bhavadbhartṛke tatra /",
  "GK21brkas_pu:10193": "varge proṣitabhartṛke /",
  "GK21brkas_pu:10194": "asārathāv iva rathe /",
  "GK21brkas_pu:10195": "dhruvaṃ yan na bravīmi tat //18.426/",
  "GK21brkas_pu:10196": "tasmād utkaṇṭhayotkaṇṭhaṃ /",
  "GK21brkas_pu:10197": "tvayi tāta didṛkṣayā /",
  "GK21brkas_pu:10198": "svakuṭumbam anukaṇṭhaṃ /",
  "GK21brkas_pu:10199": "kuru yāhi gṛhān iti //18.427/",
  "GK21brkas_pu:10200": "ekadā k.amcid adrākṣam /",
  "GK21brkas_pu:10201": "āceraṃ nāma vāṇijam /",
  "GK21brkas_pu:10202": "suvarṇabhūmaye yāntam /",
  "GK21brkas_pu:10203": "anantaiḥ saha vāṇijaiḥ //18.428/",
  "GK21brkas_pu:10204": "tair gatvā saha potena /",
  "GK21brkas_pu:10205": "kaṃcid adhvānam ambudheḥ /",
  "GK21brkas_pu:10206": "taṭe bohittham ujjhitvā /",
  "GK21brkas_pu:10207": "prātiṣṭhāmahi rodhasā //18.429/",
  "GK21brkas_pu:10208": "athābhraṃlihaśṛṅgasya /",
  "GK21brkas_pu:10209": "pādaṃ pādapasaṃkaṭam /",
  "GK21brkas_pu:10210": "āvasāma nagendrasya /",
  "GK21brkas_pu:10211": "lohitāyati bhāsvati //18.430/",
  "GK21brkas_pu:10212": "tatas tatrāhṛtāhārān /",
  "GK21brkas_pu:10213": "niṣaṇṇān parṇasaṃstare /",
  "GK21brkas_pu:10214": "ity asmān anuśāsti sma /",
  "GK21brkas_pu:10215": "sārthavāhaḥ kṣapākṣaye //18.431/",
  "GK21brkas_pu:10216": "tridhā pṛṣṭheṣu badhnīta /",
  "GK21brkas_pu:10217": "pātheyasthagikā dṛḍham /",
  "GK21brkas_pu:10218": "grīvāsu tailakutupān /",
  "GK21brkas_pu:10219": "samāsajata vāṇijāḥ //18.432/",
  "GK21brkas_pu:10220": "etāś ca komalāḥ sthūlāḥ /",
  "GK21brkas_pu:10221": "śoṣadoṣādivarjitāḥ /",
  "GK21brkas_pu:10222": "hastair vetralatā- gāḍham /",
  "GK21brkas_pu:10223": "ālambyārohatācalam //18.433/",
  "GK21brkas_pu:10224": "latām anīdṛśīṃ mohād /",
  "GK21brkas_pu:10225": "yaḥ kaścid avalambate /",
  "GK21brkas_pu:10226": "pramīto himavaty asmin /",
  "GK21brkas_pu:10227": "sa prayāti parāṃ gatim //18.434/",
  "GK21brkas_pu:10228": "eṣa vetrapatho nāma /",
  "GK21brkas_pu:10229": "sarvotsāhavighātakṛt /",
  "GK21brkas_pu:10230": "suvarṇāśāpravṛttānāṃ /",
  "GK21brkas_pu:10231": "mahān iva vināyakaḥ //18.435/",
  "GK21brkas_pu:10232": "evamādi tataḥ śrutvā /",
  "GK21brkas_pu:10233": "viṣaṇṇair asmadādibhiḥ /",
  "GK21brkas_pu:10234": "hemagardhagrahagrastais /",
  "GK21brkas_pu:10235": "tathaiva tad anuṣṭhitam //18.436/",
  "GK21brkas_pu:10236": "athaiko dūram ārūḍhaś /",
  "GK21brkas_pu:10237": "chinnavetralatāśikhaḥ /",
  "GK21brkas_pu:10238": "kṣuraprakṣuritajyākaḥ /",
  "GK21brkas_pu:10239": "kṣoṇīṃ śūra ivāgamat //18.437/",
  "GK21brkas_pu:10240": "vayam evācalāgraṃ tad /",
  "GK21brkas_pu:10241": "āruhya paridevya ca /",
  "GK21brkas_pu:10242": "nirupya ca jalaṃ tasmai /",
  "GK21brkas_pu:10243": "tatraivāneṣmahi kṣapām //18.438/",
  "GK21brkas_pu:10244": "prātar mahāntam adhvānaṃ /",
  "GK21brkas_pu:10245": "gatvāpaśyāma nimnagām /",
  "GK21brkas_pu:10246": "gavāśvājaiḍakākāra /",
  "GK21brkas_pu:10247": "pāṣāṇakulasaṃkulām //18.439/",
  "GK21brkas_pu:10248": "athāceraḥ puraḥsthitvā /",
  "GK21brkas_pu:10249": "pānthān uccair avārayat /",
  "GK21brkas_pu:10250": "mā mā spṛkṣata vāry etad /",
  "GK21brkas_pu:10251": "bho bho tiṣṭhata tiṣṭhata //18.440/",
  "GK21brkas_pu:10252": "mūḍhaiḥ spṛṣṭam idaṃ yair yais /",
  "GK21brkas_pu:10253": "te te pāṣāṇatāṃ gatāḥ /",
  "GK21brkas_pu:10254": "atha vā svayam evaināṃ /",
  "GK21brkas_pu:10255": "suhṛdaḥ kiṃ na paśyatha //18.441/",
  "GK21brkas_pu:10256": "vaṃśān paśyatha yān asyāḥ /",
  "GK21brkas_pu:10257": "parasmin saritas taṭe /",
  "GK21brkas_pu:10258": "arvākkūlaṃ nudaty enān /",
  "GK21brkas_pu:10259": "paṭuḥ parataṭānilaḥ //18.442/",
  "GK21brkas_pu:10260": "kārśyakaumalasaṃkotha /",
  "GK21brkas_pu:10261": "śoṣadoṣāvidūṣitam /",
  "GK21brkas_pu:10262": "eṣām anyatamaṃ gāḍhaṃ /",
  "GK21brkas_pu:10263": "gṛhṇīdhvaṃ maskaraṃ karaiḥ //18.443/",
  "GK21brkas_pu:10264": "vāte mantharatāṃ yāte /",
  "GK21brkas_pu:10265": "maskarāt tuṅgatāṃ gatāt /",
  "GK21brkas_pu:10266": "parasminn āpagapāre /",
  "GK21brkas_pu:10267": "śanakair avarohata //18.444/",
  "GK21brkas_pu:10268": "kothaśoṣādidoṣaṃ tu /",
  "GK21brkas_pu:10269": "yo 'valambeta maskaram /",
  "GK21brkas_pu:10270": "sa tataḥ patito gacchec /",
  "GK21brkas_pu:10271": "chailasthiraśarīratām //18.445/",
  "GK21brkas_pu:10272": "eṣa veṇupatho nāma /",
  "GK21brkas_pu:10273": "mahāpathavibhīṣaṇaḥ /",
  "GK21brkas_pu:10274": "kuśalaiḥ kuśalenāśu /",
  "GK21brkas_pu:10275": "nirviṣādaiś ca laṅghyate //18.446/",
  "GK21brkas_pu:10276": "yathāsurabilaṃ bālaḥ /",
  "GK21brkas_pu:10277": "śāsanān mantravādinaḥ /",
  "GK21brkas_pu:10278": "praviveśāvicāryaiva /",
  "GK21brkas_pu:10279": "tathāsmabhis tad īhitam //18.447/",
  "GK21brkas_pu:10280": "teṣām ekaṃ kṛśād vaṃśād /",
  "GK21brkas_pu:10281": "viśīrṇād apatat tataḥ /",
  "GK21brkas_pu:10282": "śilābhūtāṃ tanuṃ tyaktvā /",
  "GK21brkas_pu:10283": "gatiṃ māheśvarīm agāt //18.448/",
  "GK21brkas_pu:10284": "avatīrya tu vaṃśebhyas /",
  "GK21brkas_pu:10285": "taktvā dūreṇa tāṃ nadīm /",
  "GK21brkas_pu:10286": "tasmai salilam anyasya /",
  "GK21brkas_pu:10287": "amadāma nyavasāma ca //18.449/",
  "GK21brkas_pu:10288": "vāhayitvā ca panthānaṃ /",
  "GK21brkas_pu:10289": "yojanadvayasaṃ prage /",
  "GK21brkas_pu:10290": "bhujaṃgasyātisaṃkṣiptām /",
  "GK21brkas_pu:10291": "adrākṣaṃ padavīṃ tataḥ //18.450/",
  "GK21brkas_pu:10292": "tasyāś cobhayato bhīmam /",
  "GK21brkas_pu:10293": "adṛṣṭāntaṃ rasātalam /",
  "GK21brkas_pu:10294": "andhāndhakārasaṃghāta /",
  "GK21brkas_pu:10295": "vitrāsitatamonudam //18.451/",
  "GK21brkas_pu:10296": "athācero 'vadat pānthān /",
  "GK21brkas_pu:10297": "dāruparṇatṛṇādibhiḥ /",
  "GK21brkas_pu:10298": "ārdraśuṣkair araṇyānī /",
  "GK21brkas_pu:10299": "sadhūmā kriyatām iyam //18.452/",
  "GK21brkas_pu:10300": "etāṃ dṛṣṭvā saparyāṇāñ /",
  "GK21brkas_pu:10301": "chārdūlājinakaṅkaṭān /",
  "GK21brkas_pu:10302": "chāgān vikretum āyānti /",
  "GK21brkas_pu:10303": "kirātāḥ parito diśaḥ //18.453/",
  "GK21brkas_pu:10304": "tān krīṇīyāta kausumbha /",
  "GK21brkas_pu:10305": "nailaśākalikāmbaraiḥ /",
  "GK21brkas_pu:10306": "khaṇḍataṇḍulasindūra /",
  "GK21brkas_pu:10307": "lavaṇasnehanair api //18.454/",
  "GK21brkas_pu:10308": "chāgapṛṣṭhāni cāruhya /",
  "GK21brkas_pu:10309": "gṛhītāyataveṇavaḥ /",
  "GK21brkas_pu:10310": "atigāhata cādhvānaṃ /",
  "GK21brkas_pu:10311": "kālabhrūdaṇḍabhaṅguram //18.455/",
  "GK21brkas_pu:10312": "ādāya yadi cānye 'pi /",
  "GK21brkas_pu:10313": "kāñcanaṃ kāñcanākarāt /",
  "GK21brkas_pu:10314": "anenaiva nivarteran /",
  "GK21brkas_pu:10315": "pathā pānthāḥ kadācana //18.456/",
  "GK21brkas_pu:10316": "tatas tair asmadīyaiś ca /",
  "GK21brkas_pu:10317": "saṃmukhīnair ihāntare /",
  "GK21brkas_pu:10318": "rasātalaṃ praveṣṭavyaṃ /",
  "GK21brkas_pu:10319": "sasuvarṇamanorathaiḥ //18.457/",
  "GK21brkas_pu:10320": "na mahāsaṃkaṭād asmān /",
  "GK21brkas_pu:10321": "mārgād utkramya vidyate /",
  "GK21brkas_pu:10322": "chāgapaṅkter avasthānaṃ /",
  "GK21brkas_pu:10323": "na nivartitum antaram //18.458/",
  "GK21brkas_pu:10324": "tasmād abhyastakuntena /",
  "GK21brkas_pu:10325": "vīreṇa pratibhāvatā /",
  "GK21brkas_pu:10326": "anubhūtasamīkena /",
  "GK21brkas_pu:10327": "paṅkteḥ prasthīyatāṃ puraḥ //18.459/",
  "GK21brkas_pu:10328": "samarthas tādṛg eko 'pi /",
  "GK21brkas_pu:10329": "hantuṃ paraparaṃparām /",
  "GK21brkas_pu:10330": "na parābhāvyate yāvad /",
  "GK21brkas_pu:10331": "apareṇa pareṇa saḥ //18.460/",
  "GK21brkas_pu:10332": "ayaṃ cājapatho nāma /",
  "GK21brkas_pu:10333": "śrūyamāṇo vibhīṣaṇaḥ /",
  "GK21brkas_pu:10334": "dṛśyamāno viśeṣeṇa /",
  "GK21brkas_pu:10335": "bhṛguḥ pātārthinām iva //18.461/",
  "GK21brkas_pu:10336": "ity ācere bruvaty evaṃ /",
  "GK21brkas_pu:10337": "prāṃśukodaṇḍamaṇḍalā /",
  "GK21brkas_pu:10338": "āgacchan mlecchapṛtanā /",
  "GK21brkas_pu:10339": "chāgapūgapuraḥsarā //18.462/",
  "GK21brkas_pu:10340": "teṣu tu pratiyāteṣu /",
  "GK21brkas_pu:10341": "niṣkārya krayavikrayau /",
  "GK21brkas_pu:10342": "snātvāvandanta kradantaḥ /",
  "GK21brkas_pu:10343": "pānthāḥ śaṃkarakeśavau //18.463/",
  "GK21brkas_pu:10344": "atha pānthāsthitā dīrghā /",
  "GK21brkas_pu:10345": "prasthitā chāgasaṃtatiḥ /",
  "GK21brkas_pu:10346": "raṃhasiny- api niṣkampā /",
  "GK21brkas_pu:10347": "nivāte naur ivāmbhasi //18.464/",
  "GK21brkas_pu:10348": "tasyāś ca pathikaśreṇyāḥ /",
  "GK21brkas_pu:10349": "saptamaḥ paścimād aham /",
  "GK21brkas_pu:10350": "āceraś cābhavat ṣaṣṭhaḥ /",
  "GK21brkas_pu:10351": "pṛṣṭhato 'nantaro mama //18.465/",
  "GK21brkas_pu:10352": "evaṃprāye ca vṛttānte /",
  "GK21brkas_pu:10353": "dūrād āśrūyatoccakaiḥ /",
  "GK21brkas_pu:10354": "vaṃśānāṃ tāḍyamānānāṃ /",
  "GK21brkas_pu:10355": "puraḥ ṣṭhā ṣṭhoditasvanaḥ //18.466/",
  "GK21brkas_pu:10356": "chāgānāṃ puruṣāṇāṃ ca /",
  "GK21brkas_pu:10357": "dhīrāṇām api sādakaḥ /",
  "GK21brkas_pu:10358": "majjatāṃ dhvāntajambāle /",
  "GK21brkas_pu:10359": "me me hā heti ca dhvaniḥ //18.467/",
  "GK21brkas_pu:10360": "sarvathā kṣaṇamātreṇa /",
  "GK21brkas_pu:10361": "prakṣīṇā paravāhinī /",
  "GK21brkas_pu:10362": "ekaśeṣāsmadīyā yā /",
  "GK21brkas_pu:10363": "saptamapramukhā sthitā //18.468/",
  "GK21brkas_pu:10364": "atha mām avaśāsti sma /",
  "GK21brkas_pu:10365": "grāmaṇīḥ kim udāsyate /",
  "GK21brkas_pu:10366": "ekakaḥ puruṣaś cāyaṃ /",
  "GK21brkas_pu:10367": "paraḥ svar nīyatām iti //18.469/",
  "GK21brkas_pu:10368": "paras tu vaṃśam ujjhitvā /",
  "GK21brkas_pu:10369": "baddhvā mūrdhani cāñjalim /",
  "GK21brkas_pu:10370": "hatasvapānthasārthatvād /",
  "GK21brkas_pu:10371": "anātho mām anāthata //18.470/",
  "GK21brkas_pu:10372": "ekaśākhāvaśeṣasya /",
  "GK21brkas_pu:10373": "madvaṃśasyāvasīdataḥ /",
  "GK21brkas_pu:10374": "śākhācchedena nocchedam /",
  "GK21brkas_pu:10375": "atyantaṃ kartum arhasi //18.471/",
  "GK21brkas_pu:10376": "eka eva priyaḥ putraḥ /",
  "GK21brkas_pu:10377": "pitror aham acakṣuṣoḥ /",
  "GK21brkas_pu:10378": "andhayaṣṭhis tayos tasmād /",
  "GK21brkas_pu:10379": "bhrātar māṃ mā vadhīr iti //18.472/",
  "GK21brkas_pu:10380": "āsīc ca mama dhik prāṇān /",
  "GK21brkas_pu:10381": "pāpapāṃsuvidhūsarān /",
  "GK21brkas_pu:10382": "dhig dhig eva suvarṇaṃ tat /",
  "GK21brkas_pu:10383": "prāpyaṃ prāṇivadhena yat //18.473/",
  "GK21brkas_pu:10384": "tasmān nihantu mām eṣa /",
  "GK21brkas_pu:10385": "varākaḥ priyajīvitaḥ /",
  "GK21brkas_pu:10386": "prāṇā- yasyopayujyante /",
  "GK21brkas_pu:10387": "pitror duścakṣuṣor iti //18.474/",
  "GK21brkas_pu:10388": "atha roṣavis.ādābhyām /",
  "GK21brkas_pu:10389": "āceras tāmraniṣprabhaḥ /",
  "GK21brkas_pu:10390": "ambūkṛtam acovan māṃ /",
  "GK21brkas_pu:10391": "vācā niṣṭhuramandayā //18.475/",
  "GK21brkas_pu:10392": "are bālabalīvarda /",
  "GK21brkas_pu:10393": "kālākālāvicakṣaṇaḥ /",
  "GK21brkas_pu:10394": "kva kṛpāṇocitaḥ kālaḥ /",
  "GK21brkas_pu:10395": "kva kṛpā kṛpaṇocitā //18.476/",
  "GK21brkas_pu:10396": "aho kāruṇikatvaṃ te /",
  "GK21brkas_pu:10397": "siddhaṃ siddhāntavedinaḥ /",
  "GK21brkas_pu:10398": "ekasya kṣudrakasyārthe /",
  "GK21brkas_pu:10399": "yaḥ ṣoḍaśa jighāṃsati //18.477/",
  "GK21brkas_pu:10400": "sacchāge nihate hyasmiñ /",
  "GK21brkas_pu:10401": "jīvitāḥ syuś caturdaśa /",
  "GK21brkas_pu:10402": "ahate tu sahānena /",
  "GK21brkas_pu:10403": "bhavatā ca hatā vayam //18.478/",
  "GK21brkas_pu:10404": "na cāpi rakṣituṃ kṣudram /",
  "GK21brkas_pu:10405": "ātmānaṃ dustyajaṃ tyajet /",
  "GK21brkas_pu:10406": "ātmā tu satataṃ rakṣyo /",
  "GK21brkas_pu:10407": "dārair api dhanair api //18.479/",
  "GK21brkas_pu:10408": "ityādi bhagavadgītā /",
  "GK21brkas_pu:10409": "mātraṃ daṇḍakam īrayan /",
  "GK21brkas_pu:10410": "sa pārtham iva māṃ viṣṇuḥ /",
  "GK21brkas_pu:10411": "karma krūram akārayat //18.480/",
  "GK21brkas_pu:10412": "athāhaṃ prabalavrīḍo /",
  "GK21brkas_pu:10413": "garhamāṇaś ca karmavat /",
  "GK21brkas_pu:10414": "caraṇeṣu paracchāgaṃ /",
  "GK21brkas_pu:10415": "sukumāram atāḍayam //18.481/",
  "GK21brkas_pu:10416": "chāgapote tatas tasmin /",
  "GK21brkas_pu:10417": "dhvāntasindhau nimajjati /",
  "GK21brkas_pu:10418": "pānthasāṃyātriko magnaḥ /",
  "GK21brkas_pu:10419": "sahaiva dhanatṛṣṇayā //18.482/",
  "GK21brkas_pu:10420": "vayaṃ tu durgamān mārgāt /",
  "GK21brkas_pu:10421": "prakṣīṇasvalpasainikāḥ /",
  "GK21brkas_pu:10422": "bhāratād iva saṃgrāmāt /",
  "GK21brkas_pu:10423": "saptaśeṣā- hatodyamāḥ //18.483/",
  "GK21brkas_pu:10424": "taṃ ca deśaṃ parikramya /",
  "GK21brkas_pu:10425": "prāpya viṣṇupadītaṭam /",
  "GK21brkas_pu:10426": "aśrumiśrāṃ pramītebhyaḥ /",
  "GK21brkas_pu:10427": "prādāma salilāñjalim //18.484/",
  "GK21brkas_pu:10428": "tatas tat tādṛśaṃ duḥkhaṃ /",
  "GK21brkas_pu:10429": "bādhitaṃ no bubhukṣayā /",
  "GK21brkas_pu:10430": "śarīravedanā nāsti /",
  "GK21brkas_pu:10431": "dehināṃ hi kṣudhāsamā //18.485/",
  "GK21brkas_pu:10432": "athāsaṃpāditāhārān /",
  "GK21brkas_pu:10433": "parṇaśayyādhiśāyinaḥ /",
  "GK21brkas_pu:10434": "mandanidrākulākṣān naḥ /",
  "GK21brkas_pu:10435": "prabodhyāha sma nāyakaḥ //18.486/",
  "GK21brkas_pu:10436": "amī chāgāḥ pramāpyantāṃ /",
  "GK21brkas_pu:10437": "tatas tanmāṃsam adyatām /",
  "GK21brkas_pu:10438": "sīvyantām ajinair bhastrās /",
  "GK21brkas_pu:10439": "teṣāṃ viparivartitaiḥ //18.487/",
  "GK21brkas_pu:10440": "tathā ca paridhīyantāṃ /",
  "GK21brkas_pu:10441": "muktvā vighnakṛtaṃ ghṛṇām /",
  "GK21brkas_pu:10442": "yathā tāsām asṛkklinnaṃ /",
  "GK21brkas_pu:10443": "yad antas tad bahir bhavet //18.488/",
  "GK21brkas_pu:10444": "pakṣavanta ivāhāryā- /",
  "GK21brkas_pu:10445": "darīdāritacañcavaḥ /",
  "GK21brkas_pu:10446": "hemabhūmer imāṃ bhūmim /",
  "GK21brkas_pu:10447": "āgacchanti vihaṃgamāḥ //18.489/",
  "GK21brkas_pu:10448": "māṃsapiṇḍadhiyā te 'smān /",
  "GK21brkas_pu:10449": "nabhasādāya cañcubhiḥ /",
  "GK21brkas_pu:10450": "suvarṇabhūmaye yānti /",
  "GK21brkas_pu:10451": "tat tat saṃpādyatām iti //18.490/",
  "GK21brkas_pu:10452": "athāham abravaṃ brūte /",
  "GK21brkas_pu:10453": "janatā yat tathaiva tat /",
  "GK21brkas_pu:10454": "tyajyatāṃ tat suvarṇaṃ yac /",
  "GK21brkas_pu:10455": "chinatti śravaṇe iti //18.491/",
  "GK21brkas_pu:10456": "yenāhaṃ durgamān mārgād /",
  "GK21brkas_pu:10457": "dharmeṇaiva tu durgateḥ /",
  "GK21brkas_pu:10458": "tāritaś chāganāgena /",
  "GK21brkas_pu:10459": "hanyāṃ taṃ nirghṛṇaḥ katham //18.492/",
  "GK21brkas_pu:10460": "tasmād alaṃ suvarṇena /",
  "GK21brkas_pu:10461": "prāṇair evātha vā kṛtam /",
  "GK21brkas_pu:10462": "yena tenaiva dattebhyas /",
  "GK21brkas_pu:10463": "tebhyo hanyāṃ suhṛttamam //18.493/",
  "GK21brkas_pu:10464": "athācero 'vadat pānthān /",
  "GK21brkas_pu:10465": "ajaḥ svaḥ svaḥ pramāpyatām /",
  "GK21brkas_pu:10466": "ayaṃ tu sānudāsīyaḥ /",
  "GK21brkas_pu:10467": "sudūre mucyatām iti //18.494/",
  "GK21brkas_pu:10468": "teṣām ekatamaḥ pānthas /",
  "GK21brkas_pu:10469": "tam ajaṃ kvāpi nītavān /",
  "GK21brkas_pu:10470": "daṇḍālambitakṛttiś ca /",
  "GK21brkas_pu:10471": "pratāgatyedam uktavān //18.495/",
  "GK21brkas_pu:10472": "chāgena sānudāsasya /",
  "GK21brkas_pu:10473": "mayānyaḥ parivartitaḥ /",
  "GK21brkas_pu:10474": "tadīyaṃ cedam ānītam /",
  "GK21brkas_pu:10475": "ajinaṃ dṛśyatām iti //18.496/",
  "GK21brkas_pu:10476": "mayā tu pratyabhijñāya /",
  "GK21brkas_pu:10477": "tasyaivājasya carma tat /",
  "GK21brkas_pu:10478": "uktaṃ nāsau tvayā muktaḥ /",
  "GK21brkas_pu:10479": "prāṇair muktaḥ priyair iti //18.497/",
  "GK21brkas_pu:10480": "athāptavacanād bhīmaṃ /",
  "GK21brkas_pu:10481": "samudrataraṇād api /",
  "GK21brkas_pu:10482": "yuktihīnaṃ tad asmābhir /",
  "GK21brkas_pu:10483": "nabhogamanam iṅgitam //18.498/",
  "GK21brkas_pu:10484": "tato durbhaganihrādaiḥ /",
  "GK21brkas_pu:10485": "pāṇḍucchavibhir aṇḍajaiḥ /",
  "GK21brkas_pu:10486": "śāradair iva jīmūtaiḥ /",
  "GK21brkas_pu:10487": "sāśam ākāśam āvṛtam //18.499/",
  "GK21brkas_pu:10488": "tatpakṣatimarutpiṣṭa /",
  "GK21brkas_pu:10489": "guruskandhanago nagaḥ /",
  "GK21brkas_pu:10490": "śakraśastraśikhākṛtta /",
  "GK21brkas_pu:10491": "pattracakra ivābhavat //18.500/",
  "GK21brkas_pu:10492": "atha kaṇṭhagataprāṇān /",
  "GK21brkas_pu:10493": "asmān ādāya khaṃ khagāḥ /",
  "GK21brkas_pu:10494": "ākrāman sapta saptāpi /",
  "GK21brkas_pu:10495": "garutmanta ivoragān //18.501/",
  "GK21brkas_pu:10496": "pariśiṣṭo 'paras teṣāṃ /",
  "GK21brkas_pu:10497": "sa ca madgrāhiṇo balāt /",
  "GK21brkas_pu:10498": "niraṃśatvān nirāṃśaso /",
  "GK21brkas_pu:10499": "mām evācchetum aihata //18.502/",
  "GK21brkas_pu:10500": "atha raudram abhūd yuddhaṃ /",
  "GK21brkas_pu:10501": "gṛdhrayoḥ svārthagṛddhayoḥ /",
  "GK21brkas_pu:10502": "yathāmbaracaratrāsi /",
  "GK21brkas_pu:10503": "daśakaṇṭhajaṭāyuṣoḥ //18.503/",
  "GK21brkas_pu:10504": "paryāyeṇāham ākṛṣṭaś /",
  "GK21brkas_pu:10505": "cañcoś cañcau patatriṇoḥ /",
  "GK21brkas_pu:10506": "kaccic ca skhalitas tasyāḥ /",
  "GK21brkas_pu:10507": "khastaḥ śaṃkaram asmaram //18.504/",
  "GK21brkas_pu:10508": "vajrakoṭikaṭhorābhiś /",
  "GK21brkas_pu:10509": "cañcūcaraṇakoṭibhiḥ /",
  "GK21brkas_pu:10510": "kuṭṭitaṃ tat tayoś carma /",
  "GK21brkas_pu:10511": "jātaṃ tita:ujarjaram //18.505/",
  "GK21brkas_pu:10512": "tato niṣkuṣitaś cāhaṃ /",
  "GK21brkas_pu:10513": "kuṭṭitāc carmakañcukāt /",
  "GK21brkas_pu:10514": "patitaḥ sarasi kvāpi /",
  "GK21brkas_pu:10515": "śobhāvismitamānase //18.506/",
  "GK21brkas_pu:10516": "tatra śoṇitaśoṇāni /",
  "GK21brkas_pu:10517": "ghṛṣṭvā gātrāṇi paṅkajaiḥ /",
  "GK21brkas_pu:10518": "snātas tarpitadevaś ca /",
  "GK21brkas_pu:10519": "paścād amṛtam āharam //18.507/",
  "GK21brkas_pu:10520": "tattaṭe kṣaṇam āsitvā /",
  "GK21brkas_pu:10521": "niṣadya ca gataśramaḥ /",
  "GK21brkas_pu:10522": "apūrvabahuvṛttāntaṃ /",
  "GK21brkas_pu:10523": "dṛṣṭavān asmi tad vanam //18.508/",
  "GK21brkas_pu:10524": "yatra vismṛtavān asmi /",
  "GK21brkas_pu:10525": "duḥkhaṃ bhāruṇḍayuddhajam /",
  "GK21brkas_pu:10526": "asipattravanāpetaḥ /",
  "GK21brkas_pu:10527": "saṃcarann iva nandane //18.509/",
  "GK21brkas_pu:10528": "śīrṇadurvaṇaparṇo vā /",
  "GK21brkas_pu:10529": "vidyuddāhahato 'pi vā /",
  "GK21brkas_pu:10530": "apuṣpaḥ phalahīno vā /",
  "GK21brkas_pu:10531": "yatraiko 'pi na pādapaḥ //18.510/",
  "GK21brkas_pu:10532": "kadambamālatīkunda /",
  "GK21brkas_pu:10533": "mādhavīmallikādayaḥ /",
  "GK21brkas_pu:10534": "bhṛṅgānīkaiḥ sadā yatra /",
  "GK21brkas_pu:10535": "kṛṣṇakalmāṣapallavāḥ //18.511/",
  "GK21brkas_pu:10536": "caturaṅgulatuṅgaiś ca /",
  "GK21brkas_pu:10537": "nīlakaṇṭhagalāsitaiḥ /",
  "GK21brkas_pu:10538": "śaśorṇasukumāraiś ca /",
  "GK21brkas_pu:10539": "tṛṇair bhūṣitabhūtalam //18.512/",
  "GK21brkas_pu:10540": "yatra kesariśārdūla /",
  "GK21brkas_pu:10541": "śikhaṇḍibhujagādayaḥ /",
  "GK21brkas_pu:10542": "vratayanti dayāvantaḥ /",
  "GK21brkas_pu:10543": "parṇapuṣpajalānilān //18.513/",
  "GK21brkas_pu:10544": "anivṛttadidṛkṣaś ca /",
  "GK21brkas_pu:10545": "kānanaṃ parito bhraman /",
  "GK21brkas_pu:10546": "kasyāpi caraṇaiḥ kṣuṇṇām /",
  "GK21brkas_pu:10547": "adrākṣaṃ padavīm iva //18.514/",
  "GK21brkas_pu:10548": "tayā saṃcaramāṇaś ca /",
  "GK21brkas_pu:10549": "mantharaṃ dūram antaram /",
  "GK21brkas_pu:10550": "vāmanobhayarodhaskām /",
  "GK21brkas_pu:10551": "agambhīrāmbhasaṃ nadīm //18.515/",
  "GK21brkas_pu:10552": "tāṃ ca kāñcanagāhādi /",
  "GK21brkas_pu:10553": "ratnakāñcanavālukām /",
  "GK21brkas_pu:10554": "uttīryācarya ca snānam /",
  "GK21brkas_pu:10555": "ārciṣaṃ devatāgurūn //18.516/",
  "GK21brkas_pu:10556": "sarittaṭopakaṇṭhe ca /",
  "GK21brkas_pu:10557": "kadalīkānanāvṛtam /",
  "GK21brkas_pu:10558": "tapaḥkānanam adrākṣaṃ /",
  "GK21brkas_pu:10559": "baddhaparyaṅkavānaram //18.517/",
  "GK21brkas_pu:10560": "tatrāciradyutipiśaṅgajaṭaṃ munīndram /",
  "GK21brkas_pu:10561": "aikṣe nikharvakuśaviṣṭarapṛṣṭhabhājam /",
  "GK21brkas_pu:10562": "ājyāhutistimitanīrasadāruyoni /",
  "GK21brkas_pu:10563": "kuṇḍodarāhitam ivāhavanīyam agnim //18.518/",
  "GK21brkas_pu:10564": "taṃ vanditum upāsarpam /",
  "GK21brkas_pu:10565": "utsarpatsaumyacandrikam /",
  "GK21brkas_pu:10566": "sāntasaṃtāpakasparśam /",
  "GK21brkas_pu:10567": "uṣṇāṃśum iva haimanam //18.519/",
  "GK21brkas_pu:10568": "athāsau saṃmadāsrārdra /",
  "GK21brkas_pu:10569": "kapolo mām abhāṣata /",
  "GK21brkas_pu:10570": "kuśalaṃ sānudāsāya /",
  "GK21brkas_pu:10571": "śreṣṭhine bhavatām iti //18.520/",
  "GK21brkas_pu:10572": "mama tv āsīt tato nāma /",
  "GK21brkas_pu:10573": "divyaṃ cakṣus tapasvinām /",
  "GK21brkas_pu:10574": "sarvaṃ paśyati yenārthaṃ /",
  "GK21brkas_pu:10575": "māṃsacakṣur agocaram //18.521/",
  "GK21brkas_pu:10576": "yan me yādṛcchikaṃ nāma /",
  "GK21brkas_pu:10577": "yac ca vyāpārahetukam /",
  "GK21brkas_pu:10578": "tat kīrtitam anenādya /",
  "GK21brkas_pu:10579": "na kadācid api śrutam //18.522/",
  "GK21brkas_pu:10580": "iti vicintitavantaṃ mām /",
  "GK21brkas_pu:10581": "āsthitādiṣṭaviṣṭaram /",
  "GK21brkas_pu:10582": "vrīḍāmantharam āha sma /",
  "GK21brkas_pu:10583": "smitveti munipuṃgavaḥ //18.523/",
  "GK21brkas_pu:10584": "tvayā yac cintitaṃ tāta /",
  "GK21brkas_pu:10585": "tataḥ prati tathaiva tat /",
  "GK21brkas_pu:10586": "nāmamātrakathā nāti /",
  "GK21brkas_pu:10587": "citraṃ hi tapasaḥ phalam //18.524/",
  "GK21brkas_pu:10588": "dhruvakādyair yathā madyam /",
  "GK21brkas_pu:10589": "upāyaiḥ pāyito bhavān /",
  "GK21brkas_pu:10590": "yathā vadhukayodyāne /",
  "GK21brkas_pu:10591": "saṃgato gaṅgadattayā //18.525/",
  "GK21brkas_pu:10592": "yāvad bhāruṇḍasaṃgrāmād /",
  "GK21brkas_pu:10593": "yamadraṃṣṭrāntarād iva /",
  "GK21brkas_pu:10594": "vimuktas tvam iha prāptaḥ /",
  "GK21brkas_pu:10595": "sarvaṃ tad viditaṃ mama //18.526/",
  "GK21brkas_pu:10596": "anubhūtā tvayā tāta /",
  "GK21brkas_pu:10597": "yānapātravipattayaḥ /",
  "GK21brkas_pu:10598": "laṅghitāś ca sudurlaṅghyāḥ /",
  "GK21brkas_pu:10599": "śailakāntāranimnagāḥ //18.527/",
  "GK21brkas_pu:10600": "yad arthaṃ cāyam āyāsaḥ /",
  "GK21brkas_pu:10601": "prāptaḥ kṛcchratamas tvayā /",
  "GK21brkas_pu:10602": "mitravaty- eva tat sarvaṃ /",
  "GK21brkas_pu:10603": "mātā te kathayiṣyati //18.528/",
  "GK21brkas_pu:10604": "sakalaś cāyam ārambhaḥ /",
  "GK21brkas_pu:10605": "suvarṇaprāptaye tava /",
  "GK21brkas_pu:10606": "tac ca saṃprāptadeśīyam /",
  "GK21brkas_pu:10607": "ato mā viṣadad bhavān //18.529/",
  "GK21brkas_pu:10608": "tvādṛśaḥ sthirasattvasya /",
  "GK21brkas_pu:10609": "mādṛśādeśakāriṇaḥ /",
  "GK21brkas_pu:10610": "suprāpaṃ prājñasotsāhaiḥ /",
  "GK21brkas_pu:10611": "suvarṇaṃ kva gamiṣyati //18.530/",
  "GK21brkas_pu:10612": "parṇaśālāśayenātaḥ /",
  "GK21brkas_pu:10613": "pādapāvayavāśinā /",
  "GK21brkas_pu:10614": "ahaḥkatipayāny asminn /",
  "GK21brkas_pu:10615": "āśrame sthīyatām iti //18.531/",
  "GK21brkas_pu:10616": "athābhilaṣitāsvādaṃ /",
  "GK21brkas_pu:10617": "mṛjaujaḥpuṣṭivardhanam /",
  "GK21brkas_pu:10618": "vāneyam āharann annaṃ /",
  "GK21brkas_pu:10619": "kṛṣṭapacyam ahaṃ dviṣan //18.532/",
  "GK21brkas_pu:10620": "parṇaśālāntarāstīrṇe /",
  "GK21brkas_pu:10621": "śayānaḥ parṇasaṃstare /",
  "GK21brkas_pu:10622": "tuṅgaparyaṅkam adveṣaṃ /",
  "GK21brkas_pu:10623": "gaṅgadattāniveśanam //18.533/",
  "GK21brkas_pu:10624": "iti vismṛtaduḥkho 'pi /",
  "GK21brkas_pu:10625": "sukhāsvādair amānuṣaiḥ /",
  "GK21brkas_pu:10626": "daridravāṭakasthāyāḥ /",
  "GK21brkas_pu:10627": "satataṃ mātur adhyagām //18.534/",
  "GK21brkas_pu:10628": "ākāśapathayānāntāḥ /",
  "GK21brkas_pu:10629": "praśaṃsāmi sma cāpadaḥ /",
  "GK21brkas_pu:10630": "suvarṇaprāptaye prāptā /",
  "GK21brkas_pu:10631": "yā vipat saṃpad eva sā //18.535/",
  "GK21brkas_pu:10632": "ekadā taṃ mahātmānam /",
  "GK21brkas_pu:10633": "abhitaḥ prāptam ambarāt /",
  "GK21brkas_pu:10634": "mūrtaṃ puṇyam ivādrākṣaṃ /",
  "GK21brkas_pu:10635": "vimānaṃ merubhāsvaram //18.536/",
  "GK21brkas_pu:10636": "kanyās tasmān nirakrāman /",
  "GK21brkas_pu:10637": "dyutidyotitakānanāḥ /",
  "GK21brkas_pu:10638": "sendracāpād ivāmbhodāt /",
  "GK21brkas_pu:10639": "krāntāt saudāmanīlatā //18.537/",
  "GK21brkas_pu:10640": "tatas tāḥ saṃparikramya /",
  "GK21brkas_pu:10641": "praṇamya ca yatiprabhum /",
  "GK21brkas_pu:10642": "vihāyastalam ākrāmann /",
  "GK21brkas_pu:10643": "indor iva marīcayaḥ //18.538/",
  "GK21brkas_pu:10644": "ekā tu na gatā tāsām /",
  "GK21brkas_pu:10645": "aṅkam āropya tāṃ muniḥ /",
  "GK21brkas_pu:10646": "pramodagadgadālāpaḥ /",
  "GK21brkas_pu:10647": "pramṛṣṭākṣīm abhāṣata //18.539/",
  "GK21brkas_pu:10648": "putri gandharvadatte 'yaṃ /",
  "GK21brkas_pu:10649": "sānudāsaḥ pitā tvayā /",
  "GK21brkas_pu:10650": "asmān api tiraskṛtya /",
  "GK21brkas_pu:10651": "śraddhayārādhyatām iti //18.540/",
  "GK21brkas_pu:10652": "taṃ cāham atisatkāram /",
  "GK21brkas_pu:10653": "amanye 'tiviḍambanām /",
  "GK21brkas_pu:10654": "vandyamāno mahāgauryā /",
  "GK21brkas_pu:10655": "krīḍayā pramatho yathā //18.541/",
  "GK21brkas_pu:10656": "sā kadācin mayā pṛṣṭā /",
  "GK21brkas_pu:10657": "ko 'yaṃ kā vā tvam ity atha /",
  "GK21brkas_pu:10658": "śrūyatām iti bhāṣitvā /",
  "GK21brkas_pu:10659": "tayor vṛttam avartayat //18.542/",
  "GK21brkas_pu:10660": "bharadvājasagotro 'yam /",
  "GK21brkas_pu:10661": "upadhānaṃ tapasvinām /",
  "GK21brkas_pu:10662": "vidyādharabharadvājo /",
  "GK21brkas_pu:10663": "yad vidyāsādhanodyataḥ //18.543/",
  "GK21brkas_pu:10664": "mahatas tapasaś cāsya /",
  "GK21brkas_pu:10665": "vyathamānaḥ puraṃdaraḥ /",
  "GK21brkas_pu:10666": "āsanenācalābhena /",
  "GK21brkas_pu:10667": "calatā calitaḥ kila //18.544/",
  "GK21brkas_pu:10668": "śacy-āliṅganakāle 'pi /",
  "GK21brkas_pu:10669": "dhyātvā kaṃcit tapasvinam /",
  "GK21brkas_pu:10670": "viṣādākulacetasko /",
  "GK21brkas_pu:10671": "duḥkhaṃ jīvati vāsavaḥ //18.545/",
  "GK21brkas_pu:10672": "nāradāt tu bharadvājam /",
  "GK21brkas_pu:10673": "upalabhya tapasvinam /",
  "GK21brkas_pu:10674": "hariṇā suprabhādiṣṭā /",
  "GK21brkas_pu:10675": "gandharvādhipateḥ sutā //18.546/",
  "GK21brkas_pu:10676": "rūpayauvanasaubhāgyair /",
  "GK21brkas_pu:10677": "garvitām urvaśīm api /",
  "GK21brkas_pu:10678": "atiśeṣe tvam ity eṣā /",
  "GK21brkas_pu:10679": "pratītiḥ piṣṭapatraye //18.547/",
  "GK21brkas_pu:10680": "bharadvājam ato gatvā /",
  "GK21brkas_pu:10681": "tvam ārādhaya sundari /",
  "GK21brkas_pu:10682": "tathā te rūpasaubhāgye /",
  "GK21brkas_pu:10683": "saphalībhavatām iti //18.548/",
  "GK21brkas_pu:10684": "suprabhātha muner asya /",
  "GK21brkas_pu:10685": "vacaḥprekṣitaceṣṭitaiḥ /",
  "GK21brkas_pu:10686": "śṛṅgārair aicchad ākraṣṭuṃ /",
  "GK21brkas_pu:10687": "satattvālamabanaṃ manaḥ //18.549/",
  "GK21brkas_pu:10688": "yadā nāśakad ākraṣṭum /",
  "GK21brkas_pu:10689": "abdair bahutithair api /",
  "GK21brkas_pu:10690": "tadā karmakarīkarma /",
  "GK21brkas_pu:10691": "nirvedād akarod asau //18.550/",
  "GK21brkas_pu:10692": "puṣpoccayajalāhāra /",
  "GK21brkas_pu:10693": "kuṭīsaṃmārjanādibhiḥ /",
  "GK21brkas_pu:10694": "toṣito 'yam avocat tāṃ /",
  "GK21brkas_pu:10695": "varaḥ kas te bhavatv iti //18.551/",
  "GK21brkas_pu:10696": "tayoktaṃ spṛhayanti sma /",
  "GK21brkas_pu:10697": "yasmai tridaśayoṣitaḥ /",
  "GK21brkas_pu:10698": "tan me bhagavatā dhairyāt /",
  "GK21brkas_pu:10699": "saubhāgyaṃ durbhagīkṛtam //18.552/",
  "GK21brkas_pu:10700": "niṣprayojanacārutva /",
  "GK21brkas_pu:10701": "bhūṣaṇasragvilepanam /",
  "GK21brkas_pu:10702": "saubhāgyamātrakaṃ straiṇaṃ /",
  "GK21brkas_pu:10703": "kāmakāmeṣu bhartṛṣu //18.553/",
  "GK21brkas_pu:10704": "tena vijñāpayāmy etat /",
  "GK21brkas_pu:10705": "prītaś ced dayase varam /",
  "GK21brkas_pu:10706": "jagato 'pi varas tasmād /",
  "GK21brkas_pu:10707": "bhavān evāstu no varaḥ //18.554/",
  "GK21brkas_pu:10708": "taruṇīnāṃ hi kanyānāṃ /",
  "GK21brkas_pu:10709": "cetojakṣuṇṇacetasām /",
  "GK21brkas_pu:10710": "cetaścakṣupriyāt puṃsaḥ /",
  "GK21brkas_pu:10711": "kīdṛśo 'nyo varād varaḥ //18.555/",
  "GK21brkas_pu:10712": "tasmād apriyarāgo 'pi /",
  "GK21brkas_pu:10713": "bhagavān anukampayā /",
  "GK21brkas_pu:10714": "vaśitvād rāgam ālambya /",
  "GK21brkas_pu:10715": "saubhāgyaṃ me dadātv iti //18.556/",
  "GK21brkas_pu:10716": "anurodhāc ca tenāsyām /",
  "GK21brkas_pu:10717": "ekaiva janitā sutā /",
  "GK21brkas_pu:10718": "ciram ārādhito bhaktyā /",
  "GK21brkas_pu:10719": "virakto 'pi hi rajyate //18.557/",
  "GK21brkas_pu:10720": "sā tu suprabhayā nītvā /",
  "GK21brkas_pu:10721": "pitryaṃ viśvāvasoḥ puram /",
  "GK21brkas_pu:10722": "vardhitā ca vinītā ca /",
  "GK21brkas_pu:10723": "vidyāsu ca kalāsu ca //18.558/",
  "GK21brkas_pu:10724": "atha gandharvarājas tām /",
  "GK21brkas_pu:10725": "ānīya duhituḥ sutām /",
  "GK21brkas_pu:10726": "abhāṣata bharadvājaṃ /",
  "GK21brkas_pu:10727": "nāmāsyāḥ kriyatām iti //18.559/",
  "GK21brkas_pu:10728": "astu gadharvadatteyaṃ /",
  "GK21brkas_pu:10729": "mahyaṃ dattā yatas tvayā /",
  "GK21brkas_pu:10730": "iti tasyāḥ kṛtaṃ nāma /",
  "GK21brkas_pu:10731": "bharadvājena sārthakam //18.560/",
  "GK21brkas_pu:10732": "suprabhāyāṃ tu yā kanyā /",
  "GK21brkas_pu:10733": "bharadvājād ajāyata /",
  "GK21brkas_pu:10734": "nāmnā gandharvadatteti /",
  "GK21brkas_pu:10735": "vitta mām eva tām iti //18.561/",
  "GK21brkas_pu:10736": "ekadā kṛṣṇaśarvaryāṃ /",
  "GK21brkas_pu:10737": "paśyāmi sma śiloccayam /",
  "GK21brkas_pu:10738": "jātarūpaśilājāla /",
  "GK21brkas_pu:10739": "jyotir ujjvalitadrumam //18.562/",
  "GK21brkas_pu:10740": "mama tv āsīd ayaṃ śailo /",
  "GK21brkas_pu:10741": "hiraṇmayaśilaḥ sphuṭam /",
  "GK21brkas_pu:10742": "kalyāṇaṃ kāñcanaṃ cāsminn /",
  "GK21brkas_pu:10743": "asmatkalyāṇakāraṇam //18.563/",
  "GK21brkas_pu:10744": "nirdhāryeti suvarṇāśā /",
  "GK21brkas_pu:10745": "pāśayantritacetasā /",
  "GK21brkas_pu:10746": "viśālā parṇaśālāsau /",
  "GK21brkas_pu:10747": "śilābhiḥ pūritā mayā //18.564/",
  "GK21brkas_pu:10748": "tās tu prātaḥ śilā- dṛṣṭvā /",
  "GK21brkas_pu:10749": "pṛṣṭo gandharvadattayā /",
  "GK21brkas_pu:10750": "kim etad iti tasyai ca /",
  "GK21brkas_pu:10751": "yathāvṛttaṃ nyavedayam //18.565/",
  "GK21brkas_pu:10752": "tayā tu kathitaṃ pitre /",
  "GK21brkas_pu:10753": "mām āhūya sa cāvadat /",
  "GK21brkas_pu:10754": "āyuṣman na hiraṇmayyaḥ /",
  "GK21brkas_pu:10755": "śilā- eva hi tāḥ śilāḥ //18.566/",
  "GK21brkas_pu:10756": "oṣadhīnām idaṃ jyotir /",
  "GK21brkas_pu:10757": "dhvānte hāṭakasaprabham /",
  "GK21brkas_pu:10758": "bhāsvadbhāsābhibhāvinyā /",
  "GK21brkas_pu:10759": "muktaṃ rātrau vijṛmbhate //18.567/",
  "GK21brkas_pu:10760": "dṛṣṭavān asi sauvarṇās /",
  "GK21brkas_pu:10761": "tatsaṃparkād imāḥ śilāḥ /",
  "GK21brkas_pu:10762": "paśyante ca diśaḥ pītās /",
  "GK21brkas_pu:10763": "tṛṣṇātimiramīlitāḥ //18.568/",
  "GK21brkas_pu:10764": "aham eva suvarṇaṃ ca /",
  "GK21brkas_pu:10765": "campāṃ pratigamaṃ ca te /",
  "GK21brkas_pu:10766": "acirāt saṃvidhāsyāmi /",
  "GK21brkas_pu:10767": "tat tyajākulatām iti //18.569/",
  "GK21brkas_pu:10768": "yāś ca tās tuṣṭatuṣṭena /",
  "GK21brkas_pu:10769": "muhūrtenāhṛtāḥ śilāḥ /",
  "GK21brkas_pu:10770": "tā- mayā duḥkhaduḥkhena /",
  "GK21brkas_pu:10771": "sarvāhṇena nirākṛtāḥ //18.570/",
  "GK21brkas_pu:10772": "ekadā kacchapīṃ vīṇāṃ /",
  "GK21brkas_pu:10773": "mahyaṃ dattvāvadat muniḥ /",
  "GK21brkas_pu:10774": "yad bravīmi tad ākarṇya /",
  "GK21brkas_pu:10775": "tvam anuṣṭhātum arhasi //18.571/",
  "GK21brkas_pu:10776": "gandharvadattayā yas te /",
  "GK21brkas_pu:10777": "madvṛttānto niveditaḥ /",
  "GK21brkas_pu:10778": "sa tathaiva yatas tasmād /",
  "GK21brkas_pu:10779": "asmākam iyam ātmajā //18.572/",
  "GK21brkas_pu:10780": "vidyādharapateś ceyaṃ /",
  "GK21brkas_pu:10781": "bhāvino bhāginī priyā /",
  "GK21brkas_pu:10782": "na hi sāgarajanmā śrīḥ /",
  "GK21brkas_pu:10783": "śrīpater anyam arhati //18.573/",
  "GK21brkas_pu:10784": "tena campām iyaṃ nītvā /",
  "GK21brkas_pu:10785": "deyā te cakravartine /",
  "GK21brkas_pu:10786": "cihnair yaiś ca sa vijñeyaḥ /",
  "GK21brkas_pu:10787": "kriyantāṃ tāni cetasi //18.574/",
  "GK21brkas_pu:10788": "ṣaṣṭhe ṣaṣṭhe bhavān māse /",
  "GK21brkas_pu:10789": "gandharvān saṃnipātayet /",
  "GK21brkas_pu:10790": "puras teṣām iyaṃ gāyād /",
  "GK21brkas_pu:10791": "geyaṃ nārāyaṇastutim //18.575/",
  "GK21brkas_pu:10792": "yas tu saṃvādayet kaścid /",
  "GK21brkas_pu:10793": "gandharvas teṣu vīṇayā /",
  "GK21brkas_pu:10794": "vādayet tac ca yas tasmai /",
  "GK21brkas_pu:10795": "dadyāḥ svatanayām iti //18.576/",
  "GK21brkas_pu:10796": "sarvathā bhavatāṃ yad yad /",
  "GK21brkas_pu:10797": "vṛttaṃ gandharvasaṃsadi /",
  "GK21brkas_pu:10798": "vīṇāvādanaparyantaṃ /",
  "GK21brkas_pu:10799": "tat tat tena niveditam //18.577/",
  "GK21brkas_pu:10800": "athāvāṃ munir āha sma /",
  "GK21brkas_pu:10801": "khinnau sthaḥ putrakau ciram /",
  "GK21brkas_pu:10802": "khedocchedāya tac campāṃ /",
  "GK21brkas_pu:10803": "pratiṣṭhethāṃ yuvām iti //18.578/",
  "GK21brkas_pu:10804": "tatas taṃ praṇipatyāhaṃ /",
  "GK21brkas_pu:10805": "calitaḥ pracalo mudā /",
  "GK21brkas_pu:10806": "yāmatrayaṃ triyāmāyā- /",
  "GK21brkas_pu:10807": "yāpayitvā prasuptavān //18.579/",
  "GK21brkas_pu:10808": "athāmānuṣam aśrauṣaṃ /",
  "GK21brkas_pu:10809": "dāravīmātravīṇayoḥ /",
  "GK21brkas_pu:10810": "saveṇunisvanaṃ svānaṃ /",
  "GK21brkas_pu:10811": "manaḥśravaṇavallabham //18.580/",
  "GK21brkas_pu:10812": "satāmraśikharāsāni /",
  "GK21brkas_pu:10813": "tāraṃ maṅgalavādinām /",
  "GK21brkas_pu:10814": "nidrātyājanadakṣāṇi /",
  "GK21brkas_pu:10815": "bandināṃ vanditāni ca //18.581/",
  "GK21brkas_pu:10816": "ātmānam atha nirnidro /",
  "GK21brkas_pu:10817": "jātarūpāṅgapañjaram /",
  "GK21brkas_pu:10818": "paryaṅkam adhitiṣṭhantam /",
  "GK21brkas_pu:10819": "adrākṣaṃ ratnapiñjaram //18.582/",
  "GK21brkas_pu:10820": "citracīnāṃśukāstīrṇam /",
  "GK21brkas_pu:10821": "ambaraṃ svacchakuṭṭime /",
  "GK21brkas_pu:10822": "mṛṣṭahāṭakadaṇḍālī /",
  "GK21brkas_pu:10823": "taṭite paṭamaṇḍape //18.583/",
  "GK21brkas_pu:10824": "nīlaratnaśilotsaṅge /",
  "GK21brkas_pu:10825": "vitānāvṛtabhāskare /",
  "GK21brkas_pu:10826": "vīṇāparicayavyagrām /",
  "GK21brkas_pu:10827": "āsīnāṃ suprabhāsutām //18.584/",
  "GK21brkas_pu:10828": "vicitrojjvalavarṇaṃ ca /",
  "GK21brkas_pu:10829": "suveṣākārabhartṛkam /",
  "GK21brkas_pu:10830": "goṇībhir hemapūrṇābhiḥ /",
  "GK21brkas_pu:10831": "pūrṇaṃ paṭakuṭīkulam //18.585/",
  "GK21brkas_pu:10832": "krīṇato maṇihemādi /",
  "GK21brkas_pu:10833": "vikrīṇānāṃś ca vāṇijān /",
  "GK21brkas_pu:10834": "samāhitaiś ca sīmāntān /",
  "GK21brkas_pu:10835": "saṃkaṭān auṣṭrakaukṣakaiḥ //18.586/",
  "GK21brkas_pu:10836": "sarvathā duṣkaraṃ mandair /",
  "GK21brkas_pu:10837": "alaṃ kṛtvātivistaram /",
  "GK21brkas_pu:10838": "svapne 'pi na narair dṛṣṭā /",
  "GK21brkas_pu:10839": "samṛddhiḥ kaiścid apy asau //18.587/",
  "GK21brkas_pu:10840": "bhāradvājīm athāpṛcchaṃ /",
  "GK21brkas_pu:10841": "mātaḥ kim idam adbhutam /",
  "GK21brkas_pu:10842": "gandharvanagaraṃ māyā /",
  "GK21brkas_pu:10843": "svapno vāyaṃ bhaved iti //18.588/",
  "GK21brkas_pu:10844": "bharadvājārjitasyedaṃ /",
  "GK21brkas_pu:10845": "tapaḥkalpataroḥ phalam /",
  "GK21brkas_pu:10846": "aprameyaprabhāvaṃ hi /",
  "GK21brkas_pu:10847": "sadbhiḥ sucaritaṃ tapaḥ //18.589/",
  "GK21brkas_pu:10848": "tasmād idam anantatvād /",
  "GK21brkas_pu:10849": "dhanam icchāvyayakṣamam /",
  "GK21brkas_pu:10850": "bhūmer anyatra sarvatra /",
  "GK21brkas_pu:10851": "satpātrādau nidhīyatām //18.590/",
  "GK21brkas_pu:10852": "āyacintāṃ parityajya /",
  "GK21brkas_pu:10853": "vyayacintāparo bhava /",
  "GK21brkas_pu:10854": "āyasthānaṃ hi te 'sty eva /",
  "GK21brkas_pu:10855": "munikāñcanaparvataḥ //18.591/",
  "GK21brkas_pu:10856": "kadā paśyāmi jananīm /",
  "GK21brkas_pu:10857": "iti cākulatāṃ tyaja /",
  "GK21brkas_pu:10858": "sārthasthānād itaś campā /",
  "GK21brkas_pu:10859": "nanu krośeṣu pañcasu //18.592/",
  "GK21brkas_pu:10860": "sa ca me svapnam āyādi /",
  "GK21brkas_pu:10861": "viṣayaḥ saṃśayas tayā /",
  "GK21brkas_pu:10862": "niścayātmikayā sadyaḥ /",
  "GK21brkas_pu:10863": "prajñayeva nivartitaḥ //18.593/",
  "GK21brkas_pu:10864": "atha dhruvakam adrākṣaṃ /",
  "GK21brkas_pu:10865": "vailakṣyān namitānanam /",
  "GK21brkas_pu:10866": "dhūrtaṃ tādṛgvidhair eva /",
  "GK21brkas_pu:10867": "suhṛdbhiḥ parivāritam //18.594/",
  "GK21brkas_pu:10868": "tam utthāyātha paryaṅkāt /",
  "GK21brkas_pu:10869": "parirabhya ca sādaram /",
  "GK21brkas_pu:10870": "adhyasthāpayam ātmīyāṃ /",
  "GK21brkas_pu:10871": "śayyāṃ gatavilakṣatam //18.595/",
  "GK21brkas_pu:10872": "saṃbhāṣaṇapariṣvaṅga /",
  "GK21brkas_pu:10873": "śātakumbhāsanādibhiḥ /",
  "GK21brkas_pu:10874": "suhṛdgaṇam anujyeṣṭham /",
  "GK21brkas_pu:10875": "udāraiḥ paryatoṣayam //18.596/",
  "GK21brkas_pu:10876": "ataḥ paramaśeṣaiva /",
  "GK21brkas_pu:10877": "naṭannaṭapuraḥsarā /",
  "GK21brkas_pu:10878": "pravṛddhapramadonmādā /",
  "GK21brkas_pu:10879": "campā taṃ sārtham āvṛṇot //18.597/",
  "GK21brkas_pu:10880": "praharṣotkarṣavicchinna /",
  "GK21brkas_pu:10881": "niśvāsānilasaṃtatiḥ /",
  "GK21brkas_pu:10882": "amṛtaiva janaḥ kaścic /",
  "GK21brkas_pu:10883": "cirāt kaścid udaśvasat //18.598/",
  "GK21brkas_pu:10884": "susvādenānnapātena /",
  "GK21brkas_pu:10885": "ratnavāsaḥsragādibhiḥ /",
  "GK21brkas_pu:10886": "sphītair hemātisargaiś ca /",
  "GK21brkas_pu:10887": "pauraśreṇim avardhayam //18.599/",
  "GK21brkas_pu:10888": "yaiś ca gomayapānīyaṃ /",
  "GK21brkas_pu:10889": "kṣiptaṃ mama puraḥsarāḥ /",
  "GK21brkas_pu:10890": "uddhṛtās te viśeṣeṇa /",
  "GK21brkas_pu:10891": "dāridryanirayān mayā //18.600/",
  "GK21brkas_pu:10892": "atha dhruvakam ābhāṣe /",
  "GK21brkas_pu:10893": "bhadra raudratarākṛteḥ /",
  "GK21brkas_pu:10894": "daridravāṭakād ambā /",
  "GK21brkas_pu:10895": "svam evānīyatāṃ gṛham //18.601/",
  "GK21brkas_pu:10896": "yāvan mātreṇa vikrītaṃ /",
  "GK21brkas_pu:10897": "draviṇena tad ambayā /",
  "GK21brkas_pu:10898": "tataḥ śataguṇenāpi /",
  "GK21brkas_pu:10899": "kretur niṣkretum arhasi //18.602/",
  "GK21brkas_pu:10900": "tādṛśīm īśvarām ambāṃ /",
  "GK21brkas_pu:10901": "daridrakuṭikāgatām /",
  "GK21brkas_pu:10902": "draṣṭuṃ śaknoti yas tasya /",
  "GK21brkas_pu:10903": "kṣudrakān dhig asūn iti //18.603/",
  "GK21brkas_pu:10904": "tatas tena vihasyoktaṃ /",
  "GK21brkas_pu:10905": "kva devī kva daridratā /",
  "GK21brkas_pu:10906": "kena bhāgīrathī dṛṣṭā /",
  "GK21brkas_pu:10907": "vicchinnajalasaṃhatiḥ //18.604/",
  "GK21brkas_pu:10908": "tad eva bhavanaṃ devyāḥ /",
  "GK21brkas_pu:10909": "samṛddhiḥ saiva cācalā /",
  "GK21brkas_pu:10910": "ujjvalā tu tvayedānīṃ /",
  "GK21brkas_pu:10911": "kumudvatyā- ivendunā //18.605/",
  "GK21brkas_pu:10912": "iti tat kṣaṇasaṃkṣiptaṃ /",
  "GK21brkas_pu:10913": "kṣiptvā sakṣaṇadaṃ dinam /",
  "GK21brkas_pu:10914": "suprātaḥ prāviśaṃ campāṃ /",
  "GK21brkas_pu:10915": "dhanādhipa ivālakām //18.606/",
  "GK21brkas_pu:10916": "rathyābhir viśikhābhiś ca /",
  "GK21brkas_pu:10917": "śreṇiśreṇipuraḥsaraḥ /",
  "GK21brkas_pu:10918": "gatvā narendram adrākṣaṃ /",
  "GK21brkas_pu:10919": "surendram iva bhāsvaram //18.607/",
  "GK21brkas_pu:10920": "vandanāya tato dūrād /",
  "GK21brkas_pu:10921": "dharaṇīm aham āśliṣam /",
  "GK21brkas_pu:10922": "asāv api mudāhūya /",
  "GK21brkas_pu:10923": "mām āśliṣad akaitavam //18.608/",
  "GK21brkas_pu:10924": "sāravadbhir anantaiś ca /",
  "GK21brkas_pu:10925": "mām asau bhūṣaṇāmbaraiḥ /",
  "GK21brkas_pu:10926": "satkṛtyājñāpayat putra /",
  "GK21brkas_pu:10927": "jananī dṛśyatām iti //18.609/",
  "GK21brkas_pu:10928": "tataḥ sumerusāreṇa /",
  "GK21brkas_pu:10929": "ratnakāñcanarāśinā /",
  "GK21brkas_pu:10930": "duṣpūraṃ pūrayāmi sma /",
  "GK21brkas_pu:10931": "rājñas tṛṣṇārasātalam //18.610/",
  "GK21brkas_pu:10932": "narendraparivāreṇa /",
  "GK21brkas_pu:10933": "pratītenāvṛtas tataḥ /",
  "GK21brkas_pu:10934": "paṭhadbhiś ca tato viprair /",
  "GK21brkas_pu:10935": "ātmīyam agamaṃ gṛham //18.611/",
  "GK21brkas_pu:10936": "mandadhvanimṛdaṅgādau /",
  "GK21brkas_pu:10937": "tasminn uddāmatāṇḍave /",
  "GK21brkas_pu:10938": "paurair harṣakṛtotsāhair /",
  "GK21brkas_pu:10939": "na kṣuṇṇaḥ katham apy aham //18.612/",
  "GK21brkas_pu:10940": "ambām athārghajalapātrabhṛtaṃ nirīkṣya /",
  "GK21brkas_pu:10941": "dūrād apāsarad asau janatā vihastā /",
  "GK21brkas_pu:10942": "pūrṇād ivāndhatamasāni tuṣārakānter /",
  "GK21brkas_pu:10943": "āryāt pṛthag janaśatāni hi saṃbhramanti //18.613/",
  "GK21brkas_pu:10944": "labdhāntaras tataḥ pādau /",
  "GK21brkas_pu:10945": "śirasā mātur aspṛśam /",
  "GK21brkas_pu:10946": "sāpi sārdhapayaḥpātrā /",
  "GK21brkas_pu:10947": "patati sma mamopari //18.614/",
  "GK21brkas_pu:10948": "cirāc ca labdhaniśvāsā /",
  "GK21brkas_pu:10949": "mām udasthāpayat tataḥ /",
  "GK21brkas_pu:10950": "anayat pāṇinākṛṣya /",
  "GK21brkas_pu:10951": "gṛhābhyantaramaṇḍapam //18.615/",
  "GK21brkas_pu:10952": "devadvijagurūṃs tatra /",
  "GK21brkas_pu:10953": "sadurgatavanīpakān /",
  "GK21brkas_pu:10954": "sphītaiḥ parijanaṃ ca svaṃ /",
  "GK21brkas_pu:10955": "vibhavaiḥ samayojayam //18.616/",
  "GK21brkas_pu:10956": "tato nivartitāhāra /",
  "GK21brkas_pu:10957": "paryantakaraṇasthitiḥ /",
  "GK21brkas_pu:10958": "prāviśaṃ mātur ādeśād /",
  "GK21brkas_pu:10959": "āvāsaṃ gurucārutam //18.617/",
  "GK21brkas_pu:10960": "tatrāsīnaś ca paryaṅke /",
  "GK21brkas_pu:10961": "mahītalasamāsanām /",
  "GK21brkas_pu:10962": "apaśyaṃ prathamāṃ jāyāṃ /",
  "GK21brkas_pu:10963": "karaśākhāvṛtānanām //18.618/",
  "GK21brkas_pu:10964": "tasyāḥ karuṇayā netre /",
  "GK21brkas_pu:10965": "mārjatā saṃtatāśruṇī /",
  "GK21brkas_pu:10966": "gaṅgadattā mayā dṛṣṭā /",
  "GK21brkas_pu:10967": "śliṣṭabhittiḥ parāṅmukhī //18.619/",
  "GK21brkas_pu:10968": "vāṅmātreṇāpi yat satyaṃ /",
  "GK21brkas_pu:10969": "na sā saṃmānitā mayā /",
  "GK21brkas_pu:10970": "smaranti hi tiraskārān /",
  "GK21brkas_pu:10971": "munayo 'pi garīyasaḥ //18.620/",
  "GK21brkas_pu:10972": "tac cāvāsagṛhaṃ dṛṣṭvā /",
  "GK21brkas_pu:10973": "kusumasthagitakṣiti /",
  "GK21brkas_pu:10974": "sindhurodhaḥ smarāmi sma /",
  "GK21brkas_pu:10975": "phullanānālatāgṛham //18.621/",
  "GK21brkas_pu:10976": "samudradinnayā sārdham /",
  "GK21brkas_pu:10977": "anubhūtaṃ ca tatra yat /",
  "GK21brkas_pu:10978": "sthitaprasthitagītādi /",
  "GK21brkas_pu:10979": "viśrabdhācaritaṃ mayā //18.622/",
  "GK21brkas_pu:10980": "mama tv āsīd varaṃ duḥkham /",
  "GK21brkas_pu:10981": "anubhūtaṃ mahan mayā /",
  "GK21brkas_pu:10982": "hṛdayād vyāvṛtād yena /",
  "GK21brkas_pu:10983": "kvāpi priyatamā gatā //18.623/",
  "GK21brkas_pu:10984": "duḥkhaśūnyaṃ tu tad dṛṣṭvā /",
  "GK21brkas_pu:10985": "randhrān veṣaṇatatparā /",
  "GK21brkas_pu:10986": "adhunā niranukrośā /",
  "GK21brkas_pu:10987": "sā praviṣṭānivāritā //18.624/",
  "GK21brkas_pu:10988": "praviṣṭā hṛdayaṃ sā me /",
  "GK21brkas_pu:10989": "yathāvāsagṛhaṃ tathā /",
  "GK21brkas_pu:10990": "praviśed api nāmeyaṃ /",
  "GK21brkas_pu:10991": "durghaṭo 'yaṃ manorathaḥ //18.625/",
  "GK21brkas_pu:10992": "sā hi hi mām āhvayaty eva /",
  "GK21brkas_pu:10993": "paritrāyasva mām iti /",
  "GK21brkas_pu:10994": "taraṃgapāṇinākṛṣya /",
  "GK21brkas_pu:10995": "hṛtā pāpena sindhunā //18.626/",
  "GK21brkas_pu:10996": "iti cintāturaṃ sā māṃ /",
  "GK21brkas_pu:10997": "harṣatyājitadhīratā /",
  "GK21brkas_pu:10998": "praviśya tvarayāliṅgad /",
  "GK21brkas_pu:10999": "aṅgais tuṅgatanūruham //18.627/",
  "GK21brkas_pu:11000": "atyantānupapannaṃ tu /",
  "GK21brkas_pu:11001": "dṛṣṭvā tasyāḥ samāgamam /",
  "GK21brkas_pu:11002": "tām eva dhyātavān asmi /",
  "GK21brkas_pu:11003": "sindhubhaṅgāgratāraṇīm //18.628/",
  "GK21brkas_pu:11004": "vismṛtāparavṛttāntas /",
  "GK21brkas_pu:11005": "tadāsaktamanastayā /",
  "GK21brkas_pu:11006": "tām evāśvāsayāmi sma /",
  "GK21brkas_pu:11007": "mā sma bhīrur bhaver iti //18.629/",
  "GK21brkas_pu:11008": "atha bhīteva sāvocat /",
  "GK21brkas_pu:11009": "svagṛhe vartate bhavān /",
  "GK21brkas_pu:11010": "vipannavahanaḥ kaṣṭe /",
  "GK21brkas_pu:11011": "na tu kṣārāmbhudhāv iti //18.630/",
  "GK21brkas_pu:11012": "tataḥ kṣārāmbudher bhīmāt /",
  "GK21brkas_pu:11013": "pratyāhṛtamanās tayā /",
  "GK21brkas_pu:11014": "gṛhaṃ tat paritaḥ paśyann /",
  "GK21brkas_pu:11015": "apaśyaṃ vanitādvayam //18.631/",
  "GK21brkas_pu:11016": "smaratā ca sadācāraṃ /",
  "GK21brkas_pu:11017": "sapatnījanasaṃnidhau /",
  "GK21brkas_pu:11018": "vakṣaḥsthāpi satī nāsau /",
  "GK21brkas_pu:11019": "dorbhyām āliṅgitā mayā //18.632/",
  "GK21brkas_pu:11020": "athāvasthāntare tasmin /",
  "GK21brkas_pu:11021": "dārasaṃnidhisaṃkaṭe /",
  "GK21brkas_pu:11022": "asrāvitā mamāgacchad /",
  "GK21brkas_pu:11023": "ambātrāsākulekṣaṇā //18.633/",
  "GK21brkas_pu:11024": "samudradinnayā sārdham /",
  "GK21brkas_pu:11025": "ucchrite saṃbhramān mayi /",
  "GK21brkas_pu:11026": "ambā śayanam adhyāste /",
  "GK21brkas_pu:11027": "śeṣās tv āsata bhūtale //18.634/",
  "GK21brkas_pu:11028": "tataḥ kiṃcid ivāmbāyai /",
  "GK21brkas_pu:11029": "yat satyaṃ kupito 'bhavam /",
  "GK21brkas_pu:11030": "akālajñā hi mātāpi /",
  "GK21brkas_pu:11031": "putreṇa paribhūyate //18.635/",
  "GK21brkas_pu:11032": "athāmbayā vihasyoktam /",
  "GK21brkas_pu:11033": "akālajñeti mā grahīḥ /",
  "GK21brkas_pu:11034": "nanu sarvajñakalpasya /",
  "GK21brkas_pu:11035": "bhāryāhaṃ mitravarmaṇaḥ //18.636/",
  "GK21brkas_pu:11036": "tvadbhāryāsaṃnidhāv asminn /",
  "GK21brkas_pu:11037": "āgamiṣyam ahaṃ yadi /",
  "GK21brkas_pu:11038": "vyanaśiṣyan mahat kāryaṃ /",
  "GK21brkas_pu:11039": "tac cedam avadhīyatām //18.637/",
  "GK21brkas_pu:11040": "āyācitaśatair jātaḥ /",
  "GK21brkas_pu:11041": "putraḥ putratvam āvayoḥ /",
  "GK21brkas_pu:11042": "vardhitaḥ śikṣitaś cāsi /",
  "GK21brkas_pu:11043": "pitrā vidyācatuṣṭayam //18.638/",
  "GK21brkas_pu:11044": "parivrācchakyanirgrantha /",
  "GK21brkas_pu:11045": "granthābhyāsāc ca sarvadā /",
  "GK21brkas_pu:11046": "kuṭumbapālanālāpas /",
  "GK21brkas_pu:11047": "tava jāto 'tidurbhagaḥ //18.639/",
  "GK21brkas_pu:11048": "tataḥ samantrinā rājñā /",
  "GK21brkas_pu:11049": "saṃmantrya gurubhiś ca te /",
  "GK21brkas_pu:11050": "suhṛdbhir dhruvakādyais tvam /",
  "GK21brkas_pu:11051": "udyāne madhu pāyitaḥ //18.640/",
  "GK21brkas_pu:11052": "gaṅgadattā ca tair eva /",
  "GK21brkas_pu:11053": "yojitā bhavatā saha /",
  "GK21brkas_pu:11054": "tayā tathā kṛtaś cāsi /",
  "GK21brkas_pu:11055": "yathā vettha tvam eva tat //18.641/",
  "GK21brkas_pu:11056": "prakāreṇa ca yena tvaṃ /",
  "GK21brkas_pu:11057": "gṛhaṃ nivāsitas tayā /",
  "GK21brkas_pu:11058": "jananyai gaṅgadattāyāḥ /",
  "GK21brkas_pu:11059": "kathito bhūbhṛtaiva saḥ //18.642/",
  "GK21brkas_pu:11060": "daridravāṭake yac ca /",
  "GK21brkas_pu:11061": "rātriṃdivam asi sthitaḥ /",
  "GK21brkas_pu:11062": "tad evaikam asau rājñā /",
  "GK21brkas_pu:11063": "kalpitaś cāraṇādibhiḥ //18.643/",
  "GK21brkas_pu:11064": "jānāty eva ca dīrghāyuḥ /",
  "GK21brkas_pu:11065": "kva campā kva daridratā /",
  "GK21brkas_pu:11066": "paurṇamāsī kṣapā kena /",
  "GK21brkas_pu:11067": "dṛṣṭā dhvāntamalīmasā //18.644/",
  "GK21brkas_pu:11068": "sarvadaiva hi campāyām /",
  "GK21brkas_pu:11069": "asmin balini pālake /",
  "GK21brkas_pu:11070": "balāv iva mahīpāle /",
  "GK21brkas_pu:11071": "balirājyaṃ na durlabham //18.645/",
  "GK21brkas_pu:11072": "yāṃ ca rātriṃ bhavān suptas /",
  "GK21brkas_pu:11073": "tasmin durgatavāṭake /",
  "GK21brkas_pu:11074": "mama khaṭvātale tasmiñ /",
  "GK21brkas_pu:11075": "chayitaṃ gaṅgadattayā //18.646/",
  "GK21brkas_pu:11076": "tasyāḥ prabhṛti bhīmāyā- /",
  "GK21brkas_pu:11077": "yāvad adyatanīṃ niśām /",
  "GK21brkas_pu:11078": "atrāntare niṣaṇṇeyaṃ /",
  "GK21brkas_pu:11079": "matkhaṭvātalabhūtale //18.647/",
  "GK21brkas_pu:11080": "yac ca tad dhanam etasyai /",
  "GK21brkas_pu:11081": "tvayā dattaṃ tad etayā /",
  "GK21brkas_pu:11082": "bhāṇḍāgāre tava nyastam /",
  "GK21brkas_pu:11083": "aśeṣaṃ kṛtalekhakam //18.648/",
  "GK21brkas_pu:11084": "tad iyaṃ sānurāgatvād /",
  "GK21brkas_pu:11085": "bhavaddarśanakāṅkṣiṇī /",
  "GK21brkas_pu:11086": "smṛtvā mithyātiraskāraṃ /",
  "GK21brkas_pu:11087": "na tiraskāram arhati //18.649/",
  "GK21brkas_pu:11088": "bhavatā paribhūtā ca /",
  "GK21brkas_pu:11089": "sapatnījanasaṃnidhau /",
  "GK21brkas_pu:11090": "kātarā pramadābhāvāt /",
  "GK21brkas_pu:11091": "prāṇān api parityajet //18.650/",
  "GK21brkas_pu:11092": "etan manasi kṛtvārtham /",
  "GK21brkas_pu:11093": "akāle 'py aham āgatā /",
  "GK21brkas_pu:11094": "sīdad gurutarārthānāṃ /",
  "GK21brkas_pu:11095": "kaḥ kālo nāma kāryiṇām //18.651/",
  "GK21brkas_pu:11096": "eṣa te gaṅgadattāyā- /",
  "GK21brkas_pu:11097": "vṛttāntaḥ kathito 'dhunā /",
  "GK21brkas_pu:11098": "vadhūḥ samudradinnāpi /",
  "GK21brkas_pu:11099": "yathāyātā tathā śṛṇu //18.652/",
  "GK21brkas_pu:11100": "daridravāṭakādyais tvaṃ /",
  "GK21brkas_pu:11101": "pathikaiḥ saha nirgataḥ /",
  "GK21brkas_pu:11102": "prayuktās te nṛpeṇaiva /",
  "GK21brkas_pu:11103": "sa ca siddhārthako vaṇik //18.653/",
  "GK21brkas_pu:11104": "antare yac ca te vṛttaṃ /",
  "GK21brkas_pu:11105": "sārthadhvaṃsādi bhīṣaṇam /",
  "GK21brkas_pu:11106": "tāmraliptīpraveśāntaṃ /",
  "GK21brkas_pu:11107": "śiṣṭaṃ siddhārthakena tat //18.654/",
  "GK21brkas_pu:11108": "bhraṣṭena vahanabhraṃśād /",
  "GK21brkas_pu:11109": "bhrāmyatā jaladhes taṭe /",
  "GK21brkas_pu:11110": "yathā samudradinnāyāḥ /",
  "GK21brkas_pu:11111": "pāṇir ālambitas tvayā //18.655/",
  "GK21brkas_pu:11112": "punaś ca bhinnapotaś ca /",
  "GK21brkas_pu:11113": "pāṇḍyapuryāṃ ca yat tava /",
  "GK21brkas_pu:11114": "vṛttaṃ karpāsadāhāntaṃ /",
  "GK21brkas_pu:11115": "tāmralipty-āgamaś ca yaḥ //18.656/",
  "GK21brkas_pu:11116": "gaṅgadattena tan mahyaṃ /",
  "GK21brkas_pu:11117": "saṃtatair lekhahāribhiḥ /",
  "GK21brkas_pu:11118": "khyāpitaṃ yāvad ācero /",
  "GK21brkas_pu:11119": "bhavantaṃ kvāpi nītavān //18.657/",
  "GK21brkas_pu:11120": "ataḥ paraṃ bhavadvārttāṃ /",
  "GK21brkas_pu:11121": "vicchinnatvād avindatī /",
  "GK21brkas_pu:11122": "nairāśyakṛtanirvedāt /",
  "GK21brkas_pu:11123": "paralokotsukābhavam //18.658/",
  "GK21brkas_pu:11124": "evaṃprāye ca vṛttānte /",
  "GK21brkas_pu:11125": "dauvārikaniveditau /",
  "GK21brkas_pu:11126": "samudradinnayā sārdhaṃ /",
  "GK21brkas_pu:11127": "syālau prāviśatāṃ tataḥ //18.659/",
  "GK21brkas_pu:11128": "prayuktārghyādisatkārau /",
  "GK21brkas_pu:11129": "kṣaṇaṃ tau gamitaśramau /",
  "GK21brkas_pu:11130": "vilakṣyāvīkṣamāṇau mām /",
  "GK21brkas_pu:11131": "ābhāṣyesam avocatām //18.660/",
  "GK21brkas_pu:11132": "tava putrāya pitrā nas /",
  "GK21brkas_pu:11133": "tanayeyaṃ pratiśrutā /",
  "GK21brkas_pu:11134": "sa ca yauvanamūḍhatvāt /",
  "GK21brkas_pu:11135": "svīkṛto gaṅgadattayā //18.661/",
  "GK21brkas_pu:11136": "tayā ca svīkṛtasvasya /",
  "GK21brkas_pu:11137": "gacchato mātulālayam /",
  "GK21brkas_pu:11138": "na śakyate yad ākhyātuṃ /",
  "GK21brkas_pu:11139": "pulindaiḥ kila tat kṛtam //18.662/",
  "GK21brkas_pu:11140": "vaiśasaṃ duḥśravaṃ śrutvā /",
  "GK21brkas_pu:11141": "tat sūnor mitravarmaṇaḥ /",
  "GK21brkas_pu:11142": "niṣpratyāśaṃ kuṭumbaṃ naḥ /",
  "GK21brkas_pu:11143": "prasthitaṃ yavanān prati //18.663/",
  "GK21brkas_pu:11144": "atha bohittham āsthāya /",
  "GK21brkas_pu:11145": "pūjitadvijadevatāḥ /",
  "GK21brkas_pu:11146": "saṃbhāvyavyasanadhvaṃsaṃ /",
  "GK21brkas_pu:11147": "samagāhāma sāgaram //18.664/",
  "GK21brkas_pu:11148": "tataḥ prajavinaṃ potaṃ /",
  "GK21brkas_pu:11149": "taṃ pracaṇḍaḥ prabhañjanaḥ /",
  "GK21brkas_pu:11150": "mṛgendra iva nāgendraṃ /",
  "GK21brkas_pu:11151": "prasphurantaṃ prabhinnavān //18.665/",
  "GK21brkas_pu:11152": "vayaṃ tu karmasāmarthyāt /",
  "GK21brkas_pu:11153": "taraṃgaiḥ śaragatvaraiḥ /",
  "GK21brkas_pu:11154": "ārūḍhāḥ paṭṭapṛṣṭhāni /",
  "GK21brkas_pu:11155": "prāpitā jaladhes taṭam //18.666/",
  "GK21brkas_pu:11156": "vadhūs tv ekārṇavāmbhodhau /",
  "GK21brkas_pu:11157": "lolakallolasaṃkule /",
  "GK21brkas_pu:11158": "bhrāntamegha ivodbhrāntā /",
  "GK21brkas_pu:11159": "vyomni sārasakanyakā //18.667/",
  "GK21brkas_pu:11160": "muktvā samudradinnāśām /",
  "GK21brkas_pu:11161": "arthāśāṃ ca mahāśrubhiḥ /",
  "GK21brkas_pu:11162": "yavanastham agacchāma /",
  "GK21brkas_pu:11163": "mātāmahagṛhaṃ tataḥ //18.668/",
  "GK21brkas_pu:11164": "tatrāsmākaṃ kuṭumbaṃ tad /",
  "GK21brkas_pu:11165": "dūrād utsukam āgatam /",
  "GK21brkas_pu:11166": "samṛddhe sarasīvāsīt /",
  "GK21brkas_pu:11167": "tṛptaṃ haṃsakadambakam //18.669/",
  "GK21brkas_pu:11168": "etha yāte kvacit kāle /",
  "GK21brkas_pu:11169": "pitā vām ittham ādiśat /",
  "GK21brkas_pu:11170": "āsāte kim udāsīnau /",
  "GK21brkas_pu:11171": "bhavantau sthavirāv iva //18.670/",
  "GK21brkas_pu:11172": "taruṇau sakalau svasthau /",
  "GK21brkas_pu:11173": "vārttāvidyāviśāradau /",
  "GK21brkas_pu:11174": "svajanānnena jīvantau /",
  "GK21brkas_pu:11175": "kum ucyethe janair yuvām //18.671/",
  "GK21brkas_pu:11176": "tasmān muktāpravālādi /",
  "GK21brkas_pu:11177": "sāraṃ sāgarasaṃbhavam /",
  "GK21brkas_pu:11178": "gṛhītvā yānapātreṇa /",
  "GK21brkas_pu:11179": "sindhur uttāryatām iti //18.672/",
  "GK21brkas_pu:11180": "tatheti ca pratijñāya /",
  "GK21brkas_pu:11181": "tathaivāvām akurvahi /",
  "GK21brkas_pu:11182": "śliṣṭapaṭṭām athādrākṣva /",
  "GK21brkas_pu:11183": "tarantīṃ rudatīṃ striyam //18.673/",
  "GK21brkas_pu:11184": "aspṛśantaḥ karair enāṃ /",
  "GK21brkas_pu:11185": "parastrīm upanaukayā /",
  "GK21brkas_pu:11186": "āropayata bohittham /",
  "GK21brkas_pu:11187": "ity avocāva vāhakān //18.674/",
  "GK21brkas_pu:11188": "tāṃ cārūḍhām apṛcchāma /",
  "GK21brkas_pu:11189": "parastrīti parāṅmukhau /",
  "GK21brkas_pu:11190": "mātaḥ kasyāsi kā veti /",
  "GK21brkas_pu:11191": "sā ca nīcair avocata //18.675/",
  "GK21brkas_pu:11192": "vācā pratyabhijānāmi /",
  "GK21brkas_pu:11193": "ciram abhyastayā yuvām /",
  "GK21brkas_pu:11194": "kaccit sāgaradattasya /",
  "GK21brkas_pu:11195": "bhavantau tanayāv iti //18.676/",
  "GK21brkas_pu:11196": "tatas tasyāś cirābhyastaṃ /",
  "GK21brkas_pu:11197": "pratyabhijñāya tad vacaḥ /",
  "GK21brkas_pu:11198": "kaccit samudradinnāsi /",
  "GK21brkas_pu:11199": "sundarīty avadāva tām //18.677/",
  "GK21brkas_pu:11200": "ākrandantī tatas tāram /",
  "GK21brkas_pu:11201": "āvayor vāmadakṣiṇe /",
  "GK21brkas_pu:11202": "sāparāṅmukhayor jaṅghe /",
  "GK21brkas_pu:11203": "bāhubhyāṃ gāḍham āśliṣat //18.678/",
  "GK21brkas_pu:11204": "abhāṣata ca hā tāta /",
  "GK21brkas_pu:11205": "hā mamāmbā priyātmajā /",
  "GK21brkas_pu:11206": "dhikkāraḥ sāgaraṃ pāpaṃ /",
  "GK21brkas_pu:11207": "yena tau kvāpi yāpitau //18.679/",
  "GK21brkas_pu:11208": "hāryaputra kva yāto 'si /",
  "GK21brkas_pu:11209": "hatasneha vihāya mām /",
  "GK21brkas_pu:11210": "āpannapriyadārāṇāṃ /",
  "GK21brkas_pu:11211": "naiṣa dharmaḥ satām iti //18.680/",
  "GK21brkas_pu:11212": "athāryaputraśabdena /",
  "GK21brkas_pu:11213": "bhayasaṃśayahetunā /",
  "GK21brkas_pu:11214": "niḥsnehīkṛtacetaskāv /",
  "GK21brkas_pu:11215": "abhāṣāvahi tām iti //18.681/",
  "GK21brkas_pu:11216": "alaṃ sundari kranditvā /",
  "GK21brkas_pu:11217": "jīvataḥ pitarau tava /",
  "GK21brkas_pu:11218": "āryaputraḥ punar yas te /",
  "GK21brkas_pu:11219": "sa nau niścīyatām iti //18.682/",
  "GK21brkas_pu:11220": "tataḥ śrutapitṛkṣemā /",
  "GK21brkas_pu:11221": "sā śokojjhitamānasā /",
  "GK21brkas_pu:11222": "āvāṃ mā bhaiṣṭam ity uktvā /",
  "GK21brkas_pu:11223": "svaṃ vṛttaṃ vṛttam abravīt //18.683/",
  "GK21brkas_pu:11224": "asty ahaṃ vahanād bhraṣṭā /",
  "GK21brkas_pu:11225": "bhrāmyantī jaladhes taṭe /",
  "GK21brkas_pu:11226": "yasmai dattāsmi yuṣmābhis /",
  "GK21brkas_pu:11227": "tam adrākṣaṃ vipadgatam //18.684/",
  "GK21brkas_pu:11228": "saṃvāditasvavṛttena /",
  "GK21brkas_pu:11229": "gṛhītas tena me karaḥ /",
  "GK21brkas_pu:11230": "jāyante hi supuṇyānām /",
  "GK21brkas_pu:11231": "utsavā- vyasaneṣv api //18.685/",
  "GK21brkas_pu:11232": "sa mām alālayad bāla /",
  "GK21brkas_pu:11233": "nārīlālanapeśalaḥ /",
  "GK21brkas_pu:11234": "tathā yathā priyatamau /",
  "GK21brkas_pu:11235": "nāsmaraṃ pitarāv api //18.686/",
  "GK21brkas_pu:11236": "athādya potam āruhya /",
  "GK21brkas_pu:11237": "samāyataṃ yadṛcchayā /",
  "GK21brkas_pu:11238": "prasthitau svaḥ svadeśāya /",
  "GK21brkas_pu:11239": "vipannaḥ sa ca pūrvavat //18.687/",
  "GK21brkas_pu:11240": "sa ca vāṃ bhāginībhartā /",
  "GK21brkas_pu:11241": "sākrandāyāḥ puro mama /",
  "GK21brkas_pu:11242": "saṃpraty eva taraṃgeṇa /",
  "GK21brkas_pu:11243": "gamitaḥ kvāpi vairiṇā //18.688/",
  "GK21brkas_pu:11244": "nabhasvajjavanair bhaṅgair /",
  "GK21brkas_pu:11245": "bhaṅgurair āvṛtaḥ sa ca /",
  "GK21brkas_pu:11246": "akasmāj jātaśatrubhyāṃ /",
  "GK21brkas_pu:11247": "bhavadbhyāṃ cāham uddhṛtā //18.689/",
  "GK21brkas_pu:11248": "satvathā tadviyogāgni /",
  "GK21brkas_pu:11249": "taptāny aṅgāni sāgare /",
  "GK21brkas_pu:11250": "śīte śītalayiṣyāmi /",
  "GK21brkas_pu:11251": "muñcataṃ māṃ yuvām iti //18.690/",
  "GK21brkas_pu:11252": "upapannair athālāpair /",
  "GK21brkas_pu:11253": "janitapratyayau tayā /",
  "GK21brkas_pu:11254": "utpannaparamānandāv /",
  "GK21brkas_pu:11255": "āliṅgāma parasparam //18.691/",
  "GK21brkas_pu:11256": "vipannapotayor āsīd /",
  "GK21brkas_pu:11257": "yuvayoḥ saṃgamo yathā /",
  "GK21brkas_pu:11258": "bhaviṣyati tathā bhūyaś /",
  "GK21brkas_pu:11259": "citraṃ hi caritaṃ vidheḥ //18.692/",
  "GK21brkas_pu:11260": "evamādibhir ālāpaiś /",
  "GK21brkas_pu:11261": "cetovikṣepahetubhiḥ /",
  "GK21brkas_pu:11262": "parisaṃsthāpayantau tām /",
  "GK21brkas_pu:11263": "atarāva mahodadhim //18.693/",
  "GK21brkas_pu:11264": "tac ca muktāpravālādi /",
  "GK21brkas_pu:11265": "gurumūlyaṃ yad āhṛtam /",
  "GK21brkas_pu:11266": "sahasraguṇalābhaṃ tad /",
  "GK21brkas_pu:11267": "āvābhyāṃ parivartitam //18.694/",
  "GK21brkas_pu:11268": "vadhūḥ samudradinnā te /",
  "GK21brkas_pu:11269": "gurusāraṃ ca taddhanam /",
  "GK21brkas_pu:11270": "sarvam arpitam āvābhyāṃ /",
  "GK21brkas_pu:11271": "tubhyaṃ tat parigṛhyatām //18.695/",
  "GK21brkas_pu:11272": "vahanadhvaṃsamuktānāṃ /",
  "GK21brkas_pu:11273": "sametānāṃ ca bandhubhiḥ /",
  "GK21brkas_pu:11274": "evaṃ samudradinnā ca /",
  "GK21brkas_pu:11275": "tvatputrasya nidarśanam //18.696/",
  "GK21brkas_pu:11276": "pūrvavat sānudaso 'pi /",
  "GK21brkas_pu:11277": "muktaḥ potavipattitaḥ /",
  "GK21brkas_pu:11278": "āgamiṣyati tad devi /",
  "GK21brkas_pu:11279": "muñca kātaratām iti //18.697/",
  "GK21brkas_pu:11280": "ity uktvā sadhanaskandhāṃ /",
  "GK21brkas_pu:11281": "nikṣipya bhāginīṃ mayi /",
  "GK21brkas_pu:11282": "susatkāraprayuktau tau /",
  "GK21brkas_pu:11283": "yathāgatam agacchatām //18.698/",
  "GK21brkas_pu:11284": "evaṃ samudradinneyam /",
  "GK21brkas_pu:11285": "āgatā bhavato gṛham /",
  "GK21brkas_pu:11286": "daivapauruṣayuktasya /",
  "GK21brkas_pu:11287": "śrīr iva ślāghyajanmanaḥ //18.699/",
  "GK21brkas_pu:11288": "tad etān bhavato dārān /",
  "GK21brkas_pu:11289": "dharmacāritrarakṣitān /",
  "GK21brkas_pu:11290": "rakṣantyā gurumāninyā /",
  "GK21brkas_pu:11291": "carite caritaṃ mayā //18.700/",
  "GK21brkas_pu:11292": "vrīḍitadraviṇeśasya /",
  "GK21brkas_pu:11293": "samṛddhyā divyayānayā /",
  "GK21brkas_pu:11294": "pitrā tulyo bhavatv eṣa /",
  "GK21brkas_pu:11295": "śāpo nāśaṃsitas tava //18.701/",
  "GK21brkas_pu:11296": "tasmād dhanam idaṃ bhuñjan /",
  "GK21brkas_pu:11297": "bhuñjānaś ca yathāgamam /",
  "GK21brkas_pu:11298": "devatānāṃ pitṝṇāṃ ca /",
  "GK21brkas_pu:11299": "yātv ānṛṇyaṃ bhavān iti //18.702/",
  "GK21brkas_pu:11300": "[The final verse seems to be missing] //18.703/",
  "GK21brkas_pu:11301": "snidhair dāraiḥ suhṛdbhiś ca /",
  "GK21brkas_pu:11302": "maitrīmātranibandhanaiḥ /",
  "GK21brkas_pu:11303": "campāyāṃ ramamāṇasya /",
  "GK21brkas_pu:11304": "kālaḥ kaścid agād mama //19.1/",
  "GK21brkas_pu:11305": "ekadā prāsakaiḥ krīḍan /",
  "GK21brkas_pu:11306": "saha gandharvadattayā /",
  "GK21brkas_pu:11307": "sahasā pramadāveṣam /",
  "GK21brkas_pu:11308": "apaśyaṃ puruṣaṃ puraḥ //19.2/",
  "GK21brkas_pu:11309": "kapālaśikhipiñchābhyāṃ /",
  "GK21brkas_pu:11310": "virājitakaradvayam /",
  "GK21brkas_pu:11311": "ayuktendradhanuśchāya /",
  "GK21brkas_pu:11312": "śṛṅgāragalakaṇṭhikam //19.3/",
  "GK21brkas_pu:11313": "gandharvadattayā cāsau /",
  "GK21brkas_pu:11314": "dattasvāsanayā svayam /",
  "GK21brkas_pu:11315": "prakṣālya caraṇau bhaktyā /",
  "GK21brkas_pu:11316": "svālaṃkārair alaṃkṛtaḥ //19.4/",
  "GK21brkas_pu:11317": "tac ca me gurugāmbhīryaṃ /",
  "GK21brkas_pu:11318": "kvāpi nītam asūyayā /",
  "GK21brkas_pu:11319": "yathā kesariśāvasya /",
  "GK21brkas_pu:11320": "gandhahastijighāṃsayā //19.5/",
  "GK21brkas_pu:11321": "mamāsīd iyam evātra /",
  "GK21brkas_pu:11322": "sadoṣā kulamāninī /",
  "GK21brkas_pu:11323": "eṣa strīpuruṣaḥ śocyo /",
  "GK21brkas_pu:11324": "yo na strī na pumān iti //19.6/",
  "GK21brkas_pu:11325": "mām uddiśya tatas tena /",
  "GK21brkas_pu:11326": "krodhāruṇitacakṣuṣā /",
  "GK21brkas_pu:11327": "vadatā nihato 'sīti /",
  "GK21brkas_pu:11328": "vimuktaḥ śikhipicchakaḥ //19.7/",
  "GK21brkas_pu:11329": "sa me keśakalāpāgram /",
  "GK21brkas_pu:11330": "īṣad āmṛśya yātavān /",
  "GK21brkas_pu:11331": "nāgeṣur iva karṇāstraḥ /",
  "GK21brkas_pu:11332": "kirīṭāgraṃ kirīṭinaḥ //19.8/",
  "GK21brkas_pu:11333": "svayam eva ca tat tasya /",
  "GK21brkas_pu:11334": "kapālam apatat karāt /",
  "GK21brkas_pu:11335": "niḥsthāmnaḥ kuñjarasyeva /",
  "GK21brkas_pu:11336": "vidhānaṃ vinaśiṣyataḥ //19.9/",
  "GK21brkas_pu:11337": "so 'tha grāmeyakeneva /",
  "GK21brkas_pu:11338": "dhiyā dhūrto 'tisaṃdhitaḥ /",
  "GK21brkas_pu:11339": "dhūmrachāyaḥ śanair jalpan /",
  "GK21brkas_pu:11340": "dhig dhiṅ mām iti nirgataḥ //19.10/",
  "GK21brkas_pu:11341": "atha gandharvadattā māṃ /",
  "GK21brkas_pu:11342": "dīptāmarṣam aśaṅkitā /",
  "GK21brkas_pu:11343": "savāḍavam upāsarpan /",
  "GK21brkas_pu:11344": "nimnageva mahārṇavam //19.11/",
  "GK21brkas_pu:11345": "mama tv āsīd aho strīṇām /",
  "GK21brkas_pu:11346": "atrāsamatrapaṃ manaḥ /",
  "GK21brkas_pu:11347": "yat pureva pragalbheyam /",
  "GK21brkas_pu:11348": "upasarpati mām iti //19.12/",
  "GK21brkas_pu:11349": "sā mām avocad bhīteva /",
  "GK21brkas_pu:11350": "śītalībhavata kṣaṇam /",
  "GK21brkas_pu:11351": "kiṃcid vijñāpayāmy eṣa /",
  "GK21brkas_pu:11352": "yātu vaḥ krodhapāvakaḥ //19.13/",
  "GK21brkas_pu:11353": "ayaṃ vikaciko nāma /",
  "GK21brkas_pu:11354": "gaurīśikharavāsinaḥ /",
  "GK21brkas_pu:11355": "vidyādharapater bhrātā /",
  "GK21brkas_pu:11356": "gaurimuṇḍasya sādhakaḥ //19.14/",
  "GK21brkas_pu:11357": "bhūtavrataṃ ca nāmedaṃ /",
  "GK21brkas_pu:11358": "bahuvidhnaṃ caraty ayam /",
  "GK21brkas_pu:11359": "samāpte 'sminn avighnena /",
  "GK21brkas_pu:11360": "vandhyāḥ syur no manorathaḥ //19.15/",
  "GK21brkas_pu:11361": "yā ca pūjayate taṃ strī /",
  "GK21brkas_pu:11362": "gaurīvratavicāriṇam /",
  "GK21brkas_pu:11363": "tasyai varaṃ mahāgaurī /",
  "GK21brkas_pu:11364": "dayate śāpam anyathā //19.16/",
  "GK21brkas_pu:11365": "vijñāpayāmi saṃkṣiptaṃ /",
  "GK21brkas_pu:11366": "krodhād anyo mahābalaḥ /",
  "GK21brkas_pu:11367": "vihantā sarvasiddhīnāṃ /",
  "GK21brkas_pu:11368": "nāsti vighnavināyakaḥ //19.17/",
  "GK21brkas_pu:11369": "siddhakalpaṃ ca tasyedaṃ /",
  "GK21brkas_pu:11370": "khaṇḍayatyā mahāvratam /",
  "GK21brkas_pu:11371": "tuṣṭayā toṣitā gaurī /",
  "GK21brkas_pu:11372": "mayā yūyaṃ ca roṣitāḥ //19.18/",
  "GK21brkas_pu:11373": "tad etasyāsya yuṣmabhyaṃ /",
  "GK21brkas_pu:11374": "kruddhebhyaḥ krudhyatas tathā /",
  "GK21brkas_pu:11375": "gaurībhraṣṭā mahāvidyā /",
  "GK21brkas_pu:11376": "vidyeva tanumedhasaḥ //19.19/",
  "GK21brkas_pu:11377": "tena yuṣmākam evedaṃ /",
  "GK21brkas_pu:11378": "kāryaṃ kurvāṇayā guru /",
  "GK21brkas_pu:11379": "yan mayā roṣitā yūyam /",
  "GK21brkas_pu:11380": "etan me mṛṣyatām iti //19.20/",
  "GK21brkas_pu:11381": "sa ca krodhagrahaś caṇḍaḥ /",
  "GK21brkas_pu:11382": "śanakaiḥ śanakair mama /",
  "GK21brkas_pu:11383": "dayitāmantravādinyā /",
  "GK21brkas_pu:11384": "hṛdayād apasarpitaḥ //19.21/",
  "GK21brkas_pu:11385": "iti saṃjanitotsāhas /",
  "GK21brkas_pu:11386": "tayāhaṃ mantrasādhanaiḥ /",
  "GK21brkas_pu:11387": "āsīnaḥ sānudāsena /",
  "GK21brkas_pu:11388": "kadācid iti bhāṣitaḥ //19.22/",
  "GK21brkas_pu:11389": "āsīd ihaiva campāyām /",
  "GK21brkas_pu:11390": "iṣṭabhāryo mahīpatiḥ /",
  "GK21brkas_pu:11391": "tena dohadakaṃ pṛṣṭā /",
  "GK21brkas_pu:11392": "bhāryāvocat trapāvatī //19.23/",
  "GK21brkas_pu:11393": "krīḍanmakarakumbhīra /",
  "GK21brkas_pu:11394": "kulīrajhaṣakacchape /",
  "GK21brkas_pu:11395": "krīḍeyaṃ saha yuṣmābhir /",
  "GK21brkas_pu:11396": "jale jalanidher iti //19.24/",
  "GK21brkas_pu:11397": "rājñāpi magadhair sāṅgair /",
  "GK21brkas_pu:11398": "bandhayitvāśu nimnagām /",
  "GK21brkas_pu:11399": "saraḥ sāgaravistāram /",
  "GK21brkas_pu:11400": "avandhyājñena khānitam //19.25/",
  "GK21brkas_pu:11401": "tatra nakrādisaṃsthāna /",
  "GK21brkas_pu:11402": "dāruyantranirantare /",
  "GK21brkas_pu:11403": "vimānākārapotasthau /",
  "GK21brkas_pu:11404": "tau rājānau viceratuḥ //19.26/",
  "GK21brkas_pu:11405": "ārabhya ca tataḥ kālāt /",
  "GK21brkas_pu:11406": "tatra yātrā pravartitā /",
  "GK21brkas_pu:11407": "āhṛṣṭaparapuṣṭeṣu /",
  "GK21brkas_pu:11408": "divaseṣu mahībhujā //19.27/",
  "GK21brkas_pu:11409": "te caite divasāḥ prāptāḥ /",
  "GK21brkas_pu:11410": "paṭukokilakūjitāḥ /",
  "GK21brkas_pu:11411": "sā ca yātreyam āyātā /",
  "GK21brkas_pu:11412": "ramyāmṛtabhujām api //19.28/",
  "GK21brkas_pu:11413": "iṣyate yadi ca draṣṭuṃ /",
  "GK21brkas_pu:11414": "saha gandharvadattayā /",
  "GK21brkas_pu:11415": "asmadādiparīvārais /",
  "GK21brkas_pu:11416": "tataḥ sā dṛśyatām iti //19.29/",
  "GK21brkas_pu:11417": "abhinīya tato rātriṃ /",
  "GK21brkas_pu:11418": "prātaḥ pravahaṇāśritaḥ /",
  "GK21brkas_pu:11419": "nirgacchāmi sma campāyāḥ /",
  "GK21brkas_pu:11420": "pauranetrotpalārcitaḥ //19.30/",
  "GK21brkas_pu:11421": "cakṣurmanoharārāma /",
  "GK21brkas_pu:11422": "cchāyām adhyāsitaṃ tataḥ /",
  "GK21brkas_pu:11423": "pakkaṇaṃ dṛṣṭavān asmi /",
  "GK21brkas_pu:11424": "rājarājapurojjvalam //19.31/",
  "GK21brkas_pu:11425": "tasya madhye ca mātaṅgaṃ /",
  "GK21brkas_pu:11426": "gandhamātaṅgadhīratam /",
  "GK21brkas_pu:11427": "kālam apy ujjvalāyāmaṃ /",
  "GK21brkas_pu:11428": "ghanāghanam ivāmbudam //19.32/",
  "GK21brkas_pu:11429": "kālindīnīlakālīṃ ca /",
  "GK21brkas_pu:11430": "vṛddhāṃ piṅgaśiroruhām /",
  "GK21brkas_pu:11431": "dīptasaudāmanīcakrāṃ /",
  "GK21brkas_pu:11432": "prāvṛṣeṇyām iva kṣapām //19.33/",
  "GK21brkas_pu:11433": "dolālilāvilolā ca /",
  "GK21brkas_pu:11434": "tatrādṛśyata kanyakā /",
  "GK21brkas_pu:11435": "nīlanīrajamāleva /",
  "GK21brkas_pu:11436": "komalānilalāsitā //19.34/",
  "GK21brkas_pu:11437": "cintitaṃ ca mayā kāntā /",
  "GK21brkas_pu:11438": "yadi me kālikā bhavet /",
  "GK21brkas_pu:11439": "iyam eva tatas tanvī /",
  "GK21brkas_pu:11440": "kṣiptakuṅkumagauratā //19.35/",
  "GK21brkas_pu:11441": "sthānāc cācalitaivāsau /",
  "GK21brkas_pu:11442": "dṛṣṭyā māṃ dūram anvagāt /",
  "GK21brkas_pu:11443": "mālayeva palāśānām /",
  "GK21brkas_pu:11444": "aṃśumantaṃ suvarcalā //19.36/",
  "GK21brkas_pu:11445": "tāṃ cāliṅgitavān asmi /",
  "GK21brkas_pu:11446": "dṛṣṭyā dūrībhavann api /",
  "GK21brkas_pu:11447": "nitāntasnigdhayā prācīṃ /",
  "GK21brkas_pu:11448": "prabhayeva divākaraḥ //19.37/",
  "GK21brkas_pu:11449": "snigdhe dṛṣṭī- visarjyeti /",
  "GK21brkas_pu:11450": "dūtikāpratidūtike /",
  "GK21brkas_pu:11451": "tayā mama mayā tasyā- /",
  "GK21brkas_pu:11452": "nītāḥ prāṇā- vidheyatām //19.38/",
  "GK21brkas_pu:11453": "athārāmān abhikrudhyann /",
  "GK21brkas_pu:11454": "āvayor vyavadhāyakān /",
  "GK21brkas_pu:11455": "mātaṅgīṃ manasāgacchaṃ /",
  "GK21brkas_pu:11456": "śarīreṇa mahāsaraḥ //19.39/",
  "GK21brkas_pu:11457": "sa ca yātrotsavaś citro /",
  "GK21brkas_pu:11458": "mayānyāhitacetasā /",
  "GK21brkas_pu:11459": "tatrasthenaiva no dṛṣṭaḥ /",
  "GK21brkas_pu:11460": "saṃsāra iva yoginā //19.40/",
  "GK21brkas_pu:11461": "atha yātrotsave tatra /",
  "GK21brkas_pu:11462": "pītveva madhu bhāskaraḥ /",
  "GK21brkas_pu:11463": "mandamandaparispandas /",
  "GK21brkas_pu:11464": "tāmramaṇḍalatām ayāt //19.41/",
  "GK21brkas_pu:11465": "mama tv āsīd yathā devaḥ /",
  "GK21brkas_pu:11466": "prācīṃ kamalinīpriyaḥ /",
  "GK21brkas_pu:11467": "aprasādyaiva tāṃ bhānuḥ /",
  "GK21brkas_pu:11468": "pratīcim upasarpati //19.42/",
  "GK21brkas_pu:11469": "tathā gandharvadattāyāḥ /",
  "GK21brkas_pu:11470": "pura evānuvarṇya tām /",
  "GK21brkas_pu:11471": "mātaṅgīm anusarpāmi /",
  "GK21brkas_pu:11472": "yathā rājā tathā prajāḥ //19.43/",
  "GK21brkas_pu:11473": "atha vā mānuṣair eva /",
  "GK21brkas_pu:11474": "yaḥ panthāḥ kāmibhir gataḥ /",
  "GK21brkas_pu:11475": "tam evānugamiṣyāmi /",
  "GK21brkas_pu:11476": "na devacaritaṃ caret //19.44/",
  "GK21brkas_pu:11477": "sānudāsam athāvocaṃ /",
  "GK21brkas_pu:11478": "bharadvājātmajā tvayā /",
  "GK21brkas_pu:11479": "pūrvam eva sayānena /",
  "GK21brkas_pu:11480": "nagarīm abhinīyatām //19.45/",
  "GK21brkas_pu:11481": "paścāj janasamūhasya /",
  "GK21brkas_pu:11482": "gacchantyāḥ pathi pāṃsavaḥ /",
  "GK21brkas_pu:11483": "parādhūsarayanty asyāḥ /",
  "GK21brkas_pu:11484": "sotpalāmalakāvalīm //19.46/",
  "GK21brkas_pu:11485": "śobhāṃ yātrikalokasya /",
  "GK21brkas_pu:11486": "paśyan praviśataḥ puram /",
  "GK21brkas_pu:11487": "purastād aham āyāmi /",
  "GK21brkas_pu:11488": "saha nāgarakair iti //19.47/",
  "GK21brkas_pu:11489": "atha gandharvadattāyāṃ /",
  "GK21brkas_pu:11490": "pravṛttāyāṃ puraṃ prati /",
  "GK21brkas_pu:11491": "dārike dve parāvṛtya /",
  "GK21brkas_pu:11492": "vanditvā mām avocatām //19.48/",
  "GK21brkas_pu:11493": "āvām ājñāpite devyā /",
  "GK21brkas_pu:11494": "svāminaṃ nirvinodanam /",
  "GK21brkas_pu:11495": "vinodayatam ālāpair /",
  "GK21brkas_pu:11496": "yuvām aparuṣair iti //19.49/",
  "GK21brkas_pu:11497": "tatas te madayitvāhaṃ /",
  "GK21brkas_pu:11498": "toṣayitvā ca bhūṣaṇaiḥ /",
  "GK21brkas_pu:11499": "paṭuvegena yānena /",
  "GK21brkas_pu:11500": "pakkaṇāntikam āgamam //19.50/",
  "GK21brkas_pu:11501": "sāpi tatraiva dolāyāṃ /",
  "GK21brkas_pu:11502": "sthitā mātaṅgasundarī /",
  "GK21brkas_pu:11503": "gacchantam iva nirvyājam /",
  "GK21brkas_pu:11504": "āgacchantaṃ samaikṣata //19.51/",
  "GK21brkas_pu:11505": "viśrabdham atha tāṃ draṣṭuṃ /",
  "GK21brkas_pu:11506": "śanair yānam acodayam /",
  "GK21brkas_pu:11507": "tatas tad api saṃprāptaṃ /",
  "GK21brkas_pu:11508": "javena kulaṭādvayam //19.52/",
  "GK21brkas_pu:11509": "āsīc ca mama yal loke /",
  "GK21brkas_pu:11510": "prasiddham abhidhīyate /",
  "GK21brkas_pu:11511": "śreyāṃsi bahuvighnāni /",
  "GK21brkas_pu:11512": "bhavantīti tathaiva tat //19.53/",
  "GK21brkas_pu:11513": "duḥkhena ca gṛhaṃ gatvā /",
  "GK21brkas_pu:11514": "śūnyaḥ saṃmānya ca priyām /",
  "GK21brkas_pu:11515": "nidrām abhilaṣāmi sma /",
  "GK21brkas_pu:11516": "mātaṅgīsaṃgamāśayā //19.54/",
  "GK21brkas_pu:11517": "ardharātre tu sahasā /",
  "GK21brkas_pu:11518": "pratibuddhā muneḥ sutā /",
  "GK21brkas_pu:11519": "prayukte mayi ye dāsyau /",
  "GK21brkas_pu:11520": "te pānīyam ayācata //19.55/",
  "GK21brkas_pu:11521": "dhautapramṛṣṭavadanā /",
  "GK21brkas_pu:11522": "svāditānanabhūṣaṇā /",
  "GK21brkas_pu:11523": "upaveśya puro 'kleśair /",
  "GK21brkas_pu:11524": "apṛcchad bandhakīdvayam //19.56/",
  "GK21brkas_pu:11525": "aryaputreṇa mātaṅgī /",
  "GK21brkas_pu:11526": "tayā vā lolanetrayā /",
  "GK21brkas_pu:11527": "dṛṣṭo 'yaṃ taraleneti /",
  "GK21brkas_pu:11528": "tatas tābhyāṃ niveditam //19.57/",
  "GK21brkas_pu:11529": "na tathā sāryaputreṇa /",
  "GK21brkas_pu:11530": "prekṣitā jīrṇakanyakā /",
  "GK21brkas_pu:11531": "netrābhyām animeṣābhyām /",
  "GK21brkas_pu:11532": "aryaputras tayā yathā //19.58/",
  "GK21brkas_pu:11533": "tataḥ prāk pratibuddhaṃ mām /",
  "GK21brkas_pu:11534": "apṛcchat suprabhāsutā /",
  "GK21brkas_pu:11535": "jāgratha svapithety uccair /",
  "GK21brkas_pu:11536": "jāgramīti mayoditam //19.59/",
  "GK21brkas_pu:11537": "tayoktam ayam ārambho /",
  "GK21brkas_pu:11538": "yuṣmākaṃ dṛśyate yathā /",
  "GK21brkas_pu:11539": "tathā nalinikāṃ nūnaṃ /",
  "GK21brkas_pu:11540": "kartum icchasi mām iti //19.60/",
  "GK21brkas_pu:11541": "kvāsau nalinikā kā vā /",
  "GK21brkas_pu:11542": "kasya veti mayodite /",
  "GK21brkas_pu:11543": "bharadvājasutākhyātum /",
  "GK21brkas_pu:11544": "upākrāmata vṛttakam //19.61/",
  "GK21brkas_pu:11545": "asti paścāt samudrānte /",
  "GK21brkas_pu:11546": "svācāradhanavatprajam /",
  "GK21brkas_pu:11547": "nagaraṃ kānanadvīpaṃ /",
  "GK21brkas_pu:11548": "mahendranagaropamam //19.62/",
  "GK21brkas_pu:11549": "amahendraguṇas tatra /",
  "GK21brkas_pu:11550": "manujendraḥ prajāpriyaḥ /",
  "GK21brkas_pu:11551": "putro manoharas tasya /",
  "GK21brkas_pu:11552": "saṃjñāyāpi manoharaḥ //19.63/",
  "GK21brkas_pu:11553": "viditāśeṣavedyo 'pi /",
  "GK21brkas_pu:11554": "gandhaśāstrapriyo 'dhikam /",
  "GK21brkas_pu:11555": "nānāruciṣu sattveṣu /",
  "GK21brkas_pu:11556": "kasyacit kiṃcid īpsitam //19.64/",
  "GK21brkas_pu:11557": "suhṛdau bakulāśokau /",
  "GK21brkas_pu:11558": "vasantasyeva tasya yau /",
  "GK21brkas_pu:11559": "vasantam iva taṃ premṇā /",
  "GK21brkas_pu:11560": "na kadācid amuñcatām //19.65/",
  "GK21brkas_pu:11561": "kadācid dvārapālena /",
  "GK21brkas_pu:11562": "vanditvā rājasūnave /",
  "GK21brkas_pu:11563": "kumārāvasathasthāya /",
  "GK21brkas_pu:11564": "samitrāya niveditam //19.66/",
  "GK21brkas_pu:11565": "yuṣmān sumaṅgalo nāma /",
  "GK21brkas_pu:11566": "buddhagandhānuśāsanaḥ /",
  "GK21brkas_pu:11567": "agrāmyo dhīravacanaḥ /",
  "GK21brkas_pu:11568": "kasmād api didṛkṣate //19.67/",
  "GK21brkas_pu:11569": "gaccha praveśayety uktvā /",
  "GK21brkas_pu:11570": "dvārapālaṃ manoharaḥ /",
  "GK21brkas_pu:11571": "vilepanam upādatta /",
  "GK21brkas_pu:11572": "dhūpaṃ ca tvarito 'dahat //19.68/",
  "GK21brkas_pu:11573": "sumaṅgalo 'py anujñātaḥ /",
  "GK21brkas_pu:11574": "praviśya dvāradeśataḥ /",
  "GK21brkas_pu:11575": "śiro nipīḍya pāṇibhyāṃ /",
  "GK21brkas_pu:11576": "saṃkocyāṅgam apāsarat //19.69/",
  "GK21brkas_pu:11577": "anena mama dhūpena /",
  "GK21brkas_pu:11578": "gandhamālyavivādinā /",
  "GK21brkas_pu:11579": "āghrātena śiraḥśūlam /",
  "GK21brkas_pu:11580": "utpannam iti cāvadat //19.70/",
  "GK21brkas_pu:11581": "ākṛṣṭe sthagikāyāś ca /",
  "GK21brkas_pu:11582": "svasyāḥ phalakasaṃpuṭe /",
  "GK21brkas_pu:11583": "manoharaṃ muhuḥ paśyan /",
  "GK21brkas_pu:11584": "svayaṃ dhūpam ayojayat //19.71/",
  "GK21brkas_pu:11585": "tataḥ kṛtanamaskāraḥ /",
  "GK21brkas_pu:11586": "sa manoharam abravīt /",
  "GK21brkas_pu:11587": "sumanogandhasaṃvādī /",
  "GK21brkas_pu:11588": "dhūpo 'yaṃ dāhyatām iti //19.72/",
  "GK21brkas_pu:11589": "tataḥ sabakulāśokas /",
  "GK21brkas_pu:11590": "tasmin gandhe manoharaḥ /",
  "GK21brkas_pu:11591": "pratīto gandhaśāstrajñaṃ /",
  "GK21brkas_pu:11592": "sumaṅgalam apūjayat //19.73/",
  "GK21brkas_pu:11593": "evaṃ ca kṛtasatkāro /",
  "GK21brkas_pu:11594": "rājaputraṃ sumaṅgalaḥ /",
  "GK21brkas_pu:11595": "dinais tricaturair eva /",
  "GK21brkas_pu:11596": "caturaḥ paryatoṣayat //19.74/",
  "GK21brkas_pu:11597": "ekadā bakulāśoka /",
  "GK21brkas_pu:11598": "sumaṅgalapuraḥsaraḥ /",
  "GK21brkas_pu:11599": "manoharām agād draṣṭuṃ /",
  "GK21brkas_pu:11600": "yakṣasattrāṃ manoharaḥ //19.75/",
  "GK21brkas_pu:11601": "tatra tatra tatas tena /",
  "GK21brkas_pu:11602": "paśyatā tat tad adbhutam /",
  "GK21brkas_pu:11603": "yakṣīpratikṛtir dṛṣṭā /",
  "GK21brkas_pu:11604": "vinyastā citrakarmaṇi //19.76/",
  "GK21brkas_pu:11605": "nirjīvāpi sphurantīva /",
  "GK21brkas_pu:11606": "mūkāpi mṛduvāg iva /",
  "GK21brkas_pu:11607": "citre nyastāpi sā tena /",
  "GK21brkas_pu:11608": "citte nyastātirāgiṇā //19.77/",
  "GK21brkas_pu:11609": "draṣṭavyaṃ cānyad ujjhitvā /",
  "GK21brkas_pu:11610": "ramaṇaṃ cittacakṣuṣām /",
  "GK21brkas_pu:11611": "sumanogandhadhūpādyais /",
  "GK21brkas_pu:11612": "tām evaikām asevata //19.78/",
  "GK21brkas_pu:11613": "balavanmanmathāpāsta /",
  "GK21brkas_pu:11614": "bhogyābhogyavicāraṇaḥ /",
  "GK21brkas_pu:11615": "nitambād ambaraṃ tasyāḥ /",
  "GK21brkas_pu:11616": "sa kilākraṣṭum aihata //19.79/",
  "GK21brkas_pu:11617": "citrabhittim atha tyaktvā /",
  "GK21brkas_pu:11618": "sāpi padmeva padminīm /",
  "GK21brkas_pu:11619": "viṣṇor vakṣa iva śyāmam /",
  "GK21brkas_pu:11620": "asevata nabhastalam //19.80/",
  "GK21brkas_pu:11621": "uvāca rājaputraṃ ca /",
  "GK21brkas_pu:11622": "nāmnāhaṃ sukumārikā /",
  "GK21brkas_pu:11623": "yakṣī yakṣapateḥ śāpāt /",
  "GK21brkas_pu:11624": "prāptālekhyaśarīratām //19.81/",
  "GK21brkas_pu:11625": "tena kṣaṇikaroṣeṇa /",
  "GK21brkas_pu:11626": "nārīṣu ca dayālunā /",
  "GK21brkas_pu:11627": "śāpāntam arthitenāham /",
  "GK21brkas_pu:11628": "iti nidhyāya dhīritā //19.82/",
  "GK21brkas_pu:11629": "citranyastatanuṃ yas tvāṃ /",
  "GK21brkas_pu:11630": "manuṣyo 'bhibhaviṣyati /",
  "GK21brkas_pu:11631": "sa eva kṛtaśāpāntas /",
  "GK21brkas_pu:11632": "tava bhartā bhaviṣyati //19.83/",
  "GK21brkas_pu:11633": "iti tvaṃ rājarājena /",
  "GK21brkas_pu:11634": "bhartā me pratipāditaḥ /",
  "GK21brkas_pu:11635": "sadṛśo varadānena /",
  "GK21brkas_pu:11636": "śāpo 'pi hi mahātmanām //19.84/",
  "GK21brkas_pu:11637": "yadi te 'sti mayi prītis /",
  "GK21brkas_pu:11638": "tataḥ krīḍatsurāsuram /",
  "GK21brkas_pu:11639": "śailaṃ śrīkuñjanāmānaṃ /",
  "GK21brkas_pu:11640": "yakṣāvāsaṃ vrajer iti //19.85/",
  "GK21brkas_pu:11641": "athāntardhiṃ gatā yakṣī /",
  "GK21brkas_pu:11642": "mahāmohaṃ manoharaḥ /",
  "GK21brkas_pu:11643": "taṃ cālokya tathāvasthaṃ /",
  "GK21brkas_pu:11644": "viṣādaṃ bakulādayaḥ //19.86/",
  "GK21brkas_pu:11645": "labdhasaṃjñaś ca tair uktaḥ /",
  "GK21brkas_pu:11646": "śrutvā yakṣīkathām asau /",
  "GK21brkas_pu:11647": "alam ākulatāṃ gatvā /",
  "GK21brkas_pu:11648": "sulabhā sukumārikā //19.87/",
  "GK21brkas_pu:11649": "yady asau durgamaḥ śailas /",
  "GK21brkas_pu:11650": "tatas taṃ sukumārikā /",
  "GK21brkas_pu:11651": "yuṣmatsaṃbhogam icchantī /",
  "GK21brkas_pu:11652": "na tathā kathayed iti //19.88/",
  "GK21brkas_pu:11653": "ekadā pitaraṃ draṣṭuṃ /",
  "GK21brkas_pu:11654": "sa gataḥ sasuhṛdgaṇaḥ /",
  "GK21brkas_pu:11655": "siddhayātraṃ parāvṛttam /",
  "GK21brkas_pu:11656": "apaśyat potavāṇijam //19.89/",
  "GK21brkas_pu:11657": "rājño dattamahāratnaḥ /",
  "GK21brkas_pu:11658": "sa rājñā kṛtasatkriyaḥ /",
  "GK21brkas_pu:11659": "pṛṣṭas tena bhavān kiṃ kim /",
  "GK21brkas_pu:11660": "āścaryaṃ dṛṣṭavān iti //19.90/",
  "GK21brkas_pu:11661": "tenoktam ambudhes tīre /",
  "GK21brkas_pu:11662": "devena vasatā satā /",
  "GK21brkas_pu:11663": "dṛṣṭaṃ kiṃ nāma nāścaryam /",
  "GK21brkas_pu:11664": "āścaryanidhir ambudhiḥ //19.91/",
  "GK21brkas_pu:11665": "kiṃ tv ekadāham adrākṣaṃ /",
  "GK21brkas_pu:11666": "hṛtapoto nabhasvatā /",
  "GK21brkas_pu:11667": "sāndrahemaprabhāpiṅgaṃ /",
  "GK21brkas_pu:11668": "tuṅgaśṛṅgasrajaṃ nagam //19.92/",
  "GK21brkas_pu:11669": "kim etad iti pṛṣṭaś ca /",
  "GK21brkas_pu:11670": "mayā niryāmako 'vadat /",
  "GK21brkas_pu:11671": "vṛddhair eṣa samākhyātaḥ /",
  "GK21brkas_pu:11672": "śrīkuñjaḥ śṛṅgavān iti //19.93/",
  "GK21brkas_pu:11673": "evamādi nivedyāsau /",
  "GK21brkas_pu:11674": "vāṇijaḥ svagṛhān agāt /",
  "GK21brkas_pu:11675": "rājaputro 'pi rājānaṃ /",
  "GK21brkas_pu:11676": "natvā vāṇijam anvagāt //19.94/",
  "GK21brkas_pu:11677": "pradadāv atha sarvasvaṃ /",
  "GK21brkas_pu:11678": "tasmai trāsena vāṇijaḥ /",
  "GK21brkas_pu:11679": "rājaputrād gṛhaprāptād /",
  "GK21brkas_pu:11680": "āḍhyaḥ ko nāma na traset //19.95/",
  "GK21brkas_pu:11681": "tenāpi sumanomālā /",
  "GK21brkas_pu:11682": "mātram ālabhya bhāṣitam /",
  "GK21brkas_pu:11683": "na satkārakhalīkāram /",
  "GK21brkas_pu:11684": "arhanti śiśavo guroḥ //19.96/",
  "GK21brkas_pu:11685": "kiṃ tu yas tātapādebhyaḥ /",
  "GK21brkas_pu:11686": "śrīkuñjaḥ kathitas tvayā /",
  "GK21brkas_pu:11687": "sa kutūhaline mahyaṃ /",
  "GK21brkas_pu:11688": "spaṣṭam ākhyāyatām iti //19.97/",
  "GK21brkas_pu:11689": "pratyāśvastas tatas tasya /",
  "GK21brkas_pu:11690": "vacobhir madhurair asau /",
  "GK21brkas_pu:11691": "śrīkuñjaṃ sahitaṃ cihnair /",
  "GK21brkas_pu:11692": "ity ākhyātuṃ pracakrame //19.98/",
  "GK21brkas_pu:11693": "athaikadā madeneva /",
  "GK21brkas_pu:11694": "mahāvyālo mataṅgajaḥ /",
  "GK21brkas_pu:11695": "marutā tyājitasthairyo /",
  "GK21brkas_pu:11696": "yātaḥ potaḥ svatantratām //19.99/",
  "GK21brkas_pu:11697": "praśāntotpātavātatvāt /",
  "GK21brkas_pu:11698": "sāgare cāmbarasthire /",
  "GK21brkas_pu:11699": "citrākārān apaśyāma /",
  "GK21brkas_pu:11700": "prāṇino jalacāriṇaḥ //19.100/",
  "GK21brkas_pu:11701": "kvacit kesariśārdūla /",
  "GK21brkas_pu:11702": "dvīpikhaḍgarkṣaśambarān /",
  "GK21brkas_pu:11703": "yūthaśaḥ prastutakrīḍān /",
  "GK21brkas_pu:11704": "unmajjananimajjanaiḥ //19.101/",
  "GK21brkas_pu:11705": "anyatrāviddhakarṇānāṃ /",
  "GK21brkas_pu:11706": "strīpuṃsānām avāsasām /",
  "GK21brkas_pu:11707": "dhvanimātrakabhāṣāṇāṃ /",
  "GK21brkas_pu:11708": "dvaṃdvāni paśudharmaṇām //19.102/",
  "GK21brkas_pu:11709": "kvacid utpatatas tuṅgān /",
  "GK21brkas_pu:11710": "nāgān āyatapakṣatīn /",
  "GK21brkas_pu:11711": "pakṣacchedabhayālīnān /",
  "GK21brkas_pu:11712": "nagān iva mahārṇavāt //19.103/",
  "GK21brkas_pu:11713": "avāc ca sahasā modaḥ /",
  "GK21brkas_pu:11714": "kauveryāḥ pavanāhṛtaḥ /",
  "GK21brkas_pu:11715": "yasyāghrāṇāya saṃpannaṃ /",
  "GK21brkas_pu:11716": "manye ghrāṇam ayaṃ jagat //19.104/",
  "GK21brkas_pu:11717": "drakṣyantaḥ saṃbhavaṃ tasya /",
  "GK21brkas_pu:11718": "sakutūhaladṛṣṭayaḥ /",
  "GK21brkas_pu:11719": "dūrād girim apaśyāma /",
  "GK21brkas_pu:11720": "ratnakūṭasthakiṃnaram //19.105/",
  "GK21brkas_pu:11721": "kim etad iti prṣṭaś ca /",
  "GK21brkas_pu:11722": "mayā niryāmako 'bravīt /",
  "GK21brkas_pu:11723": "vṛddhair eṣa samākhyātaḥ /",
  "GK21brkas_pu:11724": "śrīkuñjaḥ śṛṅgavān iti //19.106/",
  "GK21brkas_pu:11725": "ityādi kathitaṃ tena /",
  "GK21brkas_pu:11726": "yad yat tat tan manoharaḥ /",
  "GK21brkas_pu:11727": "sahasāgaradigdeśaṃ /",
  "GK21brkas_pu:11728": "spaṣṭaṃ saṃpuṭake 'likhat //19.107/",
  "GK21brkas_pu:11729": "āgamayya tataḥ potam /",
  "GK21brkas_pu:11730": "āptaniryāmakāsthitam /",
  "GK21brkas_pu:11731": "bakulādisahāyo 'sāv /",
  "GK21brkas_pu:11732": "agāhata mahārṇavam //19.108/",
  "GK21brkas_pu:11733": "anukūlamahāvega /",
  "GK21brkas_pu:11734": "samīrapreritena saḥ /",
  "GK21brkas_pu:11735": "āsīdad acireṇaiva /",
  "GK21brkas_pu:11736": "potena diśam īpsitām //19.109/",
  "GK21brkas_pu:11737": "sadṛśaiḥ sphalakasthānāṃ /",
  "GK21brkas_pu:11738": "cihnair janitaniścayaḥ /",
  "GK21brkas_pu:11739": "manaścakṣuḥśarīraiḥ saḥ /",
  "GK21brkas_pu:11740": "śrīkuñjaṃ yugapad gataḥ //19.110/",
  "GK21brkas_pu:11741": "ambhodhijalakallola /",
  "GK21brkas_pu:11742": "dhautanīlopalaṃ tataḥ /",
  "GK21brkas_pu:11743": "ākāśāśaviśāloccaṃ /",
  "GK21brkas_pu:11744": "potaḥ sopānam āsadat //19.111/",
  "GK21brkas_pu:11745": "tatraiva suhṛdas tyaktvā /",
  "GK21brkas_pu:11746": "yad utkaṇṭho manoharaḥ /",
  "GK21brkas_pu:11747": "tena śailāgram ārohad /",
  "GK21brkas_pu:11748": "dharmeneva tripiṣṭapam //19.112/",
  "GK21brkas_pu:11749": "yakṣastrīpuṃsavṛndaiś ca /",
  "GK21brkas_pu:11750": "prekṣyamāṇaḥ sasaṃmadaiḥ /",
  "GK21brkas_pu:11751": "saṃkalpacakṣuṣā paśyann /",
  "GK21brkas_pu:11752": "agacchat sukumārikām //19.113/",
  "GK21brkas_pu:11753": "tatra kāścid abhāṣanta /",
  "GK21brkas_pu:11754": "kṛtārthā sukumārikā /",
  "GK21brkas_pu:11755": "yayāsminn āhitaṃ prema /",
  "GK21brkas_pu:11756": "narāmarakumārake //19.114/",
  "GK21brkas_pu:11757": "surāsuranarāṇāṃ hi /",
  "GK21brkas_pu:11758": "kasyāyaṃ na manoharaḥ /",
  "GK21brkas_pu:11759": "yo vṛtaḥ sahajāhāryaiḥ /",
  "GK21brkas_pu:11760": "śarīrādiguṇair iti //19.115/",
  "GK21brkas_pu:11761": "prakrīḍantīm athāpaśyad /",
  "GK21brkas_pu:11762": "viśāle mandirājire /",
  "GK21brkas_pu:11763": "sve saṃkalpamaye yakṣīṃ /",
  "GK21brkas_pu:11764": "vakṣasīva manoharaḥ //19.116/",
  "GK21brkas_pu:11765": "pratyudgamya tayā cāsau /",
  "GK21brkas_pu:11766": "rūpājīvāpragalbhayā /",
  "GK21brkas_pu:11767": "svinnakaṇṭakite pāṇau /",
  "GK21brkas_pu:11768": "gṛhītvāntaḥ praveśitaḥ //19.117/",
  "GK21brkas_pu:11769": "tasyāḥ pitaram adrākṣīt /",
  "GK21brkas_pu:11770": "tatrārabdhadurodaram /",
  "GK21brkas_pu:11771": "raktākṣaṃ śātakaumbhābhaṃ /",
  "GK21brkas_pu:11772": "samadaṃ medurodaram //19.118/",
  "GK21brkas_pu:11773": "upaveśya ca tenāṅke /",
  "GK21brkas_pu:11774": "ghrātvā mūrdhni mahoharaḥ /",
  "GK21brkas_pu:11775": "śvaśrūḥ paśyety anujñātaḥ /",
  "GK21brkas_pu:11776": "praviveśāvarodhanam //19.119/",
  "GK21brkas_pu:11777": "yatra saṃpūrṇatāruṇyāḥ /",
  "GK21brkas_pu:11778": "karṇikārasragujjvalāḥ /",
  "GK21brkas_pu:11779": "śvaśrūśvaśurayos tasya /",
  "GK21brkas_pu:11780": "pitāmahyo 'pi yoṣitaḥ //19.120/",
  "GK21brkas_pu:11781": "abhivādya ca tās tatra /",
  "GK21brkas_pu:11782": "sa tābhir abhinanditaḥ /",
  "GK21brkas_pu:11783": "anujñātaś ca sasnehaṃ /",
  "GK21brkas_pu:11784": "prāviśat kanyakāgṛham //19.121/",
  "GK21brkas_pu:11785": "divyasya madhunaḥ pānaṃ /",
  "GK21brkas_pu:11786": "divyatantrīrutiśrutiḥ /",
  "GK21brkas_pu:11787": "divyastrīsaṃprayogāś ca /",
  "GK21brkas_pu:11788": "manoharamano 'haran //19.122/",
  "GK21brkas_pu:11789": "ity asau kṣaṇam āsīnaḥ /",
  "GK21brkas_pu:11790": "sukumārikayoditaḥ /",
  "GK21brkas_pu:11791": "atītā- divasāḥ pañca /",
  "GK21brkas_pu:11792": "kumāra pratigamyatām //19.123/",
  "GK21brkas_pu:11793": "devalokaikadeśo 'yaṃ /",
  "GK21brkas_pu:11794": "yat tato 'smin na labhyate /",
  "GK21brkas_pu:11795": "sthātuṃ mānuṣamātreṇa /",
  "GK21brkas_pu:11796": "pañcamād divasāt param //19.124/",
  "GK21brkas_pu:11797": "bhavantaṃ ca parityajya /",
  "GK21brkas_pu:11798": "gaccheyuḥ potavāhakāḥ /",
  "GK21brkas_pu:11799": "vahanasvāminaṃ pañca /",
  "GK21brkas_pu:11800": "pratīkṣante dināni te //19.125/",
  "GK21brkas_pu:11801": "śrutvedaṃ rājaputrasya /",
  "GK21brkas_pu:11802": "devaputrasya yādṛśī /",
  "GK21brkas_pu:11803": "svargataś cyavamānasya /",
  "GK21brkas_pu:11804": "dhyāmadhyāmābhavat prabhā //19.126/",
  "GK21brkas_pu:11805": "taṃ dṛṣṭvā tādṛśākāram /",
  "GK21brkas_pu:11806": "avocat sukumārikā /",
  "GK21brkas_pu:11807": "adyārabhya gamiṣyāmi /",
  "GK21brkas_pu:11808": "tavaivāhaṃ gṛhān iti //19.127/",
  "GK21brkas_pu:11809": "sa tayā dhīrito gatvā /",
  "GK21brkas_pu:11810": "potam udvignavāhakam /",
  "GK21brkas_pu:11811": "tatraiva suhṛdo 'paśyad /",
  "GK21brkas_pu:11812": "divyaratnāmbarasrajaḥ //19.128/",
  "GK21brkas_pu:11813": "sthitāḥ stha divasān etān /",
  "GK21brkas_pu:11814": "kva kathaṃ veti coditāḥ /",
  "GK21brkas_pu:11815": "tena te kathayanti sma /",
  "GK21brkas_pu:11816": "yathā yūyaṃ tathā vayaṃ //19.129/",
  "GK21brkas_pu:11817": "sukumārikayādiṣṭāḥ /",
  "GK21brkas_pu:11818": "prahṛṣṭā- guhyakāṅganāḥ /",
  "GK21brkas_pu:11819": "asmān upacaranti sma /",
  "GK21brkas_pu:11820": "surān iva surāṅganāḥ //19.130/",
  "GK21brkas_pu:11821": "mahādevam upāsīnā- /",
  "GK21brkas_pu:11822": "mṛtā- gacchanti mānuṣāḥ /",
  "GK21brkas_pu:11823": "sevamānā- vayaṃ devaṃ /",
  "GK21brkas_pu:11824": "devatām amṛtā- gatāḥ //19.131/",
  "GK21brkas_pu:11825": "iti yakṣīkathāraktā- /",
  "GK21brkas_pu:11826": "mahādhvānaṃ mahābhayam /",
  "GK21brkas_pu:11827": "tāsām evānubhāvena /",
  "GK21brkas_pu:11828": "saṃterus te mahodadhim //19.132/",
  "GK21brkas_pu:11829": "vyāpārair ujjhitaṃ sarvais /",
  "GK21brkas_pu:11830": "trivargaprāptihetubhiḥ /",
  "GK21brkas_pu:11831": "prāviśaṃs tadviyogārtaṃ /",
  "GK21brkas_pu:11832": "śūnyarājapathaṃ puram //19.133/",
  "GK21brkas_pu:11833": "athaikā brāhmaṇī vṛddhā /",
  "GK21brkas_pu:11834": "kim artham api nirgatā /",
  "GK21brkas_pu:11835": "avaguṣṭhitamūrdhānaṃ /",
  "GK21brkas_pu:11836": "paśyati sma manoharam //19.134/",
  "GK21brkas_pu:11837": "tam asau pratyabhijñāya /",
  "GK21brkas_pu:11838": "paritoṣaskhaladgatiḥ /",
  "GK21brkas_pu:11839": "gatvā dhyānaparāsthānaṃ /",
  "GK21brkas_pu:11840": "mahīpālam atoṣayat //19.135/",
  "GK21brkas_pu:11841": "mantriprabhṛtayas tena /",
  "GK21brkas_pu:11842": "vāritāḥ puravāsinaḥ /",
  "GK21brkas_pu:11843": "mā vocad dārakaṃ kaścit /",
  "GK21brkas_pu:11844": "kva gato 'bhūd bhavān iti //19.136/",
  "GK21brkas_pu:11845": "rājaputro 'pi rājānam /",
  "GK21brkas_pu:11846": "avandata vilakṣakaḥ /",
  "GK21brkas_pu:11847": "so 'pi tasyāṅkam āropya /",
  "GK21brkas_pu:11848": "harati sma vilakṣatām //19.137/",
  "GK21brkas_pu:11849": "svaṃ ca mandiram āgatya /",
  "GK21brkas_pu:11850": "sa sumaṅgalam uktavān /",
  "GK21brkas_pu:11851": "gandhaśāstraphalaṃ sāraṃ /",
  "GK21brkas_pu:11852": "dhūpam āyojyatām iti //19.138/",
  "GK21brkas_pu:11853": "adyāgacchati yuṣmākaṃ /",
  "GK21brkas_pu:11854": "sakhībhiḥ sahitā sakhī /",
  "GK21brkas_pu:11855": "sugandhitāpradhānaṃ ca /",
  "GK21brkas_pu:11856": "ratam āhur aninditam //19.139/",
  "GK21brkas_pu:11857": "gandharājaś ca yo 'smākaṃ /",
  "GK21brkas_pu:11858": "ghuṣyate yakṣakardamaḥ /",
  "GK21brkas_pu:11859": "sa kardamasamas tāsām /",
  "GK21brkas_pu:11860": "ato 'sau yakṣakardamaḥ //19.140/",
  "GK21brkas_pu:11861": "tasmād ādaram āsthāya /",
  "GK21brkas_pu:11862": "śāstram adya prakāśyatām /",
  "GK21brkas_pu:11863": "dhanurvedasya kṛtsnasya /",
  "GK21brkas_pu:11864": "viddhasāraṃ hi sauṣṭhavam //19.141/",
  "GK21brkas_pu:11865": "iti protsāhitas tena /",
  "GK21brkas_pu:11866": "svārthena ca sumaṅgalaḥ /",
  "GK21brkas_pu:11867": "dhūpasnānīyagandhādi /",
  "GK21brkas_pu:11868": "yathādeśam ayojayat //19.142/",
  "GK21brkas_pu:11869": "manoharas tu sasuhṛt /",
  "GK21brkas_pu:11870": "kṛtakāmukaḍambaraḥ /",
  "GK21brkas_pu:11871": "āsannadayitāśūnyāṃ /",
  "GK21brkas_pu:11872": "duḥkhaśayyām asevata //19.143/",
  "GK21brkas_pu:11873": "tataḥ sa tādṛśo gandhas /",
  "GK21brkas_pu:11874": "tathāyatnena sādhitaḥ /",
  "GK21brkas_pu:11875": "preritaḥ paṭunānyena /",
  "GK21brkas_pu:11876": "samīreṇeva toyadaḥ //19.144/",
  "GK21brkas_pu:11877": "bhāsā vicchāyayantīva /",
  "GK21brkas_pu:11878": "candrakāntādicandrikām /",
  "GK21brkas_pu:11879": "praviśya sahasāchyāsta /",
  "GK21brkas_pu:11880": "paryaṅkaṃ sukumārikā //19.145/",
  "GK21brkas_pu:11881": "tataḥ sasmitam ālokya /",
  "GK21brkas_pu:11882": "bakulādīn uvāca sā /",
  "GK21brkas_pu:11883": "sasahāyāham āyātā /",
  "GK21brkas_pu:11884": "yāta viśramyatām iti //19.146/",
  "GK21brkas_pu:11885": "praṇamya teṣu yāteṣu /",
  "GK21brkas_pu:11886": "kumārasukumārike /",
  "GK21brkas_pu:11887": "yathā tathāvidhotkaṇṭhe /",
  "GK21brkas_pu:11888": "tathāgamayatāṃ niśām //19.147/",
  "GK21brkas_pu:11889": "saṃbhogaramaṇīyaiś ca /",
  "GK21brkas_pu:11890": "śarīrair bakulādayaḥ /",
  "GK21brkas_pu:11891": "prabhāte rājaputrāya /",
  "GK21brkas_pu:11892": "rātrivṛttaṃ nyavedayan //19.148/",
  "GK21brkas_pu:11893": "rātrau rātrau sametānāṃ /",
  "GK21brkas_pu:11894": "viyuktānāṃ divā divā /",
  "GK21brkas_pu:11895": "iti saṃvatsaro yātas /",
  "GK21brkas_pu:11896": "tābhis teṣām acetitatḥ //19.149/",
  "GK21brkas_pu:11897": "ekadā syandamānāśruḥ /",
  "GK21brkas_pu:11898": "sākrandā sā tam abravīt /",
  "GK21brkas_pu:11899": "svādhīnānāṃ parādhīnaiḥ /",
  "GK21brkas_pu:11900": "saha saṃgatir īdṛśī //19.150/",
  "GK21brkas_pu:11901": "adyārabhya mayā devaḥ /",
  "GK21brkas_pu:11902": "sevitavyo dhaneśvaraḥ /",
  "GK21brkas_pu:11903": "sakhīsahitayā varṣaṃ /",
  "GK21brkas_pu:11904": "gṛhītabrahmacaryayā //19.151/",
  "GK21brkas_pu:11905": "pitarau vandituṃ cāham /",
  "GK21brkas_pu:11906": "aṣṭamy-ādiṣu parvasu /",
  "GK21brkas_pu:11907": "svagṛhāya gamiṣyāmi /",
  "GK21brkas_pu:11908": "tatra gacched bhavān iti //19.152/",
  "GK21brkas_pu:11909": "tvatsaṅgasubhagā yā dik /",
  "GK21brkas_pu:11910": "tām api prekṣya jīvyate /",
  "GK21brkas_pu:11911": "ninditāmṛtapānena /",
  "GK21brkas_pu:11912": "kiṃ punar darśanena te //19.153/",
  "GK21brkas_pu:11913": "tasyām uktveti yātāyām /",
  "GK21brkas_pu:11914": "āyātā- bakulādayaḥ /",
  "GK21brkas_pu:11915": "khaṃ paśyantam apaśyaṃs tam /",
  "GK21brkas_pu:11916": "iyaṃ yātīti vādinam //19.154/",
  "GK21brkas_pu:11917": "tataḥ sabakulāśoke /",
  "GK21brkas_pu:11918": "saśoke pārthivātmaje /",
  "GK21brkas_pu:11919": "toṣagadgadavāg uccair /",
  "GK21brkas_pu:11920": "abhāṣata sumaṅgalaḥ //19.155/",
  "GK21brkas_pu:11921": "kim astāne viṣādena /",
  "GK21brkas_pu:11922": "potam āruhya māmakam /",
  "GK21brkas_pu:11923": "dṛṣṭamārgā- muhūrtena /",
  "GK21brkas_pu:11924": "yāmas taṃ guhyakācalam //19.156/",
  "GK21brkas_pu:11925": "dhyāyantas tatra tāḥ kāntāḥ /",
  "GK21brkas_pu:11926": "paśyantaś cāntarāntarā /",
  "GK21brkas_pu:11927": "saṃgamāśādhanaprāṇā- /",
  "GK21brkas_pu:11928": "yāpayāma samām iti //19.157/",
  "GK21brkas_pu:11929": "tataḥ sa tena potena /",
  "GK21brkas_pu:11930": "prasthitaś ca mahārṇavam /",
  "GK21brkas_pu:11931": "sa ca potaḥ samīreṇa /",
  "GK21brkas_pu:11932": "dūraṃ hṛtvā vipāditaḥ //19.158/",
  "GK21brkas_pu:11933": "rājaputras tu dayitāṃ /",
  "GK21brkas_pu:11934": "siddhāṃ vidyām iva smaran /",
  "GK21brkas_pu:11935": "tāṃ na cetitavān eva /",
  "GK21brkas_pu:11936": "vipattiṃ māradāruṇām //19.159/",
  "GK21brkas_pu:11937": "uttīrṇasyaiva jaladher /",
  "GK21brkas_pu:11938": "velārodhāsi sarpataḥ /",
  "GK21brkas_pu:11939": "caurasainyena saṃyamya /",
  "GK21brkas_pu:11940": "tasyālaṃkaraṇaṃ hṛtam //19.160/",
  "GK21brkas_pu:11941": "tatas taskarasainyaṃ tad /",
  "GK21brkas_pu:11942": "vājisainyena sarvataḥ /",
  "GK21brkas_pu:11943": "veṣṭitaṃ kuṭṭitaṃ baddham /",
  "GK21brkas_pu:11944": "udbaddhaṃ pādapeṣu ca //19.161/",
  "GK21brkas_pu:11945": "ekaś cārutarākāraḥ /",
  "GK21brkas_pu:11946": "puruṣaḥ praṇipatya tam /",
  "GK21brkas_pu:11947": "kariṇīpṛṣṭham āropya /",
  "GK21brkas_pu:11948": "sasainyaḥ prasthitaḥ puraḥ //19.162/",
  "GK21brkas_pu:11949": "adūraṃ cāntaraṃ gatvā /",
  "GK21brkas_pu:11950": "bandistutiguṇānvayaḥ /",
  "GK21brkas_pu:11951": "manoharaḥ puraṃ prāpat /",
  "GK21brkas_pu:11952": "kuṅkumāliptacatvaram //19.163/",
  "GK21brkas_pu:11953": "ratnavandanamālānāṃ /",
  "GK21brkas_pu:11954": "sa śṛṇvan paṭuśiñjitam /",
  "GK21brkas_pu:11955": "āgacchat kalarāsānāṃ /",
  "GK21brkas_pu:11956": "nānāpattrisrajām iva //19.164/",
  "GK21brkas_pu:11957": "purānurūpaśobhaṃ ca /",
  "GK21brkas_pu:11958": "prāviśat sa nṛpālayam /",
  "GK21brkas_pu:11959": "viśālamaṇḍapāsīnaṃ /",
  "GK21brkas_pu:11960": "śakrākāraṃ narādhipam //19.165/",
  "GK21brkas_pu:11961": "avatīrya ca hastinyāḥ /",
  "GK21brkas_pu:11962": "sa rājānam avandata /",
  "GK21brkas_pu:11963": "gāḍham āliṅgya tenāpi /",
  "GK21brkas_pu:11964": "ciraṃ prītyā nirūpitaḥ //19.166/",
  "GK21brkas_pu:11965": "śarīrāvayavān dṛṣṭvā /",
  "GK21brkas_pu:11966": "muhus tasyāvadat tataḥ /",
  "GK21brkas_pu:11967": "kutaḥ sumaṅgalād anyaś /",
  "GK21brkas_pu:11968": "cakṣuṣmān iti bhūpatiḥ //19.167/",
  "GK21brkas_pu:11969": "āsīc ca rājaputrasya /",
  "GK21brkas_pu:11970": "sa evāyaṃ sumaṅgalaḥ /",
  "GK21brkas_pu:11971": "bhaved aham iva bhraṣṭaḥ /",
  "GK21brkas_pu:11972": "potabhaṅgabhayād iti //19.168/",
  "GK21brkas_pu:11973": "gaccha viśramya tāteti /",
  "GK21brkas_pu:11974": "rājñoktaḥ prāviśat puram /",
  "GK21brkas_pu:11975": "apaśyan natamūrdhānaṃ /",
  "GK21brkas_pu:11976": "sa tam eva sumaṅgalam //19.169/",
  "GK21brkas_pu:11977": "pṛcchati sma ca taṃ bhadra /",
  "GK21brkas_pu:11978": "mitre prāṇasame tava /",
  "GK21brkas_pu:11979": "bhujau me bakulāśokau /",
  "GK21brkas_pu:11980": "kaccit kuśalināv iti //19.170/",
  "GK21brkas_pu:11981": "tenoktaṃ bakulāśokau /",
  "GK21brkas_pu:11982": "gṛhān kuśalinau gatau /",
  "GK21brkas_pu:11983": "yathā cāham ihāyātas /",
  "GK21brkas_pu:11984": "tathāśrotuṃ prasīdata //19.171/",
  "GK21brkas_pu:11985": "punaruktaguṇākhyānam /",
  "GK21brkas_pu:11986": "etat nāgapuraṃ puram /",
  "GK21brkas_pu:11987": "dṛṣṭam eva hi yuṣmābhir /",
  "GK21brkas_pu:11988": "nṛpaś caiṣa puraṃdaraḥ //19.172/",
  "GK21brkas_pu:11989": "jayanta iti putro 'sya /",
  "GK21brkas_pu:11990": "śūraḥ cāruḥ kaviḥ paṭuḥ /",
  "GK21brkas_pu:11991": "sa yena yūyam ānītāḥ /",
  "GK21brkas_pu:11992": "sāgaropāntakānanāt //19.173/",
  "GK21brkas_pu:11993": "sutā nalinikā nāma /",
  "GK21brkas_pu:11994": "nṛpates tasya tādṛśī /",
  "GK21brkas_pu:11995": "yasyā- na pramadāloke /",
  "GK21brkas_pu:11996": "na cāsti sadṛśo varaḥ //19.174/",
  "GK21brkas_pu:11997": "varaṃ varayatā tasyāḥ /",
  "GK21brkas_pu:11998": "pitrā dvīpāntarāṇy api /",
  "GK21brkas_pu:11999": "guṇarūpāntarajñāna /",
  "GK21brkas_pu:12000": "śālinaḥ prahitā- hatāḥ //19.175/",
  "GK21brkas_pu:12001": "anena ca prapañcena /",
  "GK21brkas_pu:12002": "yadā kālo bahurgataḥ /",
  "GK21brkas_pu:12003": "tadā mām ayam āhūya /",
  "GK21brkas_pu:12004": "sadainyasmitam uktavān //19.176/",
  "GK21brkas_pu:12005": "tvaṃ na kevalam asmākaṃ /",
  "GK21brkas_pu:12006": "sarvādhyakṣagaṇāgraṇīḥ /",
  "GK21brkas_pu:12007": "nātho 'pi bhava nas tāta /",
  "GK21brkas_pu:12008": "saṃkaṭād uddharann itaḥ //19.177/",
  "GK21brkas_pu:12009": "kulaśīlavayorūpair /",
  "GK21brkas_pu:12010": "yaḥ syād asyāḥ samo varaḥ /",
  "GK21brkas_pu:12011": "ādareṇa tam anviṣyes /",
  "GK21brkas_pu:12012": "tyaja śrīmadirārujam //19.178/",
  "GK21brkas_pu:12013": "bhūrisāradhanāḍhyo 'pi /",
  "GK21brkas_pu:12014": "guṇadraviṇadurgataḥ /",
  "GK21brkas_pu:12015": "durgatebhyaḥ sudūreṇa /",
  "GK21brkas_pu:12016": "śocanīyaḥ satām iti //19.179/",
  "GK21brkas_pu:12017": "tato nalinikārūpam /",
  "GK21brkas_pu:12018": "ālikhya phalake mayā /",
  "GK21brkas_pu:12019": "mahī sāṣṭādaśadvīpā /",
  "GK21brkas_pu:12020": "parikrāntā varārthinā //19.180/",
  "GK21brkas_pu:12021": "yadā tu paṭuyatno 'pi /",
  "GK21brkas_pu:12022": "nālabhe varam īpsitam /",
  "GK21brkas_pu:12023": "tadā tyaktumanaḥ prāṇān /",
  "GK21brkas_pu:12024": "prāvivikṣaṃ mahodadhim //19.181/",
  "GK21brkas_pu:12025": "gataś ca kānanadvīpaṃ /",
  "GK21brkas_pu:12026": "dṛṣṭavān asmi saṃcaran /",
  "GK21brkas_pu:12027": "yuṣmadguṇakathāsaktāḥ /",
  "GK21brkas_pu:12028": "saṃtatāḥ sādhusaṃpadaḥ //19.182/",
  "GK21brkas_pu:12029": "tataḥ sa me sthirādhairyas /",
  "GK21brkas_pu:12030": "tādṛṅmaraṇaniścayaḥ /",
  "GK21brkas_pu:12031": "jyotsnayeva tamorāśir /",
  "GK21brkas_pu:12032": "yuṣmatkīrtyā nirākṛtaḥ //19.183/",
  "GK21brkas_pu:12033": "gandhaśāstravyasanino /",
  "GK21brkas_pu:12034": "yuṣmān buddhvā ca lokataḥ /",
  "GK21brkas_pu:12035": "ātmāpi gandhaśāstrajñas /",
  "GK21brkas_pu:12036": "tadā vaḥ śrāvito mayā //19.184/",
  "GK21brkas_pu:12037": "tulyajñānasvabhāvā- hi /",
  "GK21brkas_pu:12038": "bhartṝṇām anujīvinaḥ /",
  "GK21brkas_pu:12039": "rañjayanti manaḥ kṣipraṃ /",
  "GK21brkas_pu:12040": "guṇair api nirākṛtāḥ //19.185/",
  "GK21brkas_pu:12041": "gandhamālyavisaṃvādī /",
  "GK21brkas_pu:12042": "dhūpo yac cāpi dāhitaḥ /",
  "GK21brkas_pu:12043": "suhṛdbhiḥ saha yuṣmābhir /",
  "GK21brkas_pu:12044": "ahaṃ jijñāsitas tadā //19.186/",
  "GK21brkas_pu:12045": "yac ca yojitavān asmi /",
  "GK21brkas_pu:12046": "gandhamālyānuvādinam /",
  "GK21brkas_pu:12047": "dhūpaṃ tat phalake nyastām /",
  "GK21brkas_pu:12048": "apaśyaṃ bhartṛdārikām //19.187/",
  "GK21brkas_pu:12049": "tām ālokya tato yuṣmān /",
  "GK21brkas_pu:12050": "manye 'haṃ dhanyajanmanām /",
  "GK21brkas_pu:12051": "ātmano rājaputryāś ca /",
  "GK21brkas_pu:12052": "vidhātuś ca kṛtārthatām //19.188/",
  "GK21brkas_pu:12053": "so 'haṃ svārthaparo yuṣmān /",
  "GK21brkas_pu:12054": "apahartum ito gataḥ /",
  "GK21brkas_pu:12055": "yāvad yuṣmadguṇair eva /",
  "GK21brkas_pu:12056": "hṛtaḥ sādhumanoharaiḥ //19.189/",
  "GK21brkas_pu:12057": "tathāpi satkṛto yuṣmān /",
  "GK21brkas_pu:12058": "hartum evāham udyataḥ /",
  "GK21brkas_pu:12059": "pāpam adhyācaranty eva /",
  "GK21brkas_pu:12060": "bhṛtyā bhartṛpriyepsavaḥ //19.190/",
  "GK21brkas_pu:12061": "puṇyair nalinikāyāś ca /",
  "GK21brkas_pu:12062": "yuṣmatsaṃgamahetubhiḥ /",
  "GK21brkas_pu:12063": "sevācārāpadeśena /",
  "GK21brkas_pu:12064": "gataiva sukumārikā //19.191/",
  "GK21brkas_pu:12065": "idaṃ cāntaram āsādya /",
  "GK21brkas_pu:12066": "mayā yūyaṃ tvarāvatā /",
  "GK21brkas_pu:12067": "saṃnidhāpitapotena /",
  "GK21brkas_pu:12068": "samudram avatāritāḥ //19.192/",
  "GK21brkas_pu:12069": "pradeśe yatra cāmbhodhir /",
  "GK21brkas_pu:12070": "vipannaṃ vahanaṃ vahet /",
  "GK21brkas_pu:12071": "vipannavahanas tatra /",
  "GK21brkas_pu:12072": "na ca kaścana vidyate //19.193/",
  "GK21brkas_pu:12073": "tena tau bakulāśokāv /",
  "GK21brkas_pu:12074": "avipannau gṛhān gatau /",
  "GK21brkas_pu:12075": "idaṃ ca puram āyātā- /",
  "GK21brkas_pu:12076": "yathā yūyaṃ tathā vayam //19.194/",
  "GK21brkas_pu:12077": "tasmān nalinikādyaiva /",
  "GK21brkas_pu:12078": "yuṣmābhir anugamyatām /",
  "GK21brkas_pu:12079": "na hi śrīḥ svayam āyāntī /",
  "GK21brkas_pu:12080": "kālātikramam arhati //19.195/",
  "GK21brkas_pu:12081": "manoharas tu tāṃ prāpya /",
  "GK21brkas_pu:12082": "sarvākāramanoharām /",
  "GK21brkas_pu:12083": "yathākāmam upābhuṅkta /",
  "GK21brkas_pu:12084": "karī kamālinīm iva //19.196/",
  "GK21brkas_pu:12085": "sumaṅgalena sā coktā /",
  "GK21brkas_pu:12086": "mā sma śethāḥ pṛthaṅniśi /",
  "GK21brkas_pu:12087": "patyus te dayitā yakṣī /",
  "GK21brkas_pu:12088": "maivaṃ naiṣīd asāv iti //19.197/",
  "GK21brkas_pu:12089": "kupitā rājaputrāya /",
  "GK21brkas_pu:12090": "rājaputrī kadācana /",
  "GK21brkas_pu:12091": "unnidraiva sanidreva /",
  "GK21brkas_pu:12092": "suptā kila pṛthak kṣaṇam //19.198/",
  "GK21brkas_pu:12093": "atha sevāvadhau pūrṇe /",
  "GK21brkas_pu:12094": "varṣānte sukumārikā /",
  "GK21brkas_pu:12095": "śayitaṃ pṛthag āsādya /",
  "GK21brkas_pu:12096": "manoharam apāharat //19.199/",
  "GK21brkas_pu:12097": "yathā nalinikābhartā /",
  "GK21brkas_pu:12098": "sukumārikayā hṛtaḥ /",
  "GK21brkas_pu:12099": "yuṣmān api hared eṣā /",
  "GK21brkas_pu:12100": "tathā mātaṅgakanyakā //19.200/",
  "GK21brkas_pu:12101": "manyadhve yādṛśīm enāṃ /",
  "GK21brkas_pu:12102": "kanyakā neyam īdṛśī /",
  "GK21brkas_pu:12103": "na hi caṇḍālakanyāsu /",
  "GK21brkas_pu:12104": "rajyante devasūnavaḥ //19.201/",
  "GK21brkas_pu:12105": "idaṃ nalinikāvṛttaṃ /",
  "GK21brkas_pu:12106": "smṛtvā yūyaṃ mayoditāḥ /",
  "GK21brkas_pu:12107": "na me nalinikāvārttā /",
  "GK21brkas_pu:12108": "virasāntā bhaved iti //19.202/",
  "GK21brkas_pu:12109": "ananyagatasaṃkalpam /",
  "GK21brkas_pu:12110": "evaṃ māṃ mā sma kalpayaḥ /",
  "GK21brkas_pu:12111": "iti jihmaṃ puras tasyāḥ /",
  "GK21brkas_pu:12112": "kāmukācāram ācaram //19.203/",
  "GK21brkas_pu:12113": "gandharvadattāvacanāt priyatvaṃ /",
  "GK21brkas_pu:12114": "mātaṅgakanyā sutarām agān me /",
  "GK21brkas_pu:12115": "madaṃ vidhatte madirā prakṛtyā /",
  "GK21brkas_pu:12116": "kim aṅga kāntānanasaṅgaramyā //19.204/",
  "GK21brkas_pu:12117": "iti śeṣaṃ vasantasya /",
  "GK21brkas_pu:12118": "tanupāṭalakuṅmalam /",
  "GK21brkas_pu:12119": "divasāṃś ca nayāmi sma /",
  "GK21brkas_pu:12120": "subhagānilacandanān //20.1/",
  "GK21brkas_pu:12121": "ekadā dattakenāham /",
  "GK21brkas_pu:12122": "āgatya hasatoditaḥ /",
  "GK21brkas_pu:12123": "aryaputra vicitraṃ vaḥ /",
  "GK21brkas_pu:12124": "krīḍāsthānam upāgatam //20.2/",
  "GK21brkas_pu:12125": "rājamārge mayā dṛṣṭā /",
  "GK21brkas_pu:12126": "vṛddhā strī bhāsvaraprabhā /",
  "GK21brkas_pu:12127": "nāgarair devi devīti /",
  "GK21brkas_pu:12128": "vandyamānā varārthibhiḥ //20.3/",
  "GK21brkas_pu:12129": "sā cāha prabhavantīva /",
  "GK21brkas_pu:12130": "dāraka pratigṛhyatām /",
  "GK21brkas_pu:12131": "tava bhartre mayā dattā /",
  "GK21brkas_pu:12132": "kanyājinavatīti mām //20.4/",
  "GK21brkas_pu:12133": "uktā sā ca mayā devi /",
  "GK21brkas_pu:12134": "bhṛtyatvāt paravān aham /",
  "GK21brkas_pu:12135": "dṛṣṭvā svāminam āyāmi /",
  "GK21brkas_pu:12136": "tat kṣaṇaṃ kṣamyatām iti //20.5/",
  "GK21brkas_pu:12137": "sa mayoktas tayā sākaṃ /",
  "GK21brkas_pu:12138": "hasantaḥ sukham āsmahe /",
  "GK21brkas_pu:12139": "tenāgacchatu sātraiva /",
  "GK21brkas_pu:12140": "madvacaś cedam ucyatām //20.6/",
  "GK21brkas_pu:12141": "bahūn saṃpṛcchya kanyāyāḥ /",
  "GK21brkas_pu:12142": "kāryau dānapratigrahau /",
  "GK21brkas_pu:12143": "praṣṭavyāḥ santi cāsmākaṃ /",
  "GK21brkas_pu:12144": "tāvat pṛcchāmi tān aham //20.7/",
  "GK21brkas_pu:12145": "anyac cāgamyatām etad /",
  "GK21brkas_pu:12146": "gṛhaṃ yadi na duṣyati /",
  "GK21brkas_pu:12147": "tvādṛśātithisatkāraḥ /",
  "GK21brkas_pu:12148": "kāraṇaṃ śreyasām iti //20.8/",
  "GK21brkas_pu:12149": "tataḥ prasthāpito gatvā /",
  "GK21brkas_pu:12150": "pratyāgatya ca dattakaḥ /",
  "GK21brkas_pu:12151": "mām abhāṣata bhāratyā /",
  "GK21brkas_pu:12152": "gambhīrabhayagarbhayā //20.9/",
  "GK21brkas_pu:12153": "yuṣmatsaṃdeśam ākarṇya /",
  "GK21brkas_pu:12154": "tayoktaṃ bhīmahāsayā /",
  "GK21brkas_pu:12155": "aho mahākulīnānām /",
  "GK21brkas_pu:12156": "ācāraḥ sādhusevinām //20.10/",
  "GK21brkas_pu:12157": "kim atrodayano rājā /",
  "GK21brkas_pu:12158": "praṣṭavyaḥ suhṛdā tava /",
  "GK21brkas_pu:12159": "devī vāsavadattā vā /",
  "GK21brkas_pu:12160": "kiṃ vā magadhavaṃśajā //20.11/",
  "GK21brkas_pu:12161": "rumaṇvadādayaḥ kiṃ vā /",
  "GK21brkas_pu:12162": "kiṃ vā hariśikhādayaḥ /",
  "GK21brkas_pu:12163": "āha yat santi me kecit /",
  "GK21brkas_pu:12164": "tāvat pṛcchāmi tān iti //20.12/",
  "GK21brkas_pu:12165": "ājñāpayati yac caiṣa /",
  "GK21brkas_pu:12166": "mām ihāgamyatām iti /",
  "GK21brkas_pu:12167": "kim evam apamānyante /",
  "GK21brkas_pu:12168": "guravo gurusevibhiḥ //20.13/",
  "GK21brkas_pu:12169": "atha vā kim ahaṃ tasya /",
  "GK21brkas_pu:12170": "samīpaṃ kim asau mama /",
  "GK21brkas_pu:12171": "acirād yāsyatīty etat /",
  "GK21brkas_pu:12172": "sa evānubhaviṣyati //20.14/",
  "GK21brkas_pu:12173": "ity uktvā niścarantībhir /",
  "GK21brkas_pu:12174": "jvālāmālābhir ānanāt /",
  "GK21brkas_pu:12175": "dagdhvā campaikadeśaṃ sā /",
  "GK21brkas_pu:12176": "maholkeva tirohitā //20.15/",
  "GK21brkas_pu:12177": "mama tv āsīd vidagdheyaṃ /",
  "GK21brkas_pu:12178": "vṛddhā vipraśnikā dhruvam /",
  "GK21brkas_pu:12179": "indrajālābhiyuktā vā /",
  "GK21brkas_pu:12180": "māyākārī bhaved iti //20.16/",
  "GK21brkas_pu:12181": "bharadvājasutāyās tu /",
  "GK21brkas_pu:12182": "tīvraḥ saṃtrāsakāraṇaḥ /",
  "GK21brkas_pu:12183": "asmaddhṛdayasaṃtāpī /",
  "GK21brkas_pu:12184": "paritāpajvaro 'bhavat //20.17/",
  "GK21brkas_pu:12185": "mṛṇālānilamuktālī /",
  "GK21brkas_pu:12186": "jalārdrapaṭacandanaiḥ /",
  "GK21brkas_pu:12187": "asmadaṅgapariśvaṅgair /",
  "GK21brkas_pu:12188": "nāsyās tāpo nyavartata //20.18/",
  "GK21brkas_pu:12189": "tataḥ śakradhanuḥsampā /",
  "GK21brkas_pu:12190": "balākācakralāñchanaiḥ /",
  "GK21brkas_pu:12191": "nirambudāmbaracchāyaiś /",
  "GK21brkas_pu:12192": "channam ambaram ambudaiḥ //20.19/",
  "GK21brkas_pu:12193": "saṃtāpam apanetuṃ ca /",
  "GK21brkas_pu:12194": "sāsāraiḥ paścimānilaiḥ /",
  "GK21brkas_pu:12195": "samārohāma harmyasya /",
  "GK21brkas_pu:12196": "sāndraśubhrasudhaṃ śiraḥ //20.20/",
  "GK21brkas_pu:12197": "tatrāruddhapraṇālādi /",
  "GK21brkas_pu:12198": "dāsīda-sottarāmbaraiḥ /",
  "GK21brkas_pu:12199": "pāścātyamarudādyoti /",
  "GK21brkas_pu:12200": "jaḍaṃ jalam adhārayam //20.21/",
  "GK21brkas_pu:12201": "tatrānyeṣām uromātre /",
  "GK21brkas_pu:12202": "majjantaḥ kubjavāmanāḥ /",
  "GK21brkas_pu:12203": "śanakaiḥ śāntasaṃtāpāṃ /",
  "GK21brkas_pu:12204": "bhāradvājīm ahāsayat //20.22/",
  "GK21brkas_pu:12205": "iti naḥ krīḍato dṛṣṭvā /",
  "GK21brkas_pu:12206": "prāsādāgramahāhrade /",
  "GK21brkas_pu:12207": "jale rantum ivoṣṇāṃśuḥ /",
  "GK21brkas_pu:12208": "prāviśat paścimārṇavam //20.23/",
  "GK21brkas_pu:12209": "bharadvājatanūjā tu /",
  "GK21brkas_pu:12210": "niṣevya śiśiraṃ ciram /",
  "GK21brkas_pu:12211": "praśāntāgantusaṃtāpā /",
  "GK21brkas_pu:12212": "śītapīḍāturābhavat //20.24/",
  "GK21brkas_pu:12213": "tām urobāhuvāsobhiḥ /",
  "GK21brkas_pu:12214": "samācchādya nirantaram /",
  "GK21brkas_pu:12215": "viśītāṃ kṛtavān asmi /",
  "GK21brkas_pu:12216": "tāpaśītāpahāribhiḥ //20.25/",
  "GK21brkas_pu:12217": "apanītapidhānaiś ca /",
  "GK21brkas_pu:12218": "praṇālair makarānanaiḥ /",
  "GK21brkas_pu:12219": "prāsādāt prāsravat toyaṃ /",
  "GK21brkas_pu:12220": "sumeror iva nirjharaiḥ //20.26/",
  "GK21brkas_pu:12221": "prakīrṇasalilakrīḍā /",
  "GK21brkas_pu:12222": "pīḍanacchinnabhūṣaṇam /",
  "GK21brkas_pu:12223": "munipītāmbudhicchāyaṃ /",
  "GK21brkas_pu:12224": "harmyāgraṃ tad adṛśyata //20.27/",
  "GK21brkas_pu:12225": "tasminn abhinavāmbhoda /",
  "GK21brkas_pu:12226": "kumbhāmbhaḥkṣālanāmale /",
  "GK21brkas_pu:12227": "dānaiḥ paricarāmi sma /",
  "GK21brkas_pu:12228": "samānaiḥ paricārakān //20.28/",
  "GK21brkas_pu:12229": "iti kānte triyāmādau /",
  "GK21brkas_pu:12230": "gamite mānitapriyaḥ /",
  "GK21brkas_pu:12231": "upāyi prabalāṃ nidrāṃ /",
  "GK21brkas_pu:12232": "sukhaduḥkhābhibhāvinīm //20.29/",
  "GK21brkas_pu:12233": "yāte ca kṣaṇadāpāde /",
  "GK21brkas_pu:12234": "kaṭhorasparśabodhitaḥ /",
  "GK21brkas_pu:12235": "gambhīrekṣaṇam adrākṣaṃ /",
  "GK21brkas_pu:12236": "naraṃ vyāttāsyakandaram //20.30/",
  "GK21brkas_pu:12237": "anumāya ca taṃ pretaṃ /",
  "GK21brkas_pu:12238": "mantragarbham upāgatam /",
  "GK21brkas_pu:12239": "kvāpi māṃ netum icchantaṃ /",
  "GK21brkas_pu:12240": "netum aicchaṃ yamālayam //20.31/",
  "GK21brkas_pu:12241": "bharadvājātmajā trastā /",
  "GK21brkas_pu:12242": "mā sma nidrāṃ jahād iti /",
  "GK21brkas_pu:12243": "na taṃ tatra nihanmi sma /",
  "GK21brkas_pu:12244": "bhīṣaṇāraṭiśaṅkitaḥ //20.32/",
  "GK21brkas_pu:12245": "tuṣārajaḍam āropya /",
  "GK21brkas_pu:12246": "svapṛṣṭaṃ kāṣṭhaniṣṭhuram /",
  "GK21brkas_pu:12247": "sa māṃ sopānamārgeṇa /",
  "GK21brkas_pu:12248": "prāsādāgrād avātarat //20.33/",
  "GK21brkas_pu:12249": "tatprabhāvāc ca nidrāndhāḥ /",
  "GK21brkas_pu:12250": "suptā- jāgarikāḥ kṣitau /",
  "GK21brkas_pu:12251": "kakṣārakṣās tam adrākṣur /",
  "GK21brkas_pu:12252": "na niryāntam acetanāḥ //20.34/",
  "GK21brkas_pu:12253": "niṣkrāntaś ca parāvṛtya /",
  "GK21brkas_pu:12254": "kakṣādvāraṃ yad aikṣata /",
  "GK21brkas_pu:12255": "kavāṭasaṃpuṭas tatra /",
  "GK21brkas_pu:12256": "śanair aghaṭayat svayam //20.35/",
  "GK21brkas_pu:12257": "gṛhād dūram atītaś ca /",
  "GK21brkas_pu:12258": "jānubhyāṃ tam atāḍayam /",
  "GK21brkas_pu:12259": "prahāraḥ sa tu me jāto /",
  "GK21brkas_pu:12260": "jānupīḍāprayojanaḥ //20.36/",
  "GK21brkas_pu:12261": "yac ca kiṃcid ahaṃ draṣṭum /",
  "GK21brkas_pu:12262": "aicchaṃ paṭukutūhalaḥ /",
  "GK21brkas_pu:12263": "kulaputraḥ sa tatra sma /",
  "GK21brkas_pu:12264": "kiṃcit kālaṃ na gacchati //20.37/",
  "GK21brkas_pu:12265": "āśākāśaviśālāsu /",
  "GK21brkas_pu:12266": "viśikhāsu prasāritāḥ /",
  "GK21brkas_pu:12267": "apaśyaṃ dvīpināṃ kṛttīs /",
  "GK21brkas_pu:12268": "tathedam abhavan mama //20.38/",
  "GK21brkas_pu:12269": "etāvanti kutaḥ santi /",
  "GK21brkas_pu:12270": "dvīpicarmāṇi kānane /",
  "GK21brkas_pu:12271": "āstīrṇāni kim arthaṃ vā /",
  "GK21brkas_pu:12272": "kenāpi viśikhāsv iti //20.39/",
  "GK21brkas_pu:12273": "yāvat prāsādam ālābhyo /",
  "GK21brkas_pu:12274": "jālavātāyanacyutaiḥ /",
  "GK21brkas_pu:12275": "saṃtatair vitatā rathyā /",
  "GK21brkas_pu:12276": "pradīpārciḥkadambakaiḥ //20.40/",
  "GK21brkas_pu:12277": "apanītavitarkaś ca /",
  "GK21brkas_pu:12278": "tair gataḥ stokam antaram /",
  "GK21brkas_pu:12279": "prāsāde kvacid aśrauṣaṃ /",
  "GK21brkas_pu:12280": "vacaḥ kasyāpi kāminaḥ //20.41/",
  "GK21brkas_pu:12281": "ayi candraka kiṃ śeṣe /",
  "GK21brkas_pu:12282": "nanu bhrātar vibudhyatām /",
  "GK21brkas_pu:12283": "nākarṇayasi kūjantam /",
  "GK21brkas_pu:12284": "ulūkaṃ subhagadhvanim //20.42/",
  "GK21brkas_pu:12285": "asmai daśasahasrāṇi /",
  "GK21brkas_pu:12286": "dīyantāṃ bhūṣaṇāni ca /",
  "GK21brkas_pu:12287": "ayaṃ naḥ sukhahetūnām /",
  "GK21brkas_pu:12288": "agraṇīḥ suhṛdām iti //20.43/",
  "GK21brkas_pu:12289": "anantaraṃ ca sāraṅga /",
  "GK21brkas_pu:12290": "dardūrāmbhodabandhunā /",
  "GK21brkas_pu:12291": "utkaṇṭhāgarbhakaṇṭhena /",
  "GK21brkas_pu:12292": "nīlakaṇṭhena kūjitam //20.44/",
  "GK21brkas_pu:12293": "tataḥ kāmī jvalatkrodhaś /",
  "GK21brkas_pu:12294": "candrakaṃ caṇḍam abravīt /",
  "GK21brkas_pu:12295": "duṣṭasya caṭakasyāsya /",
  "GK21brkas_pu:12296": "mastakaś chidyatām iti //20.45/",
  "GK21brkas_pu:12297": "mayā tarkayatā cedaṃ /",
  "GK21brkas_pu:12298": "viruddham iti niścitam /",
  "GK21brkas_pu:12299": "ājñātam anayor nyāyye /",
  "GK21brkas_pu:12300": "saṃmānanavimānane //20.46/",
  "GK21brkas_pu:12301": "bhāryā nāgarakasyāsya /",
  "GK21brkas_pu:12302": "parasaṃkrāntamānasā /",
  "GK21brkas_pu:12303": "ekaparyaṅkasuptāpi /",
  "GK21brkas_pu:12304": "suptā bhartuḥ parāṅmukhī //20.47/",
  "GK21brkas_pu:12305": "tayolūkadhvaniṃ śrutvā /",
  "GK21brkas_pu:12306": "bhīrunārīvibhīṣaṇam /",
  "GK21brkas_pu:12307": "trastayātaḥ parāvṛtya /",
  "GK21brkas_pu:12308": "gāḍham āliṅgitaḥ patiḥ //20.48/",
  "GK21brkas_pu:12309": "tato viraktabhāryeṇa /",
  "GK21brkas_pu:12310": "bhāryāraktena cāmunā /",
  "GK21brkas_pu:12311": "ulūkabhayapūrvo 'pi /",
  "GK21brkas_pu:12312": "kāntāśleṣo 'bhinanditaḥ //20.49/",
  "GK21brkas_pu:12313": "tena pūjām ulūkasya /",
  "GK21brkas_pu:12314": "suhṛdaḥ kṛtavān ayam /",
  "GK21brkas_pu:12315": "yenāsya vimukhī kāntā /",
  "GK21brkas_pu:12316": "trāsād abhimukhī kṛtā //20.50/",
  "GK21brkas_pu:12317": "śrutvā ca śikhinaḥ kekāḥ /",
  "GK21brkas_pu:12318": "kāntotkaṇṭhāvidhāyinīḥ /",
  "GK21brkas_pu:12319": "patyuḥ kaṇṭhaṃ parityajya /",
  "GK21brkas_pu:12320": "sthitā bhūyaḥ parāṅmukhī //20.51/",
  "GK21brkas_pu:12321": "tenānena mayūrasya /",
  "GK21brkas_pu:12322": "mastakaś chedito ruṣā /",
  "GK21brkas_pu:12323": "yenāsyābhimukhī kāntā /",
  "GK21brkas_pu:12324": "kūjatā vimukhī kṛtā //20.52/",
  "GK21brkas_pu:12325": "athātītya tam uddeśam /",
  "GK21brkas_pu:12326": "aśrauṣaṃ madaviddhayoḥ /",
  "GK21brkas_pu:12327": "kṛtanigrahayor vācaṃ /",
  "GK21brkas_pu:12328": "kulaṭāviṭayor yathā //20.53/",
  "GK21brkas_pu:12329": "manoghrāṇaharā gandhā /",
  "GK21brkas_pu:12330": "yayā pratanutuṅgayā /",
  "GK21brkas_pu:12331": "āghrātā mama sā nāsā /",
  "GK21brkas_pu:12332": "tvatkṛte vikṛtā kṛtā //20.54/",
  "GK21brkas_pu:12333": "kartarīpāśasaṃkāśau /",
  "GK21brkas_pu:12334": "purā maṇḍitakuṇḍalau /",
  "GK21brkas_pu:12335": "karṇau mama tathā bhūtau /",
  "GK21brkas_pu:12336": "bhavatāṃ bhavato yathā //20.55/",
  "GK21brkas_pu:12337": "sāham evaṃvidhā jātā /",
  "GK21brkas_pu:12338": "vipralabdhā khalu tvayā /",
  "GK21brkas_pu:12339": "kṛtaghna tvam apīdānīm /",
  "GK21brkas_pu:12340": "avajānāsi mām iti //20.56/",
  "GK21brkas_pu:12341": "athāvocat patis tasyāḥ /",
  "GK21brkas_pu:12342": "kiṃ māṃ indasi nandini /",
  "GK21brkas_pu:12343": "mayāpi nanu yat prāptaṃ /",
  "GK21brkas_pu:12344": "tvadarthaṃ tan na dṛśyate //20.57/",
  "GK21brkas_pu:12345": "devāḥ kusumadhūpādyaiḥ /",
  "GK21brkas_pu:12346": "pitaraḥ piṇḍavāribhiḥ /",
  "GK21brkas_pu:12347": "samastās tarpitā- yena /",
  "GK21brkas_pu:12348": "dakṣiṇābhir dvijātayaḥ //20.58/",
  "GK21brkas_pu:12349": "śūrādhiṣṭhitapṛṣṭhānāṃ /",
  "GK21brkas_pu:12350": "cūrṇitapratidantinām /",
  "GK21brkas_pu:12351": "yena cāsisanāthena /",
  "GK21brkas_pu:12352": "nikṛttāḥ kariṇāṃ karāḥ //20.59/",
  "GK21brkas_pu:12353": "pṛthulāḥ komalās tuṅgāḥ /",
  "GK21brkas_pu:12354": "pīnāḥ satkṛtacandanāḥ /",
  "GK21brkas_pu:12355": "ātmaśeṣaparastrīṇāṃ /",
  "GK21brkas_pu:12356": "yena bhuktāḥ payodharāḥ //20.60/",
  "GK21brkas_pu:12357": "sa me vāmetaraḥ pāṇiḥ /",
  "GK21brkas_pu:12358": "phullatāmarasāruṇaḥ /",
  "GK21brkas_pu:12359": "kṛttaḥ śastreṇa saṃdhānād /",
  "GK21brkas_pu:12360": "bandhanād iva pallavaḥ //20.61/",
  "GK21brkas_pu:12361": "adhunā vāmapādasya /",
  "GK21brkas_pu:12362": "śṛṇu caṇḍi parākramam /",
  "GK21brkas_pu:12363": "yena krāntā samudrāntā /",
  "GK21brkas_pu:12364": "tīrthasnānāya medinī //20.62/",
  "GK21brkas_pu:12365": "yena cāntaḥpurārakṣa /",
  "GK21brkas_pu:12366": "parikṣiptena līlayā /",
  "GK21brkas_pu:12367": "vapraprākāraparikhāḥ /",
  "GK21brkas_pu:12368": "śatakṛtvo vilaṅghitāḥ //20.63/",
  "GK21brkas_pu:12369": "so 'yaṃ mārutasaṃcāras /",
  "GK21brkas_pu:12370": "tāmras tuṅganakhāṅguliḥ /",
  "GK21brkas_pu:12371": "pādo me yādṛśo jātas /",
  "GK21brkas_pu:12372": "tādṛśaḥ kasya kathyatām //20.64/",
  "GK21brkas_pu:12373": "atha vā yaḥ samudrasya /",
  "GK21brkas_pu:12374": "tulayā tulayej jalam /",
  "GK21brkas_pu:12375": "sa guṇān pāṇipādasya /",
  "GK21brkas_pu:12376": "gaṇayen mandadhīr girā //20.65/",
  "GK21brkas_pu:12377": "sarvathā dhig adhīraṃ māṃ /",
  "GK21brkas_pu:12378": "yas tvādṛśyāḥ striyaḥ puraḥ /",
  "GK21brkas_pu:12379": "ātmanaḥ pāṇipādasya /",
  "GK21brkas_pu:12380": "praśaṃsāmi guṇān iti //20.66/",
  "GK21brkas_pu:12381": "athānyatra śṛṇomi sma /",
  "GK21brkas_pu:12382": "pādaḥ ślokasya śobhanaḥ /",
  "GK21brkas_pu:12383": "āgatas taṃ likhāmy āśu /",
  "GK21brkas_pu:12384": "datta me vartikām iti //20.67/",
  "GK21brkas_pu:12385": "evaṃ cānantavṛttāntaṃ /",
  "GK21brkas_pu:12386": "campāṃ paśyan kutūhalī /",
  "GK21brkas_pu:12387": "āgacchaṃ nagarīdvāram /",
  "GK21brkas_pu:12388": "uttaraṃ pretavāhanaḥ //20.68/",
  "GK21brkas_pu:12389": "mama tv āsīn na mām eṣa /",
  "GK21brkas_pu:12390": "gataprāṇo jighāṃsati /",
  "GK21brkas_pu:12391": "uttareṇa hi nīyante /",
  "GK21brkas_pu:12392": "na dvāreṇa jighāṃsitum //20.69/",
  "GK21brkas_pu:12393": "cintayann iti niryātaḥ /",
  "GK21brkas_pu:12394": "prākāraṃ samayā vrajan /",
  "GK21brkas_pu:12395": "kṣīṇamāṃsakam adrākṣaṃ /",
  "GK21brkas_pu:12396": "bālakaṃ gatajīvakam //20.70/",
  "GK21brkas_pu:12397": "athācintayam ālokya /",
  "GK21brkas_pu:12398": "kṣaṇaṃ bālacikitsitam /",
  "GK21brkas_pu:12399": "śoṣitaḥ śuṣkaraivatyā /",
  "GK21brkas_pu:12400": "varāko 'yaṃ mṛtaḥ śiśuḥ //20.71/",
  "GK21brkas_pu:12401": "yadi jīvantam adrakṣyaṃ /",
  "GK21brkas_pu:12402": "likhitvā maṇḍalaṃ tataḥ /",
  "GK21brkas_pu:12403": "atrāsye maraṇād enam /",
  "GK21brkas_pu:12404": "iṣṭvā krūragrahān iti //20.72/",
  "GK21brkas_pu:12405": "dṛṣṭavān asmi cānyatra /",
  "GK21brkas_pu:12406": "citravastravibhūṣaṇam /",
  "GK21brkas_pu:12407": "puruṣaṃ proṣitaprāṇam /",
  "GK21brkas_pu:12408": "athedam abhavan mama //20.73/",
  "GK21brkas_pu:12409": "rajjuśastrāgnipānīya /",
  "GK21brkas_pu:12410": "jarājvaragarakṣudhām /",
  "GK21brkas_pu:12411": "nāyam anyatamenāpi /",
  "GK21brkas_pu:12412": "kena nāma mṛto bhavet //20.74/",
  "GK21brkas_pu:12413": "aye nūnam ayaṃ kāmī /",
  "GK21brkas_pu:12414": "kāmayitvānyakāminīm /",
  "GK21brkas_pu:12415": "nidrāsukham upāsīnaḥ /",
  "GK21brkas_pu:12416": "pratibuddhaḥ pipāsitaḥ //20.75/",
  "GK21brkas_pu:12417": "sukhasupteti cānena /",
  "GK21brkas_pu:12418": "na sā strī pratibodhitā /",
  "GK21brkas_pu:12419": "gavākṣasthodapātrastham /",
  "GK21brkas_pu:12420": "udakaṃ pītam ātmanā //20.76/",
  "GK21brkas_pu:12421": "apanītapidhānaṃ ca /",
  "GK21brkas_pu:12422": "dṛṣṭvā taj jalabhājanam /",
  "GK21brkas_pu:12423": "svaviṣānaladāhāndhaḥ /",
  "GK21brkas_pu:12424": "praviṣṭaḥ prāg bhujaṃgamaḥ //20.77/",
  "GK21brkas_pu:12425": "tena tadviṣam udgīrṇaṃ /",
  "GK21brkas_pu:12426": "tena tad dūṣitaṃ jalam /",
  "GK21brkas_pu:12427": "tena pītena mūḍho 'yaṃ /",
  "GK21brkas_pu:12428": "sadyaḥ prāṇair viyojitaḥ //20.78/",
  "GK21brkas_pu:12429": "tasyāś ca parakāminyā- /",
  "GK21brkas_pu:12430": "dārikābhiḥ sasaṃbhramam /",
  "GK21brkas_pu:12431": "prākāraśṛṅgarandhreṇa /",
  "GK21brkas_pu:12432": "nikṣiptaḥ parikhātaṭe //20.79/",
  "GK21brkas_pu:12433": "amṛto yadi dṛṣṭaḥ syāj /",
  "GK21brkas_pu:12434": "jīvitaḥ syād ayaṃ mayā /",
  "GK21brkas_pu:12435": "mantramaṇḍalamudrāṇām /",
  "GK21brkas_pu:12436": "upāṃśusmaraṇād iti //20.80/",
  "GK21brkas_pu:12437": "athānyatrāham adrākṣaṃ /",
  "GK21brkas_pu:12438": "ninditāsurakanyakām /",
  "GK21brkas_pu:12439": "aśokaśākhiśākhāyām /",
  "GK21brkas_pu:12440": "udbaddhāṃ kām api striyam //20.81/",
  "GK21brkas_pu:12441": "aṅgaiḥ kusumasindūra /",
  "GK21brkas_pu:12442": "kuṅkumālaktakojjvalaiḥ /",
  "GK21brkas_pu:12443": "nīlārdhorukasaṃvīta /",
  "GK21brkas_pu:12444": "viśālajaghanasthalām //20.82/",
  "GK21brkas_pu:12445": "nikṣiptaṃ ca tayādūraṃ /",
  "GK21brkas_pu:12446": "karacchuritacandrikam /",
  "GK21brkas_pu:12447": "cīnapaṭṭāṃśukanyastam /",
  "GK21brkas_pu:12448": "anarghyaṃ ratnamaṇḍanam //20.83/",
  "GK21brkas_pu:12449": "kim artham anayā straiṇaṃ /",
  "GK21brkas_pu:12450": "kṛtaṃ sāhasam ity aham /",
  "GK21brkas_pu:12451": "parāmṛśya bahūn pakṣān /",
  "GK21brkas_pu:12452": "idaṃ niścitavān dhiyā //20.84/",
  "GK21brkas_pu:12453": "iyaṃ pativratā yoṣin /",
  "GK21brkas_pu:12454": "nūnaṃ bhartuś ca vallabhā /",
  "GK21brkas_pu:12455": "na vimānitavān etāṃ /",
  "GK21brkas_pu:12456": "patiḥ parihasann api //20.85/",
  "GK21brkas_pu:12457": "tena suptena mattena /",
  "GK21brkas_pu:12458": "jijñāsākupitena vā /",
  "GK21brkas_pu:12459": "gṛhītaṃ nāma kasyāścit /",
  "GK21brkas_pu:12460": "pramadāyāḥ pramādinā //20.86/",
  "GK21brkas_pu:12461": "tena cāśrutapūrveṇa /",
  "GK21brkas_pu:12462": "vajrapātapramāthinā /",
  "GK21brkas_pu:12463": "gāḍhaṃ tāḍitayā krūraṃ /",
  "GK21brkas_pu:12464": "kṛtaṃ karmedam etayā //20.87/",
  "GK21brkas_pu:12465": "sarvathā putradārāṇāṃ /",
  "GK21brkas_pu:12466": "pitābhartṛsamo ripuḥ /",
  "GK21brkas_pu:12467": "nāsti yas tānitasnehāl /",
  "GK21brkas_pu:12468": "lālayaty eva kevalam //20.88/",
  "GK21brkas_pu:12469": "varaṃ cātitiraskāro /",
  "GK21brkas_pu:12470": "bālānāṃ nātilālanā /",
  "GK21brkas_pu:12471": "dṛśyante hy avasīdanto /",
  "GK21brkas_pu:12472": "dhīmanto 'py atilālitāḥ //20.89/",
  "GK21brkas_pu:12473": "vasanābharaṇaṃ yac ca /",
  "GK21brkas_pu:12474": "bhūtale svayam ujjhitam /",
  "GK21brkas_pu:12475": "tat taskarakarasparśa /",
  "GK21brkas_pu:12476": "parihārārtham etayā //20.90/",
  "GK21brkas_pu:12477": "niścaurā cedṛśī campā /",
  "GK21brkas_pu:12478": "yan merugurur apy ayam /",
  "GK21brkas_pu:12479": "alaṃkāro 'py asatkāraḥ /",
  "GK21brkas_pu:12480": "saṃkāra iva dṛśyate //20.91/",
  "GK21brkas_pu:12481": "etāni cānyāni ca nāgarāṇāṃ /",
  "GK21brkas_pu:12482": "paśyan vicitrāṇi viceṣṭitāni /",
  "GK21brkas_pu:12483": "citānalālokahṛtāndhakāram /",
  "GK21brkas_pu:12484": "agaccham ujjīvajanādhivāsam //20.92/",
  "GK21brkas_pu:12485": "athāpaśyaṃ śivās tatra /",
  "GK21brkas_pu:12486": "trāsitāḥ piśitāśinīḥ /",
  "GK21brkas_pu:12487": "dīnabhīṣaṇaphetkārāḥ /",
  "GK21brkas_pu:12488": "kukkuraiḥ kharabukkitaiḥ //20.93/",
  "GK21brkas_pu:12489": "ujjhitāmbaram udbāhu /",
  "GK21brkas_pu:12490": "prakīrṇakacasaṃcayam /",
  "GK21brkas_pu:12491": "paritaḥ kuṇapaṃ nṛtyaḍ /",
  "GK21brkas_pu:12492": "ḍākinīmaṇḍalaṃ kvacit //20.94/",
  "GK21brkas_pu:12493": "kvacit puruṣam utkhaḍgam /",
  "GK21brkas_pu:12494": "upāttaghaṭakarparam /",
  "GK21brkas_pu:12495": "mahāmāṃsaṃ mahāsattvāḥ /",
  "GK21brkas_pu:12496": "krīyatām iti vādinam //20.95/",
  "GK21brkas_pu:12497": "saśastrapuruṣavrāta /",
  "GK21brkas_pu:12498": "rakṣitāśācatuṣṭayam /",
  "GK21brkas_pu:12499": "sādhakaṃ siddhinistriṃśam /",
  "GK21brkas_pu:12500": "utpatantaṃ nabhaḥ kvacit //20.96/",
  "GK21brkas_pu:12501": "ityādibahuvṛttāntaṃ /",
  "GK21brkas_pu:12502": "paśyatā pretaketakam /",
  "GK21brkas_pu:12503": "yātrāṃ yā gacchatā dṛṣṭā /",
  "GK21brkas_pu:12504": "sā dṛṣṭā sthavirā mayā //20.97/",
  "GK21brkas_pu:12505": "vaṭamūle citāvahnau /",
  "GK21brkas_pu:12506": "vāmahastārpitasruvā /",
  "GK21brkas_pu:12507": "haṃkārāntena mantreṇa /",
  "GK21brkas_pu:12508": "juhvatī naraśoṇitam //20.98/",
  "GK21brkas_pu:12509": "taṃ ca pretam asau dṛṣṭvā /",
  "GK21brkas_pu:12510": "sādhitādeśam āgatam /",
  "GK21brkas_pu:12511": "guruharṣavi/",
  "GK21brkas_pu:12512": "ālākṣī /",
  "GK21brkas_pu:12513": "karmaśeṣaṃ samāpayat //20.99/",
  "GK21brkas_pu:12514": "taṃ ca dattārghasatkāram /",
  "GK21brkas_pu:12515": "avocat kṛtakarmaṇe /",
  "GK21brkas_pu:12516": "svāgataṃ candravaktrāya /",
  "GK21brkas_pu:12517": "kumāro mucyatām iti //20.100/",
  "GK21brkas_pu:12518": "mama tv āsīd aho kaṣṭā /",
  "GK21brkas_pu:12519": "candramasyāpad āgatā /",
  "GK21brkas_pu:12520": "yena kākamukhasyāsya /",
  "GK21brkas_pu:12521": "mukham etena tulyate //20.101/",
  "GK21brkas_pu:12522": "sa tu māṃ śanakair muktvā /",
  "GK21brkas_pu:12523": "bāhujaṅghaṃ prasārya ca /",
  "GK21brkas_pu:12524": "dakṣiṇābhimukhas tāram /",
  "GK21brkas_pu:12525": "āraṭyāpatitaḥ kṣitau //20.102/",
  "GK21brkas_pu:12526": "atha mātaṅgavṛddhā mām /",
  "GK21brkas_pu:12527": "avocad dattaviṣṭarā /",
  "GK21brkas_pu:12528": "śmaśānam āgato 'smīti /",
  "GK21brkas_pu:12529": "khedaṃ mā manaso gamaḥ //20.103/",
  "GK21brkas_pu:12530": "śmaśāne bhagavān rudraḥ /",
  "GK21brkas_pu:12531": "sarudrāṇīvināyakaḥ /",
  "GK21brkas_pu:12532": "samātṛpramathānīkas /",
  "GK21brkas_pu:12533": "trisaṃdhyaṃ saṃnidhīyate //20.104/",
  "GK21brkas_pu:12534": "yatra rudraḥ surās tatra /",
  "GK21brkas_pu:12535": "sarve haripuraḥsarāḥ /",
  "GK21brkas_pu:12536": "na hy anyatra tuṣārāṃśur /",
  "GK21brkas_pu:12537": "anyatrāsya marīcayaḥ //20.105/",
  "GK21brkas_pu:12538": "mokṣasvargārthakāmāś ca /",
  "GK21brkas_pu:12539": "śrūyante bahavo dvijāḥ /",
  "GK21brkas_pu:12540": "prāptāḥ pretavane siddhiṃ /",
  "GK21brkas_pu:12541": "tasmān nedam amaṅgalam //20.106/",
  "GK21brkas_pu:12542": "yadarthaṃ tvaṃ mamānītas /",
  "GK21brkas_pu:12543": "tad etat saṃniśāmyatām /",
  "GK21brkas_pu:12544": "na hi niṣkāraṇaḥ khedas /",
  "GK21brkas_pu:12545": "tvādṛśām upapadyate //20.107/",
  "GK21brkas_pu:12546": "āsīn mātaṅganāthendraḥ /",
  "GK21brkas_pu:12547": "kṣuṇṇaśatrur mataṅgajaḥ /",
  "GK21brkas_pu:12548": "śarīrīva mahadbāhor /",
  "GK21brkas_pu:12549": "mahāsiṃhaḥ patir mama //20.108/",
  "GK21brkas_pu:12550": "ahaṃ dhanamatī nāma /",
  "GK21brkas_pu:12551": "mantraśaktiś ca yā mama /",
  "GK21brkas_pu:12552": "sā dineṣu gamiṣyatsu /",
  "GK21brkas_pu:12553": "vijñātā bhavatā svayam //20.109/",
  "GK21brkas_pu:12554": "caṇḍasiṃhaṃ mahāsiṃhaḥ /",
  "GK21brkas_pu:12555": "putram utpādya niṣṭhitaḥ /",
  "GK21brkas_pu:12556": "phalabhāram ivānantaṃ /",
  "GK21brkas_pu:12557": "dhanaḥ kusumasaṃcayaḥ //20.110/",
  "GK21brkas_pu:12558": "sutājinavatī nāma /",
  "GK21brkas_pu:12559": "caṇḍasiṃhasya kanyakā /",
  "GK21brkas_pu:12560": "rātriṃ divam asūyanti /",
  "GK21brkas_pu:12561": "yasyai tridaśakanyakāḥ //20.111/",
  "GK21brkas_pu:12562": "tayā mahāsaroyātrām /",
  "GK21brkas_pu:12563": "asmābhiḥ saha yātayā /",
  "GK21brkas_pu:12564": "bhāradvājīdvitīyas tvaṃ /",
  "GK21brkas_pu:12565": "dṛṣṭaḥ pravahaṇāśritaḥ //20.112/",
  "GK21brkas_pu:12566": "athāvasthābhavat tasyāḥ /",
  "GK21brkas_pu:12567": "kāpi durjñānakāraṇā /",
  "GK21brkas_pu:12568": "durlabhe bhavati strīṇāṃ /",
  "GK21brkas_pu:12569": "dṛṣṭe tvādṛśi yādṛśī //20.113/",
  "GK21brkas_pu:12570": "sakhībhir anuyuktāsau /",
  "GK21brkas_pu:12571": "bahuśaḥ kleśakāraṇam /",
  "GK21brkas_pu:12572": "yadā nākathayaj jñātā /",
  "GK21brkas_pu:12573": "mantraśaktyā mayā tadā //20.114/",
  "GK21brkas_pu:12574": "prārthanābhaṅgajaṃ duḥkham /",
  "GK21brkas_pu:12575": "asaṃcintya svayaṃ mayā /",
  "GK21brkas_pu:12576": "pautryāḥ prāṇaparitrāṇaṃ /",
  "GK21brkas_pu:12577": "kariṣyantyā bhavān vṛtaḥ //20.115/",
  "GK21brkas_pu:12578": "dīrghāyuṣā yadā cāhaṃ /",
  "GK21brkas_pu:12579": "paribhūtā tathā tvayā /",
  "GK21brkas_pu:12580": "sādhayitvā tathā pretaṃ /",
  "GK21brkas_pu:12581": "tvam ihānāyito mayā //20.116/",
  "GK21brkas_pu:12582": "tenājinavatīṃ tubhyaṃ /",
  "GK21brkas_pu:12583": "prayacchāmi balād api /",
  "GK21brkas_pu:12584": "mālām adhārayanto 'pi /",
  "GK21brkas_pu:12585": "labhante hi divaukasaḥ //20.117/",
  "GK21brkas_pu:12586": "sātha paścānmukhī sthitvā /",
  "GK21brkas_pu:12587": "pautrīm ehīty abhāṣata /",
  "GK21brkas_pu:12588": "athādṛśyata tatraiva /",
  "GK21brkas_pu:12589": "sāpy anāgatm āgatā //20.118/",
  "GK21brkas_pu:12590": "cedivatseśadāyādaṃ /",
  "GK21brkas_pu:12591": "mayā mantrair vaśīkṛtam /",
  "GK21brkas_pu:12592": "varaṃ pāṇau gṛhāṇeti /",
  "GK21brkas_pu:12593": "tām avocat pitāmahī //20.119/",
  "GK21brkas_pu:12594": "madīyaṃ ca tadīyena /",
  "GK21brkas_pu:12595": "svinnaṃ svinnena pāṇinā /",
  "GK21brkas_pu:12596": "sphurantaṃ sphuratāgṛhṇād /",
  "GK21brkas_pu:12597": "dakṣiṇaṃ dakṣiṇena sā //20.120/",
  "GK21brkas_pu:12598": "tasyāḥ kararucā tāmre /",
  "GK21brkas_pu:12599": "dṛṣṭapātaiḥ sitāsitaiḥ /",
  "GK21brkas_pu:12600": "apaśyaṃ kuṅkumābhe 'pi /",
  "GK21brkas_pu:12601": "svakare varṇasaṃkaram //20.121/",
  "GK21brkas_pu:12602": "atha mām avadad vṛddhā /",
  "GK21brkas_pu:12603": "śvaśuro dṛśyatām iti /",
  "GK21brkas_pu:12604": "tatas tām avadaṃ devi /",
  "GK21brkas_pu:12605": "jano 'yaṃ paravān iti //20.122/",
  "GK21brkas_pu:12606": "tataḥ puruṣam adrākṣam /",
  "GK21brkas_pu:12607": "arkamaṇḍalabhāsuram /",
  "GK21brkas_pu:12608": "āvartayantam utkāntiṃ /",
  "GK21brkas_pu:12609": "candrakāntākṣamaṇḍalam //20.123/",
  "GK21brkas_pu:12610": "dhanamatyā mamākhyātam /",
  "GK21brkas_pu:12611": "ayaṃ vidyādhareśvaraḥ /",
  "GK21brkas_pu:12612": "gaurimuṇḍo mahāgaurīm /",
  "GK21brkas_pu:12613": "ārādhayitum icchati //20.124/",
  "GK21brkas_pu:12614": "vyālakāṅgārakau cāsya /",
  "GK21brkas_pu:12615": "bhrātārau paricārakau /",
  "GK21brkas_pu:12616": "yāv etau pārśvayor asya /",
  "GK21brkas_pu:12617": "bhujāv iva mahābalau //20.125/",
  "GK21brkas_pu:12618": "yenāmitagatir baddhaḥ /",
  "GK21brkas_pu:12619": "kadambe mocitas tvayā /",
  "GK21brkas_pu:12620": "so 'yam aṅgārako yo 'sau /",
  "GK21brkas_pu:12621": "jahāra kusumālikām //20.126/",
  "GK21brkas_pu:12622": "ārabhya ca tataḥ kālād /",
  "GK21brkas_pu:12623": "gaurimuṇḍaḥ sahānujaḥ /",
  "GK21brkas_pu:12624": "dviṣantam antaraṃ prāpya /",
  "GK21brkas_pu:12625": "bhavantaṃ hantum icchati //20.127/",
  "GK21brkas_pu:12626": "tena mānasavegaś ca /",
  "GK21brkas_pu:12627": "gaurimuṇḍādayaś ca te /",
  "GK21brkas_pu:12628": "anantāś ca mahāntaś ca /",
  "GK21brkas_pu:12629": "bhaviṣyantaś ca śatravaḥ //20.128/",
  "GK21brkas_pu:12630": "pramattam asahāyaṃ ca /",
  "GK21brkas_pu:12631": "divyasāmarthyadurgatam /",
  "GK21brkas_pu:12632": "tvām etadviparītāriṃ /",
  "GK21brkas_pu:12633": "pāntu devagurudvijāḥ //20.129/",
  "GK21brkas_pu:12634": "tan nāyaṃ tava saṃbandhaḥ /",
  "GK21brkas_pu:12635": "kanyāmātraprayojanaḥ /",
  "GK21brkas_pu:12636": "caṇḍasiṃhasahāyo 'pi /",
  "GK21brkas_pu:12637": "mahad asya prayojanam //20.130/",
  "GK21brkas_pu:12638": "mama tv abhūd abhūn mitram /",
  "GK21brkas_pu:12639": "eko 'mitagatir mama /",
  "GK21brkas_pu:12640": "idānīṃ caṇḍasiṃho 'pi /",
  "GK21brkas_pu:12641": "sumahābalamātṛkaḥ //20.131/",
  "GK21brkas_pu:12642": "iti saṃkalpayann eva /",
  "GK21brkas_pu:12643": "chāyācchuritacandrikam /",
  "GK21brkas_pu:12644": "vimānam aham adrākṣam /",
  "GK21brkas_pu:12645": "avarūḍhaṃ vihāyasaḥ //20.132/",
  "GK21brkas_pu:12646": "gacchatāpi sthireṇeva /",
  "GK21brkas_pu:12647": "tena mānasaraṃhasā /",
  "GK21brkas_pu:12648": "kham agacchann ivāgacchaṃ /",
  "GK21brkas_pu:12649": "vahaneneva sāgaram //20.133/",
  "GK21brkas_pu:12650": "athāpaśyaṃ vimānasya /",
  "GK21brkas_pu:12651": "dūrād avanimaṇḍalam /",
  "GK21brkas_pu:12652": "lokālokādiparyantam /",
  "GK21brkas_pu:12653": "ādarśaparimaṇḍalam //20.134/",
  "GK21brkas_pu:12654": "idam īdṛśam ākāśam /",
  "GK21brkas_pu:12655": "anāvaraṇam īkṣyate /",
  "GK21brkas_pu:12656": "sa tu nāsti pradeśo 'sya /",
  "GK21brkas_pu:12657": "yo vimānair anāvṛtaḥ //20.135/",
  "GK21brkas_pu:12658": "apsaraḥśatasaṃbādhaṃ /",
  "GK21brkas_pu:12659": "sakrīḍāgiriniṣkuṭam /",
  "GK21brkas_pu:12660": "nikṛṣṭasyāpi devasya /",
  "GK21brkas_pu:12661": "vimānaṃ yojanāyatam //20.136/",
  "GK21brkas_pu:12662": "so 'ham evam anantāni /",
  "GK21brkas_pu:12663": "kāntimanti mahānti ca /",
  "GK21brkas_pu:12664": "gacchāmi sma vimānāni /",
  "GK21brkas_pu:12665": "paśyann āyānti yānti ca //20.137/",
  "GK21brkas_pu:12666": "kasminn api tato deśe /",
  "GK21brkas_pu:12667": "kasyāpi śikhare gireḥ /",
  "GK21brkas_pu:12668": "kasyām api diśi sphītam /",
  "GK21brkas_pu:12669": "adṛśyata puraḥ puram //20.138/",
  "GK21brkas_pu:12670": "tasmāc codapatad bhāsvad /",
  "GK21brkas_pu:12671": "vimānaṃ vyāpnuvan nabhaḥ /",
  "GK21brkas_pu:12672": "śṛṅgāt prāgacalasyeva /",
  "GK21brkas_pu:12673": "sahasrakaramaṇḍalam //20.139/",
  "GK21brkas_pu:12674": "māmakena vimānena /",
  "GK21brkas_pu:12675": "saha tat samagacchata /",
  "GK21brkas_pu:12676": "śarīram iva mātaṅgyāḥ /",
  "GK21brkas_pu:12677": "śarīreṇa nirantaram //20.140/",
  "GK21brkas_pu:12678": "kṛṣṇāṅgaśyāmatuṅgāṅgas /",
  "GK21brkas_pu:12679": "tāmrāpāṅgāyatekṣaṇaḥ /",
  "GK21brkas_pu:12680": "āgamat puruṣas tasmāt /",
  "GK21brkas_pu:12681": "prabhāva iva dehavān //20.141/",
  "GK21brkas_pu:12682": "tatas taṃ pratyabhijñāya /",
  "GK21brkas_pu:12683": "dṛṣṭaṃ yātrāmahotsave /",
  "GK21brkas_pu:12684": "kathitaṃ dhanamatyāhaṃ /",
  "GK21brkas_pu:12685": "caṇḍasiṃham avandiṣi //20.142/",
  "GK21brkas_pu:12686": "asau cānandajasveda /",
  "GK21brkas_pu:12687": "stimitair uttanūruhaiḥ /",
  "GK21brkas_pu:12688": "aṅgair aṅgaṃ samāliṅgya /",
  "GK21brkas_pu:12689": "snehādraiḥ karkaśair api //20.143/",
  "GK21brkas_pu:12690": "apasṛtya tato dūraṃ /",
  "GK21brkas_pu:12691": "namayitvonnataṃ śiraḥ /",
  "GK21brkas_pu:12692": "jyogbhartar jaya deveti /",
  "GK21brkas_pu:12693": "sa mām uktvedam abravīt //20.144/",
  "GK21brkas_pu:12694": "asmābhiḥ sevakaiḥ kāryam /",
  "GK21brkas_pu:12695": "idaṃ yuṣmāsu bhartṛṣu /",
  "GK21brkas_pu:12696": "āliṅganaṃ tu bhartṝṇāṃ /",
  "GK21brkas_pu:12697": "bhṛtyaiḥ paribhavo mahān //20.145/",
  "GK21brkas_pu:12698": "bālo 'pi nāvamantavyo /",
  "GK21brkas_pu:12699": "jāmāteti bhavādṛśaḥ /",
  "GK21brkas_pu:12700": "mahatī devatā hy eṣā /",
  "GK21brkas_pu:12701": "tvādṛgrūpeṇa tiṣṭhati //20.146/",
  "GK21brkas_pu:12702": "ityādi bahu tat tan māṃ /",
  "GK21brkas_pu:12703": "yāvad eva vadaty asau /",
  "GK21brkas_pu:12704": "caṇḍasiṃhapuraṃ tāvat /",
  "GK21brkas_pu:12705": "tumulotsavam āsadam //20.147/",
  "GK21brkas_pu:12706": "tasya kiṃ varṇyate yatra /",
  "GK21brkas_pu:12707": "viśālaṃ viśikhātalam /",
  "GK21brkas_pu:12708": "citraṃ citrair mahāratnair /",
  "GK21brkas_pu:12709": "indrāṇījaghanocitaiḥ //20.148/",
  "GK21brkas_pu:12710": "etena parikhāśāla /",
  "GK21brkas_pu:12711": "prāsādasurasadmanām /",
  "GK21brkas_pu:12712": "avaśyādheyaśobhānām /",
  "GK21brkas_pu:12713": "ākhyātaṃ rāmaṇīyakam //20.149/",
  "GK21brkas_pu:12714": "tasya kiṃ varṇyate yasya /",
  "GK21brkas_pu:12715": "māṇavāḥ smitimānasāḥ /",
  "GK21brkas_pu:12716": "na stanyam api yāvante /",
  "GK21brkas_pu:12717": "jananīr api bālakāḥ //20.150/",
  "GK21brkas_pu:12718": "tasya kiṃ varṇyate yatra /",
  "GK21brkas_pu:12719": "paśupālasutair api /",
  "GK21brkas_pu:12720": "sakalāḥ sakalā vidyā /",
  "GK21brkas_pu:12721": "mātṛkevānuśīlitāḥ //20.151/",
  "GK21brkas_pu:12722": "tasya kiṃ varṇyate yatra /",
  "GK21brkas_pu:12723": "yoginām eva kevalam /",
  "GK21brkas_pu:12724": "prakṣayo na ca jāyante /",
  "GK21brkas_pu:12725": "rathyāḥ prāsādasaṃkaṭāḥ //20.152/",
  "GK21brkas_pu:12726": "yena doṣeṇa saṃsārāt /",
  "GK21brkas_pu:12727": "paritrasyanti mokṣavaḥ /",
  "GK21brkas_pu:12728": "sa tasmin mokṣaśāstreṣu /",
  "GK21brkas_pu:12729": "śrūyate kapilādibhiḥ //20.153/",
  "GK21brkas_pu:12730": "yac ca dūṣitasaṃsārair /",
  "GK21brkas_pu:12731": "vastudoṣair adūṣitam /",
  "GK21brkas_pu:12732": "akalmaṣaguṇāt tasmād /",
  "GK21brkas_pu:12733": "ramaṇīyatamaṃ kutaḥ //20.154/",
  "GK21brkas_pu:12734": "na cedaṃ caṇḍasiṃhasya /",
  "GK21brkas_pu:12735": "puram ekaṃ praśasyate /",
  "GK21brkas_pu:12736": "anyeṣām api siddhānām /",
  "GK21brkas_pu:12737": "īdṛśāny adhikāny api //20.155/",
  "GK21brkas_pu:12738": "avaruhya ca bhūmiṣṭhāt /",
  "GK21brkas_pu:12739": "tasmād ambaramandirāt /",
  "GK21brkas_pu:12740": "prāviśaṃ kanyakāgāraṃ /",
  "GK21brkas_pu:12741": "hasitāmbaramandiram //20.156/",
  "GK21brkas_pu:12742": "tasmin parijano divyaiḥ /",
  "GK21brkas_pu:12743": "prakārair mām upācarat /",
  "GK21brkas_pu:12744": "kim artham api cāhutā /",
  "GK21brkas_pu:12745": "mātrājinavatī gatā //20.157/",
  "GK21brkas_pu:12746": "sā yadā tan niśāśeṣam /",
  "GK21brkas_pu:12747": "uttaraṃ ca divāniśam /",
  "GK21brkas_pu:12748": "nāgataiva tad āsīn me /",
  "GK21brkas_pu:12749": "tvarāturamater matiḥ //20.158/",
  "GK21brkas_pu:12750": "darśanasmitasaṃbhāṣā /",
  "GK21brkas_pu:12751": "sparśanāliṅganādibhiḥ /",
  "GK21brkas_pu:12752": "samastair asamastaiś ca /",
  "GK21brkas_pu:12753": "ramayanti priyāḥ priyān //20.159/",
  "GK21brkas_pu:12754": "kiraṇair indulekheva /",
  "GK21brkas_pu:12755": "gataiva saha tair asau /",
  "GK21brkas_pu:12756": "aham apy eṣa tiṣṭhāmi /",
  "GK21brkas_pu:12757": "duḥkhasaṃtaptamānasaḥ //20.160/",
  "GK21brkas_pu:12758": "tat kim etat kathaṃ nv etad /",
  "GK21brkas_pu:12759": "ityādi bahu cintayan /",
  "GK21brkas_pu:12760": "vivāhavighnasaṃbhrāntam /",
  "GK21brkas_pu:12761": "aikṣe sāntaḥpuraṃ puram //20.161/",
  "GK21brkas_pu:12762": "āsīc ca mama campāyāḥ /",
  "GK21brkas_pu:12763": "preto mām anayan niśi /",
  "GK21brkas_pu:12764": "jyeṣṭhakṛṣṇacaturdaśyām /",
  "GK21brkas_pu:12765": "ārdrasthe tārakāpatau //20.162/",
  "GK21brkas_pu:12766": "nūnam āṣāḍhaśuklādau /",
  "GK21brkas_pu:12767": "pañcamyām uttarāsu ca /",
  "GK21brkas_pu:12768": "phalguṇīṣu vivāho 'yaṃ /",
  "GK21brkas_pu:12769": "rājñā kārayitāvayoḥ //20.163/",
  "GK21brkas_pu:12770": "ayaṃ mahākulo rājā /",
  "GK21brkas_pu:12771": "śrutismṛtiviśāradaḥ /",
  "GK21brkas_pu:12772": "tad brāhmeṇa vivāhena /",
  "GK21brkas_pu:12773": "sūnoḥ saṃskāram icchati //20.164/",
  "GK21brkas_pu:12774": "upāsya caturaḥ kaṣṭān /",
  "GK21brkas_pu:12775": "pāvakān iva vāsarān /",
  "GK21brkas_pu:12776": "tāṃ prāpaṃ kanyakām ante /",
  "GK21brkas_pu:12777": "tapaḥsiddhim ivepsitām //20.165/",
  "GK21brkas_pu:12778": "ghanāghanāmbhodharajālakālīm /",
  "GK21brkas_pu:12779": "adṛṣṭatārāgaṇarājabimbām /",
  "GK21brkas_pu:12780": "tayā saha prāvṛṣamāsi ramyām /",
  "GK21brkas_pu:12781": "aśuklapakṣāntaniśām ivaikām //20.166/",
  "GK21brkas_pu:12782": "saikadā saparīvārā /",
  "GK21brkas_pu:12783": "nibhṛtakranditadhvaniḥ /",
  "GK21brkas_pu:12784": "anuyuktā mayā kaccin /",
  "GK21brkas_pu:12785": "nṛpaḥ kuśalavān iti //20.167/",
  "GK21brkas_pu:12786": "tayā tu pratiṣiddhāpi /",
  "GK21brkas_pu:12787": "dārikā megharājikā /",
  "GK21brkas_pu:12788": "nivedayitum ārabdhā /",
  "GK21brkas_pu:12789": "śrūyatāṃ bhartṛdāraka //20.168/",
  "GK21brkas_pu:12790": "pūrvaṃ vikaciko nāma /",
  "GK21brkas_pu:12791": "svacchandaḥ khecarādhamaḥ /",
  "GK21brkas_pu:12792": "svais tyaktaḥ sāparādhatvāt /",
  "GK21brkas_pu:12793": "kiṃcit kālam ihāsthitaḥ //20.169/",
  "GK21brkas_pu:12794": "kanyā sarvasya dṛśyeti /",
  "GK21brkas_pu:12795": "tenāsau bhartṛdārikām /",
  "GK21brkas_pu:12796": "āsīnāṃ pitur utsaṅge /",
  "GK21brkas_pu:12797": "dṛṣṭvā rājānam uktavān //20.170/",
  "GK21brkas_pu:12798": "duhitā tava yady eṣā /",
  "GK21brkas_pu:12799": "tato mahyaṃ pradīyatām /",
  "GK21brkas_pu:12800": "madīyaguṇasaṃkhyā ca /",
  "GK21brkas_pu:12801": "buddhaiva bhavatām iti //20.171/",
  "GK21brkas_pu:12802": "tenoktaṃ kena na jñātāḥ /",
  "GK21brkas_pu:12803": "prasiddhā- hi guṇās tava /",
  "GK21brkas_pu:12804": "kiṃ tu komalajanmeyaṃ /",
  "GK21brkas_pu:12805": "prauḍhā tāvad bhavatv iti //20.172/",
  "GK21brkas_pu:12806": "tenāpy āmantrya rājānaṃ /",
  "GK21brkas_pu:12807": "svadeśāya gamiṣyatā /",
  "GK21brkas_pu:12808": "āyoṣidbālagopālam /",
  "GK21brkas_pu:12809": "ālāpaḥ śrāvitaḥ pure //20.173/",
  "GK21brkas_pu:12810": "rājñā mahyaṃ sasatkāraṃ /",
  "GK21brkas_pu:12811": "dattājinavatī sutā /",
  "GK21brkas_pu:12812": "diṣṭyā vṛddhir bhavaty adya /",
  "GK21brkas_pu:12813": "mameva bhavatām iti //20.174/",
  "GK21brkas_pu:12814": "sa bhartṛdārikāṃ śrutvā /",
  "GK21brkas_pu:12815": "bhartṛdārakabhartṛkām /",
  "GK21brkas_pu:12816": "vismṛtopakṛtaḥ krodhād /",
  "GK21brkas_pu:12817": "āha rājānam atrapaḥ //20.175/",
  "GK21brkas_pu:12818": "bhavataḥ ko 'yaṃ ācāraḥ /",
  "GK21brkas_pu:12819": "sadācārābhimāninaḥ /",
  "GK21brkas_pu:12820": "yad dattvā tanayāṃ mahyam /",
  "GK21brkas_pu:12821": "anyasmai dattavān iti //20.176/",
  "GK21brkas_pu:12822": "atha vālam upālabhya /",
  "GK21brkas_pu:12823": "bhavantam abhayatrapam /",
  "GK21brkas_pu:12824": "sutā vā vyavahāro vā /",
  "GK21brkas_pu:12825": "yuddhaṃ vā dīyatām iti //20.177/",
  "GK21brkas_pu:12826": "athāha vihasan rājā /",
  "GK21brkas_pu:12827": "na yuddhaṃ na mamātmajām /",
  "GK21brkas_pu:12828": "labdhum arhati dīrghāyur /",
  "GK21brkas_pu:12829": "vyavahāras tu dīyate //20.178/",
  "GK21brkas_pu:12830": "ity uktvā taṃ mahīpālaḥ /",
  "GK21brkas_pu:12831": "samantrigaṇamātṛkaḥ /",
  "GK21brkas_pu:12832": "vāyumuktamahādhyakṣaṃ /",
  "GK21brkas_pu:12833": "saptaparṇapuraṃ gataḥ //20.179/",
  "GK21brkas_pu:12834": "yuvām api rucau satyāṃ /",
  "GK21brkas_pu:12835": "śobhitāśāvihāyasau /",
  "GK21brkas_pu:12836": "tatraiva sahitau yātaṃ /",
  "GK21brkas_pu:12837": "rohiṇīśaśināv iva //20.180/",
  "GK21brkas_pu:12838": "mayoktaṃ bhīru mā bhaiṣīḥ /",
  "GK21brkas_pu:12839": "kiṃnarīkaṇṭhi mā rudaḥ /",
  "GK21brkas_pu:12840": "megharājyā yathākhyātaṃ /",
  "GK21brkas_pu:12841": "jitaḥ sa capalas tathā //20.181/",
  "GK21brkas_pu:12842": "iti tasyāḥ paritrāsa /",
  "GK21brkas_pu:12843": "tuṣāramlāpitaṃ mayā /",
  "GK21brkas_pu:12844": "sāntvabālātapasparśān /",
  "GK21brkas_pu:12845": "mukhāmbhojaṃ vikāśitam //20.182/",
  "GK21brkas_pu:12846": "mām ādāya tataḥ pāṇau /",
  "GK21brkas_pu:12847": "sā gatvāmbaravartmanā /",
  "GK21brkas_pu:12848": "saptaparṇapurodyāne /",
  "GK21brkas_pu:12849": "saptaparṇapure sthitā //20.183/",
  "GK21brkas_pu:12850": "abravīc ca nirutkaṇṭhaiḥ /",
  "GK21brkas_pu:12851": "kṣaṇam ekam ihāsyatām /",
  "GK21brkas_pu:12852": "yāvad emi sakhīṃ dṛṣṭvā /",
  "GK21brkas_pu:12853": "vanditvā ca gurūn iti //20.184/",
  "GK21brkas_pu:12854": "tasyām utpatya yātāyām /",
  "GK21brkas_pu:12855": "udyāne saṃcarann aham /",
  "GK21brkas_pu:12856": "sthūlamauktikavarṇāni /",
  "GK21brkas_pu:12857": "saptaparṇāni dṛṣṭavān //20.185/",
  "GK21brkas_pu:12858": "taiś ca grathitavān asmi /",
  "GK21brkas_pu:12859": "kadalīpaṭutantubhiḥ /",
  "GK21brkas_pu:12860": "bandhūkataralaṃ hāram /",
  "GK21brkas_pu:12861": "utpalaiś churitodaram //20.186/",
  "GK21brkas_pu:12862": "padmarāgendranīlādi /",
  "GK21brkas_pu:12863": "nānāratnopalaprabhaiḥ /",
  "GK21brkas_pu:12864": "kusumaiḥ kalpayāmi sma /",
  "GK21brkas_pu:12865": "kambūnūpuramekhalāḥ //20.187/",
  "GK21brkas_pu:12866": "avatīrya tato vyomnaḥ /",
  "GK21brkas_pu:12867": "sā priyā priyavādinī /",
  "GK21brkas_pu:12868": "nirjitaḥ sa durātmeti /",
  "GK21brkas_pu:12869": "hṛṣṭā mām apy aharṣayat //20.188/",
  "GK21brkas_pu:12870": "katham ity anuyuktā ca /",
  "GK21brkas_pu:12871": "mayā sādaram abravīt /",
  "GK21brkas_pu:12872": "anuyogam upekṣante /",
  "GK21brkas_pu:12873": "vivakṣanto 'pi vācakāḥ //20.189/",
  "GK21brkas_pu:12874": "vāyumūlān mayā gatvā /",
  "GK21brkas_pu:12875": "vanditāntaḥpurastriyā /",
  "GK21brkas_pu:12876": "vāyumuktā sakhī dṛṣṭā /",
  "GK21brkas_pu:12877": "kanyāntaḥpuravartinī //20.190/",
  "GK21brkas_pu:12878": "tatrāhaṃ kṣaṇam āsīnā /",
  "GK21brkas_pu:12879": "jitajīmūtagarjitām /",
  "GK21brkas_pu:12880": "pradhvanantīṃ śṛṇomi sma /",
  "GK21brkas_pu:12881": "bherīṃ bhairavagarjitām //20.191/",
  "GK21brkas_pu:12882": "kim etad iti pṛṣṭā sā /",
  "GK21brkas_pu:12883": "saṃbhramotkarṇayā mayā /",
  "GK21brkas_pu:12884": "sakhī svāṃ dārikām āha /",
  "GK21brkas_pu:12885": "yāhi vijñāyatām iti //20.192/",
  "GK21brkas_pu:12886": "sā muhūrtād ivāgatya /",
  "GK21brkas_pu:12887": "śvasitotkampitastanī /",
  "GK21brkas_pu:12888": "vardhase devi diṣṭyeti /",
  "GK21brkas_pu:12889": "mām uktvoktavatī punaḥ //20.193/",
  "GK21brkas_pu:12890": "bherīṃ tāḍitavān eṣa /",
  "GK21brkas_pu:12891": "gatvā vikacikaḥ sabhām /",
  "GK21brkas_pu:12892": "vāyumuktākṣadarśanāś /",
  "GK21brkas_pu:12893": "ca samāyātāḥ sabhāsadaḥ //20.194/",
  "GK21brkas_pu:12894": "te tam āhur bhavān kasmād /",
  "GK21brkas_pu:12895": "bherīṃ tāḍitavān iti /",
  "GK21brkas_pu:12896": "āryaveṣaḥ sa tān āha /",
  "GK21brkas_pu:12897": "puraḥ sthitvā nirāsanaḥ //20.195/",
  "GK21brkas_pu:12898": "caṇḍasiṃhaḥ sutāṃ dattvā /",
  "GK21brkas_pu:12899": "mahyaṃ nagarasaṃnidhau /",
  "GK21brkas_pu:12900": "anyasmin dattavān yatra /",
  "GK21brkas_pu:12901": "nāgaraṃ pṛcchyatām iti //20.196/",
  "GK21brkas_pu:12902": "ucyatām iti coktena /",
  "GK21brkas_pu:12903": "tātena kila saṃsadā /",
  "GK21brkas_pu:12904": "megharājyā yad ākhyātaṃ /",
  "GK21brkas_pu:12905": "tad evākhyātam āha ca //20.197/",
  "GK21brkas_pu:12906": "madīyapuravāstavyān /",
  "GK21brkas_pu:12907": "sākṣiṇaś cāyam āha yān /",
  "GK21brkas_pu:12908": "pṛcchyantāṃ te 'pi teṣāṃ ced /",
  "GK21brkas_pu:12909": "aviruddhā pramāṇatā //20.198/",
  "GK21brkas_pu:12910": "athoktaṃ vāyumuktena /",
  "GK21brkas_pu:12911": "saṃbhāṣitasabhāsadā /",
  "GK21brkas_pu:12912": "nṛpater manukalpasya /",
  "GK21brkas_pu:12913": "kim etasya parīkṣayā //20.199/",
  "GK21brkas_pu:12914": "na hi prāmāṇyarājasya /",
  "GK21brkas_pu:12915": "jijñāsāsaṃśayacchidaḥ /",
  "GK21brkas_pu:12916": "pratyakṣasyānumānena /",
  "GK21brkas_pu:12917": "pramāṇatvaṃ pramīyate //20.200/",
  "GK21brkas_pu:12918": "tasmāt pratyarthinā rājñā /",
  "GK21brkas_pu:12919": "vyavahāre parājitaḥ /",
  "GK21brkas_pu:12920": "arthī vikacikaḥ kanyām /",
  "GK21brkas_pu:12921": "anyāṃ mṛgayatām iti //20.201/",
  "GK21brkas_pu:12922": "tato vikacikaḥ kruddhaḥ /",
  "GK21brkas_pu:12923": "jhaṭity utthāya saṃsadaḥ /",
  "GK21brkas_pu:12924": "utpatya nabhasā gacchann /",
  "GK21brkas_pu:12925": "uccair āha sabhāsadaḥ //20.202/",
  "GK21brkas_pu:12926": "dhik khalān khalu caṇḍālān /",
  "GK21brkas_pu:12927": "pakṣapātahatāñ jaḍān /",
  "GK21brkas_pu:12928": "aham eva hi kartavye /",
  "GK21brkas_pu:12929": "kartavye buddhivān iti //20.203/",
  "GK21brkas_pu:12930": "āsīc ca mama yat satyam /",
  "GK21brkas_pu:12931": "āśaṅkākaluṣaṃ manaḥ /",
  "GK21brkas_pu:12932": "kasmin punar asau kārye /",
  "GK21brkas_pu:12933": "kartavye buddhimān iti //20.204/",
  "GK21brkas_pu:12934": "tatas tais tām alaṃkṛtya /",
  "GK21brkas_pu:12935": "śaratkusumabhūṣaṇaiḥ /",
  "GK21brkas_pu:12936": "śarīraśaradākāra /",
  "GK21brkas_pu:12937": "taskarām idam abravam //20.205/",
  "GK21brkas_pu:12938": "priyākhyānaprahṛṣṭena /",
  "GK21brkas_pu:12939": "vibhramābharaṇaṃ mayā /",
  "GK21brkas_pu:12940": "tavāropitam aṅgeṣu /",
  "GK21brkas_pu:12941": "subhagāṅgi virājate //20.206/",
  "GK21brkas_pu:12942": "sā tatas tān alaṃkārān /",
  "GK21brkas_pu:12943": "dviṣatī kaṇṭakān iva /",
  "GK21brkas_pu:12944": "mām avocad vidhūyāṅgam /",
  "GK21brkas_pu:12945": "asūyāmantharasmitā //20.207/",
  "GK21brkas_pu:12946": "aparāsv api bhāryāsu /",
  "GK21brkas_pu:12947": "yuṣmābhir idam āhitam /",
  "GK21brkas_pu:12948": "na hi dṛṣṭaṃ vinābhyāsāt /",
  "GK21brkas_pu:12949": "kriyākauśalam īdṛśam //20.208/",
  "GK21brkas_pu:12950": "tasmān nirmālyatulyena /",
  "GK21brkas_pu:12951": "na kāryam amunā mama /",
  "GK21brkas_pu:12952": "kā hi durlabham ātmānaṃ /",
  "GK21brkas_pu:12953": "kitavaiḥ paribhāvayet //20.209/",
  "GK21brkas_pu:12954": "mama tv āsīd apūrveyam /",
  "GK21brkas_pu:12955": "asyā- viṣamaśīlatā /",
  "GK21brkas_pu:12956": "upāyair durnivartyaiva /",
  "GK21brkas_pu:12957": "prāṇāmaśapathādibhiḥ //20.210/",
  "GK21brkas_pu:12958": "nārī ca laghusāratvāt /",
  "GK21brkas_pu:12959": "taraṃgaśreṇicañcalā /",
  "GK21brkas_pu:12960": "naukeva pratikūlāśu /",
  "GK21brkas_pu:12961": "kuśalaiḥ parivartyate //20.211/",
  "GK21brkas_pu:12962": "bhāryājñātigṛhe vāsaś /",
  "GK21brkas_pu:12963": "ciraṃ daurbhāgyakāraṇam /",
  "GK21brkas_pu:12964": "yadi vipratyayaḥ kaścid /",
  "GK21brkas_pu:12965": "bhartāraṃ kiṃ na paśyasi //20.212/",
  "GK21brkas_pu:12966": "bhartrā te cāṭukāreṇa /",
  "GK21brkas_pu:12967": "bhāryāṃ toṣayatā kila /",
  "GK21brkas_pu:12968": "tat kṛtaṃ durvidagdhena /",
  "GK21brkas_pu:12969": "yena bhāryaiva roṣitā //20.213/",
  "GK21brkas_pu:12970": "subhagaṃ karaṇaṃ yad yat /",
  "GK21brkas_pu:12971": "samācarati durbhagaḥ /",
  "GK21brkas_pu:12972": "sutarāṃ tena tenāsya /",
  "GK21brkas_pu:12973": "daurbhāgyam upacīyate //20.214/",
  "GK21brkas_pu:12974": "sarvathā vārayiṣyāmi /",
  "GK21brkas_pu:12975": "putrān api bhaviṣyataḥ /",
  "GK21brkas_pu:12976": "mā ciraṃ putrakāḥ sthāta /",
  "GK21brkas_pu:12977": "bhāryājñātigṛheṣv iti //20.215/",
  "GK21brkas_pu:12978": "tayā tu manmukhaṃ dṛṣṭvā /",
  "GK21brkas_pu:12979": "hrītatrastavilakṣayā /",
  "GK21brkas_pu:12980": "asnigdhasmitayā hā hā /",
  "GK21brkas_pu:12981": "kim etad iti bhāṣitam //20.216/",
  "GK21brkas_pu:12982": "ataḥ param ayukto 'yaṃ /",
  "GK21brkas_pu:12983": "prapañca iti tām aham /",
  "GK21brkas_pu:12984": "anayaṃ vepamānāṅgīm /",
  "GK21brkas_pu:12985": "āliṅgyotsaṅgam aṅganām //20.217/",
  "GK21brkas_pu:12986": "sā tu labdhasamāśvāsā /",
  "GK21brkas_pu:12987": "dīrghikātīrthavartinī /",
  "GK21brkas_pu:12988": "aryaputra prasīdeti /",
  "GK21brkas_pu:12989": "vyāharat tāram āturā //20.218/",
  "GK21brkas_pu:12990": "paśyāmi sma tataḥ khasthaṃ /",
  "GK21brkas_pu:12991": "taṃ vidyādharapāṃsanam /",
  "GK21brkas_pu:12992": "paritaḥ sphuritasphīta /",
  "GK21brkas_pu:12993": "maṇḍalāgrāṃśumaṇḍalam //20.219/",
  "GK21brkas_pu:12994": "roṣabhīṣaṇaghoṣeṇa /",
  "GK21brkas_pu:12995": "tenoktaṃ dharaṇīcara /",
  "GK21brkas_pu:12996": "te paśyata iyaṃ kāntā /",
  "GK21brkas_pu:12997": "hriyate dhriyatām iti //20.220/",
  "GK21brkas_pu:12998": "krodhāpahatadhairyatvād /",
  "GK21brkas_pu:12999": "vācyāvācyāvivecinā /",
  "GK21brkas_pu:13000": "saṃbhāvitasvasāreṇa /",
  "GK21brkas_pu:13001": "mayāsāv iti bhartsitaḥ //20.221/",
  "GK21brkas_pu:13002": "ākāśagocaro 'smīti /",
  "GK21brkas_pu:13003": "kiṃ tvaṃ nīca vikatthase /",
  "GK21brkas_pu:13004": "kāko 'pi hi nabhaścārī /",
  "GK21brkas_pu:13005": "na ca muñcati nīcatām //20.222/",
  "GK21brkas_pu:13006": "yaḥ siṃhaśirasi nyasya /",
  "GK21brkas_pu:13007": "kākaś caraṇam utpatet /",
  "GK21brkas_pu:13008": "na tena paribhūtaḥ syāt /",
  "GK21brkas_pu:13009": "kesarī dharaṇīcaraḥ //20.223/",
  "GK21brkas_pu:13010": "evam uttejyamāno 'pi /",
  "GK21brkas_pu:13011": "nāvatīrṇaḥ sa bhūtalam /",
  "GK21brkas_pu:13012": "paritaś cakitaḥ paśyan /",
  "GK21brkas_pu:13013": "sāvajñānam ivābravīt //20.224/",
  "GK21brkas_pu:13014": "sthalakacchapakalpāya /",
  "GK21brkas_pu:13015": "vainateyaparākramaḥ /",
  "GK21brkas_pu:13016": "tvādṛśe mādṛśaḥ krudhyan /",
  "GK21brkas_pu:13017": "kena pāpān na śocyatām //20.225/",
  "GK21brkas_pu:13018": "ity uktvā karuṇākrandāṃ /",
  "GK21brkas_pu:13019": "tām asau khecarādhamaḥ /",
  "GK21brkas_pu:13020": "bhuvaḥ śyena iva śyāmām /",
  "GK21brkas_pu:13021": "ādāyodapatad divam //20.226/",
  "GK21brkas_pu:13022": "athāpaśyaṃ mahājvālā /",
  "GK21brkas_pu:13023": "jvālasaṃkucitāmbarām /",
  "GK21brkas_pu:13024": "āpatantīṃ divaṃ devīm /",
  "GK21brkas_pu:13025": "utpātolkām ivāśivām //20.227/",
  "GK21brkas_pu:13026": "caṇḍavidyādharānīka /",
  "GK21brkas_pu:13027": "parivāraṃ ca bhūpatim /",
  "GK21brkas_pu:13028": "mahākālam iva kruddhaṃ /",
  "GK21brkas_pu:13029": "gaṇāmaragaṇānugam //20.228/",
  "GK21brkas_pu:13030": "uttānavadanaś cāhaṃ /",
  "GK21brkas_pu:13031": "caṇḍasiṃham anuvrajan /",
  "GK21brkas_pu:13032": "anyatraiva gataḥ kvāpi /",
  "GK21brkas_pu:13033": "diṅmohamuṣitasmṛtiḥ //20.229/",
  "GK21brkas_pu:13034": "bhrāmyatā śrāmyatā rūkṣa /",
  "GK21brkas_pu:13035": "vṛkṣeṣūpavane ghane /",
  "GK21brkas_pu:13036": "cirād ākarṇito dhīrād /",
  "GK21brkas_pu:13037": "uccakair uccaran dhvaniḥ //20.230/",
  "GK21brkas_pu:13038": "he he kālākṣi kālākṣi /",
  "GK21brkas_pu:13039": "gaṅge gaṅge mahīti ca /",
  "GK21brkas_pu:13040": "vatsalānāṃ vivatsānāṃ /",
  "GK21brkas_pu:13041": "rambhaś ca subhago gavām //20.231/",
  "GK21brkas_pu:13042": "gatvā ca tvarayāpaśyaṃ /",
  "GK21brkas_pu:13043": "yāṣṭīkaṃ pālam agrataḥ /",
  "GK21brkas_pu:13044": "kulatthasthūlapulakam /",
  "GK21brkas_pu:13045": "urujaṅghoruvistṛtam //20.232/",
  "GK21brkas_pu:13046": "pratimallabhujānāma /",
  "GK21brkas_pu:13047": "bandhuraskandhakaṃdharam /",
  "GK21brkas_pu:13048": "vegavaccarpaṭātāḍa /",
  "GK21brkas_pu:13049": "kiṇakarkaśakarṇakam //20.233/",
  "GK21brkas_pu:13050": "tatas tam abravaṃ sāmnā /",
  "GK21brkas_pu:13051": "satataṃ mahitaṃ gavām /",
  "GK21brkas_pu:13052": "bhraṣṭaḥ panthā mamāṭavyāṃ /",
  "GK21brkas_pu:13053": "tam ākhyātu bhavān iti //20.234/",
  "GK21brkas_pu:13054": "tenoktaṃ gokule rātriṃ /",
  "GK21brkas_pu:13055": "gamayitvā gataśramaḥ /",
  "GK21brkas_pu:13056": "prage draṣṭā svapanthānaṃ /",
  "GK21brkas_pu:13057": "tadeta svagṛhān iti //20.235/",
  "GK21brkas_pu:13058": "gatvā tena sahāpaśyaṃ /",
  "GK21brkas_pu:13059": "ghoṣam āsannagokulam /",
  "GK21brkas_pu:13060": "mandramanthadhvanikṣipta /",
  "GK21brkas_pu:13061": "mandarāsphālitārṇavam //20.236/",
  "GK21brkas_pu:13062": "akuṭṭimasamā- yatra /",
  "GK21brkas_pu:13063": "sāṅgaṇoṭajabhūmayaḥ /",
  "GK21brkas_pu:13064": "haridgomayasaṃmārga /",
  "GK21brkas_pu:13065": "saṃprasāritamānasāḥ //20.237/",
  "GK21brkas_pu:13066": "bandhūkacūtakāstambaiḥ /",
  "GK21brkas_pu:13067": "parikṣiptoṭajāṅgaṇaiḥ /",
  "GK21brkas_pu:13068": "yatra nābhīranārīṇāṃ /",
  "GK21brkas_pu:13069": "paribhūtaṃ karādharam //20.238/",
  "GK21brkas_pu:13070": "yatra tumbīlatājālaiḥ /",
  "GK21brkas_pu:13071": "kuṭīpaṭalarodhibhiḥ /",
  "GK21brkas_pu:13072": "lajjitāḥ paṅkajinyo 'pi /",
  "GK21brkas_pu:13073": "kalikāṅgulitārjitāḥ //20.239/",
  "GK21brkas_pu:13074": "yasminn adṛṣṭadurdarśa /",
  "GK21brkas_pu:13075": "pāṃsusaṃkārasaṃkaṭāḥ /",
  "GK21brkas_pu:13076": "niravācyatalā- rathyāḥ /",
  "GK21brkas_pu:13077": "kūrdaduddāmatarṇakāḥ //20.240/",
  "GK21brkas_pu:13078": "karṇikārāmalair aṅgaiḥ /",
  "GK21brkas_pu:13079": "pṛthulair jaghanasthalaiḥ /",
  "GK21brkas_pu:13080": "sa tādṛṅmalinaḥ strīṇāṃ /",
  "GK21brkas_pu:13081": "yatra veṣo vibhūṣitaḥ //20.241/",
  "GK21brkas_pu:13082": "vanagokulavṛddhatvād /",
  "GK21brkas_pu:13083": "yatra gopā- gavārjavāḥ /",
  "GK21brkas_pu:13084": "gopyas tu caturācārā- /",
  "GK21brkas_pu:13085": "naṭīr apy atiśerate //20.242/",
  "GK21brkas_pu:13086": "evamādiprakāreṇa /",
  "GK21brkas_pu:13087": "ghoṣeṇa hṛtamānasam /",
  "GK21brkas_pu:13088": "māṃ gopaḥ svagṛhaṃ nītvā /",
  "GK21brkas_pu:13089": "gṛhiṇīm āhvayan mudā //20.243/",
  "GK21brkas_pu:13090": "sudevaduhitaḥ kvāsi /",
  "GK21brkas_pu:13091": "nanu gopāladārike /",
  "GK21brkas_pu:13092": "devas te gṛham āyātaḥ /",
  "GK21brkas_pu:13093": "sa bhaktyārādhyatām iti //20.244/",
  "GK21brkas_pu:13094": "tataḥ payodaśakalāt /",
  "GK21brkas_pu:13095": "sā kaleva kalāvataḥ /",
  "GK21brkas_pu:13096": "gṛhān niragamad gaurī /",
  "GK21brkas_pu:13097": "prakīrṇatanucandrikā //20.245/",
  "GK21brkas_pu:13098": "dārudantaśilāmayyaḥ /",
  "GK21brkas_pu:13099": "pratimās tāvad āsatām /",
  "GK21brkas_pu:13100": "na tāṃ vedhāḥ kṣamaḥ sraṣṭuṃ /",
  "GK21brkas_pu:13101": "madhūcchiṣṭamayīm api //20.246/",
  "GK21brkas_pu:13102": "bhāvabhir vartamānaiś ca /",
  "GK21brkas_pu:13103": "kavibhiḥ kim udāhṛtaiḥ /",
  "GK21brkas_pu:13104": "na tāṃ varṇayituṃ śaktau /",
  "GK21brkas_pu:13105": "vyāsavālmīkināv api //20.247/",
  "GK21brkas_pu:13106": "sā māṃ gomayapīṭhasthaṃ /",
  "GK21brkas_pu:13107": "svaseva svacchamānasā /",
  "GK21brkas_pu:13108": "āśiraḥpādam aśrāntā /",
  "GK21brkas_pu:13109": "saṃvāhitavatī ciram //20.248/",
  "GK21brkas_pu:13110": "yaṃ yam evopasāraṃ sā /",
  "GK21brkas_pu:13111": "tuccham apy ācaren mayi /",
  "GK21brkas_pu:13112": "sarvam anvasahe taṃ taṃ /",
  "GK21brkas_pu:13113": "dākṣiṇyakṣayaśaṅkayā //20.249/",
  "GK21brkas_pu:13114": "salilaiḥ kāṃsyapātrasthair /",
  "GK21brkas_pu:13115": "adhāvac caraṇau mama /",
  "GK21brkas_pu:13116": "sottamāṅgeṣu cāṅgeṣu /",
  "GK21brkas_pu:13117": "navanītam adān mudā //20.250/",
  "GK21brkas_pu:13118": "ucchādya kaṇakalkena /",
  "GK21brkas_pu:13119": "tatra stīmitamastakaḥ /",
  "GK21brkas_pu:13120": "lodhrakarbūramustābhir /",
  "GK21brkas_pu:13121": "ghṛṣṭo 'haṃ snapitas tayā //20.251/",
  "GK21brkas_pu:13122": "aśitvā cāśanaṃ medhyam /",
  "GK21brkas_pu:13123": "alpānnaṃ bahugorasam /",
  "GK21brkas_pu:13124": "vipāpmānam ivātmānam /",
  "GK21brkas_pu:13125": "amanye madyapāyinam //20.252/",
  "GK21brkas_pu:13126": "kalpayitvā tu me gopaḥ /",
  "GK21brkas_pu:13127": "śayyāṃ valkalapallavaiḥ /",
  "GK21brkas_pu:13128": "etat te gṛham ity uktvā /",
  "GK21brkas_pu:13129": "aṃsabhāro vrajam avrajat //20.253/",
  "GK21brkas_pu:13130": "mama tv āsīd ayaṃ manye /",
  "GK21brkas_pu:13131": "vītarāgādibandhanaḥ /",
  "GK21brkas_pu:13132": "sakleśaḥ ko nu viśvasyād /",
  "GK21brkas_pu:13133": "dāreṣu ca pareṣu ca //20.254/",
  "GK21brkas_pu:13134": "sādhāraṇakalatrāṇām /",
  "GK21brkas_pu:13135": "īrśyākṣobhitacetasām /",
  "GK21brkas_pu:13136": "tiraścām api dṛśyante /",
  "GK21brkas_pu:13137": "prakāśamaraṇā- raṇāḥ //20.255/",
  "GK21brkas_pu:13138": "ayaṃ tu dayitān dārān /",
  "GK21brkas_pu:13139": "munimānasahāriṇaḥ /",
  "GK21brkas_pu:13140": "mayi nikṣipya yātīti /",
  "GK21brkas_pu:13141": "vyakta eṣa sa puṃgavaḥ //20.256/",
  "GK21brkas_pu:13142": "atha vā niṣpravīṇeṣu /",
  "GK21brkas_pu:13143": "bahirvṛttikuṭumbiṣu /",
  "GK21brkas_pu:13144": "nārītantreṣu tantreṣu /",
  "GK21brkas_pu:13145": "kim ācāraparīkṣayā //20.257/",
  "GK21brkas_pu:13146": "rajakadhvajagopāla /",
  "GK21brkas_pu:13147": "mālākāranaṭastriyaḥ /",
  "GK21brkas_pu:13148": "dṛśyante yāḥ sadācārāḥ /",
  "GK21brkas_pu:13149": "sā tāsāṃ bālaśīlatā //20.258/",
  "GK21brkas_pu:13150": "eṣā tu gopayoṣāpi /",
  "GK21brkas_pu:13151": "rūpiṇy- api taruṇy- api /",
  "GK21brkas_pu:13152": "evaṃ gambhīradhairyeti /",
  "GK21brkas_pu:13153": "durbodhāḥ parabuddhayaḥ //20.259/",
  "GK21brkas_pu:13154": "cintām etāṃ kurvataḥ kāryavandhyām /",
  "GK21brkas_pu:13155": "āsīt sā me sopakāraiva rātrīḥ /",
  "GK21brkas_pu:13156": "sadyaḥ kāntākaṇṭhaviśleṣaduḥkham /",
  "GK21brkas_pu:13157": "ārāt sahyaṃ cetasā yan na soḍham //20.260/",
  "GK21brkas_pu:13158": "tataḥ prātaḥ sa māṃ gopaḥ /",
  "GK21brkas_pu:13159": "kṛpālur iva tattvavit /",
  "GK21brkas_pu:13160": "ghorāt kāntārasaṃsārād /",
  "GK21brkas_pu:13161": "acira-d udatārayat //20.261/",
  "GK21brkas_pu:13162": "eṣa te saṃbhavagrāmaḥ /",
  "GK21brkas_pu:13163": "prāṃśuprāgvaṃśakānanaḥ /",
  "GK21brkas_pu:13164": "dṛśyante yasya sīmāntāḥ /",
  "GK21brkas_pu:13165": "sīramantaḥ sasaṃkaṭāḥ //20.262/",
  "GK21brkas_pu:13166": "deśāntaram abhipretam /",
  "GK21brkas_pu:13167": "atra viśramya gamyatām /",
  "GK21brkas_pu:13168": "iti mām idam uktvāsau /",
  "GK21brkas_pu:13169": "nivṛttaḥ kṛtabandhanaḥ //20.263/",
  "GK21brkas_pu:13170": "athekṣugahanachāyāḥ /",
  "GK21brkas_pu:13171": "kṣiptaśāradikātapāḥ /",
  "GK21brkas_pu:13172": "sevamānaḥ prayāmi sma /",
  "GK21brkas_pu:13173": "saṃtapto bhānubhānubhiḥ //20.264/",
  "GK21brkas_pu:13174": "vikāśikumudārāmāḥ /",
  "GK21brkas_pu:13175": "praśaṃsan sarasīḥ kvacit /",
  "GK21brkas_pu:13176": "sthalīr iva nidāghānte /",
  "GK21brkas_pu:13177": "phullāviralakandarāḥ //20.265/",
  "GK21brkas_pu:13178": "kvacid garbhitaśālīni /",
  "GK21brkas_pu:13179": "śāleyāni kutūhalī /",
  "GK21brkas_pu:13180": "sagundrāgahanānīva /",
  "GK21brkas_pu:13181": "palvalāni vilokayan //20.266/",
  "GK21brkas_pu:13182": "kvacid utkūlakālindī /",
  "GK21brkas_pu:13183": "sarāmbhaḥpūritair iva /",
  "GK21brkas_pu:13184": "kṛtahaṃsadvijātīryaiḥ /",
  "GK21brkas_pu:13185": "sarobhiḥ prīṇitekṣaṇaḥ //20.267/",
  "GK21brkas_pu:13186": "sattvākārasatīkāra /",
  "GK21brkas_pu:13187": "komalāpāṇḍupāṃsubhiḥ /",
  "GK21brkas_pu:13188": "kṛṣṭair ākṛṣṭadṛṣṭiś ca /",
  "GK21brkas_pu:13189": "jāhnavīpulinair iva //20.268/",
  "GK21brkas_pu:13190": "evamādiśaratkāla /",
  "GK21brkas_pu:13191": "kāntivismāritapriyaḥ /",
  "GK21brkas_pu:13192": "gacchan puruṣam adrākṣaṃ /",
  "GK21brkas_pu:13193": "grāmād āyāntam antike //20.269/",
  "GK21brkas_pu:13194": "sa tu māṃ ciram īkṣitvā /",
  "GK21brkas_pu:13195": "bravīti sma savismayaḥ /",
  "GK21brkas_pu:13196": "citram āryakaniṣṭhasya /",
  "GK21brkas_pu:13197": "yūyaṃ susadṛśā- iti //20.270/",
  "GK21brkas_pu:13198": "mama tv āsīd asaṃdigdhaṃ /",
  "GK21brkas_pu:13199": "dṛṣṭavān eṣa gomukham /",
  "GK21brkas_pu:13200": "na hi tasmād ṛte kaścid /",
  "GK21brkas_pu:13201": "asti matsadṛśaḥ kṣitau //20.271/",
  "GK21brkas_pu:13202": "pṛcchāmi sma ca taṃ bhadra /",
  "GK21brkas_pu:13203": "sa kaniṣṭhaḥ kva tiṣṭhati /",
  "GK21brkas_pu:13204": "kīdṛśā vā vinodena /",
  "GK21brkas_pu:13205": "gamayed divasān iti //20.272/",
  "GK21brkas_pu:13206": "tatas tenoktam atraiva /",
  "GK21brkas_pu:13207": "grāme gṛhapatir dvijaḥ /",
  "GK21brkas_pu:13208": "asti sādhāraṇārthārthaḥ /",
  "GK21brkas_pu:13209": "priyavādī prasannakaḥ //20.273/",
  "GK21brkas_pu:13210": "ekadā brāhmaṇaḥ pṛṣṭas /",
  "GK21brkas_pu:13211": "tena brahmasabhāṃ gataḥ /",
  "GK21brkas_pu:13212": "āgataḥ katamād deśāt /",
  "GK21brkas_pu:13213": "kim arthaṃ vā bhavān iti //20.274/",
  "GK21brkas_pu:13214": "tenoktam āgatāv āvām /",
  "GK21brkas_pu:13215": "avantiviṣayād dvijau /",
  "GK21brkas_pu:13216": "bhrātarau sa ca me jyeṣṭho /",
  "GK21brkas_pu:13217": "yātrāyām anyato gataḥ //20.275/",
  "GK21brkas_pu:13218": "tad gaveṣayamāṇo 'ham /",
  "GK21brkas_pu:13219": "etaṃ grāmam upāgataḥ /",
  "GK21brkas_pu:13220": "chāttrāṇām atra sarveṣām /",
  "GK21brkas_pu:13221": "upapannaḥ samāgamaḥ //20.276/",
  "GK21brkas_pu:13222": "ity ukte tena tenoktam /",
  "GK21brkas_pu:13223": "idaṃ vaḥ sadhanaṃ gṛham /",
  "GK21brkas_pu:13224": "yena yenātra vaḥ kāryaṃ /",
  "GK21brkas_pu:13225": "tat tad ādīyatām iti //20.277/",
  "GK21brkas_pu:13226": "gṛhe gṛhapates tasya /",
  "GK21brkas_pu:13227": "kṣamāvān api śīlataḥ /",
  "GK21brkas_pu:13228": "trastabhṛtyakṛtārādho /",
  "GK21brkas_pu:13229": "durvāsovad vasaty asau //20.278/",
  "GK21brkas_pu:13230": "hālikatvān na jānāmi /",
  "GK21brkas_pu:13231": "jñātā kiṃ kim asāv iti /",
  "GK21brkas_pu:13232": "yanmātraṃ tu vijānāmi /",
  "GK21brkas_pu:13233": "tanmātraṃ kathayāmi vaḥ //20.279/",
  "GK21brkas_pu:13234": "chāttrais tāvat kim uddiṣṭair /",
  "GK21brkas_pu:13235": "aprāptasakalāgamaiḥ /",
  "GK21brkas_pu:13236": "ācāryā- api vidyāsu /",
  "GK21brkas_pu:13237": "tasyaiva chāttratāṃ gatāḥ //20.280/",
  "GK21brkas_pu:13238": "iti cāhuḥ kim asmābhir /",
  "GK21brkas_pu:13239": "vṛthaivātmāvasādibhiḥ /",
  "GK21brkas_pu:13240": "viśvakarmātha vā brahmā /",
  "GK21brkas_pu:13241": "kasmān nāyam upāsitaḥ //20.281/",
  "GK21brkas_pu:13242": "evamādivinodo 'sāv /",
  "GK21brkas_pu:13243": "āryajyeṣṭhaṃ pratīkṣate /",
  "GK21brkas_pu:13244": "utkaṇṭhaḥ sarvataḥ paśyañ /",
  "GK21brkas_pu:13245": "jīmūtam iva cātakaḥ //20.282/",
  "GK21brkas_pu:13246": "āryajyeṣṭho bhavān eva /",
  "GK21brkas_pu:13247": "yadi tal laghu kathyatām /",
  "GK21brkas_pu:13248": "akālakaumudī grāme /",
  "GK21brkas_pu:13249": "sahasā jṛmbhatām iti //20.283/",
  "GK21brkas_pu:13250": "āma saumya sa evāham /",
  "GK21brkas_pu:13251": "iti saṃvādito mayā /",
  "GK21brkas_pu:13252": "ūrdhvacūḍaḥ sa vegena /",
  "GK21brkas_pu:13253": "prati grāmam adhāvata //20.284/",
  "GK21brkas_pu:13254": "sahasā tena cotkṣipto /",
  "GK21brkas_pu:13255": "grāme trāsitakātaraḥ /",
  "GK21brkas_pu:13256": "utthitas toṣanirghoṣas /",
  "GK21brkas_pu:13257": "tālasaṃpātasaṃkulaḥ //20.285/",
  "GK21brkas_pu:13258": "viniḥsṛtya tato grāmād /",
  "GK21brkas_pu:13259": "gomukho vikasanmukhaḥ /",
  "GK21brkas_pu:13260": "dūrād eva yathādīrgham /",
  "GK21brkas_pu:13261": "apatan mama pādayoḥ //20.286/",
  "GK21brkas_pu:13262": "bālair āliṅgitaiḥ putrair /",
  "GK21brkas_pu:13263": "dāraiś ca na tathā priyaiḥ /",
  "GK21brkas_pu:13264": "janyate janitā prītis /",
  "GK21brkas_pu:13265": "tena me suhṛdā yathā //20.287/",
  "GK21brkas_pu:13266": "prasannavadanaṃ cārāt /",
  "GK21brkas_pu:13267": "tad ākhyātaṃ prasannakam /",
  "GK21brkas_pu:13268": "āliṅgya sahitas tena /",
  "GK21brkas_pu:13269": "saṃbhavagrāmam āsadam //20.288/",
  "GK21brkas_pu:13270": "ubheṭīkūṭapaṭala /",
  "GK21brkas_pu:13271": "prāsādādigatā ca mām /",
  "GK21brkas_pu:13272": "grāmīṇā janatā yāntam /",
  "GK21brkas_pu:13273": "aṅgulībhir adarśayat //20.289/",
  "GK21brkas_pu:13274": "prītānucaravargeṇa /",
  "GK21brkas_pu:13275": "prasannakaniveśane /",
  "GK21brkas_pu:13276": "kṛtāsukarasatkāraḥ /",
  "GK21brkas_pu:13277": "prerayaṃ divasaṃ kṣaṇam //20.290/",
  "GK21brkas_pu:13278": "śayanīyagṛhasthaṃ ca /",
  "GK21brkas_pu:13279": "mām abhāṣata gomukhaḥ /",
  "GK21brkas_pu:13280": "nītavantaḥ kathaṃ yūyam /",
  "GK21brkas_pu:13281": "iyato divasān iti //20.291/",
  "GK21brkas_pu:13282": "ghoṣavāsāvasāne ca /",
  "GK21brkas_pu:13283": "svavṛtte kathite mayā /",
  "GK21brkas_pu:13284": "pṛṣṭaḥ svavṛtta ācaṣṭa /",
  "GK21brkas_pu:13285": "gomukhaḥ priyavistaraḥ //20.292/",
  "GK21brkas_pu:13286": "asty ahaṃ svagṛhāt prātar /",
  "GK21brkas_pu:13287": "yuṣmān sevitum āgataḥ /",
  "GK21brkas_pu:13288": "pratibuddhān na cāpaśyaṃ /",
  "GK21brkas_pu:13289": "pāṇḍāv api divākare //20.293/",
  "GK21brkas_pu:13290": "saṃbhrāntamatprayuktā ca /",
  "GK21brkas_pu:13291": "praviśya paricārikā /",
  "GK21brkas_pu:13292": "hā śūnyam iti sākrandā /",
  "GK21brkas_pu:13293": "nirgatā vāsamandirāt //20.294/",
  "GK21brkas_pu:13294": "tataḥ savatsakauśāmbī /",
  "GK21brkas_pu:13295": "kranditahrādapūritāḥ /",
  "GK21brkas_pu:13296": "vindhyākāśadiśaś caṇḍam /",
  "GK21brkas_pu:13297": "āraṭann iva pīḍitāḥ //20.295/",
  "GK21brkas_pu:13298": "atha tāḍitahastena /",
  "GK21brkas_pu:13299": "mā mā bhaiṣṭeti vādinā /",
  "GK21brkas_pu:13300": "ādityaśarmaṇā lokaḥ /",
  "GK21brkas_pu:13301": "siddhādeśena vāritaḥ //20.296/",
  "GK21brkas_pu:13302": "sa cāvocan mahīpālam /",
  "GK21brkas_pu:13303": "alaṃ gatvā viṣaṇṇatām /",
  "GK21brkas_pu:13304": "na hy adarśanamātreṇa /",
  "GK21brkas_pu:13305": "bhānoḥ saṃbhāvyate cyutiḥ //20.297/",
  "GK21brkas_pu:13306": "yasya vegavatī rakṣā /",
  "GK21brkas_pu:13307": "kṣamāsaṃrakṣaṇakṣamā /",
  "GK21brkas_pu:13308": "brahmajātir ivāvadhyā /",
  "GK21brkas_pu:13309": "sa kasmād duḥsthatām iyāt //20.298/",
  "GK21brkas_pu:13310": "atha vottiṣṭhata snāta /",
  "GK21brkas_pu:13311": "juhatāśnīta gāyata /",
  "GK21brkas_pu:13312": "paścād vārttopalambhāya /",
  "GK21brkas_pu:13313": "viyad ālocyatām iti //20.299/",
  "GK21brkas_pu:13314": "idaṃ śrutvāpi naivāsīt /",
  "GK21brkas_pu:13315": "kasmaicid aśane ruciḥ /",
  "GK21brkas_pu:13316": "utkaṇṭhāviṣayād anyat /",
  "GK21brkas_pu:13317": "kiṃ sotkaṇṭhāya rocate //20.300/",
  "GK21brkas_pu:13318": "athottānamukhāḥ paurāḥ /",
  "GK21brkas_pu:13319": "khaṃ paśyantaḥ samantataḥ /",
  "GK21brkas_pu:13320": "vicchinnābhralavākāraṃ /",
  "GK21brkas_pu:13321": "kim apy aikṣanta pūrvataḥ //20.301/",
  "GK21brkas_pu:13322": "kim etad iti paurāṇāṃ /",
  "GK21brkas_pu:13323": "yāvad vākyaṃ samāpyate /",
  "GK21brkas_pu:13324": "tāvad āsannam adrākṣaṃ /",
  "GK21brkas_pu:13325": "puro 'mitagatiṃ divaḥ //20.302/",
  "GK21brkas_pu:13326": "śarapātāntare cāsya /",
  "GK21brkas_pu:13327": "vadhūveṣavibhūṣaṇām /",
  "GK21brkas_pu:13328": "vegavattanayāṃ devīṃ /",
  "GK21brkas_pu:13329": "yāntīm antaḥpuraṃ prati //20.303/",
  "GK21brkas_pu:13330": "atha vyajñāpayaṃ devaṃ /",
  "GK21brkas_pu:13331": "deva prājñaptikauśikiḥ /",
  "GK21brkas_pu:13332": "diṣṭyāmitagatiḥ prāptaḥ /",
  "GK21brkas_pu:13333": "prītyā saṃbhāvyatām iti //20.304/",
  "GK21brkas_pu:13334": "sa tu mām abravīt karṇe /",
  "GK21brkas_pu:13335": "kathaṃ katham ayaṃ mayā /",
  "GK21brkas_pu:13336": "vidyādharo manuṣyeṇa /",
  "GK21brkas_pu:13337": "satā saṃmānyatām iti //20.305/",
  "GK21brkas_pu:13338": "tatas tam uktavān asmi /",
  "GK21brkas_pu:13339": "yayā hariśikhādayaḥ /",
  "GK21brkas_pu:13340": "tayāmitagatir dṛṣṭyā /",
  "GK21brkas_pu:13341": "viśrabdhaṃ dṛśyatām iti //20.306/",
  "GK21brkas_pu:13342": "āgacchāgaccha tāteti /",
  "GK21brkas_pu:13343": "sa tam āhūtam āgatam /",
  "GK21brkas_pu:13344": "prasāritabhujaḥ prahvam /",
  "GK21brkas_pu:13345": "āmṛśat pṛṣṭhamūrdhani //20.307/",
  "GK21brkas_pu:13346": "so 'pi nyubjikayā dūram /",
  "GK21brkas_pu:13347": "apasṛtya praṇamya ca /",
  "GK21brkas_pu:13348": "āhūtaḥ punar ādiṣṭam /",
  "GK21brkas_pu:13349": "adhyāstānuccam āsanam //20.308/",
  "GK21brkas_pu:13350": "taṃ rājā kṣaṇam āsīnam /",
  "GK21brkas_pu:13351": "akhedam idam uktavān /",
  "GK21brkas_pu:13352": "bhrātuḥ kathaya vṛttāntam /",
  "GK21brkas_pu:13353": "iti tenoditaṃ tataḥ //20.309/",
  "GK21brkas_pu:13354": "rājñā mānasavegena /",
  "GK21brkas_pu:13355": "cakravartī nabhastalāt /",
  "GK21brkas_pu:13356": "pātito 'ndhatame kūpe /",
  "GK21brkas_pu:13357": "svavīryāc cotthitas tataḥ //20.310/",
  "GK21brkas_pu:13358": "vegavaty- api sakrodhā /",
  "GK21brkas_pu:13359": "jitvā bhrātaram ambare /",
  "GK21brkas_pu:13360": "iyaṃ matsahitāgatya /",
  "GK21brkas_pu:13361": "gatā rājāvarodhanam //20.311/",
  "GK21brkas_pu:13362": "yuvarājo 'pi campāyāṃ /",
  "GK21brkas_pu:13363": "vīṇādattakaveśmani /",
  "GK21brkas_pu:13364": "sukhaṃ tiṣṭhati mā bhūt tad /",
  "GK21brkas_pu:13365": "viśaṅkā bhavatām iti //20.312/",
  "GK21brkas_pu:13366": "mātarau putra paśyeti /",
  "GK21brkas_pu:13367": "samādiṣṭo mahībhujā /",
  "GK21brkas_pu:13368": "sa mayā sahito gatvā /",
  "GK21brkas_pu:13369": "devyau dūrād avandata //20.313/",
  "GK21brkas_pu:13370": "kṣaṇaṃ cāntaḥpure sthitvā /",
  "GK21brkas_pu:13371": "niryātaḥ sa mayoditaḥ /",
  "GK21brkas_pu:13372": "vistareṇa sakhe mahyaṃ /",
  "GK21brkas_pu:13373": "bhartur vṛttaṃ nivedyatām //20.314/",
  "GK21brkas_pu:13374": "bhidyante na rahasyāni /",
  "GK21brkas_pu:13375": "gurūṇāṃ saṃnidhau tathā /",
  "GK21brkas_pu:13376": "yathābhinnarahasyānām /",
  "GK21brkas_pu:13377": "aśaṅkaiḥ suhṛdām iti //20.315/",
  "GK21brkas_pu:13378": "athoktaṃ tena yady evaṃ /",
  "GK21brkas_pu:13379": "vivikte kvacid āsyatām /",
  "GK21brkas_pu:13380": "na hīdaṃ śakyam ākhyātuṃ /",
  "GK21brkas_pu:13381": "na śrotuṃ prasthitair iti //20.316/",
  "GK21brkas_pu:13382": "athāntaḥpuraniryūhe /",
  "GK21brkas_pu:13383": "nirākṛtamahājane /",
  "GK21brkas_pu:13384": "āsīnāya sa me vṛttaṃ /",
  "GK21brkas_pu:13385": "yuṣmadvṛttam avartayat //20.317/",
  "GK21brkas_pu:13386": "asty ahaṃ yuvarājena /",
  "GK21brkas_pu:13387": "mocitaḥ śaṅkubandhanāt /",
  "GK21brkas_pu:13388": "tenaiva ca kṛtānujñaḥ /",
  "GK21brkas_pu:13389": "prāyām aṅgārakaṃ prati //20.318/",
  "GK21brkas_pu:13390": "cakravartibhayāc cāsau /",
  "GK21brkas_pu:13391": "tyaktavān kusumālikām /",
  "GK21brkas_pu:13392": "balavatsaṃśrayāt kena /",
  "GK21brkas_pu:13393": "durbalena na bhīyate //20.319/",
  "GK21brkas_pu:13394": "so 'ham ādāya viśrabdhaṃ /",
  "GK21brkas_pu:13395": "tvatsakhīm āśrame pituḥ /",
  "GK21brkas_pu:13396": "avasaṃ divasān etān /",
  "GK21brkas_pu:13397": "kadācit kāśyapasthale //20.320/",
  "GK21brkas_pu:13398": "adya cānugṛhīto 'smi /",
  "GK21brkas_pu:13399": "smaratā cakravartinā /",
  "GK21brkas_pu:13400": "sa ca gatvā mayā dṛṣṭas /",
  "GK21brkas_pu:13401": "tiṣṭhann avaṭasaṃkaṭe //20.321/",
  "GK21brkas_pu:13402": "sa cāvaṭataṭastho mām /",
  "GK21brkas_pu:13403": "ājñayānugṛhītavān /",
  "GK21brkas_pu:13404": "yudhyāmānāṃ saha bhrātrā /",
  "GK21brkas_pu:13405": "rakṣa vegavatīm iti //20.322/",
  "GK21brkas_pu:13406": "utpatya ca mayā dṛṣṭā /",
  "GK21brkas_pu:13407": "nirjitā bhrātṛśātravā /",
  "GK21brkas_pu:13408": "utkhātanijarāgeva /",
  "GK21brkas_pu:13409": "yoginīcakravartinī //20.323/",
  "GK21brkas_pu:13410": "sā tu māṃ praṇataṃ dūrād /",
  "GK21brkas_pu:13411": "ājñāpitavatī laghu /",
  "GK21brkas_pu:13412": "bhrātaḥ prajñaptim āvartya /",
  "GK21brkas_pu:13413": "svāmī vijñāyatām iti //20.324/",
  "GK21brkas_pu:13414": "tāṃ vijñāpitavān asmi /",
  "GK21brkas_pu:13415": "devi campānivāsinaḥ /",
  "GK21brkas_pu:13416": "bhavane dattakasyāste /",
  "GK21brkas_pu:13417": "tatra saṃbhāvyatām iti //20.325/",
  "GK21brkas_pu:13418": "atha dūreṇa māṃ jitvā /",
  "GK21brkas_pu:13419": "vegād vegavatī gatā /",
  "GK21brkas_pu:13420": "prāvṛḍjaḍam ivāmbhodaṃ /",
  "GK21brkas_pu:13421": "samīraṇaparaṃparā //20.326/",
  "GK21brkas_pu:13422": "prāpya cāticirāc campām /",
  "GK21brkas_pu:13423": "ahaṃ dattakaveśmani /",
  "GK21brkas_pu:13424": "dṛṣṭavān mānuṣādṛśyāṃ /",
  "GK21brkas_pu:13425": "devīṃ devasya saṃnidhau //20.327/",
  "GK21brkas_pu:13426": "nāgabhogāṅkaparyaṅke /",
  "GK21brkas_pu:13427": "niṣaṇṇaṃ ca nabhaḥpatim /",
  "GK21brkas_pu:13428": "jagatpatim ivānanta /",
  "GK21brkas_pu:13429": "bhujaṅgotsaṅgaśāyinam //20.328/",
  "GK21brkas_pu:13430": "pṛṣṭaś ca yuvarājena /",
  "GK21brkas_pu:13431": "sādareṇaiva dattakaḥ /",
  "GK21brkas_pu:13432": "rūpaṃ gandharvadattāyāḥ /",
  "GK21brkas_pu:13433": "kīdṛg ity ucyatām iti //20.329/",
  "GK21brkas_pu:13434": "vegavatyā tataḥ krodha /",
  "GK21brkas_pu:13435": "dainyavailakṣyadhūmrayā /",
  "GK21brkas_pu:13436": "paśyāmitagate bhartur /",
  "GK21brkas_pu:13437": "ācāram iti bhāṣitam //20.330/",
  "GK21brkas_pu:13438": "varṇitaṃ dattakenāpi /",
  "GK21brkas_pu:13439": "rūpaṃ tasyās tathā yathā /",
  "GK21brkas_pu:13440": "sadyo vikasitaṃ bhartur /",
  "GK21brkas_pu:13441": "devyās tu mlānam ānanam //20.331/",
  "GK21brkas_pu:13442": "athoktaṃ śanakair bhartrā /",
  "GK21brkas_pu:13443": "dattakaḥ kūpakacchapaḥ /",
  "GK21brkas_pu:13444": "yena gandharvadattāyā- /",
  "GK21brkas_pu:13445": "rūpam eṣa praśaṃsati //20.332/",
  "GK21brkas_pu:13446": "yadi paśyed ayaṃ mugdhaḥ /",
  "GK21brkas_pu:13447": "priyāṃ madanamañjukām /",
  "GK21brkas_pu:13448": "dūre gandharvadattāstāṃ /",
  "GK21brkas_pu:13449": "rambhām api na varṇayet //20.333/",
  "GK21brkas_pu:13450": "uktaś cāryaduhitrāhaṃ /",
  "GK21brkas_pu:13451": "kampayitvā śanaiḥ śiraḥ /",
  "GK21brkas_pu:13452": "bahu śrotavyam atrāsti /",
  "GK21brkas_pu:13453": "nipuṇaṃ śrūyatām iti //20.334/",
  "GK21brkas_pu:13454": "punar apy uktavān svāmī /",
  "GK21brkas_pu:13455": "sā tathāpi priyā priyā /",
  "GK21brkas_pu:13456": "priyāṃ vegavatīṃ prāpya /",
  "GK21brkas_pu:13457": "yat satyaṃ vismṛtaiva me //20.335/",
  "GK21brkas_pu:13458": "tataḥ sadyas tadaṅgāni /",
  "GK21brkas_pu:13459": "lajjāmukulitāny api /",
  "GK21brkas_pu:13460": "adrākṣaṃ vikasantīva /",
  "GK21brkas_pu:13461": "tuṅgībhūtais tanūruhaiḥ //20.336/",
  "GK21brkas_pu:13462": "uktaś cāsmi tayā smitvā /",
  "GK21brkas_pu:13463": "bhrātar gacchāva saṃprati /",
  "GK21brkas_pu:13464": "yāvannāparam etena /",
  "GK21brkas_pu:13465": "kiṃcid durvaca ucyate //20.337/",
  "GK21brkas_pu:13466": "ekena paṭunānekaṃ /",
  "GK21brkas_pu:13467": "dūṣyate madhuraṃ vacaḥ /",
  "GK21brkas_pu:13468": "viṣatoyalaveneva /",
  "GK21brkas_pu:13469": "dugdhakuṇḍam urūdaram //20.338/",
  "GK21brkas_pu:13470": "yāvatyā velayā devyā /",
  "GK21brkas_pu:13471": "vākyam ityādi kalpitam /",
  "GK21brkas_pu:13472": "devaḥ saṃcintya tāvatyā /",
  "GK21brkas_pu:13473": "paścād ūhitavān idam //20.339/",
  "GK21brkas_pu:13474": "yathā prāpya dvitīyāṃ me /",
  "GK21brkas_pu:13475": "vismṛtā prathamā priyā /",
  "GK21brkas_pu:13476": "tṛtīyāyās tatha prāptyā /",
  "GK21brkas_pu:13477": "dvitīyā vismariṣyate //20.340/",
  "GK21brkas_pu:13478": "kāvyastrīvastracandreṣu /",
  "GK21brkas_pu:13479": "prāyeṇa viguṇeṣv api /",
  "GK21brkas_pu:13480": "apurāṇeṣu rajyante /",
  "GK21brkas_pu:13481": "svabhāvād eva jantavaḥ //20.341/",
  "GK21brkas_pu:13482": "tena gandharvadattāyāḥ /",
  "GK21brkas_pu:13483": "śulkaṃ saṃpādyatām aham /",
  "GK21brkas_pu:13484": "prasahya svīkariṣyāmi /",
  "GK21brkas_pu:13485": "kṛṣṇām iva dhanaṃjayaḥ //20.342/",
  "GK21brkas_pu:13486": "iti dāruṇayā patyur /",
  "GK21brkas_pu:13487": "iyaṃ vācā vimohitā /",
  "GK21brkas_pu:13488": "dṛṣṭyā dṛṣṭiviṣasyeva /",
  "GK21brkas_pu:13489": "niśceṣṭā vasudhām agāt //20.343/",
  "GK21brkas_pu:13490": "tataḥ kiṃkāryamūḍhena /",
  "GK21brkas_pu:13491": "mayā katham api prabhuḥ /",
  "GK21brkas_pu:13492": "pratīkāraśatāvadhyaṃ /",
  "GK21brkas_pu:13493": "vṛttāntaṃ taṃ na bodhitaḥ //20.344/",
  "GK21brkas_pu:13494": "utthāya ca sasaṃjñeyaṃ /",
  "GK21brkas_pu:13495": "divam utpatya bhāṣate /",
  "GK21brkas_pu:13496": "vandamānā guroḥ pādān /",
  "GK21brkas_pu:13497": "kṣapayāmi śarīrakam //20.345/",
  "GK21brkas_pu:13498": "athavā kuru bandhutvaṃ /",
  "GK21brkas_pu:13499": "bhrātaḥ kāṣṭhāni saṃhara /",
  "GK21brkas_pu:13500": "rājadvāre śmaśāne vā /",
  "GK21brkas_pu:13501": "yas tiṣṭhati sa bāndhavaḥ //20.346/",
  "GK21brkas_pu:13502": "duḥkhāni hy anubhūyante /",
  "GK21brkas_pu:13503": "saśarīraiḥ śarīribhiḥ /",
  "GK21brkas_pu:13504": "duḥkhādhikaraṇaṃ tan me /",
  "GK21brkas_pu:13505": "śarīraṃ dahyatām iti //20.347/",
  "GK21brkas_pu:13506": "mayokteyaṃ kva devasya /",
  "GK21brkas_pu:13507": "devī vegavataḥ sutā /",
  "GK21brkas_pu:13508": "kva cāsadṛśam etat te /",
  "GK21brkas_pu:13509": "vadanān nirgataṃ vacaḥ //20.348/",
  "GK21brkas_pu:13510": "yadi tyaktaśarīrāṇāṃ /",
  "GK21brkas_pu:13511": "śarīraṃ na punar bhavet /",
  "GK21brkas_pu:13512": "tato naiva virudhyeran /",
  "GK21brkas_pu:13513": "nātmānair ātmyavādibhiḥ //20.349/",
  "GK21brkas_pu:13514": "cittavṛttinirodhena /",
  "GK21brkas_pu:13515": "yat khinnair mokṣubhiś ciram /",
  "GK21brkas_pu:13516": "mustāgranthipramāṇena /",
  "GK21brkas_pu:13517": "tad viṣeṇaiva labhyate //20.350/",
  "GK21brkas_pu:13518": "tasmān nāstikyam ujjhitvā /",
  "GK21brkas_pu:13519": "sarvasarvajñaninditam /",
  "GK21brkas_pu:13520": "dharmādhikaraṇaṃ devi /",
  "GK21brkas_pu:13521": "śarīraṃ pālyatām iti //20.351/",
  "GK21brkas_pu:13522": "tayā tu sarvam evedam /",
  "GK21brkas_pu:13523": "aśrutvā śūnyacetasā /",
  "GK21brkas_pu:13524": "nanu saṃhara dārūṇi /",
  "GK21brkas_pu:13525": "kiṃ cireṇeti bhāṣitam //20.352/",
  "GK21brkas_pu:13526": "mayoktaṃ yadi yuṣmākam /",
  "GK21brkas_pu:13527": "ayaṃ cetasi niścayaḥ /",
  "GK21brkas_pu:13528": "aham eva tataḥ pūrvaṃ /",
  "GK21brkas_pu:13529": "praviśāmi citām iti //20.353/",
  "GK21brkas_pu:13530": "athāhaṃ paruṣālāpam /",
  "GK21brkas_pu:13531": "uktaḥ kupitayā tayā /",
  "GK21brkas_pu:13532": "mām anumriyamāṇas tvam /",
  "GK21brkas_pu:13533": "ucyase kiṃ janair iti //20.354/",
  "GK21brkas_pu:13534": "athainām uktavān asmi /",
  "GK21brkas_pu:13535": "satyam etad virudhyate /",
  "GK21brkas_pu:13536": "jīvitaṃ tu mahādoṣaṃ /",
  "GK21brkas_pu:13537": "tathā ca śrūyatāṃ kathā //20.355/",
  "GK21brkas_pu:13538": "asyās tv ākāśae āsāno /",
  "GK21brkas_pu:13539": "duḥśliṣṭālāpakarpaṭām /",
  "GK21brkas_pu:13540": "cittam ākṣiptavān asmi /",
  "GK21brkas_pu:13541": "kathākanthāṃ prasārayan //20.356/",
  "GK21brkas_pu:13542": "asti bhāgīrathīkacchaḥ /",
  "GK21brkas_pu:13543": "prāṃśukāśaśarākāraḥ /",
  "GK21brkas_pu:13544": "badarīkhadiraprāya /",
  "GK21brkas_pu:13545": "kāntāratarudurgamaḥ //20.357/",
  "GK21brkas_pu:13546": "sphītasīmāntaluṇṭhākāḥ /",
  "GK21brkas_pu:13547": "khaḍgiśambarataskarāḥ /",
  "GK21brkas_pu:13548": "durgarājaṃ yam āśritya /",
  "GK21brkas_pu:13549": "rājabhyo 'pi na bibhyati //20.358/",
  "GK21brkas_pu:13550": "prabhāvād yasya śārdūlair /",
  "GK21brkas_pu:13551": "viralīkṛtagokulaiḥ /",
  "GK21brkas_pu:13552": "goṣṭhaśvā- iva gāyante /",
  "GK21brkas_pu:13553": "mattā- mṛgayudantinaḥ //20.359/",
  "GK21brkas_pu:13554": "yac ca gharmāntavādāgni /",
  "GK21brkas_pu:13555": "jvālājanitavedanam /",
  "GK21brkas_pu:13556": "payaḥśvetapayaḥpūrair /",
  "GK21brkas_pu:13557": "nirvāpayati jāhnavī //20.360/",
  "GK21brkas_pu:13558": "tatrānyatra śarastambe /",
  "GK21brkas_pu:13559": "badarījhāṭaveṣṭite /",
  "GK21brkas_pu:13560": "bilaṃ kṛtvā śatadvāram /",
  "GK21brkas_pu:13561": "uvāsa kila mūṣika //20.361/",
  "GK21brkas_pu:13562": "vāneyaiḥ pāvanair annair /",
  "GK21brkas_pu:13563": "jāhnavīyaiś ca vāribhiḥ /",
  "GK21brkas_pu:13564": "sa bhṛtyān bibharām āsa /",
  "GK21brkas_pu:13565": "vaikhānasa ivāśrame //20.362/",
  "GK21brkas_pu:13566": "kadācit proṣite tasminn /",
  "GK21brkas_pu:13567": "āhārāhārakāṅkṣiṇi /",
  "GK21brkas_pu:13568": "gṛham asyāgaman mitram /",
  "GK21brkas_pu:13569": "ākhur nagaragocaraḥ //20.363/",
  "GK21brkas_pu:13570": "āsīnaś cārghyapādyābhyām /",
  "GK21brkas_pu:13571": "asau mūṣikayārcitaḥ /",
  "GK21brkas_pu:13572": "tām apṛcchat kva yāto naḥ /",
  "GK21brkas_pu:13573": "sakhā sakhi bhaved iti //20.364/",
  "GK21brkas_pu:13574": "tayāhārārhtam ity ukte /",
  "GK21brkas_pu:13575": "prasthitaṃ tam uvāca sā /",
  "GK21brkas_pu:13576": "ayam āyāti te bhrātā /",
  "GK21brkas_pu:13577": "sumuhūrtam udīkṣyatām //20.365/",
  "GK21brkas_pu:13578": "asatkāre gṛhād yāte /",
  "GK21brkas_pu:13579": "kṛtaghne 'pi sa te sakhā /",
  "GK21brkas_pu:13580": "nidrāhārābhilāṣābhyāṃ /",
  "GK21brkas_pu:13581": "saptarātraṃ viyujyate //20.366/",
  "GK21brkas_pu:13582": "tvaṃ punas tasya mitraṃ ca /",
  "GK21brkas_pu:13583": "cirāc ca gṛham āgataḥ /",
  "GK21brkas_pu:13584": "nirātithyaś ca yāmīti /",
  "GK21brkas_pu:13585": "vṛṣas tvam aviṣāṇakaḥ //20.367/",
  "GK21brkas_pu:13586": "yāvac ceyaṃ kathā tāvan /",
  "GK21brkas_pu:13587": "nirgranthāṅgamalīmasaiḥ /",
  "GK21brkas_pu:13588": "dhūmair dhūsarito bhānuḥ /",
  "GK21brkas_pu:13589": "svarbhānutimirair iva //20.368/",
  "GK21brkas_pu:13590": "anantaraṃ ca sāṅgāra /",
  "GK21brkas_pu:13591": "bhasmasaṃtānahāriṇaḥ /",
  "GK21brkas_pu:13592": "apavanta nabhasvanto /",
  "GK21brkas_pu:13593": "gaṅgātāṇḍavahetavaḥ //20.369/",
  "GK21brkas_pu:13594": "tataḥ pṛṣatagokarṇa /",
  "GK21brkas_pu:13595": "paraṃparaparaṃparāḥ /",
  "GK21brkas_pu:13596": "laṅghitodbhrāntaśārdūlāḥ /",
  "GK21brkas_pu:13597": "prādhāvann abhi jāhnavīm //20.370/",
  "GK21brkas_pu:13598": "athāsau mūṣikaḥ pāpas /",
  "GK21brkas_pu:13599": "tām āmantrya sasaṃbhramaḥ /",
  "GK21brkas_pu:13600": "apagantum upakrāntas /",
  "GK21brkas_pu:13601": "tayā saṃbhrāntayoditaḥ //20.371/",
  "GK21brkas_pu:13602": "aho nagaravāsitvaṃ /",
  "GK21brkas_pu:13603": "devareṇa prakāśitam /",
  "GK21brkas_pu:13604": "mahāsāhasam ārabdham /",
  "GK21brkas_pu:13605": "ātmānaṃ yena rakṣatā //20.372/",
  "GK21brkas_pu:13606": "nāgarāḥ kila bhāṣante /",
  "GK21brkas_pu:13607": "dharmārthagranthakovidāḥ /",
  "GK21brkas_pu:13608": "ātmārthe sakalāṃ jahyāt /",
  "GK21brkas_pu:13609": "paṇḍitaḥ pṛthivīm iti //20.373/",
  "GK21brkas_pu:13610": "tvadīyena tu mitreṇa /",
  "GK21brkas_pu:13611": "mitrāmitrā- vipadgatāḥ /",
  "GK21brkas_pu:13612": "śarīranirapekṣeṇa /",
  "GK21brkas_pu:13613": "svaguṇā- iva rakṣitāḥ //20.374/",
  "GK21brkas_pu:13614": "atha vā kṛtam ālāpair /",
  "GK21brkas_pu:13615": "akālo 'yam udāsitum /",
  "GK21brkas_pu:13616": "dāvadāhabhayād bālān /",
  "GK21brkas_pu:13617": "paritrāyasva putrakān //20.375/",
  "GK21brkas_pu:13618": "bahūn etān ahaṃ mugdhān /",
  "GK21brkas_pu:13619": "anunmīlitalocanān /",
  "GK21brkas_pu:13620": "pañcarātraprasūtatvāt /",
  "GK21brkas_pu:13621": "saṃcārayitum akṣamā //20.376/",
  "GK21brkas_pu:13622": "tvaṃ punaḥ puruṣaḥ śaktaḥ /",
  "GK21brkas_pu:13623": "priyāpatyaś ca yatnataḥ /",
  "GK21brkas_pu:13624": "tuṅgagaṅgātaṭīṃ yena /",
  "GK21brkas_pu:13625": "saṃcāraya sutān iti //20.377/",
  "GK21brkas_pu:13626": "sa tu pāpākhur ālambya /",
  "GK21brkas_pu:13627": "saṃbhrāntavyāghravāladhim /",
  "GK21brkas_pu:13628": "muṣikām avakarṇyaiva /",
  "GK21brkas_pu:13629": "gaṅgārodhaḥ parāgamat //20.378/",
  "GK21brkas_pu:13630": "tataḥ pāṣāṇavarṣasya /",
  "GK21brkas_pu:13631": "patataḥ kuṭṭimeṣv iva /",
  "GK21brkas_pu:13632": "utthitaḥ paritaḥ kacchaṃ /",
  "GK21brkas_pu:13633": "paṭuḥ paṭapaṭādhvaniḥ //20.379/",
  "GK21brkas_pu:13634": "athālocya bubhukṣos taṃ /",
  "GK21brkas_pu:13635": "kakṣaṃ kakṣaṃ vibhāvasoḥ /",
  "GK21brkas_pu:13636": "sarvaṃ jvālāc chalenāṅgaṃ /",
  "GK21brkas_pu:13637": "jihvāmayam ivābhavat //20.380/",
  "GK21brkas_pu:13638": "dāvakālānalaḥ stamba /",
  "GK21brkas_pu:13639": "kakṣasaṃsāram āyatam /",
  "GK21brkas_pu:13640": "dagdhvā nirindhanaḥ śāntaḥ /",
  "GK21brkas_pu:13641": "prāpya gaṅgātaṭāmbaram //20.381/",
  "GK21brkas_pu:13642": "tataḥ paṭumarudvyasta /",
  "GK21brkas_pu:13643": "bhamsaskandhavasuṃdharaḥ /",
  "GK21brkas_pu:13644": "kṣaṇena dadṛśe kacchaḥ /",
  "GK21brkas_pu:13645": "prāṃśuvalmīkasaṃkulaḥ //20.382/",
  "GK21brkas_pu:13646": "etasminn īdṛśe kāle /",
  "GK21brkas_pu:13647": "śaṅkāgrastaḥ sa mūṣikaḥ /",
  "GK21brkas_pu:13648": "anumāya cirāc cihnair /",
  "GK21brkas_pu:13649": "ājagāma svam ālayam //20.383/",
  "GK21brkas_pu:13650": "tatrāpaśyat tataḥ kāntām /",
  "GK21brkas_pu:13651": "antargṛham acetanām /",
  "GK21brkas_pu:13652": "jvālāvyatikaroṣṇābhir /",
  "GK21brkas_pu:13653": "utsvinnāṃ dhūmavartibhiḥ //20.384/",
  "GK21brkas_pu:13654": "sarvān āliṅgya sarvāṅgaiḥ /",
  "GK21brkas_pu:13655": "śāvakān gatajīvakān /",
  "GK21brkas_pu:13656": "dīrghanidrām upāsīnām /",
  "GK21brkas_pu:13657": "asaṃmīlitalocanān //20.385/",
  "GK21brkas_pu:13658": "atha mūḍhaś ciraṃ sthitvā /",
  "GK21brkas_pu:13659": "prabuddho vilalāpa saḥ /",
  "GK21brkas_pu:13660": "vilāpaikavinodā- hi /",
  "GK21brkas_pu:13661": "bandhuvyasanapīḍitāḥ //20.386/",
  "GK21brkas_pu:13662": "mahābhūtāni bhūtāni /",
  "GK21brkas_pu:13663": "bhūtānāṃ bhūtaye kila /",
  "GK21brkas_pu:13664": "mahābhūtena bhūtāṅge /",
  "GK21brkas_pu:13665": "bhavatā kim idaṃ kṛtam //20.387/",
  "GK21brkas_pu:13666": "varaṃ brahmavadhādīni /",
  "GK21brkas_pu:13667": "pātakāni mahānty api /",
  "GK21brkas_pu:13668": "na punar yat tvayā pāpa /",
  "GK21brkas_pu:13669": "duṣkaraṃ duṣkṛtaṃ kṛtam //20.388/",
  "GK21brkas_pu:13670": "nanu brahmavadhādīni /",
  "GK21brkas_pu:13671": "yānti niṣkṛtibhiḥ kṣayam /",
  "GK21brkas_pu:13672": "śaraṇāgatabālastrī /",
  "GK21brkas_pu:13673": "kṛtahatyās tu duḥkṣayāḥ //20.389/",
  "GK21brkas_pu:13674": "yasmān niṣkaruṇenedaṃ /",
  "GK21brkas_pu:13675": "dagdham ākhukulaṃ tvayā /",
  "GK21brkas_pu:13676": "daśajanmasahasrāṇi /",
  "GK21brkas_pu:13677": "tasmād ākhur bhaviṣyasi //20.390/",
  "GK21brkas_pu:13678": "atha vā nirdahatv eṣa /",
  "GK21brkas_pu:13679": "dīptaśāpahutāśanaḥ /",
  "GK21brkas_pu:13680": "tam eva capalaṃ yena /",
  "GK21brkas_pu:13681": "sarvabhakṣaḥ kṛto bhavān //20.391/",
  "GK21brkas_pu:13682": "ityādi vilapantaṃ taṃ /",
  "GK21brkas_pu:13683": "sametya sa suhṛd dhruvaḥ /",
  "GK21brkas_pu:13684": "mūṣikair aparaiḥ sārdham /",
  "GK21brkas_pu:13685": "alīkam avadad vacaḥ //20.392/",
  "GK21brkas_pu:13686": "svayam eva sakhe sakhyā /",
  "GK21brkas_pu:13687": "strītvād vāmasvabhāvayā /",
  "GK21brkas_pu:13688": "mayi prārthayamāne 'pi /",
  "GK21brkas_pu:13689": "kuṭumbam avasāditam //20.393/",
  "GK21brkas_pu:13690": "daśakṛtvo mayokteyaṃ /",
  "GK21brkas_pu:13691": "bhavatī sahitā mayā /",
  "GK21brkas_pu:13692": "gaṅgākūlaṃ tribhir vāraiḥ /",
  "GK21brkas_pu:13693": "śāvakān nayatām iti //20.394/",
  "GK21brkas_pu:13694": "asaṃbhrāntā ca mām āha /",
  "GK21brkas_pu:13695": "kātarāṇāṃ bhavādṛśām /",
  "GK21brkas_pu:13696": "apāyaśatadarśinyaḥ /",
  "GK21brkas_pu:13697": "svacchavṛtte 'pi buddhayaḥ //20.395/",
  "GK21brkas_pu:13698": "vetasvannaḍvalopāntam /",
  "GK21brkas_pu:13699": "antare palvalaṃ mahat /",
  "GK21brkas_pu:13700": "nīlāviralaparṇāś ca /",
  "GK21brkas_pu:13701": "jambūvañjularājayaḥ //20.396/",
  "GK21brkas_pu:13702": "na cāgner asti sāmarthyam /",
  "GK21brkas_pu:13703": "adāhyaṃ dagdhum īdṛśam /",
  "GK21brkas_pu:13704": "so 'tidūreṇa vicchinnaḥ /",
  "GK21brkas_pu:13705": "katham asmān dahed iti //20.397/",
  "GK21brkas_pu:13706": "sa tu mitrīyamāṇas taṃ /",
  "GK21brkas_pu:13707": "ciram ālokya pṛṣṭavān /",
  "GK21brkas_pu:13708": "evam uktaḥ prajāvatyā /",
  "GK21brkas_pu:13709": "bhavān kiṃ kṛtavān iti //20.398/",
  "GK21brkas_pu:13710": "tenoktaṃ vāmaśīlatvād /",
  "GK21brkas_pu:13711": "yadeyaṃ pratyavasthitā /",
  "GK21brkas_pu:13712": "niṣpratyāśas tadā prāṇān /",
  "GK21brkas_pu:13713": "ahaṃ rakṣitavān iti //20.399/",
  "GK21brkas_pu:13714": "lajjamāne nate tasmin /",
  "GK21brkas_pu:13715": "sthite 'sādhāvadhomukhe /",
  "GK21brkas_pu:13716": "ākhur anyatamas teṣāṃ /",
  "GK21brkas_pu:13717": "tam asādhum abhāṣata //20.400/",
  "GK21brkas_pu:13718": "tuṣān gopayatā tyaktāḥ /",
  "GK21brkas_pu:13719": "prājñena kalamās tvayā /",
  "GK21brkas_pu:13720": "rakṣatā sutyajān prāṇāṃs /",
  "GK21brkas_pu:13721": "tyaktā- yad dustyajā- guṇāḥ //20.401/",
  "GK21brkas_pu:13722": "prāṇānāṃ ca guṇānāṃ ca /",
  "GK21brkas_pu:13723": "viśeṣaḥ syāt kiyān iti /",
  "GK21brkas_pu:13724": "mīmāṃsitvā ciraṃ devāḥ /",
  "GK21brkas_pu:13725": "sāmyam eṣām akalpayan //20.402/",
  "GK21brkas_pu:13726": "tān prajāpatir āhaitya /",
  "GK21brkas_pu:13727": "mā kṛdhvaṃ viṣamaṃ samam /",
  "GK21brkas_pu:13728": "taraṃgataralāḥ prāṇā- /",
  "GK21brkas_pu:13729": "guṇā- merusthirā- iti //20.403/",
  "GK21brkas_pu:13730": "atha vā mṛta eva tvam /",
  "GK21brkas_pu:13731": "utkrāntaṃ paśya te yaśaḥ /",
  "GK21brkas_pu:13732": "ayaśomaraṇāt trastā- /",
  "GK21brkas_pu:13733": "yaśojīvā- hi sādhavaḥ //20.404/",
  "GK21brkas_pu:13734": "sakhe sāvāgninā dagdhaṃ /",
  "GK21brkas_pu:13735": "tvatkuṭumbaṃ mamāgrataḥ /",
  "GK21brkas_pu:13736": "ahaṃ jīvita ity etat /",
  "GK21brkas_pu:13737": "ko brūyān mūṣikād ṛte //20.405/",
  "GK21brkas_pu:13738": "iti te tam upālabhya /",
  "GK21brkas_pu:13739": "parisaṃsthāpya cetaram /",
  "GK21brkas_pu:13740": "kuṭumbaṃ cāsya saṃskṛtya /",
  "GK21brkas_pu:13741": "pratijagmur yathāgatam //20.406/",
  "GK21brkas_pu:13742": "sa cākhur mūṣikaśreṇyā /",
  "GK21brkas_pu:13743": "tasmād ārabhya vāsarāt /",
  "GK21brkas_pu:13744": "āsanasthānasaṃbhāṣā /",
  "GK21brkas_pu:13745": "saṃbhogair varjitaḥ kṛtaḥ //20.407/",
  "GK21brkas_pu:13746": "ahaṃ tu svāminīṃ dṛṣṭvā /",
  "GK21brkas_pu:13747": "pavitritacitānalām /",
  "GK21brkas_pu:13748": "akṣatāṅgaḥ svayaṃ mandaḥ /",
  "GK21brkas_pu:13749": "kiṃ vakṣyāmi puraḥ prabhoḥ //20.408/",
  "GK21brkas_pu:13750": "caturvargasya dharmāder /",
  "GK21brkas_pu:13751": "hetuḥ sādhusamāgamaḥ /",
  "GK21brkas_pu:13752": "sādhubhir varjyamānasya /",
  "GK21brkas_pu:13753": "naṣṭam etac catuṣṭayam //20.409/",
  "GK21brkas_pu:13754": "tad gariṣṭhād ato doṣāl /",
  "GK21brkas_pu:13755": "laghiṣṭhaṃ maraṇaṃ mayā /",
  "GK21brkas_pu:13756": "aṅgīkṛtam alaṃ prāṇair /",
  "GK21brkas_pu:13757": "akīrtimalinair iti //20.410/",
  "GK21brkas_pu:13758": "yāvac ca samayaṃ baddhvā /",
  "GK21brkas_pu:13759": "kathā parisamāpyate /",
  "GK21brkas_pu:13760": "tāvad āvām anuprāptāv /",
  "GK21brkas_pu:13761": "āsthānaṃ bhavatām iti //20.411/",
  "GK21brkas_pu:13762": "tataḥ sa satkṛto rājñā /",
  "GK21brkas_pu:13763": "vasanābharaṇādibhiḥ /",
  "GK21brkas_pu:13764": "prītaḥ prītaṃ mahīpālaṃ /",
  "GK21brkas_pu:13765": "praṇipatya tiro 'bhavat //20.412/",
  "GK21brkas_pu:13766": "tatrāciragate devaṃ /",
  "GK21brkas_pu:13767": "senāpatir abhāṣata /",
  "GK21brkas_pu:13768": "tantreṇa saha gacchantu /",
  "GK21brkas_pu:13769": "campāṃ hariśikhādayaḥ //20.413/",
  "GK21brkas_pu:13770": "rājaputrasya nāgantuṃ /",
  "GK21brkas_pu:13771": "na sthātuṃ tatra yujyate /",
  "GK21brkas_pu:13772": "pānthasyevāsahāyasya /",
  "GK21brkas_pu:13773": "purādhiṣṭhānavāsinaḥ //20.414/",
  "GK21brkas_pu:13774": "śatāni pañca nāgānām /",
  "GK21brkas_pu:13775": "abhyastāstraniṣādinām /",
  "GK21brkas_pu:13776": "tāvanty eva sahasrāṇi /",
  "GK21brkas_pu:13777": "tādṛśām eva vājinām //20.415/",
  "GK21brkas_pu:13778": "pattayaś ca pratiṣṭhantāṃ /",
  "GK21brkas_pu:13779": "vājisaṃkhyācaturguṇāḥ /",
  "GK21brkas_pu:13780": "pattirakṣyā- hi mātaṅgāḥ /",
  "GK21brkas_pu:13781": "karmaṇyāḥ samareṣv iti //20.416/",
  "GK21brkas_pu:13782": "prāptakālam idaṃ stutvā /",
  "GK21brkas_pu:13783": "rājā senāpater vacaḥ /",
  "GK21brkas_pu:13784": "tantreṇa sāhitān asmān /",
  "GK21brkas_pu:13785": "prāhiṇod yuṣmadantikam //20.417/",
  "GK21brkas_pu:13786": "atha vindhyācalacchāyāṃ /",
  "GK21brkas_pu:13787": "guñjadvānarakuñjarām /",
  "GK21brkas_pu:13788": "ākrāmantaḥ prayāmaḥ sma /",
  "GK21brkas_pu:13789": "svacchaśailasarijjalām //20.418/",
  "GK21brkas_pu:13790": "saṃniviṣṭaṃ ca tat tantram /",
  "GK21brkas_pu:13791": "anyasmin vindhyasānuṣu /",
  "GK21brkas_pu:13792": "dhvanatpaṭahaśṛṅgaṃ ca /",
  "GK21brkas_pu:13793": "cauracakram upāgatam //20.419/",
  "GK21brkas_pu:13794": "adṛṣṭatarupāṣāṇa /",
  "GK21brkas_pu:13795": "śakuntamṛgacāraṇaḥ /",
  "GK21brkas_pu:13796": "dṛṣṭaḥ pulīndrabhāvena /",
  "GK21brkas_pu:13797": "vindhyaḥ pariṇamann iva //20.420/",
  "GK21brkas_pu:13798": "tataḥ pulindrakodaṇḍa /",
  "GK21brkas_pu:13799": "ṣaṇḍamuktaiḥ śilīmukhaiḥ /",
  "GK21brkas_pu:13800": "saṃtatair vayam ākrāntāḥ /",
  "GK21brkas_pu:13801": "śalabhair iva śālayaḥ //20.421/",
  "GK21brkas_pu:13802": "atha nāgādhirūḍhena /",
  "GK21brkas_pu:13803": "saināpatyena tat kṛtam /",
  "GK21brkas_pu:13804": "pratyakṣam api yad dṛṣṭaṃ /",
  "GK21brkas_pu:13805": "na kaścit samabhāvayat //20.422/",
  "GK21brkas_pu:13806": "tatkarabhramitaprāsa /",
  "GK21brkas_pu:13807": "cakraprāntaparāgatāḥ /",
  "GK21brkas_pu:13808": "parāvṛtya parān eva /",
  "GK21brkas_pu:13809": "parāghnanparamārgaṇāḥ //20.423/",
  "GK21brkas_pu:13810": "bhrāntakuntaparikṣiptaṃ /",
  "GK21brkas_pu:13811": "na śarīram adṛśyata /",
  "GK21brkas_pu:13812": "tasya bāhusahasraṃ tu /",
  "GK21brkas_pu:13813": "phalena samabhāvyata //20.424/",
  "GK21brkas_pu:13814": "ākrāntacaturāśeṣu /",
  "GK21brkas_pu:13815": "vindhyakāntāravāsiṣu /",
  "GK21brkas_pu:13816": "tadvisṛṣṭān apaśyāma /",
  "GK21brkas_pu:13817": "yugapat patataḥ śarān //20.425/",
  "GK21brkas_pu:13818": "sphuratkiraṇanistriṃśa /",
  "GK21brkas_pu:13819": "pāṇir yaugandharāyaṇiḥ /",
  "GK21brkas_pu:13820": "dṛṣṭaḥ sarveṇa sarveṣāṃ /",
  "GK21brkas_pu:13821": "pulīndrāṇāṃ puraḥ sthitaḥ //20.426/",
  "GK21brkas_pu:13822": "sarvathānena saṃdṛṣṭaṃ /",
  "GK21brkas_pu:13823": "paracakram udāyudham /",
  "GK21brkas_pu:13824": "tadāsannavimānasthair /",
  "GK21brkas_pu:13825": "dṛṣṭam apsarasāṃ gaṇaiḥ //20.427/",
  "GK21brkas_pu:13826": "pratipakṣakṣayaṃ ghoram /",
  "GK21brkas_pu:13827": "akarot taṃ tapantakaḥ /",
  "GK21brkas_pu:13828": "kṛtabrahmāstramokṣeṇa /",
  "GK21brkas_pu:13829": "droṇenāpi na yaḥ kṛtaḥ //20.428/",
  "GK21brkas_pu:13830": "mayāpi saturaṃgeṇa /",
  "GK21brkas_pu:13831": "tatra tatrābhidhāvatā /",
  "GK21brkas_pu:13832": "niṣprayojanayatnena /",
  "GK21brkas_pu:13833": "sve pare copahāsitāḥ //20.429/",
  "GK21brkas_pu:13834": "tatas taskaracakreṇa /",
  "GK21brkas_pu:13835": "vyatibhinnaṃ bhavadbalam /",
  "GK21brkas_pu:13836": "nīhāranikareṇeva /",
  "GK21brkas_pu:13837": "bhāsvatkarakadambakam //20.430/",
  "GK21brkas_pu:13838": "etasminn ākule kāle /",
  "GK21brkas_pu:13839": "śālaskandhāvṛtaḥ paraḥ /",
  "GK21brkas_pu:13840": "dṛḍhaṃ marmaṇi bāṇena /",
  "GK21brkas_pu:13841": "matturaṃgam atāḍayat //20.431/",
  "GK21brkas_pu:13842": "turaṃgas tu tathā pāda /",
  "GK21brkas_pu:13843": "tāḍanāny avicintayan /",
  "GK21brkas_pu:13844": "sthāṇupāṣāṇagartāṃś ca /",
  "GK21brkas_pu:13845": "yathāvegam adhāvata //20.432/",
  "GK21brkas_pu:13846": "dināntena ca nirgatya /",
  "GK21brkas_pu:13847": "gahanād vindhyakānanāt /",
  "GK21brkas_pu:13848": "sthita evāmucat prāṇān /",
  "GK21brkas_pu:13849": "paścāt kāyam apātayat //20.433/",
  "GK21brkas_pu:13850": "tataḥ saṃhṛtya dārūṇi /",
  "GK21brkas_pu:13851": "gurūṇi ca bahūni ca /",
  "GK21brkas_pu:13852": "tasyānuṣthitavān asmi /",
  "GK21brkas_pu:13853": "saṃskāraṃ sodakakriyam //20.434/",
  "GK21brkas_pu:13854": "diṅmohabhrāntacetāś ca /",
  "GK21brkas_pu:13855": "prāṃśum āruhya śākhinam /",
  "GK21brkas_pu:13856": "etaṃ grāmakam adrākṣam /",
  "GK21brkas_pu:13857": "ārād ākulagokulam //20.435/",
  "GK21brkas_pu:13858": "āgataś cāham etena /",
  "GK21brkas_pu:13859": "sādhunārādhitas tathā /",
  "GK21brkas_pu:13860": "yathā gurur yathā devo /",
  "GK21brkas_pu:13861": "yathā rājā yathāv varaḥ //20.436/",
  "GK21brkas_pu:13862": "taṃ ca taskarasenānyam /",
  "GK21brkas_pu:13863": "aghnan hariśikhādayaḥ /",
  "GK21brkas_pu:13864": "iti mahyam iyaṃ vārttā /",
  "GK21brkas_pu:13865": "kathitā pathikair iti //20.437/",
  "GK21brkas_pu:13866": "kāntāsuhṛdguṇakathāśravaṇotsukasya /",
  "GK21brkas_pu:13867": "ramyā vinidranayanasya gatā mamāsau /",
  "GK21brkas_pu:13868": "sarvendriyārthajanitāni hi sevyamānā /",
  "GK21brkas_pu:13869": "dīrghāsvavṛttir iva hanti sukhāni nidrā //20.438/",
  "GK21brkas_pu:13870": "tatra mitraprakāṇḍena /",
  "GK21brkas_pu:13871": "gomukhena vinoditaḥ /",
  "GK21brkas_pu:13872": "māsam āsiṣi vipraiś ca /",
  "GK21brkas_pu:13873": "prasannaiḥ saprasannakaiḥ //21.1/",
  "GK21brkas_pu:13874": "ekadā gomukhenoktaṃ /",
  "GK21brkas_pu:13875": "yojane grāmakād itaḥ /",
  "GK21brkas_pu:13876": "avimuktāvimuktatvāt /",
  "GK21brkas_pu:13877": "puṇyā vārāṇasī purī //21.2/",
  "GK21brkas_pu:13878": "āprāgjyotiṣakaśmīra /",
  "GK21brkas_pu:13879": "dvārakātāmraparṇi yat /",
  "GK21brkas_pu:13880": "tat sarvaṃ sulabhaṃ tasyāṃ /",
  "GK21brkas_pu:13881": "manohārivinodanam //21.3/",
  "GK21brkas_pu:13882": "kadācic copalabhyeta /",
  "GK21brkas_pu:13883": "tatra pānthāt kutaścana /",
  "GK21brkas_pu:13884": "vārttā hariśikhādīnām /",
  "GK21brkas_pu:13885": "ataḥ sāgamyatām iti //21.4/",
  "GK21brkas_pu:13886": "tam uktvā yuktam āttheti /",
  "GK21brkas_pu:13887": "taṃ cāmantrya prasannakam /",
  "GK21brkas_pu:13888": "sākrandāt saṃbhavagrāmāt /",
  "GK21brkas_pu:13889": "prati vārāṇasīm agām //21.5/",
  "GK21brkas_pu:13890": "atha stokāntarātītaṃ /",
  "GK21brkas_pu:13891": "mām abhāṣata gomukhaḥ /",
  "GK21brkas_pu:13892": "vahāni kim ahaṃ yuṣmān /",
  "GK21brkas_pu:13893": "yūyaṃ vahata mām iti //21.6/",
  "GK21brkas_pu:13894": "cintitaṃ ca mayā hanta /",
  "GK21brkas_pu:13895": "vinaṣṭaḥ khalu gomukhaḥ /",
  "GK21brkas_pu:13896": "yūyaṃ māṃ vahatety eṣa /",
  "GK21brkas_pu:13897": "no brūyāt katham anyathā //21.7/",
  "GK21brkas_pu:13898": "āsanasyāpi yaś chāyāṃ /",
  "GK21brkas_pu:13899": "madīyasya namasyati /",
  "GK21brkas_pu:13900": "ariṣṭāviṣṭatāṃ muktvā /",
  "GK21brkas_pu:13901": "katham itthaṃ sa vakṣyati //21.8/",
  "GK21brkas_pu:13902": "sa mayoktaḥ sadainyena /",
  "GK21brkas_pu:13903": "bhavān gurupadaśramaḥ /",
  "GK21brkas_pu:13904": "tan madīyam aśaṅkena /",
  "GK21brkas_pu:13905": "pṛṣṭham āruhyatām iti //21.9/",
  "GK21brkas_pu:13906": "tena coktaṃ vilakṣeṇa /",
  "GK21brkas_pu:13907": "mā grahīta yathā śrutam /",
  "GK21brkas_pu:13908": "neyaṃ saṃbhāvyate cintā /",
  "GK21brkas_pu:13909": "jātāriṣṭe 'pi mādṛśi //21.10/",
  "GK21brkas_pu:13910": "kiṃ tu yaḥ kiṃcid ācaṣṭe /",
  "GK21brkas_pu:13911": "pānthasya pathikaḥ pathi /",
  "GK21brkas_pu:13912": "voḍhā bhavati tasyāsau /",
  "GK21brkas_pu:13913": "khedavismaraṇād iti //21.11/",
  "GK21brkas_pu:13914": "sa mayokto bhavān eva /",
  "GK21brkas_pu:13915": "sarvavṛttāntapeśalaḥ /",
  "GK21brkas_pu:13916": "ākhyātuṃ ca vijānāti /",
  "GK21brkas_pu:13917": "yat tataḥ kathayatv iti //21.12/",
  "GK21brkas_pu:13918": "tenoktaṃ pañca kathyante /",
  "GK21brkas_pu:13919": "kathāvastūni kovidaiḥ /",
  "GK21brkas_pu:13920": "dharmārthasukhanirvāṇa /",
  "GK21brkas_pu:13921": "cikitsāḥ sahavistarāḥ //21.13/",
  "GK21brkas_pu:13922": "tatra sattvopakārārthā /",
  "GK21brkas_pu:13923": "kāyavāṅmānasakriyā /",
  "GK21brkas_pu:13924": "prabhavaḥ sarvadharmāṇāṃ /",
  "GK21brkas_pu:13925": "jagatī jagatām iva //21.14/",
  "GK21brkas_pu:13926": "yenopāyena mitratvaṃ /",
  "GK21brkas_pu:13927": "yānti madhyasthaśatravaḥ /",
  "GK21brkas_pu:13928": "sarvārthānām asau hetur /",
  "GK21brkas_pu:13929": "guṇānām iva sajjanaḥ //21.15/",
  "GK21brkas_pu:13930": "parastrīgaṇikātyāgaḥ /",
  "GK21brkas_pu:13931": "saṃtoṣo mandaroṣatā /",
  "GK21brkas_pu:13932": "nātisaktiś ca dāreṣu /",
  "GK21brkas_pu:13933": "sukhaṃ duḥkhaṃ viparyayaḥ //21.16/",
  "GK21brkas_pu:13934": "sāṅgasya sukharāgāder /",
  "GK21brkas_pu:13935": "anaṅgasya ca dehinaḥ /",
  "GK21brkas_pu:13936": "saṃbandhābhāvam atyantaṃ /",
  "GK21brkas_pu:13937": "nirvāṇaṃ vidur īśvarāḥ //21.17/",
  "GK21brkas_pu:13938": "ardharātre 'pi bhuñjānaḥ /",
  "GK21brkas_pu:13939": "paramārthabubhukṣitaḥ /",
  "GK21brkas_pu:13940": "kūṭavaidyaparityāgī /",
  "GK21brkas_pu:13941": "rogair dūreṇa varjyate //21.18/",
  "GK21brkas_pu:13942": "dṛṣṭasaṃsārasārāṇām /",
  "GK21brkas_pu:13943": "ṛṣīṇāṃ ko hi mādṛśaḥ /",
  "GK21brkas_pu:13944": "asāro gurusārāṇi /",
  "GK21brkas_pu:13945": "darśanāni viḍambayet //21.19/",
  "GK21brkas_pu:13946": "tena yat kiṃcid ucchāstraṃ /",
  "GK21brkas_pu:13947": "bālabhāvād udāhṛtam /",
  "GK21brkas_pu:13948": "śukavāśitaniḥsāram /",
  "GK21brkas_pu:13949": "idaṃ me mṛṣyatām iti //21.20/",
  "GK21brkas_pu:13950": "idamādīḥ kathāḥ śṛṇvan /",
  "GK21brkas_pu:13951": "nirantarasurālayām /",
  "GK21brkas_pu:13952": "gaṅgābharaṇam ākhyātāṃ /",
  "GK21brkas_pu:13953": "prāpaṃ vārāṇasīṃ tataḥ //21.21/",
  "GK21brkas_pu:13954": "tatra bāhyaniviṣṭasya /",
  "GK21brkas_pu:13955": "śūnyasya purasadmanaḥ /",
  "GK21brkas_pu:13956": "jaraddārusudhācitram /",
  "GK21brkas_pu:13957": "adhyatiṣṭhāma maṇḍapam //21.22/",
  "GK21brkas_pu:13958": "gomukhas tu kṣaṇaṃ sthitvā /",
  "GK21brkas_pu:13959": "mām avocad gataśramam /",
  "GK21brkas_pu:13960": "muhūrtakam anutkaṇṭhair /",
  "GK21brkas_pu:13961": "iha yuṣmābhir āsyatām //21.23/",
  "GK21brkas_pu:13962": "yatra sthātavyam asmābhir /",
  "GK21brkas_pu:13963": "upalabhya tam āśrayam /",
  "GK21brkas_pu:13964": "āgacchāmīti mām uktvā /",
  "GK21brkas_pu:13965": "calair uccalitaḥ padaiḥ //21.24/",
  "GK21brkas_pu:13966": "gatvā ṣoḍaśaviṃśāni /",
  "GK21brkas_pu:13967": "padāni sahasā sthitaḥ /",
  "GK21brkas_pu:13968": "tataḥ kim api niścitya /",
  "GK21brkas_pu:13969": "nivṛtto mām abhāṣata //21.25/",
  "GK21brkas_pu:13970": "yad idaṃ yuṣmadaṅgeṣu /",
  "GK21brkas_pu:13971": "divyaṃ bhūṣaṇam āhitam /",
  "GK21brkas_pu:13972": "idam ādāya gacchāmi /",
  "GK21brkas_pu:13973": "sthātuṃ nāsyeha yujyate //21.26/",
  "GK21brkas_pu:13974": "tridaṇḍipāṇḍarāṅgādi /",
  "GK21brkas_pu:13975": "pāṣaṇḍaiś chadmakaṅkaṭaiḥ /",
  "GK21brkas_pu:13976": "vārāṇasī mahācaurais /",
  "GK21brkas_pu:13977": "tīrthadhvāṅkṣair adhiṣṭhitā //21.27/",
  "GK21brkas_pu:13978": "yuṣmān ekākino dṛṣṭvā /",
  "GK21brkas_pu:13979": "sālaṅkārān nirāyudhān /",
  "GK21brkas_pu:13980": "teṣāṃ sāhasikaḥ kaścid /",
  "GK21brkas_pu:13981": "anarthaṃ cintayed iti //21.28/",
  "GK21brkas_pu:13982": "evaṃ bhavatu nāmeti /",
  "GK21brkas_pu:13983": "mayāsāv anumoditaḥ /",
  "GK21brkas_pu:13984": "tadābharaṇam ādāya /",
  "GK21brkas_pu:13985": "prāviśat tvaritaḥ puram //21.29/",
  "GK21brkas_pu:13986": "athāciragate tasmin /",
  "GK21brkas_pu:13987": "parivrāḍbrahmacāriṇau /",
  "GK21brkas_pu:13988": "paricaṅkramaṇaśrāntau /",
  "GK21brkas_pu:13989": "tasminn eva nyasīdatām //21.30/",
  "GK21brkas_pu:13990": "āsīc ca mama tāv etau /",
  "GK21brkas_pu:13991": "nūnaṃ pāṣaṇḍitaskarau /",
  "GK21brkas_pu:13992": "nirāyudhāsahāyaṃ māṃ /",
  "GK21brkas_pu:13993": "muṣituṃ kila vāñchataḥ //21.31/",
  "GK21brkas_pu:13994": "tad eteṣāṃ sahasreṣu /",
  "GK21brkas_pu:13995": "sakṛpāṇakareṣv api /",
  "GK21brkas_pu:13996": "gavām ivodviṣāṇānāṃ /",
  "GK21brkas_pu:13997": "matir me mantharādarā //21.32/",
  "GK21brkas_pu:13998": "ūrumūlasthaśastreṣu /",
  "GK21brkas_pu:13999": "pravrajyākaṅkaṭeṣu yaḥ /",
  "GK21brkas_pu:14000": "prayuṅkte nirghṛṇaḥ śastraṃ /",
  "GK21brkas_pu:14001": "ko 'nyaḥ klībatamas tataḥ //21.33/",
  "GK21brkas_pu:14002": "evamādivikalpaṃ mām /",
  "GK21brkas_pu:14003": "asāv ālokya maskarī /",
  "GK21brkas_pu:14004": "nirāśa iva vidrāṇo /",
  "GK21brkas_pu:14005": "brahmacāriṇam uktavān //21.34/",
  "GK21brkas_pu:14006": "jalpākagrathitair granthaiḥ /",
  "GK21brkas_pu:14007": "sāṃkhyayogādibhir vayam /",
  "GK21brkas_pu:14008": "vipralabdhāḥ sukhaṃ tyaktvā /",
  "GK21brkas_pu:14009": "mokṣamārge kila sthitāḥ //21.35/",
  "GK21brkas_pu:14010": "yathā tṛṇam upādātum /",
  "GK21brkas_pu:14011": "ambarāmbhojam eva vā /",
  "GK21brkas_pu:14012": "kaścin mahat tapaḥ kuryān /",
  "GK21brkas_pu:14013": "mokṣārtho nas tathā śramaḥ //21.36/",
  "GK21brkas_pu:14014": "tṛṇavatsulabho mokṣo /",
  "GK21brkas_pu:14015": "yadi khedo 'phalas tataḥ /",
  "GK21brkas_pu:14016": "atha khāmbojaduṣprāpas /",
  "GK21brkas_pu:14017": "tato naṣṭā- mumukṣavaḥ //21.37/",
  "GK21brkas_pu:14018": "paralokasya sadbhāve /",
  "GK21brkas_pu:14019": "hetuḥ sarvajñabhāṣitaḥ /",
  "GK21brkas_pu:14020": "sarvajñasyāpi sadbhāvaḥ /",
  "GK21brkas_pu:14021": "pañcadivyapramāṇakaḥ //21.38/",
  "GK21brkas_pu:14022": "yo 'py upādīyate hetuḥ /",
  "GK21brkas_pu:14023": "sarvajñāstitvasiddhaye /",
  "GK21brkas_pu:14024": "so 'py asiddhaviruddhādi /",
  "GK21brkas_pu:14025": "doṣāśīviṣadūṣitaḥ //21.39/",
  "GK21brkas_pu:14026": "tad alaṃ viṭavācāṭa /",
  "GK21brkas_pu:14027": "ghaṭitaiḥ kāvyakarpaṭaiḥ /",
  "GK21brkas_pu:14028": "sevamānā- yathācchandam /",
  "GK21brkas_pu:14029": "āsmahe viṣayān iti //21.40/",
  "GK21brkas_pu:14030": "brahmacārī tu sāvegaḥ /",
  "GK21brkas_pu:14031": "parivrājakam uktavān /",
  "GK21brkas_pu:14032": "prasāritas tvayā kasmād /",
  "GK21brkas_pu:14033": "asāro malladaṇḍakaḥ //21.41/",
  "GK21brkas_pu:14034": "pratijñāhetudṛṣṭāntāḥ /",
  "GK21brkas_pu:14035": "sādhavas tāvad āsatām /",
  "GK21brkas_pu:14036": "sarvatantrāviruddhena /",
  "GK21brkas_pu:14037": "siddhāntenaiva bādhyase //21.42/",
  "GK21brkas_pu:14038": "asattāṃ paralokasya /",
  "GK21brkas_pu:14039": "śuṣkatarkeṇa sādhayan /",
  "GK21brkas_pu:14040": "vitaṇḍāvādavārttārtaḥ /",
  "GK21brkas_pu:14041": "sādhu śocyo bhaviṣyasi //21.43/",
  "GK21brkas_pu:14042": "atha vāstām idaṃ tāvad /",
  "GK21brkas_pu:14043": "idaṃ tāvan nigadyatām /",
  "GK21brkas_pu:14044": "smṛtīnāṃ viṭakāvyatvaṃ /",
  "GK21brkas_pu:14045": "kathaṃ veda bhavān iti //21.44/",
  "GK21brkas_pu:14046": "tenoktaṃ mānuṣāṇāṃ ca /",
  "GK21brkas_pu:14047": "prāyaḥ sarvaśarīriṇām /",
  "GK21brkas_pu:14048": "nandīśapramukhair uktam /",
  "GK21brkas_pu:14049": "ahaṃ jānāmi lakṣaṇam //21.45/",
  "GK21brkas_pu:14050": "yaś caiṣa puruṣaḥ ko 'pi /",
  "GK21brkas_pu:14051": "pānthaḥ pāṃsulapādakaḥ /",
  "GK21brkas_pu:14052": "eṣa vidyādharendrāṇām /",
  "GK21brkas_pu:14053": "indraḥ kila bhaviṣyati //21.46/",
  "GK21brkas_pu:14054": "enaṃ dṛṣṭvādhitiṣṭhantam /",
  "GK21brkas_pu:14055": "etaṃ jarjaramaṇḍapam /",
  "GK21brkas_pu:14056": "malladaṇḍakaniḥsārān /",
  "GK21brkas_pu:14057": "utprekṣe sakalāgamān //21.47/",
  "GK21brkas_pu:14058": "adṛṣṭārthāḥ kila granthā- /",
  "GK21brkas_pu:14059": "dṛṣṭārthair gāruḍādibhiḥ /",
  "GK21brkas_pu:14060": "arthavanto 'numīyante /",
  "GK21brkas_pu:14061": "yācakair iva dāyakāḥ //21.48/",
  "GK21brkas_pu:14062": "yathā ca viṭakāvyatvān /",
  "GK21brkas_pu:14063": "mṛṣā puruṣalakṣaṇam /",
  "GK21brkas_pu:14064": "śrutismṛtipurāṇādi /",
  "GK21brkas_pu:14065": "tathā saṃbhāvyatām iti //21.49/",
  "GK21brkas_pu:14066": "itaras tam athāvocad /",
  "GK21brkas_pu:14067": "atītabhavasaṃcitam /",
  "GK21brkas_pu:14068": "iṣṭāniṣṭaphalaṃ karma /",
  "GK21brkas_pu:14069": "daivam āhur vicakṣaṇāḥ //21.50/",
  "GK21brkas_pu:14070": "yac cedaṃ lakṣaṇaṃ nāma /",
  "GK21brkas_pu:14071": "śarīreṣu śarīriṇām /",
  "GK21brkas_pu:14072": "etad daivābhidhānasya /",
  "GK21brkas_pu:14073": "lakṣaṇaṃ pūrvakarmaṇaḥ //21.51/",
  "GK21brkas_pu:14074": "na cāpuruṣakārasya /",
  "GK21brkas_pu:14075": "daivaṃ phalati kasyacit /",
  "GK21brkas_pu:14076": "kālakāraṇasāmagrīm /",
  "GK21brkas_pu:14077": "īśvaro 'pi hy apekṣate //21.52/",
  "GK21brkas_pu:14078": "ayaṃ tu taruṇaḥ kalyaḥ /",
  "GK21brkas_pu:14079": "kāntikṣiptasurāsuraḥ /",
  "GK21brkas_pu:14080": "kuṇṭhayā gaṇḍamaṇḍānāṃ /",
  "GK21brkas_pu:14081": "mandaceṣṭatayā samaḥ //21.53/",
  "GK21brkas_pu:14082": "yathā dhanur adhānuṣkaṃ /",
  "GK21brkas_pu:14083": "yathā bījam avāpakam /",
  "GK21brkas_pu:14084": "sattāmātraphalaṃ puṃsas /",
  "GK21brkas_pu:14085": "tathā daivam apauruṣam //21.54/",
  "GK21brkas_pu:14086": "parivrāḍ abravīd daivaṃ /",
  "GK21brkas_pu:14087": "pauruṣād balavattaram /",
  "GK21brkas_pu:14088": "jñāpakaṃ cāsya pakṣasya /",
  "GK21brkas_pu:14089": "śrūyatāṃ yan mayā śrutam //21.55/",
  "GK21brkas_pu:14090": "asti sindhutaṭe grāmo /",
  "GK21brkas_pu:14091": "brahmasthalakanāmakaḥ /",
  "GK21brkas_pu:14092": "tatrāsīd vedaśarmeti /",
  "GK21brkas_pu:14093": "caturvedo dvijottamaḥ //21.56/",
  "GK21brkas_pu:14094": "tasya yo 'nyatamaḥ śiṣyaḥ /",
  "GK21brkas_pu:14095": "pāṭhaṃ prati dṛḍhodyamaḥ /",
  "GK21brkas_pu:14096": "tasmād eva ca sa chātrair /",
  "GK21brkas_pu:14097": "āhūyata dṛḍhodyamaḥ //21.57/",
  "GK21brkas_pu:14098": "tamobhedakanāmnaś ca /",
  "GK21brkas_pu:14099": "gṛhasthasya gṛhe sadā /",
  "GK21brkas_pu:14100": "dāpitaṃ bhojanaṃ tasya /",
  "GK21brkas_pu:14101": "ācchādanaṃ vedaśarmaṇā //21.58/",
  "GK21brkas_pu:14102": "tatra bhinnatamā- nāma /",
  "GK21brkas_pu:14103": "parivrāṭ pāñcarātrikaḥ /",
  "GK21brkas_pu:14104": "vāsam āvasathe tasya /",
  "GK21brkas_pu:14105": "karoti sma dṛḍhodyamaḥ //21.59/",
  "GK21brkas_pu:14106": "anena ca prakāreṇa /",
  "GK21brkas_pu:14107": "paṭuśraddhānamedhasā /",
  "GK21brkas_pu:14108": "adhītaṃ daśabhir varṣais /",
  "GK21brkas_pu:14109": "tena vedacatuṣṭayam //21.60/",
  "GK21brkas_pu:14110": "atha bhinnatamāḥ kṛtvā /",
  "GK21brkas_pu:14111": "varṇāśramakathāṃ ciram /",
  "GK21brkas_pu:14112": "praśāntajanasaṃpāte /",
  "GK21brkas_pu:14113": "pradoṣe tam abhāṣata //21.61/",
  "GK21brkas_pu:14114": "bahugomahiṣībhūmi /",
  "GK21brkas_pu:14115": "dāsīdāsam idaṃ mayā /",
  "GK21brkas_pu:14116": "tantrasthānam upāntaṃ ca /",
  "GK21brkas_pu:14117": "cāṭādibhyaś ca rakṣitam //21.62/",
  "GK21brkas_pu:14118": "dhyānādhyāyapradhānaṃ ca /",
  "GK21brkas_pu:14119": "vihitaṃ bhikṣukarma yat /",
  "GK21brkas_pu:14120": "vaiśyakarmābhiyuktasya /",
  "GK21brkas_pu:14121": "tasya nāmāpi nāsti me //21.63/",
  "GK21brkas_pu:14122": "adhunā tu vacaḥkāya /",
  "GK21brkas_pu:14123": "parispandāpahāriṇī /",
  "GK21brkas_pu:14124": "paralokasamāsannā /",
  "GK21brkas_pu:14125": "jarātandrīr ivāgatā //21.64/",
  "GK21brkas_pu:14126": "gṛhamedhivratasthānām /",
  "GK21brkas_pu:14127": "alasānāṃ svakarmasu /",
  "GK21brkas_pu:14128": "dharmasādhanam uddiṣṭam /",
  "GK21brkas_pu:14129": "ṛṣibhis tīrthasevanam //21.65/",
  "GK21brkas_pu:14130": "āha vedāntavādaś ca /",
  "GK21brkas_pu:14131": "tārakaṃ brahma tantrayet /",
  "GK21brkas_pu:14132": "etasmān na vimuñceyur /",
  "GK21brkas_pu:14133": "avimuktaṃ mumukṣavaḥ //21.66/",
  "GK21brkas_pu:14134": "śvaḥ prasthātāsmahe tasmāt /",
  "GK21brkas_pu:14135": "prātar vārāṇasīṃ prati /",
  "GK21brkas_pu:14136": "buddhadharme praśastā hi /",
  "GK21brkas_pu:14137": "dharmasya tvaritā gatiḥ //21.67/",
  "GK21brkas_pu:14138": "bhavatāpi śrutismṛtyoḥ /",
  "GK21brkas_pu:14139": "prāmāṇyam anujānatā /",
  "GK21brkas_pu:14140": "niyogenaiva kartavyaḥ /",
  "GK21brkas_pu:14141": "patnīputraparigrahaḥ //21.68/",
  "GK21brkas_pu:14142": "gṛhasthāśramadharmaś ca /",
  "GK21brkas_pu:14143": "gavādidhanasādhanaḥ /",
  "GK21brkas_pu:14144": "na ca pratigrahād anyad /",
  "GK21brkas_pu:14145": "viprasya dhanasādhanam //21.69/",
  "GK21brkas_pu:14146": "tat sukhopanataṃ caitad /",
  "GK21brkas_pu:14147": "anindyam atibhūri ca /",
  "GK21brkas_pu:14148": "sadāsīdāsam asmākaṃ /",
  "GK21brkas_pu:14149": "dhanam ādīyatām iti //21.70/",
  "GK21brkas_pu:14150": "tenoktaṃ yuṣmadādiṣṭam /",
  "GK21brkas_pu:14151": "akāryam api mādṛśaḥ /",
  "GK21brkas_pu:14152": "na vikalpayituṃ śaktaḥ /",
  "GK21brkas_pu:14153": "kiṃ punar nyāyyam īdṛśam //21.71/",
  "GK21brkas_pu:14154": "kiṃ tv āmantrya pitṛsthānau /",
  "GK21brkas_pu:14155": "vidyājīvitadāyinau /",
  "GK21brkas_pu:14156": "kartāsmi bhavadādeśam /",
  "GK21brkas_pu:14157": "ativāhya niśām iti //21.72/",
  "GK21brkas_pu:14158": "yātāyāṃ tu triyāmāyāṃ /",
  "GK21brkas_pu:14159": "tam āmantrayituṃ gatam /",
  "GK21brkas_pu:14160": "saṃpratiṣṭhāsamāno 'pi /",
  "GK21brkas_pu:14161": "ciraṃ bhikṣur udaikṣata //21.73/",
  "GK21brkas_pu:14162": "yadā tu divasārdhe 'pi /",
  "GK21brkas_pu:14163": "gate chāttraḥ sa nāgataḥ /",
  "GK21brkas_pu:14164": "taṃ gaveṣayituṃ bhikṣuḥ /",
  "GK21brkas_pu:14165": "svayam eva tadā gataḥ //21.74/",
  "GK21brkas_pu:14166": "sa tu tenāṅgaṇe dṛṣṭas /",
  "GK21brkas_pu:14167": "tamobhedakaveśamanaḥ /",
  "GK21brkas_pu:14168": "śanaiś caṅkramaṇaṃ kurvan /",
  "GK21brkas_pu:14169": "nīcaiś cāmnāyamānasam //21.75/",
  "GK21brkas_pu:14170": "uktaṃ ca bhavatā kasmād /",
  "GK21brkas_pu:14171": "iyacciram iha sthitam /",
  "GK21brkas_pu:14172": "athārthenaiva tenārthas /",
  "GK21brkas_pu:14173": "tathā naḥ kathyatām iti //21.76/",
  "GK21brkas_pu:14174": "tatas tenoktam etasmin /",
  "GK21brkas_pu:14175": "gṛhe kenāpi hetunā /",
  "GK21brkas_pu:14176": "vyagraḥ parijanaḥ sarvas /",
  "GK21brkas_pu:14177": "tatra tatrābhidhāvati //21.77/",
  "GK21brkas_pu:14178": "yāṃ yām eva ca pṛcchāmi /",
  "GK21brkas_pu:14179": "kim etad iti dārikām /",
  "GK21brkas_pu:14180": "sā sā mām āha saṃrabdhā /",
  "GK21brkas_pu:14181": "śivaṃ dhyātu bhavān iti //21.78/",
  "GK21brkas_pu:14182": "taṃ cādyāpi na pṛcchāmi /",
  "GK21brkas_pu:14183": "tamobhedakam ākulam /",
  "GK21brkas_pu:14184": "tenāhaṃ nāgataḥ kṣipraṃ /",
  "GK21brkas_pu:14185": "sakāśaṃ bhavatām iti //21.79/",
  "GK21brkas_pu:14186": "atha bhinnatamāḥ smitvā /",
  "GK21brkas_pu:14187": "dṛḍhodyamam abhāṣata /",
  "GK21brkas_pu:14188": "yenāyam ākulo lokas /",
  "GK21brkas_pu:14189": "tad ahaṃ kathayāmi te //21.80/",
  "GK21brkas_pu:14190": "tamobhedakabhāryāyāḥ /",
  "GK21brkas_pu:14191": "prasūtiḥ pratyupasthitā /",
  "GK21brkas_pu:14192": "ayaṃ parijanas tatra /",
  "GK21brkas_pu:14193": "tatratatrākulākulaḥ //21.81/",
  "GK21brkas_pu:14194": "dārikā jāyate cāsya /",
  "GK21brkas_pu:14195": "tāṃ ca tvaṃ pariṇeṣyasi /",
  "GK21brkas_pu:14196": "sā ca rāgagrahāviṣṭā /",
  "GK21brkas_pu:14197": "duṣṭaceṣṭā bhaviṣyati //21.82/",
  "GK21brkas_pu:14198": "iti tasmin kṛtādeśe /",
  "GK21brkas_pu:14199": "gate svavivadhaṃ prati /",
  "GK21brkas_pu:14200": "itaraś cintayām āsa /",
  "GK21brkas_pu:14201": "śaṅkākampitamānasaḥ //21.83/",
  "GK21brkas_pu:14202": "brāhmaṇī brāhmaṇasyāsya /",
  "GK21brkas_pu:14203": "yadi kanyāṃ vijāyate /",
  "GK21brkas_pu:14204": "tato bhinnatamovākyam /",
  "GK21brkas_pu:14205": "abhūtārthaṃ na jāyate //21.84/",
  "GK21brkas_pu:14206": "stobhāveśaviṣāccheda /",
  "GK21brkas_pu:14207": "kriyāsu vyaktaśaktibhiḥ /",
  "GK21brkas_pu:14208": "śeṣāṇām api mantrāṇāṃ /",
  "GK21brkas_pu:14209": "sāmarthyam anumīyate //21.85/",
  "GK21brkas_pu:14210": "iti cintayatas tasya /",
  "GK21brkas_pu:14211": "dīno gṛhapatir gṛhāt /",
  "GK21brkas_pu:14212": "hā daivaṃ khalam ityādi /",
  "GK21brkas_pu:14213": "lapan nīcair vinirgataḥ //21.86/",
  "GK21brkas_pu:14214": "kṣaṇāc ca śvagṛhītasya /",
  "GK21brkas_pu:14215": "mārjārasyeva kūjataḥ /",
  "GK21brkas_pu:14216": "antarbhavanam udbhūtaḥ /",
  "GK21brkas_pu:14217": "śvāgāraparuṣaśrutiḥ //21.87/",
  "GK21brkas_pu:14218": "tataḥ prasādhitā- nāryo /",
  "GK21brkas_pu:14219": "lajjāprāvṛtamastakāḥ /",
  "GK21brkas_pu:14220": "pakṣadvāreṇa nirjagmur /",
  "GK21brkas_pu:14221": "nairāśyottānapāṇayaḥ //21.88/",
  "GK21brkas_pu:14222": "paricārakavargaś ca /",
  "GK21brkas_pu:14223": "śocadbandhukadambakam /",
  "GK21brkas_pu:14224": "amantrayata vāmasya /",
  "GK21brkas_pu:14225": "vidheḥ kiṃ kriyatām iti //21.89/",
  "GK21brkas_pu:14226": "evaṃprāyaprapañce tu /",
  "GK21brkas_pu:14227": "gṛhe tasmin dṛḍhodyamaḥ /",
  "GK21brkas_pu:14228": "siddhapravrajitādeśa /",
  "GK21brkas_pu:14229": "jātabhītir acintayat //21.90/",
  "GK21brkas_pu:14230": "parivrājakavākyena /",
  "GK21brkas_pu:14231": "tathābhūtena sādhitam /",
  "GK21brkas_pu:14232": "daivaṃ puruṣakāreṇa /",
  "GK21brkas_pu:14233": "janāḥ paśyantu bādhitam //21.91/",
  "GK21brkas_pu:14234": "sindhudeśaṃ parityajya / de/",
  "GK21brkas_pu:14236": "ād deśaṃ parivrajan /",
  "GK21brkas_pu:14237": "ayaṃ pariharāmy enāṃ /",
  "GK21brkas_pu:14238": "dūrataḥ kardamām iti //21.92/",
  "GK21brkas_pu:14239": "evamādi vimṛśyāsāv /",
  "GK21brkas_pu:14240": "asaṃmantryaiva saṃskṛtān /",
  "GK21brkas_pu:14241": "daśayojanam adhvānam /",
  "GK21brkas_pu:14242": "ekāhena palāyitaḥ //21.93/",
  "GK21brkas_pu:14243": "sadvīpāṃ ca parikramya /",
  "GK21brkas_pu:14244": "varṣair dvādaśabhir mahīm /",
  "GK21brkas_pu:14245": "gaṅgātaṭam upāgacchat /",
  "GK21brkas_pu:14246": "tīrthopāsanakāmyayā //21.94/",
  "GK21brkas_pu:14247": "athātapapipāsārtaś /",
  "GK21brkas_pu:14248": "chāyāsalilavāñchayā /",
  "GK21brkas_pu:14249": "kasmiṃścid brāhmaṇagrāme /",
  "GK21brkas_pu:14250": "kaṃcana prāviśad gṛham //21.95/",
  "GK21brkas_pu:14251": "tatra cālindakāsīnām /",
  "GK21brkas_pu:14252": "arkatūlābhamūrdhajām /",
  "GK21brkas_pu:14253": "yayāce brāhmaṇīm amba /",
  "GK21brkas_pu:14254": "pānīyaṃ dāpyatām iti //21.96/",
  "GK21brkas_pu:14255": "sā tv abhāṣata saṃbhrāntā /",
  "GK21brkas_pu:14256": "hale putri tamālike /",
  "GK21brkas_pu:14257": "āsanodakam ādāya /",
  "GK21brkas_pu:14258": "laghu nirgamyatām iti //21.97/",
  "GK21brkas_pu:14259": "tataḥ pīṭhālukāhastā /",
  "GK21brkas_pu:14260": "vasitāsitakañcukā /",
  "GK21brkas_pu:14261": "āpiṅgāpāntakeśāntā /",
  "GK21brkas_pu:14262": "kanyakā niragād gṛhāt //21.98/",
  "GK21brkas_pu:14263": "diśas taralayā dṛṣṭyā /",
  "GK21brkas_pu:14264": "paśyantī saṃtatasmitā /",
  "GK21brkas_pu:14265": "paṅgubhaṅgurasaṃcārā /",
  "GK21brkas_pu:14266": "cirāt prāpad dṛḍhodyamam //21.99/",
  "GK21brkas_pu:14267": "āsyatām atra mitreti /",
  "GK21brkas_pu:14268": "vadantyā śūnyayā tayā /",
  "GK21brkas_pu:14269": "pīṭhabuddhyā puras tasya /",
  "GK21brkas_pu:14270": "nikṣiptaṃ jalabhājanam //21.100/",
  "GK21brkas_pu:14271": "atha tām abravīd vṛddhā /",
  "GK21brkas_pu:14272": "muktvaitām avinītatām /",
  "GK21brkas_pu:14273": "apareṇodapātreṇa /",
  "GK21brkas_pu:14274": "jalam āvarjyatām iti //21.101/",
  "GK21brkas_pu:14275": "sā tu kṛtrimasaṃtrāsa /",
  "GK21brkas_pu:14276": "janitotkaṭavepathuḥ /",
  "GK21brkas_pu:14277": "antarhasitabhugnauṣṭhī /",
  "GK21brkas_pu:14278": "vṛddhājñāṃ samapādayat //21.102/",
  "GK21brkas_pu:14279": "tato gataśramaṃ vṛddhā /",
  "GK21brkas_pu:14280": "pṛcchati sma dṛḍhodyamam /",
  "GK21brkas_pu:14281": "āgacchati kuto deśāt /",
  "GK21brkas_pu:14282": "kaṃ vā yāti bhavān iti //21.103/",
  "GK21brkas_pu:14283": "tenoktaṃ na sa deśo 'sti /",
  "GK21brkas_pu:14284": "nāgacchāmi yataḥ kṣitau /",
  "GK21brkas_pu:14285": "yac ca brūtha kva yāsīti /",
  "GK21brkas_pu:14286": "tatra viñāpayāmi vaḥ //21.104/",
  "GK21brkas_pu:14287": "kasmiṃścid brāhmaṇagrāme /",
  "GK21brkas_pu:14288": "kurvan baṭukapāṭhanām /",
  "GK21brkas_pu:14289": "saṃtuṣṭo grāmavāsobhir /",
  "GK21brkas_pu:14290": "ninīṣe divasān iti //21.105/",
  "GK21brkas_pu:14291": "tatas tam abravīd vṛddhā /",
  "GK21brkas_pu:14292": "nītijñaiḥ satyam ucyate /",
  "GK21brkas_pu:14293": "na hy ataptena lohena /",
  "GK21brkas_pu:14294": "taptaṃ saṃdhīyate kvacit //21.106/",
  "GK21brkas_pu:14295": "mama dvau putranaptārāv /",
  "GK21brkas_pu:14296": "adhunaivopanītakau /",
  "GK21brkas_pu:14297": "tau ca saṃyojitau puṇyair /",
  "GK21brkas_pu:14298": "arthināv arthinā tvayā //21.107/",
  "GK21brkas_pu:14299": "bhavān adhyāpanenārthī /",
  "GK21brkas_pu:14300": "tau cādhyayanakāṅkṣiṇau /",
  "GK21brkas_pu:14301": "naṣṭāśvadagdharathavad /",
  "GK21brkas_pu:14302": "yogo 'stu bhavatām iti //21.108/",
  "GK21brkas_pu:14303": "tatas tasyai pratijñāya /",
  "GK21brkas_pu:14304": "tau baṭū pāṭhayann asau /",
  "GK21brkas_pu:14305": "antevāsigaṇaṃ cānyam /",
  "GK21brkas_pu:14306": "asthāt saṃvatsaradvayam //21.109/",
  "GK21brkas_pu:14307": "ekadā tām abhāṣanta /",
  "GK21brkas_pu:14308": "vṛddhām āgatya bāndhavāḥ /",
  "GK21brkas_pu:14309": "kasmād dṛḍhodyamāyeyaṃ /",
  "GK21brkas_pu:14310": "dīyate na tamālikā //21.110/",
  "GK21brkas_pu:14311": "ye jāmātṛguṇās teṣāṃ /",
  "GK21brkas_pu:14312": "kaścid asti kvacid vare /",
  "GK21brkas_pu:14313": "dṛḍhodyame punaḥ paśya /",
  "GK21brkas_pu:14314": "yadi kaṃcin na paśyasi //21.111/",
  "GK21brkas_pu:14315": "durlabhaḥ sulabhībhūtas /",
  "GK21brkas_pu:14316": "tasmāt svīkriyatām ayam /",
  "GK21brkas_pu:14317": "kena vanyaḥ karī vārīm /",
  "GK21brkas_pu:14318": "āgataḥ svayam ujjhitaḥ //21.112/",
  "GK21brkas_pu:14319": "iti tair bodhitā vṛddhā /",
  "GK21brkas_pu:14320": "pratītā tān ayācata /",
  "GK21brkas_pu:14321": "yady evaṃ svayam evāyaṃ /",
  "GK21brkas_pu:14322": "pūjyair abhyarthyatām iti //21.113/",
  "GK21brkas_pu:14323": "te tatas tam abhāṣanta /",
  "GK21brkas_pu:14324": "bhautika brahmacāriṇā /",
  "GK21brkas_pu:14325": "āmnātāś cāvabuddhāś ca /",
  "GK21brkas_pu:14326": "vedāḥ sasmṛtayas tvayā //21.114/",
  "GK21brkas_pu:14327": "avaśyaṃ cādhunā kāryaḥ /",
  "GK21brkas_pu:14328": "śuddhapatnīparigrahaḥ /",
  "GK21brkas_pu:14329": "uraḥkaṇṭhauṣṭhaśoṣasya /",
  "GK21brkas_pu:14330": "mā bhūd vaiphalyam anyathā //21.115/",
  "GK21brkas_pu:14331": "ataḥ pratīṣyatām eṣā /",
  "GK21brkas_pu:14332": "sarvaśuddhā tamālikā /",
  "GK21brkas_pu:14333": "jyeṣṭhaṃ jyeṣṭhāśramasyāṅgaṃ /",
  "GK21brkas_pu:14334": "trayī vidyeva dehinī //21.116/",
  "GK21brkas_pu:14335": "evamādi sa tair uktaḥ /",
  "GK21brkas_pu:14336": "kṣaṇam etad acintayat /",
  "GK21brkas_pu:14337": "yuktaṃ yad brāhmaṇair uktam /",
  "GK21brkas_pu:14338": "atra tāvat kim ucyate //21.117/",
  "GK21brkas_pu:14339": "yaś cāsau sindhuviṣaye /",
  "GK21brkas_pu:14340": "dūṣitaḥ kṛtyayā tayā /",
  "GK21brkas_pu:14341": "pāre sāgaravat so 'pi /",
  "GK21brkas_pu:14342": "dūratvāt sudurāgamaḥ //21.118/",
  "GK21brkas_pu:14343": "atha daivena saiveyam /",
  "GK21brkas_pu:14344": "ānītā sindhudeśataḥ /",
  "GK21brkas_pu:14345": "sūcīsūtragate daivāt /",
  "GK21brkas_pu:14346": "tataḥ kaḥ kutra mokṣyate //21.119/",
  "GK21brkas_pu:14347": "evamādi sa niścitya /",
  "GK21brkas_pu:14348": "pratiśrutya tatheti ca /",
  "GK21brkas_pu:14349": "pariṇīya ca tāṃ kanyāṃ /",
  "GK21brkas_pu:14350": "saṃvatsaram ayāpayat //21.120/",
  "GK21brkas_pu:14351": "atha yātatriyāmāyāṃ /",
  "GK21brkas_pu:14352": "triyāmāyāṃ dṛḍhodyamaḥ /",
  "GK21brkas_pu:14353": "jṛmbhāveditanidrāntāṃ /",
  "GK21brkas_pu:14354": "pṛcchati sma tamālikām //21.121/",
  "GK21brkas_pu:14355": "brūhi sundari paśyāma /",
  "GK21brkas_pu:14356": "kuṭumbasyāsya kaḥ prabhuḥ /",
  "GK21brkas_pu:14357": "keyaṃ bhavati te vṛddhā /",
  "GK21brkas_pu:14358": "kāv etau baṭukāv iti //21.122/",
  "GK21brkas_pu:14359": "tayā tv āyataniśvāsa /",
  "GK21brkas_pu:14360": "kathitāyataduḥkhayā /",
  "GK21brkas_pu:14361": "srutāśrukaṇikāśreṇyā /",
  "GK21brkas_pu:14362": "kathitaṃ skhaladakṣaram //21.123/",
  "GK21brkas_pu:14363": "asyā- brāhmaṇavṛddhāyāḥ /",
  "GK21brkas_pu:14364": "priyaḥ sādhur abhūt patiḥ /",
  "GK21brkas_pu:14365": "yasya vidyādhanais tṛptāḥ /",
  "GK21brkas_pu:14366": "śiṣyayājakayācakāḥ //21.124/",
  "GK21brkas_pu:14367": "tena cāśeṣavedāya /",
  "GK21brkas_pu:14368": "kṣamādiguṇaśāline /",
  "GK21brkas_pu:14369": "duhitā gṛhajāmātre /",
  "GK21brkas_pu:14370": "chāttrāya pratipāditā //21.125/",
  "GK21brkas_pu:14371": "tāḍitaś caraṇenāpi /",
  "GK21brkas_pu:14372": "yaḥ kṣamāvān abhūt purā /",
  "GK21brkas_pu:14373": "sa jāmātṛtayā krodhād /",
  "GK21brkas_pu:14374": "gamitaḥ kṛṣṇasarpatām //21.126/",
  "GK21brkas_pu:14375": "mahāntam api saṃmānaṃ /",
  "GK21brkas_pu:14376": "manyamāno vimānatām /",
  "GK21brkas_pu:14377": "śvaśrūśvaśurayoḥ khedam /",
  "GK21brkas_pu:14378": "ātmanaś cākarod vṛthā //21.127/",
  "GK21brkas_pu:14379": "ekadā parihāsena /",
  "GK21brkas_pu:14380": "syālakas tam abhāṣata /",
  "GK21brkas_pu:14381": "durvāsaḥsadṛśas tāta /",
  "GK21brkas_pu:14382": "durārādho bhavān iti //21.128/",
  "GK21brkas_pu:14383": "yady evaṃ durdurūḍhena /",
  "GK21brkas_pu:14384": "kiṃ mayārādhitena vaḥ /",
  "GK21brkas_pu:14385": "ity uktvā mantharālāpaḥ /",
  "GK21brkas_pu:14386": "sadāro gata eva saḥ //21.129/",
  "GK21brkas_pu:14387": "śvaśrūśvaśuramitrāṇām /",
  "GK21brkas_pu:14388": "avakarṇya kadarthanām /",
  "GK21brkas_pu:14389": "nirapekṣaṃ svadeśāya /",
  "GK21brkas_pu:14390": "sindhudeśāya yātavān //21.130/",
  "GK21brkas_pu:14391": "tatra ca grāmam adhyāsya /",
  "GK21brkas_pu:14392": "brahmasthalakanāmakam /",
  "GK21brkas_pu:14393": "acirān nityakāmyāni /",
  "GK21brkas_pu:14394": "karmāṇi niravartayat //21.131/",
  "GK21brkas_pu:14395": "tasya tasyāṃ ca bhāryāyāṃ /",
  "GK21brkas_pu:14396": "kālarātrisamā sutā /",
  "GK21brkas_pu:14397": "yamau ca tanayau jātau /",
  "GK21brkas_pu:14398": "yamakālau kulasya yau //21.132/",
  "GK21brkas_pu:14399": "aham eva ca sā kanyā /",
  "GK21brkas_pu:14400": "tau caitau kākatālukau /",
  "GK21brkas_pu:14401": "yair mātāpitarāv eva /",
  "GK21brkas_pu:14402": "bālair eva samāhitau //21.133/",
  "GK21brkas_pu:14403": "sindhudeśaikadeśaś ca /",
  "GK21brkas_pu:14404": "sindhunā caṇḍaraṃhasā /",
  "GK21brkas_pu:14405": "durvāragurupūreṇa /",
  "GK21brkas_pu:14406": "sahasākṛṣya nīyate //21.134/",
  "GK21brkas_pu:14407": "atha mātāpitṛbhyāṃ nas /",
  "GK21brkas_pu:14408": "tadbhayād avadhāritam /",
  "GK21brkas_pu:14409": "mātāmahagṛhaṃ yāntu /",
  "GK21brkas_pu:14410": "bālā- me niviśantv iti //21.135/",
  "GK21brkas_pu:14411": "tataḥ śaṅkeṣubhinnas tām /",
  "GK21brkas_pu:14412": "abhāṣata dṛḍhodyamaḥ /",
  "GK21brkas_pu:14413": "śeṣaṃ sujñānam evāsyāḥ /",
  "GK21brkas_pu:14414": "kathāyāḥ sthīyatām iti //21.136/",
  "GK21brkas_pu:14415": "āsīc cāsya sa sarvajñaḥ /",
  "GK21brkas_pu:14416": "parivrājakabhāskaraḥ /",
  "GK21brkas_pu:14417": "sphuṭaṃ bhinnatamā- eva /",
  "GK21brkas_pu:14418": "bhinnājñānatamā- yataḥ //21.137/",
  "GK21brkas_pu:14419": "anubhūtau tathābhūtau /",
  "GK21brkas_pu:14420": "tadādeśau mayādhunā /",
  "GK21brkas_pu:14421": "tṛtīyaparihārāya /",
  "GK21brkas_pu:14422": "tyajāmi pṛthivīm iti //21.138/",
  "GK21brkas_pu:14423": "atha dvādaśavarṣāni /",
  "GK21brkas_pu:14424": "bhrāṃtvā dvīpāntarāṇi saḥ /",
  "GK21brkas_pu:14425": "nirviṇṇaś cintayām āsa /",
  "GK21brkas_pu:14426": "kiṃcid dhavalamūrdhajaḥ //21.139/",
  "GK21brkas_pu:14427": "ādiṣṭaṃ yat parivrājā /",
  "GK21brkas_pu:14428": "tat tayonmādamattayā /",
  "GK21brkas_pu:14429": "kālenaitāvatā nūnam /",
  "GK21brkas_pu:14430": "akṛtyaṃ kṛtyayā kṛtam //21.140/",
  "GK21brkas_pu:14431": "asmābhiś ca na vedoktaṃ /",
  "GK21brkas_pu:14432": "na vedāntoktamohitam /",
  "GK21brkas_pu:14433": "vraṇair iva visarpadbhiḥ /",
  "GK21brkas_pu:14434": "kvāpītaṃ puruṣāyuṣam //21.141/",
  "GK21brkas_pu:14435": "tena vārāṇasīṃ gatvā /",
  "GK21brkas_pu:14436": "tīrthopāsanahetukam /",
  "GK21brkas_pu:14437": "puṇyaṃ svargaphalaṃ kurvann /",
  "GK21brkas_pu:14438": "ayāmi divasān iti //21.142/",
  "GK21brkas_pu:14439": "tataḥ sāgaram uttīrya /",
  "GK21brkas_pu:14440": "gaṅgāsāgaram āgamat /",
  "GK21brkas_pu:14441": "tato vārāṇasīṃ prāpad /",
  "GK21brkas_pu:14442": "amuñcann eva jāhnavīm //21.143/",
  "GK21brkas_pu:14443": "pāviśann eva cāpaśyan /",
  "GK21brkas_pu:14444": "naradhātuparicchadam /",
  "GK21brkas_pu:14445": "skhaladālāpasaṃcāraṃ /",
  "GK21brkas_pu:14446": "mahāpāśupataṃ puraḥ //21.144/",
  "GK21brkas_pu:14447": "taṃ cānu sphaṭikaprāya /",
  "GK21brkas_pu:14448": "karṇakaṇṭhavibhūṣaṇām /",
  "GK21brkas_pu:14449": "madirātāmrajihmākṣāṃ /",
  "GK21brkas_pu:14450": "vicitragalakaṇṭhikām //21.145/",
  "GK21brkas_pu:14451": "dviguṇīkurvatīṃ mārgaṃ /",
  "GK21brkas_pu:14452": "vaṅkair gatinivartanaiḥ /",
  "GK21brkas_pu:14453": "amuktanijanirmokāṃ /",
  "GK21brkas_pu:14454": "bhujaṃgīm iva yoṣitam //21.146/",
  "GK21brkas_pu:14455": "sā tu kāpālikenoktā /",
  "GK21brkas_pu:14456": "drutam ehi kapālini /",
  "GK21brkas_pu:14457": "na yāvad avimuktasya /",
  "GK21brkas_pu:14458": "dhūpavelātivartate //21.147/",
  "GK21brkas_pu:14459": "huṃhuṃkārādibhiḥ stutvā /",
  "GK21brkas_pu:14460": "saṃsthātrayaparaṃ dhruvam /",
  "GK21brkas_pu:14461": "tataḥ śuṇḍikaśāleṣu /",
  "GK21brkas_pu:14462": "mārgayāmi surām iti //21.148/",
  "GK21brkas_pu:14463": "evaṃprāye ca vṛttānte /",
  "GK21brkas_pu:14464": "ciraṃ dṛṣṭvā dṛḍhodyamam /",
  "GK21brkas_pu:14465": "papāta pādayos tasya /",
  "GK21brkas_pu:14466": "tārākrandā kapālinī //21.149/",
  "GK21brkas_pu:14467": "punaḥ kāpāliknoktaṃ /",
  "GK21brkas_pu:14468": "muñca brāhmaṇam adhvagam /",
  "GK21brkas_pu:14469": "parihāsaś ciraṃ caṇḍi /",
  "GK21brkas_pu:14470": "viruddhas tyajyatām iti //21.150/",
  "GK21brkas_pu:14471": "sābravīd eṣa me bhartā /",
  "GK21brkas_pu:14472": "daivataiḥ pratipāditaḥ /",
  "GK21brkas_pu:14473": "tvaṃ tu dhṛṣṭaviṭo bhūtvā /",
  "GK21brkas_pu:14474": "kiṃ vyāharasi mām iti //21.151/",
  "GK21brkas_pu:14475": "taṃ ca prapañcam ālokya /",
  "GK21brkas_pu:14476": "sa pradeśaḥ sakautukaiḥ /",
  "GK21brkas_pu:14477": "janair agaṇitair vyāptaḥ /",
  "GK21brkas_pu:14478": "śramaṇabrāhmaṇādibhiḥ //21.152/",
  "GK21brkas_pu:14479": "sā cāvocac caturveda /",
  "GK21brkas_pu:14480": "riktavedo 'si sarvathā /",
  "GK21brkas_pu:14481": "savedaḥ ko hi nirvedaṃ /",
  "GK21brkas_pu:14482": "vedoktaiḥ karmabhir vrajet //21.153/",
  "GK21brkas_pu:14483": "na tvayotpāditāḥ putrā- /",
  "GK21brkas_pu:14484": "nāgnihotram upāsitam /",
  "GK21brkas_pu:14485": "nārcitāḥ pitaraḥ piṇḍair /",
  "GK21brkas_pu:14486": "vāyubhūtena hiṇḍitam //21.154/",
  "GK21brkas_pu:14487": "tvayā dṛḍhodyama tyaktā /",
  "GK21brkas_pu:14488": "sāhaṃ mandā tamālikā /",
  "GK21brkas_pu:14489": "kulāt kulam aṭantīdaṃ /",
  "GK21brkas_pu:14490": "carāmi kulaṭāvratam //21.155/",
  "GK21brkas_pu:14491": "avṛddhakulavāsinyas /",
  "GK21brkas_pu:14492": "taruṇyaḥ pativarjitāḥ /",
  "GK21brkas_pu:14493": "yair aduṣṭāḥ striyo dṛṣṭās /",
  "GK21brkas_pu:14494": "te dṛṣṭāḥ kenacit kvacit //21.156/",
  "GK21brkas_pu:14495": "tena tyaktavatā dārān /",
  "GK21brkas_pu:14496": "yat tvayā pāpam arjitam /",
  "GK21brkas_pu:14497": "tān eva bharamāṇena /",
  "GK21brkas_pu:14498": "tat samucchidyatām iti //21.157/",
  "GK21brkas_pu:14499": "atha lajjāviṣādāndham /",
  "GK21brkas_pu:14500": "ūcur viprā- dṛḍhodyamam /",
  "GK21brkas_pu:14501": "bhagavatyā yad uktaṃ tat /",
  "GK21brkas_pu:14502": "tattvataḥ kathyatām iti //21.158/",
  "GK21brkas_pu:14503": "tenātmanaś ca tasyāś ca /",
  "GK21brkas_pu:14504": "dvijādijanasaṃnidhau /",
  "GK21brkas_pu:14505": "brahmasthalakavāsādi /",
  "GK21brkas_pu:14506": "yad vṛttaṃ tan niveditam //21.159/",
  "GK21brkas_pu:14507": "athoktaṃ brāhmaṇair brahman /",
  "GK21brkas_pu:14508": "brāhmaṇī parigṛhyatām /",
  "GK21brkas_pu:14509": "raktadāraparityāgam /",
  "GK21brkas_pu:14510": "ācaranti na sādhavaḥ //21.160/",
  "GK21brkas_pu:14511": "yac ca kiṃcid akartavyam /",
  "GK21brkas_pu:14512": "anāthyād anayā kṛtam /",
  "GK21brkas_pu:14513": "tasya kṛcchratamaiḥ kṛcchrair /",
  "GK21brkas_pu:14514": "viśuddhiḥ kriyatām iti //21.161/",
  "GK21brkas_pu:14515": "tenoktaṃ yādṛśaṃ pāpaṃ /",
  "GK21brkas_pu:14516": "prāyaścittair apohyate /",
  "GK21brkas_pu:14517": "pūjyānām eva tad buddham /",
  "GK21brkas_pu:14518": "idaṃ budhyata yādṛśam //21.162/",
  "GK21brkas_pu:14519": "hīnavarṇābhigāminyaḥ /",
  "GK21brkas_pu:14520": "pātakinyaḥ kila striyaḥ /",
  "GK21brkas_pu:14521": "iyaṃ tv aśubhasāvarṇaṃ /",
  "GK21brkas_pu:14522": "yam upāste sa dṛśyatām //21.163/",
  "GK21brkas_pu:14523": "tad upāstām iyaṃ bhadrā /",
  "GK21brkas_pu:14524": "yam upāsac chivaṃ dhruvam /",
  "GK21brkas_pu:14525": "sukhānāṃ copahartāraṃ /",
  "GK21brkas_pu:14526": "mahāpāśupataṃ patim //21.164/",
  "GK21brkas_pu:14527": "ity uktavati sā tasminn /",
  "GK21brkas_pu:14528": "uvācopacitatrapā /",
  "GK21brkas_pu:14529": "ā mṛtyos tvatsamīpasthā /",
  "GK21brkas_pu:14530": "nayāmi divasān iti //21.165/",
  "GK21brkas_pu:14531": "athaiko brāhmaṇas teṣu /",
  "GK21brkas_pu:14532": "dṛḍhodyamam abhāṣata /",
  "GK21brkas_pu:14533": "madīyā duhitā brahman /",
  "GK21brkas_pu:14534": "rūpiṇī pariṇīyatām //21.166/",
  "GK21brkas_pu:14535": "dhanaṃ me dhanadasyeva /",
  "GK21brkas_pu:14536": "saiva caikā sutā yataḥ /",
  "GK21brkas_pu:14537": "tatas tasya ca tasyāś ca /",
  "GK21brkas_pu:14538": "bhaved bhartā bhavān iti //21.167/",
  "GK21brkas_pu:14539": "āsīc cāsya kim adyāpi /",
  "GK21brkas_pu:14540": "syān na syād iti cintayā /",
  "GK21brkas_pu:14541": "parivrājakavākyaṃ hi /",
  "GK21brkas_pu:14542": "kṛtārthīkṛtam etayā //21.168/",
  "GK21brkas_pu:14543": "pratijñāya ca tāṃ kanyāṃ /",
  "GK21brkas_pu:14544": "dadānād brāhmaṇāt svayam /",
  "GK21brkas_pu:14545": "samahādraviṇaskandhām /",
  "GK21brkas_pu:14546": "upayeme dṛḍhodyamaḥ //21.169/",
  "GK21brkas_pu:14547": "tamālikāpi saṃhārya /",
  "GK21brkas_pu:14548": "keśān kāṣāyacīvarā /",
  "GK21brkas_pu:14549": "dṛḍhodyamagṛhāsannā /",
  "GK21brkas_pu:14550": "vasatī kālam akṣipat //21.170/",
  "GK21brkas_pu:14551": "dṛḍhoyamo 'pi saṃtataṃ /",
  "GK21brkas_pu:14552": "dvijātikarma sādhayan /",
  "GK21brkas_pu:14553": "harottamāṅgalālitām /",
  "GK21brkas_pu:14554": "upāsta jahnukanyakām //21.171/",
  "GK21brkas_pu:14555": "tat tena yena kṛtaduṣkarapauruṣeṇa /",
  "GK21brkas_pu:14556": "vākyaṃ na bhinnatamasaḥ kṛtam apramāṇam /",
  "GK21brkas_pu:14557": "śūreṇa daivahariṇā prabhuṇā prasahya /",
  "GK21brkas_pu:14558": "tasmāj jitaḥ puruṣakāragajādhirājaḥ //21.172/",
  "GK21brkas_pu:14559": "tataḥ kiṃcid vihasyoktaḥ /",
  "GK21brkas_pu:14560": "parivrāḍ brahmacāriṇā /",
  "GK21brkas_pu:14561": "yathā puruṣakārasya /",
  "GK21brkas_pu:14562": "prādhānyaṃ tan niśāmyatām //22.1/",
  "GK21brkas_pu:14563": "āsīd ujjayanīvāsī /",
  "GK21brkas_pu:14564": "sārthakārthaparigrahaḥ /",
  "GK21brkas_pu:14565": "vaṇik sāgaradattākhyaḥ /",
  "GK21brkas_pu:14566": "sāgarāgādhamānasaḥ //22.2/",
  "GK21brkas_pu:14567": "sāgaraṃ tena yātena /",
  "GK21brkas_pu:14568": "muktapotena gacchatā /",
  "GK21brkas_pu:14569": "aparaḥ prekṣitaḥ potas /",
  "GK21brkas_pu:14570": "taraladhvajalakṣaṇaḥ //22.3/",
  "GK21brkas_pu:14571": "aṅgāpotam amuṃ yena /",
  "GK21brkas_pu:14572": "potaṃ prerayateti saḥ /",
  "GK21brkas_pu:14573": "yāvan niryāmakān āha /",
  "GK21brkas_pu:14574": "tāvat potau samīyatuḥ //22.4/",
  "GK21brkas_pu:14575": "tataḥ sāgaradattas taṃ /",
  "GK21brkas_pu:14576": "potasvāminam uktavān /",
  "GK21brkas_pu:14577": "yūyaṃ ye vā yatas tyā vā /",
  "GK21brkas_pu:14578": "tan naḥ pratyucyatām iti //22.5/",
  "GK21brkas_pu:14579": "tenoktaṃ buddhavarmāhaṃ /",
  "GK21brkas_pu:14580": "vaṇig rājagṛhālayaḥ /",
  "GK21brkas_pu:14581": "bhavantaḥ ke kuto veti /",
  "GK21brkas_pu:14582": "tataḥ so 'pi nyavedayat //22.6/",
  "GK21brkas_pu:14583": "atha kāvyakathāpāna /",
  "GK21brkas_pu:14584": "tantrīgītadurodaraiḥ /",
  "GK21brkas_pu:14585": "savinodau jagāhāte /",
  "GK21brkas_pu:14586": "tau durgādhaṃ mahodadhim //22.7/",
  "GK21brkas_pu:14587": "gatvā ca kāñcanadvīpam /",
  "GK21brkas_pu:14588": "upāntānantakāñcanau /",
  "GK21brkas_pu:14589": "prāptavantau parāvṛtya /",
  "GK21brkas_pu:14590": "samudrataṭapattanam //22.8/",
  "GK21brkas_pu:14591": "atha sāgaradattena /",
  "GK21brkas_pu:14592": "buddhavarmeti bhāṣitaḥ /",
  "GK21brkas_pu:14593": "prītir naḥ sthiratāṃ yāyād /",
  "GK21brkas_pu:14594": "yathā saṃpādyatāṃ tathā //22.9/",
  "GK21brkas_pu:14595": "bhāryāyāṃ gurugarbhāyāṃ /",
  "GK21brkas_pu:14596": "niragaccham ahaṃ gṛhāt /",
  "GK21brkas_pu:14597": "tasyāś ca divasir ebhir /",
  "GK21brkas_pu:14598": "jātam anyatarad dvayoḥ //22.10/",
  "GK21brkas_pu:14599": "duhitā cet tato dattā /",
  "GK21brkas_pu:14600": "bhavatputrāya sā mayā /",
  "GK21brkas_pu:14601": "putraś cet tvaṃ tatas tasmai /",
  "GK21brkas_pu:14602": "dadyāḥ svatanayām iti //22.11/",
  "GK21brkas_pu:14603": "tenoktaṃ mahad āścaryam /",
  "GK21brkas_pu:14604": "iyam eva hi no matiḥ /",
  "GK21brkas_pu:14605": "atha vā kim ihāścaryam /",
  "GK21brkas_pu:14606": "ekam evāvayor vapuḥ //22.12/",
  "GK21brkas_pu:14607": "iti tau kṛtasaṃbandhau /",
  "GK21brkas_pu:14608": "pariṣvajya parasparam /",
  "GK21brkas_pu:14609": "mahāmahiṣasārthābhyāṃ /",
  "GK21brkas_pu:14610": "yathāsthānam agacchatām //22.13/",
  "GK21brkas_pu:14611": "praṇipatya ca rājānāv /",
  "GK21brkas_pu:14612": "avantimagadhādhipau /",
  "GK21brkas_pu:14613": "tatprayuktātisatkārau /",
  "GK21brkas_pu:14614": "yayatuḥ svagṛhān prati //22.14/",
  "GK21brkas_pu:14615": "tatra satkriyamāṇau ca /",
  "GK21brkas_pu:14616": "satkurvāṇau ca saṃtatam /",
  "GK21brkas_pu:14617": "bandhubhir brāhmaṇādīṃś ca /",
  "GK21brkas_pu:14618": "gamayām āsatur dinam //22.15/",
  "GK21brkas_pu:14619": "tataḥ sāgaradattasya /",
  "GK21brkas_pu:14620": "paryaṅkam adhitiṣṭhataḥ /",
  "GK21brkas_pu:14621": "utsaṅge dārikā nyastā /",
  "GK21brkas_pu:14622": "virājatkundamālikā //22.16/",
  "GK21brkas_pu:14623": "kasyeyaṃ kundamāleti /",
  "GK21brkas_pu:14624": "sa bhāryām anuyuktavān /",
  "GK21brkas_pu:14625": "sāpi kasyāparasyeti /",
  "GK21brkas_pu:14626": "śanair ācaṣṭa lajjitā //22.17/",
  "GK21brkas_pu:14627": "tena coktam idaṃ yādṛg /",
  "GK21brkas_pu:14628": "bālikā kundamālikā /",
  "GK21brkas_pu:14629": "yayoḥ syād īdṛśaḥ putraḥ /",
  "GK21brkas_pu:14630": "pitarau tau saputrakau //22.18/",
  "GK21brkas_pu:14631": "tasmād duhitṛmāteti /",
  "GK21brkas_pu:14632": "mā gās tvaṃ bhīru bhīrutām /",
  "GK21brkas_pu:14633": "na kīrtijananī vidyā /",
  "GK21brkas_pu:14634": "nindyā bhavitum arhati //22.19/",
  "GK21brkas_pu:14635": "tām ityādi samāśyasya /",
  "GK21brkas_pu:14636": "payonidhisamāgamam /",
  "GK21brkas_pu:14637": "buddhavarmasakhitvaṃ ca /",
  "GK21brkas_pu:14638": "tasyai kathitavān asau //22.20/",
  "GK21brkas_pu:14639": "kasyeyaṃ kundamāleti /",
  "GK21brkas_pu:14640": "tām apṛcchad yataḥ pitā /",
  "GK21brkas_pu:14641": "prasiddhā tasya nāmnāpi /",
  "GK21brkas_pu:14642": "sā tataḥ kundamālikā //22.21/",
  "GK21brkas_pu:14643": "buddhavarmāpi papraccha /",
  "GK21brkas_pu:14644": "nirālāpāṃ kuṭumbinīm /",
  "GK21brkas_pu:14645": "tasmin garbhe tavotpannaṃ /",
  "GK21brkas_pu:14646": "yat tan naḥ kathyatām iti //22.22/",
  "GK21brkas_pu:14647": "atha vāmanam ekākṣaṃ /",
  "GK21brkas_pu:14648": "rūkṣaṃ tundiladanturam /",
  "GK21brkas_pu:14649": "lambauṣṭhaṃ bhugnapṛṣṭhaṃ ca /",
  "GK21brkas_pu:14650": "sā taṃ putraṃ samarpayat //22.23/",
  "GK21brkas_pu:14651": "so 'bravīt kiṃ vṛthaivāyaṃ /",
  "GK21brkas_pu:14652": "dhṛtaḥ kurubhakas tvayā /",
  "GK21brkas_pu:14653": "kasmād īkṣaṇikāṃ pṛṣṭvā /",
  "GK21brkas_pu:14654": "garbha eva na pātitaḥ //22.24/",
  "GK21brkas_pu:14655": "yaḥ sa sāgaradattena /",
  "GK21brkas_pu:14656": "saha saṃbandhakaḥ kṛtaḥ /",
  "GK21brkas_pu:14657": "vikṛtākṛtinānena /",
  "GK21brkas_pu:14658": "sa pretena nirākṛtaḥ //22.25/",
  "GK21brkas_pu:14659": "saṃdiśed yadi nāmāsāv /",
  "GK21brkas_pu:14660": "ahaṃ duhitṛvān iti /",
  "GK21brkas_pu:14661": "tadā kiṃ pratisaṃdeśyaṃ /",
  "GK21brkas_pu:14662": "mayāhaṃ putravān iti //22.26/",
  "GK21brkas_pu:14663": "bhāryāṃ cāvocad āgacched /",
  "GK21brkas_pu:14664": "dūto mālavakād yadi /",
  "GK21brkas_pu:14665": "enaṃ kurubhakaṃ tasmai /",
  "GK21brkas_pu:14666": "na kaścit kathayed iti //22.27/",
  "GK21brkas_pu:14667": "ayaṃ kurubhakaḥ kasmād /",
  "GK21brkas_pu:14668": "iti yat taṃ pitābravīt /",
  "GK21brkas_pu:14669": "vyāharanti sma taṃ paurās /",
  "GK21brkas_pu:14670": "tataḥ kurubhakākhyayā //22.28/",
  "GK21brkas_pu:14671": "athātīte kvacit kāle /",
  "GK21brkas_pu:14672": "buddhivarmā rahaḥ sthitaḥ /",
  "GK21brkas_pu:14673": "lekhaṃ sāgaradattena /",
  "GK21brkas_pu:14674": "prasthāpitam avācayat //22.29/",
  "GK21brkas_pu:14675": "sv asti rājagṛhe pūjyaṃ /",
  "GK21brkas_pu:14676": "buddhavarmāṇam ūrjitam /",
  "GK21brkas_pu:14677": "ujjayanyāḥ pariṣvajya /",
  "GK21brkas_pu:14678": "vijñāpayati sāgaraḥ //22.30/",
  "GK21brkas_pu:14679": "sakhyās te duhitā jātā /",
  "GK21brkas_pu:14680": "śreyolakṣaṇabhūṣaṇā /",
  "GK21brkas_pu:14681": "rūpeṇa sadṛśī yasyāḥ /",
  "GK21brkas_pu:14682": "pramadā na bhaviṣyati //22.31/",
  "GK21brkas_pu:14683": "tavāpi yadi bhāryāyāḥ /",
  "GK21brkas_pu:14684": "putro jātaḥ śivaṃ tataḥ /",
  "GK21brkas_pu:14685": "kanyā ced vāmaśīlena /",
  "GK21brkas_pu:14686": "devena muṣitā- vayam //22.32/",
  "GK21brkas_pu:14687": "nirnimittāpi hi prītir /",
  "GK21brkas_pu:14688": "yā na saṃbandhabṛṃhitā /",
  "GK21brkas_pu:14689": "śrīr utsāhasanātheva /",
  "GK21brkas_pu:14690": "prayāti sthiratām iti //22.33/",
  "GK21brkas_pu:14691": "tataḥ satkṛtya taṃ dūtam /",
  "GK21brkas_pu:14692": "apṛcchad gṛhiṇīṃ vaṇik /",
  "GK21brkas_pu:14693": "tasminn evaṃ gate kārye /",
  "GK21brkas_pu:14694": "brūhi kiṃ kriyatām iti //22.34/",
  "GK21brkas_pu:14695": "tayoktaṃ dvyaṅgulaprajñā- /",
  "GK21brkas_pu:14696": "jānīyur vā striyaḥ kiyat /",
  "GK21brkas_pu:14697": "kiṃ tu pṛṣṭeti vakṣyāmi /",
  "GK21brkas_pu:14698": "pṛṣṭadhṛṣṭā hi mādṛśī //22.35/",
  "GK21brkas_pu:14699": "satyānṛtaṃ vaṇikvṛttaṃ /",
  "GK21brkas_pu:14700": "parityājyaṃ na vāṇijaiḥ /",
  "GK21brkas_pu:14701": "sahajaṃ hi tyajan vṛttaṃ /",
  "GK21brkas_pu:14702": "durvṛtta iti nindyate //22.36/",
  "GK21brkas_pu:14703": "putras tāvat tavotpannas /",
  "GK21brkas_pu:14704": "tatra kānṛtavāditā /",
  "GK21brkas_pu:14705": "ye punas tasya doṣās tān /",
  "GK21brkas_pu:14706": "mithyā bhaṇa guṇā- iti //22.37/",
  "GK21brkas_pu:14707": "ākhyāyante hi sarvārthāḥ /",
  "GK21brkas_pu:14708": "kṛtrimair eva nāmabhiḥ /",
  "GK21brkas_pu:14709": "āhur madhurakaṃ kecit /",
  "GK21brkas_pu:14710": "taṃ tādṛṅmārakaṃ viṣam //22.38/",
  "GK21brkas_pu:14711": "kārye hi guruṇi prāpte /",
  "GK21brkas_pu:14712": "mithyā satyam apīṣyate /",
  "GK21brkas_pu:14713": "aśvatthāmā hato drauṇir /",
  "GK21brkas_pu:14714": "ity ūce kiṃ na pāṇḍavaḥ //22.39/",
  "GK21brkas_pu:14715": "dhanagardhaparādhīnāḥ /",
  "GK21brkas_pu:14716": "kālahuṃkāradāruṇe /",
  "GK21brkas_pu:14717": "krīḍākamalinīṃ yānti /",
  "GK21brkas_pu:14718": "tvadvidhāḥ kṣārasāgare //22.40/",
  "GK21brkas_pu:14719": "sāṃyātrikapates tasya /",
  "GK21brkas_pu:14720": "duhitā bhavato gṛhe /",
  "GK21brkas_pu:14721": "na vināmbhodhisāreṇa /",
  "GK21brkas_pu:14722": "praveṣṭā dhanarāśinā //22.41/",
  "GK21brkas_pu:14723": "tasmān mā smāvamanyadhvam /",
  "GK21brkas_pu:14724": "adhanyair durlabhāṃ śriyam /",
  "GK21brkas_pu:14725": "kṛcchrāyāsaśataprāpyāṃ /",
  "GK21brkas_pu:14726": "na kṛcchrādhigatām iti //22.42/",
  "GK21brkas_pu:14727": "ityādivacanaṃ tasyāḥ /",
  "GK21brkas_pu:14728": "sūktam ity abhinandya saḥ /",
  "GK21brkas_pu:14729": "dadau sāgaradattāya /",
  "GK21brkas_pu:14730": "saṃdeśaṃ dūtasaṃnidhau //22.43/",
  "GK21brkas_pu:14731": "vaktavyaḥ suhṛd asmākam /",
  "GK21brkas_pu:14732": "asmākam api dārakaḥ /",
  "GK21brkas_pu:14733": "utpannas tādṛśo yasya /",
  "GK21brkas_pu:14734": "kathitā katham ākṛtiḥ //22.44/",
  "GK21brkas_pu:14735": "atha vā ye guṇāḥ ke 'pi /",
  "GK21brkas_pu:14736": "tasya śārīramānasāḥ /",
  "GK21brkas_pu:14737": "svayam evāsi tān dṛṣṭā /",
  "GK21brkas_pu:14738": "kiṃ nas taiḥ kathitair iti //22.45/",
  "GK21brkas_pu:14739": "ityādi bahu saṃkīrṇam /",
  "GK21brkas_pu:14740": "asau saṃdiśya sādaram /",
  "GK21brkas_pu:14741": "dūtaṃ prasthāpayām āsa /",
  "GK21brkas_pu:14742": "sapātheyapradeśanam //22.46/",
  "GK21brkas_pu:14743": "evam aṣṭāv atikrāntāḥ /",
  "GK21brkas_pu:14744": "samā- dūtasamāgamaiḥ /",
  "GK21brkas_pu:14745": "atha dūtaḥ sphuṭālāpo /",
  "GK21brkas_pu:14746": "buddhavarmāṇam uktavān //22.47/",
  "GK21brkas_pu:14747": "ahaṃ sāgaradattena /",
  "GK21brkas_pu:14748": "sakalatreṇa bhāṣitaḥ /",
  "GK21brkas_pu:14749": "jāmātaram anālokya /",
  "GK21brkas_pu:14750": "mā smāgacchad bhavān iti //22.48/",
  "GK21brkas_pu:14751": "tan mām ujjayanīṃ yūyaṃ /",
  "GK21brkas_pu:14752": "yadi gacchantam icchatha /",
  "GK21brkas_pu:14753": "taṃ me dārakam ākhyāta /",
  "GK21brkas_pu:14754": "tadīyāṃś ca guṇān iti //22.49/",
  "GK21brkas_pu:14755": "tena tu kṣaṇam utprekṣya /",
  "GK21brkas_pu:14756": "samagrasmṛtinoditam /",
  "GK21brkas_pu:14757": "āste mātulaśāle 'sau /",
  "GK21brkas_pu:14758": "tāmraliptyāṃ paṭhann iti //22.50/",
  "GK21brkas_pu:14759": "anenāpi prapañcena /",
  "GK21brkas_pu:14760": "catuṣpañca samā- yayuḥ /",
  "GK21brkas_pu:14761": "atha tricaturāḥ prāpur /",
  "GK21brkas_pu:14762": "dūtāś caturabhāṣiṇaḥ //22.51/",
  "GK21brkas_pu:14763": "te cādṛtam anādṛtya /",
  "GK21brkas_pu:14764": "buddhavarmāṇam abruvan /",
  "GK21brkas_pu:14765": "āha saṃbandhinī yat tvāṃ /",
  "GK21brkas_pu:14766": "sadāraṃ tan niśāmyatām //22.52/",
  "GK21brkas_pu:14767": "amī saṃvatsarā- yātās /",
  "GK21brkas_pu:14768": "trayodaśacaturdaśāḥ /",
  "GK21brkas_pu:14769": "adyāpi ca na paśyāmo /",
  "GK21brkas_pu:14770": "vayaṃ jāmātur ākṛtim //22.53/",
  "GK21brkas_pu:14771": "dṛṣṭasya kila paṇyasya /",
  "GK21brkas_pu:14772": "bhavataḥ krayavikrayau /",
  "GK21brkas_pu:14773": "iti lokapravādo 'yaṃ /",
  "GK21brkas_pu:14774": "bhavatāpi na kiṃ śrutaḥ //22.54/",
  "GK21brkas_pu:14775": "tvaṃ yac cāttha paṭhann āste /",
  "GK21brkas_pu:14776": "tāmraliptyām asāv iti /",
  "GK21brkas_pu:14777": "idam apy atidurbaddhaṃ /",
  "GK21brkas_pu:14778": "savyājam iva vācakam //22.55/",
  "GK21brkas_pu:14779": "yeṣāṃ karma ca vṛttiś ca /",
  "GK21brkas_pu:14780": "vihite pāṭhapāṭhane /",
  "GK21brkas_pu:14781": "teṣām api paricchinnaḥ /",
  "GK21brkas_pu:14782": "pāṭhakālaḥ kiyān api //22.56/",
  "GK21brkas_pu:14783": "tvadīyena tu putreṇa /",
  "GK21brkas_pu:14784": "tyaktasarvānyakarmaṇā /",
  "GK21brkas_pu:14785": "paṭhatā sakalaṃ janma /",
  "GK21brkas_pu:14786": "neyam ity asamañjasam //22.57/",
  "GK21brkas_pu:14787": "tasmāt krīḍām imāṃ tyaktvā /",
  "GK21brkas_pu:14788": "yamahāsavibhīṣaṇām /",
  "GK21brkas_pu:14789": "atra vā tāmraliptyāṃ vā /",
  "GK21brkas_pu:14790": "dārako darśyatām iti //22.58/",
  "GK21brkas_pu:14791": "iti yāvad asau tāvat /",
  "GK21brkas_pu:14792": "pūjyair viśramyatām iti /",
  "GK21brkas_pu:14793": "tān uktvā gṛhiṇīm ūce /",
  "GK21brkas_pu:14794": "buddhavarmā sasaṃbhramaḥ //22.59/",
  "GK21brkas_pu:14795": "anutprekṣyaiva mandena /",
  "GK21brkas_pu:14796": "doṣam āgāminaṃ mayā /",
  "GK21brkas_pu:14797": "dūrāśāgrastacittena /",
  "GK21brkas_pu:14798": "pramadāvacanaṃ kṛtam //22.60/",
  "GK21brkas_pu:14799": "tvatputrasya hi ye doṣāḥ /",
  "GK21brkas_pu:14800": "kāṇadanturatādayaḥ /",
  "GK21brkas_pu:14801": "kālenaitāvatā teṣāṃ /",
  "GK21brkas_pu:14802": "katamaḥ prakṣayaṃ gataḥ //22.61/",
  "GK21brkas_pu:14803": "vardhamāṇe śarīre hi /",
  "GK21brkas_pu:14804": "nijā- doṣāḥ śarīriṇām /",
  "GK21brkas_pu:14805": "sutarām upacīyante /",
  "GK21brkas_pu:14806": "śarīrāvayavā- iva //22.62/",
  "GK21brkas_pu:14807": "tasmād darśaya dūtebhyaḥ /",
  "GK21brkas_pu:14808": "putraṃ haragaṇākṛtim /",
  "GK21brkas_pu:14809": "atha vā paṇḍitenaivam /",
  "GK21brkas_pu:14810": "upāyaś cintyatām iti //22.63/",
  "GK21brkas_pu:14811": "tayā coktaṃ mayopāyaḥ /",
  "GK21brkas_pu:14812": "kīdṛśo 'py atra cintitaḥ /",
  "GK21brkas_pu:14813": "yady asau rocate tubhyaṃ /",
  "GK21brkas_pu:14814": "tataḥ prastūyatām iti //22.64/",
  "GK21brkas_pu:14815": "ucyatām iti tenoktā /",
  "GK21brkas_pu:14816": "karṇe kim api sābravīt /",
  "GK21brkas_pu:14817": "so 'pi śobhanam ity uktvā /",
  "GK21brkas_pu:14818": "tam upāyaṃ prayuktavān //22.65/",
  "GK21brkas_pu:14819": "vivikte brāhmaṇaṃ mitraṃ /",
  "GK21brkas_pu:14820": "tatpratigrahajīvinam /",
  "GK21brkas_pu:14821": "priyālāpaśataprītam /",
  "GK21brkas_pu:14822": "ayācata sadīnataḥ //22.66/",
  "GK21brkas_pu:14823": "śvetakākaprasiddhasya /",
  "GK21brkas_pu:14824": "mama putrasya ye guṇāḥ /",
  "GK21brkas_pu:14825": "ākāraś ca prakāraś ca /",
  "GK21brkas_pu:14826": "yādṛk kiṃ tasya kathyate //22.67/",
  "GK21brkas_pu:14827": "yac ca sāgaradattena /",
  "GK21brkas_pu:14828": "mayā ca paribhāṣitam /",
  "GK21brkas_pu:14829": "buddhaṃ tad bhavataḥ sarvaṃ /",
  "GK21brkas_pu:14830": "sahadūtasamāgamam //22.68/",
  "GK21brkas_pu:14831": "tena nas tena sauhārdaṃ /",
  "GK21brkas_pu:14832": "suhṛdā sthiratāṃ naya /",
  "GK21brkas_pu:14833": "atha vā svārtha evāyaṃ /",
  "GK21brkas_pu:14834": "tava dhiṅ māṃ mudhākulam //22.69/",
  "GK21brkas_pu:14835": "ya eṣa bhavataḥ putro /",
  "GK21brkas_pu:14836": "yajñaguptaḥ surūpavān /",
  "GK21brkas_pu:14837": "śrutismṛtyāditattvajñaḥ /",
  "GK21brkas_pu:14838": "kalāsu ca viśāradaḥ //22.70/",
  "GK21brkas_pu:14839": "eṣa sāgaradattasya /",
  "GK21brkas_pu:14840": "tanayām upayacchatām /",
  "GK21brkas_pu:14841": "tādṛśīm eva cānīya /",
  "GK21brkas_pu:14842": "matputrāya prayacchatu //22.71/",
  "GK21brkas_pu:14843": "yac ca ratnasuvarṇādi /",
  "GK21brkas_pu:14844": "lapsyate draviṇaṃ tataḥ /",
  "GK21brkas_pu:14845": "tasyāṃśas tava bhāvīti /",
  "GK21brkas_pu:14846": "lajjate kathayānayā //22.72/",
  "GK21brkas_pu:14847": "evamādi sa tenoktaḥ /",
  "GK21brkas_pu:14848": "sotsāhaṃ svārthatṛṣṇayā /",
  "GK21brkas_pu:14849": "abravīt tvadvidheyaiḥ kiṃ /",
  "GK21brkas_pu:14850": "madvidhaiḥ prārthitair iti //22.73/",
  "GK21brkas_pu:14851": "yajñaguptam athāhūya /",
  "GK21brkas_pu:14852": "saṃnidhau buddhavarmaṇaḥ /",
  "GK21brkas_pu:14853": "pitā śrāvitavān etaṃ /",
  "GK21brkas_pu:14854": "vṛttāntaṃ pūrvamantritam //22.74/",
  "GK21brkas_pu:14855": "tenoktaṃ guruvākyāni /",
  "GK21brkas_pu:14856": "yuktimantītarāṇi vā /",
  "GK21brkas_pu:14857": "śiśubhir na vicāryāṇi /",
  "GK21brkas_pu:14858": "tasmād evaṃ bhavatv iti //22.75/",
  "GK21brkas_pu:14859": "tataḥ katicid āsitvā /",
  "GK21brkas_pu:14860": "divasān buddhavarmaṇā /",
  "GK21brkas_pu:14861": "yajñaguptaḥ svalaṃkāraḥ /",
  "GK21brkas_pu:14862": "saṃbandhibhyaḥ pradarśitaḥ //22.76/",
  "GK21brkas_pu:14863": "abravīc cāyam āyātas /",
  "GK21brkas_pu:14864": "tāmraliptyāḥ sa dārakaḥ /",
  "GK21brkas_pu:14865": "ākāraś ca guṇāś cāsya /",
  "GK21brkas_pu:14866": "dṛśyantāṃ yādṛśā- iti //22.77/",
  "GK21brkas_pu:14867": "tatas tair vismitair uktam /",
  "GK21brkas_pu:14868": "anindyā kundamālikā /",
  "GK21brkas_pu:14869": "saha bālavasantena /",
  "GK21brkas_pu:14870": "yad anena sameṣyati //22.78/",
  "GK21brkas_pu:14871": "guṇānāṃ tv etadīyānām /",
  "GK21brkas_pu:14872": "anveṣaṇam anarthakam /",
  "GK21brkas_pu:14873": "dṛśyate nirguṇānāṃ hi /",
  "GK21brkas_pu:14874": "nedṛśākāradhīratā //22.79/",
  "GK21brkas_pu:14875": "kiṃ tu nāmāsya duḥśliṣṭam /",
  "GK21brkas_pu:14876": "ayaṃ kurubhakaḥ kila /",
  "GK21brkas_pu:14877": "na hi kubjapalāśākhyā /",
  "GK21brkas_pu:14878": "pārijātasya yujyate //22.80/",
  "GK21brkas_pu:14879": "atha vā duḥśravaṃ nāma /",
  "GK21brkas_pu:14880": "śrūyate mahatām api /",
  "GK21brkas_pu:14881": "kledur ity ucyate candro /",
  "GK21brkas_pu:14882": "mātariśveti mārutaḥ //22.81/",
  "GK21brkas_pu:14883": "na cāpi guṇavad vācya /",
  "GK21brkas_pu:14884": "vācakaṃ paribhūyate /",
  "GK21brkas_pu:14885": "āśrayasya hi daurbalyād /",
  "GK21brkas_pu:14886": "āśritaḥ paribhūyate //22.82/",
  "GK21brkas_pu:14887": "sarvathā sārthavāhasya /",
  "GK21brkas_pu:14888": "prasūtādya kuṭumbinī /",
  "GK21brkas_pu:14889": "yuvayor adya sauhārdaṃ /",
  "GK21brkas_pu:14890": "gataṃ kūṭasthanityatām //22.83/",
  "GK21brkas_pu:14891": "tasmād āśutaraṃ gatvā /",
  "GK21brkas_pu:14892": "tyaktanidrāśanādikām /",
  "GK21brkas_pu:14893": "vardhayāmo vayaṃ diṣṭyā /",
  "GK21brkas_pu:14894": "sārthavāhakuṭumbinīm //22.84/",
  "GK21brkas_pu:14895": "bhavadbhir api puṇyāhe /",
  "GK21brkas_pu:14896": "varayātrā pravartyatām /",
  "GK21brkas_pu:14897": "na hīdānīṃ vivāhasya /",
  "GK21brkas_pu:14898": "kaścid asti vighātakaḥ //22.85/",
  "GK21brkas_pu:14899": "ity uktvā teṣu yāteṣu /",
  "GK21brkas_pu:14900": "sāravatprābhṛteṣu saḥ /",
  "GK21brkas_pu:14901": "yajñaguptaṃ varīkṛtya /",
  "GK21brkas_pu:14902": "varayātrāṃ vyasarjayat //22.86/",
  "GK21brkas_pu:14903": "yo 'sau kurubhakas taṃ ca /",
  "GK21brkas_pu:14904": "yajñaguptaṃ cakāra saḥ /",
  "GK21brkas_pu:14905": "saṃjñayā yajñaguptaṃ tu /",
  "GK21brkas_pu:14906": "varaṃ kurubhakaṃ vaṇik //22.87/",
  "GK21brkas_pu:14907": "kalpitabrāhmaṇākalpas /",
  "GK21brkas_pu:14908": "tulahemāṅgulīyakaḥ /",
  "GK21brkas_pu:14909": "śreṣṭhiputro 'pi jāmātur /",
  "GK21brkas_pu:14910": "āsīt tatra vayasyakaḥ //22.88/",
  "GK21brkas_pu:14911": "varayātrā cirāt prāpad /",
  "GK21brkas_pu:14912": "avantinagarīṃ tataḥ /",
  "GK21brkas_pu:14913": "utkāntikāntavṛttāntāṃ /",
  "GK21brkas_pu:14914": "yakṣasenālakām iva //22.89/",
  "GK21brkas_pu:14915": "siprātaṭe niviṣṭaṃ ca /",
  "GK21brkas_pu:14916": "janyāvāsakam āvasat /",
  "GK21brkas_pu:14917": "vasantopahṛtaśrīka /",
  "GK21brkas_pu:14918": "purodyānamanoharam //22.90/",
  "GK21brkas_pu:14919": "tṛṇīkṛtamahākālās /",
  "GK21brkas_pu:14920": "tad ahaḥ sakutūhalāḥ /",
  "GK21brkas_pu:14921": "atṛptadṛṣṭayo 'paśyan /",
  "GK21brkas_pu:14922": "varaṃ pauraparaṃparāḥ //22.91/",
  "GK21brkas_pu:14923": "sa cojjayanakair dhūrtair /",
  "GK21brkas_pu:14924": "vaṅkavācakapaṇḍitaiḥ /",
  "GK21brkas_pu:14925": "veṇuvīṇāpravīṇaiś ca /",
  "GK21brkas_pu:14926": "kāṃcid velām ayāpayat //22.92/",
  "GK21brkas_pu:14927": "athāsau syālakenoktaḥ /",
  "GK21brkas_pu:14928": "kalpitāhārabhūṣiṇā /",
  "GK21brkas_pu:14929": "sajjaṃ vaḥ pānam annaṃ ca /",
  "GK21brkas_pu:14930": "kim ādhve bhujyatām iti //22.93/",
  "GK21brkas_pu:14931": "sa cānekāsanām ekām /",
  "GK21brkas_pu:14932": "ālokya manubhūmikām /",
  "GK21brkas_pu:14933": "kena kenātra bhoktavyam /",
  "GK21brkas_pu:14934": "iti syālakam uktavān //22.94/",
  "GK21brkas_pu:14935": "tenoktaṃ jātarūpāṅgaṃ /",
  "GK21brkas_pu:14936": "tuṅgavidrumapādakam /",
  "GK21brkas_pu:14937": "yūyaṃ madhyamam adhyādhvam /",
  "GK21brkas_pu:14938": "āsanaṃ paṭuvāsanam //22.95/",
  "GK21brkas_pu:14939": "ye caite dattavetrāṅge /",
  "GK21brkas_pu:14940": "yuṣmān ubhayataḥ same /",
  "GK21brkas_pu:14941": "ete jyeṣṭhakaniṣṭhau te /",
  "GK21brkas_pu:14942": "syālakāv adhitiṣṭhataḥ //22.96/",
  "GK21brkas_pu:14943": "pārśvayor ubhayor dīrghā /",
  "GK21brkas_pu:14944": "yā cāsanaparaṃparā /",
  "GK21brkas_pu:14945": "tavāsyām upaveṣṭavyaṃ /",
  "GK21brkas_pu:14946": "śeṣayā syālamālayā //22.97/",
  "GK21brkas_pu:14947": "varas tu kṣaṇam avyūha /",
  "GK21brkas_pu:14948": "syālam etad abhāṣata /",
  "GK21brkas_pu:14949": "asmābhiḥ saha yuṣmābhir /",
  "GK21brkas_pu:14950": "na kāryaṃ pānabhojanam //22.98/",
  "GK21brkas_pu:14951": "gotrācāro 'yam asmākaṃ /",
  "GK21brkas_pu:14952": "tāvat pānaṃ na sevyate /",
  "GK21brkas_pu:14953": "bhujyate vāparaiḥ sārdhaṃ /",
  "GK21brkas_pu:14954": "yāvan na pariṇīyate //22.99/",
  "GK21brkas_pu:14955": "pariṇīya nivṛttena /",
  "GK21brkas_pu:14956": "labdhājñena satā pituḥ /",
  "GK21brkas_pu:14957": "kāryam etan na vā kāryaṃ /",
  "GK21brkas_pu:14958": "vinādeśād guror iti //22.100/",
  "GK21brkas_pu:14959": "evaṃ nāmety anujñātaḥ /",
  "GK21brkas_pu:14960": "śvaśureṇa varaḥ pṛthak /",
  "GK21brkas_pu:14961": "durmanāyitasaṃbandhī /",
  "GK21brkas_pu:14962": "pūtam āhāram āharat //22.101/",
  "GK21brkas_pu:14963": "yāte yāme ca yāminyā /",
  "GK21brkas_pu:14964": "garjadvāditramaṇḍalaḥ /",
  "GK21brkas_pu:14965": "gṛhaṃ sāgaradattasya /",
  "GK21brkas_pu:14966": "pariṇetum agād asau //22.102/",
  "GK21brkas_pu:14967": "tatrālambitavān vadhvāḥ /",
  "GK21brkas_pu:14968": "sphuraccāmīkaraṃ karam /",
  "GK21brkas_pu:14969": "smaran guruvaco dhīryān /",
  "GK21brkas_pu:14970": "nirvikārakaro varaḥ //22.103/",
  "GK21brkas_pu:14971": "sa cātrāgniṃ parikramya /",
  "GK21brkas_pu:14972": "caṇḍaśūlākulaḥ kila /",
  "GK21brkas_pu:14973": "pāṇibhyām udaraṃ dhṛtvā /",
  "GK21brkas_pu:14974": "mumoha ca papāta ca //22.104/",
  "GK21brkas_pu:14975": "praśāntocchvāsaniḥśvāse /",
  "GK21brkas_pu:14976": "tasmin saṃmīlitekṣaṇe /",
  "GK21brkas_pu:14977": "mūkitoddāmadhūryeṇa /",
  "GK21brkas_pu:14978": "kranditena vijṛmbhitam //22.105/",
  "GK21brkas_pu:14979": "śvaśrūr jāmātaraṃ dṛṣṭvā /",
  "GK21brkas_pu:14980": "tāḍitoraḥśirās tataḥ /",
  "GK21brkas_pu:14981": "uccair bhartṛsamāvasthām /",
  "GK21brkas_pu:14982": "ākrośat kundamālikām //22.106/",
  "GK21brkas_pu:14983": "hā hatāsi vinaṣṭāsi /",
  "GK21brkas_pu:14984": "dhik tvāṃ pracchannarākṣasīm /",
  "GK21brkas_pu:14985": "jitapradyumnarūpo 'yaṃ /",
  "GK21brkas_pu:14986": "patir utsādito yayā //22.107/",
  "GK21brkas_pu:14987": "tvam eva na mṛtā kasmād /",
  "GK21brkas_pu:14988": "ahaṃ vā duḥkhabhāginī /",
  "GK21brkas_pu:14989": "yayā tvaṃ sakalaṃ janma /",
  "GK21brkas_pu:14990": "draṣṭavyāmṛtayā mṛtā //22.108/",
  "GK21brkas_pu:14991": "kathaṃ jīvati sā yā strī /",
  "GK21brkas_pu:14992": "bālaiva mṛtabhartṛkā /",
  "GK21brkas_pu:14993": "dūrāntaragariṣṭho hi /",
  "GK21brkas_pu:14994": "nārīṇāṃ jīvitāt patiḥ //22.109/",
  "GK21brkas_pu:14995": "yā ca mātā sutām iṣṭāṃ /",
  "GK21brkas_pu:14996": "cārutāśīlaśālinīm /",
  "GK21brkas_pu:14997": "śaktā vidhavikāṃ draṣṭuṃ /",
  "GK21brkas_pu:14998": "jyeṣṭhā kālasya sā svasā //22.110/",
  "GK21brkas_pu:14999": "ityādi vilapanty- eva /",
  "GK21brkas_pu:15000": "sā ca niśceṣṭanābhavat /",
  "GK21brkas_pu:15001": "hṛdayodarasaṃdhiś ca /",
  "GK21brkas_pu:15002": "jāmātuḥ spanditaḥ śanaiḥ //22.111/",
  "GK21brkas_pu:15003": "tataḥ paurasamūhasya /",
  "GK21brkas_pu:15004": "jāmātari tathāvidhe /",
  "GK21brkas_pu:15005": "harṣahāsāṭṭahāsānām /",
  "GK21brkas_pu:15006": "āsīn nāntaram ambare //22.112/",
  "GK21brkas_pu:15007": "śanakaiś ca sa niḥśvasya /",
  "GK21brkas_pu:15008": "jihmasphuritapakṣmaṇī /",
  "GK21brkas_pu:15009": "udamīlayad ātāmre /",
  "GK21brkas_pu:15010": "locane gurutārake //22.113/",
  "GK21brkas_pu:15011": "tataḥ sāgaradattena /",
  "GK21brkas_pu:15012": "kṛtas tādṛṅ mahotsavaḥ /",
  "GK21brkas_pu:15013": "vṛddhatālabdhaputreṇa /",
  "GK21brkas_pu:15014": "yo nṛpeṇāpi duṣkaraḥ //22.114/",
  "GK21brkas_pu:15015": "kim etad iti pṛṣṭaś ca /",
  "GK21brkas_pu:15016": "sa vaidyaiḥ pratyuvāca tān /",
  "GK21brkas_pu:15017": "āmāśayagataṃ śūlaṃ /",
  "GK21brkas_pu:15018": "bādhate guru mām iti //22.115/",
  "GK21brkas_pu:15019": "atha vāsagṛhasthasya /",
  "GK21brkas_pu:15020": "vaidyā- jāmātur ādṛtāḥ /",
  "GK21brkas_pu:15021": "śūlasyāmanidānasya /",
  "GK21brkas_pu:15022": "kṛtavantaś cikitsitam //22.116/",
  "GK21brkas_pu:15023": "śūlair āyāsyamānasya /",
  "GK21brkas_pu:15024": "labdhanidrasya cāntare /",
  "GK21brkas_pu:15025": "tasya jāgradvadhūkasya /",
  "GK21brkas_pu:15026": "katham apy agaman niśā //22.117/",
  "GK21brkas_pu:15027": "nāgarātiviṣāmustā /",
  "GK21brkas_pu:15028": "kvathapānāvatarpitaḥ /",
  "GK21brkas_pu:15029": "asnehālpatarāhāraḥ /",
  "GK21brkas_pu:15030": "so 'bhavat pratyahaḥ kṛśaḥ //22.118/",
  "GK21brkas_pu:15031": "svayaṃ bheṣajapeṣādi /",
  "GK21brkas_pu:15032": "vyāpṛtā kundamālikā /",
  "GK21brkas_pu:15033": "vismṛteva vadhūlajjāṃ /",
  "GK21brkas_pu:15034": "bhartṛmāndyabhayāturā //22.119/",
  "GK21brkas_pu:15035": "tataḥ patim upāsīnāṃ /",
  "GK21brkas_pu:15036": "sa kubjaḥ kundamālikām /",
  "GK21brkas_pu:15037": "aṅgeṣu bhayasannāṅgīṃ /",
  "GK21brkas_pu:15038": "kurvan kelīṃ kilāspṛśat //22.120/",
  "GK21brkas_pu:15039": "abravīc ca vimuñcainaṃ /",
  "GK21brkas_pu:15040": "kirāṭam apaṭuṃ viṭam /",
  "GK21brkas_pu:15041": "devatāgurubhir dattaṃ /",
  "GK21brkas_pu:15042": "kāntaṃ toṣaya mām iti //22.121/",
  "GK21brkas_pu:15043": "athotthāya tataḥ sthānād /",
  "GK21brkas_pu:15044": "bhartṛśayyātiraskṛtā /",
  "GK21brkas_pu:15045": "keyaṃ kelir anāryeti /",
  "GK21brkas_pu:15046": "vadhūr bhartāram abravīt //22.122/",
  "GK21brkas_pu:15047": "sa tāṃ sasmitam āha sma /",
  "GK21brkas_pu:15048": "mā sma grāmeyikā bhava /",
  "GK21brkas_pu:15049": "kā hi nāgarikaṃmanyā /",
  "GK21brkas_pu:15050": "hāsyāt naṭabaṭos traset //22.123/",
  "GK21brkas_pu:15051": "dhaninām īdṛśāḥ kṣudrāḥ /",
  "GK21brkas_pu:15052": "prāyo vācālatāphalāḥ /",
  "GK21brkas_pu:15053": "na hi mūkaṃ śukaṃ kaścic /",
  "GK21brkas_pu:15054": "ciraṃ dharati pañjare //22.124/",
  "GK21brkas_pu:15055": "tasmāt krīḍanakād asmād /",
  "GK21brkas_pu:15056": "abaddhabhāṣamāṇakāt /",
  "GK21brkas_pu:15057": "hasataḥ spṛśataś cāṅgaṃ /",
  "GK21brkas_pu:15058": "bhīru mā vitrasīr iti //22.125/",
  "GK21brkas_pu:15059": "tena sā bodhitāpy evaṃ /",
  "GK21brkas_pu:15060": "sadācārakulodbhavā /",
  "GK21brkas_pu:15061": "caṇḍābhir ghaṭadāsībhis /",
  "GK21brkas_pu:15062": "taṃ bhuktaṃ nirabhartsayat //22.126/",
  "GK21brkas_pu:15063": "āsīc ca yajñaguptasya /",
  "GK21brkas_pu:15064": "yāvad evaiṣa mūḍhakaḥ /",
  "GK21brkas_pu:15065": "rahasyaṃ na bhinatty etat /",
  "GK21brkas_pu:15066": "tāvan nyāyyam ito gatam //22.127/",
  "GK21brkas_pu:15067": "taṃ kadācid abhāṣanta /",
  "GK21brkas_pu:15068": "bhiṣajo niṣphalakriyāḥ /",
  "GK21brkas_pu:15069": "pānāhāravihāreṣu /",
  "GK21brkas_pu:15070": "kim icchati bhavān iti //22.128/",
  "GK21brkas_pu:15071": "tataḥ kṣāmatarālāpas /",
  "GK21brkas_pu:15072": "tān avocac cirād asau /",
  "GK21brkas_pu:15073": "pitarau draṣṭum icchāmi /",
  "GK21brkas_pu:15074": "priyaputrau priyāv iti //22.129/",
  "GK21brkas_pu:15075": "atha sāgaradattāya /",
  "GK21brkas_pu:15076": "vaidyair evaṃ niveditam /",
  "GK21brkas_pu:15077": "evaṃ vadati jāmātā /",
  "GK21brkas_pu:15078": "tac ca pratividhīyatām //22.130/",
  "GK21brkas_pu:15079": "yad yad vaidyena kartavyam /",
  "GK21brkas_pu:15080": "āmāśayacikitsitam /",
  "GK21brkas_pu:15081": "kṛtam apy akṛtaṃ tat tad /",
  "GK21brkas_pu:15082": "etasmiñ jātam āture //22.131/",
  "GK21brkas_pu:15083": "svadeśāya tu yāto 'yaṃ /",
  "GK21brkas_pu:15084": "bhaved api nirāmayaḥ /",
  "GK21brkas_pu:15085": "jagatprasiddhisiddhaṃ hi /",
  "GK21brkas_pu:15086": "suhṛddarśanam auṣadham //22.132/",
  "GK21brkas_pu:15087": "dhātrīpradhānaparivāracamūsanāthām /",
  "GK21brkas_pu:15088": "ambhodhisāradhanahāramahoṣṭrayūthām /",
  "GK21brkas_pu:15089": "śyāmāṃ niśām iva kṛśena tuṣārabhāsā /",
  "GK21brkas_pu:15090": "prāsthāpayat saha vareṇa vaṇiktanūjām //22.133/",
  "GK21brkas_pu:15091": "prayāṇakaiś ca yāvadbhir /",
  "GK21brkas_pu:15092": "agād rājagṛhaṃ varaḥ /",
  "GK21brkas_pu:15093": "śreṣṭhī ca dviguṇān prītān /",
  "GK21brkas_pu:15094": "prāhiṇot paricārakān //22.134/",
  "GK21brkas_pu:15095": "anyajāmātṛvārttābhyāṃ /",
  "GK21brkas_pu:15096": "dvābhyāṃ dvābhyāṃ prayāṇakāt /",
  "GK21brkas_pu:15097": "nivartitavyaṃ yuṣmābhir /",
  "GK21brkas_pu:15098": "iti cāsāv uvāca tān //22.135/",
  "GK21brkas_pu:15099": "prathamād vāsakād yau ca /",
  "GK21brkas_pu:15100": "nivṛttau paricārakau /",
  "GK21brkas_pu:15101": "śreṣṭhine kathitaṃ tābhyāṃ /",
  "GK21brkas_pu:15102": "varaḥ svastho manāg iti //22.136/",
  "GK21brkas_pu:15103": "yathā yathā ca yāti sma /",
  "GK21brkas_pu:15104": "vāsakān uttarottarān /",
  "GK21brkas_pu:15105": "śanakaiḥ śanakair māndyam /",
  "GK21brkas_pu:15106": "atyajat sa tathā tathā //22.137/",
  "GK21brkas_pu:15107": "anyāt tu vāsakād anyau /",
  "GK21brkas_pu:15108": "nivṛttaparicārakau /",
  "GK21brkas_pu:15109": "varaṃ sāgaradattāya /",
  "GK21brkas_pu:15110": "hṛṣṭapuṣṭāṅgam ākhyatām //22.138/",
  "GK21brkas_pu:15111": "athāsāv iti harṣāndhas /",
  "GK21brkas_pu:15112": "tyaktapātraparīkṣaṇaḥ /",
  "GK21brkas_pu:15113": "ācaturvedacaṇḍālaṃ /",
  "GK21brkas_pu:15114": "vitatāra nidhīn api //22.139/",
  "GK21brkas_pu:15115": "kṛtrimas tu varaḥ prātas /",
  "GK21brkas_pu:15116": "tyaktajāmātṛḍambaraḥ /",
  "GK21brkas_pu:15117": "gṛhītabrāhmaṇākalpaḥ /",
  "GK21brkas_pu:15118": "prasthitaḥ padagaḥ pathi //22.140/",
  "GK21brkas_pu:15119": "vaiṣeṇāgantunā muktaḥ /",
  "GK21brkas_pu:15120": "sa reje nijayā śriyā /",
  "GK21brkas_pu:15121": "sendracāpataḍiddāmnā /",
  "GK21brkas_pu:15122": "ghaneneva niśākaraḥ //22.141/",
  "GK21brkas_pu:15123": "varapravahaṇaṃ tac ca /",
  "GK21brkas_pu:15124": "kundamālikayāsthitam /",
  "GK21brkas_pu:15125": "āruroha varākāraḥ /",
  "GK21brkas_pu:15126": "prītaḥ kurubhakaḥ khalaḥ //22.142/",
  "GK21brkas_pu:15127": "taṃ dṛṣṭvā vikṛtākāraṃ /",
  "GK21brkas_pu:15128": "jitaśaṃkarakiṃkaram /",
  "GK21brkas_pu:15129": "pravidhūya vadhūr aṅgaṃ /",
  "GK21brkas_pu:15130": "locane samamīlayat //22.143/",
  "GK21brkas_pu:15131": "vadhūvaram atha draṣṭuṃ /",
  "GK21brkas_pu:15132": "sakalā sakutūhalā /",
  "GK21brkas_pu:15133": "niragāt tyaktakartavyā /",
  "GK21brkas_pu:15134": "javanā janatā purāt //22.144/",
  "GK21brkas_pu:15135": "tau ca durbaddhasambandhau /",
  "GK21brkas_pu:15136": "muktālohaguḍāv iva /",
  "GK21brkas_pu:15137": "dṛṣṭvā dhutakaraiḥ paurair /",
  "GK21brkas_pu:15138": "adhikṣiptaḥ prajāpatiḥ //22.145/",
  "GK21brkas_pu:15139": "kāmacāreṇa kāmo 'pi /",
  "GK21brkas_pu:15140": "tāvan naiva praśasyate /",
  "GK21brkas_pu:15141": "kiṃ punar yaḥ sadācāraḥ /",
  "GK21brkas_pu:15142": "sargahetur bhavādṛśaḥ //22.146/",
  "GK21brkas_pu:15143": "sarvathā vāmaśīlānāṃ /",
  "GK21brkas_pu:15144": "tvam eva parameśvaraḥ /",
  "GK21brkas_pu:15145": "yenaitāv apsaraḥpretau /",
  "GK21brkas_pu:15146": "duryojyau yojitāv iti //22.147/",
  "GK21brkas_pu:15147": "buddhavarmāpi niryāya /",
  "GK21brkas_pu:15148": "sarvaśreṇipuraḥsaraḥ /",
  "GK21brkas_pu:15149": "vadhūm abhyanayat kāntyā /",
  "GK21brkas_pu:15150": "jitarājagṛhaṃ gṛham //22.148/",
  "GK21brkas_pu:15151": "aṅkasthavadhukas tatra /",
  "GK21brkas_pu:15152": "sa cāvocat kuṭumbinīm /",
  "GK21brkas_pu:15153": "iyam evāstu te putras /",
  "GK21brkas_pu:15154": "tanayā ca vadhūr iti //22.149/",
  "GK21brkas_pu:15155": "manyamāneṣu māneṣu /",
  "GK21brkas_pu:15156": "vandamāneṣu bandiṣu /",
  "GK21brkas_pu:15157": "naṭādiṣu ca nṛtyatsu /",
  "GK21brkas_pu:15158": "sārkaṃ tad agamad dinam //22.150/",
  "GK21brkas_pu:15159": "atha cakṣurmanaḥkāntam /",
  "GK21brkas_pu:15160": "āvāsaṃ kundamālikā /",
  "GK21brkas_pu:15161": "yajñaguptavayasyena /",
  "GK21brkas_pu:15162": "kubjakena sahāviśat //22.151/",
  "GK21brkas_pu:15163": "tatra śayyāsamīpastham /",
  "GK21brkas_pu:15164": "āsthitā citram āsanam /",
  "GK21brkas_pu:15165": "vadhūr varavayasyo 'pi /",
  "GK21brkas_pu:15166": "tadanantaram unnatam //22.152/",
  "GK21brkas_pu:15167": "cintayantas tataḥ tatra /",
  "GK21brkas_pu:15168": "sarve mohāndhamānasāḥ /",
  "GK21brkas_pu:15169": "amūlāgrāṇi pattrāṇi /",
  "GK21brkas_pu:15170": "lilikhur namitānanāḥ //22.153/",
  "GK21brkas_pu:15171": "asminn acintayat kaṣṭe /",
  "GK21brkas_pu:15172": "vṛttānte kundamālikā /",
  "GK21brkas_pu:15173": "api nāmaiṣa māṃ muktvā /",
  "GK21brkas_pu:15174": "brāhmaṇo na vrajed iti //22.154/",
  "GK21brkas_pu:15175": "āsīt kurubhakasyāpi /",
  "GK21brkas_pu:15176": "vivikte rantum icchataḥ /",
  "GK21brkas_pu:15177": "api nāmaiṣa niryāyād /",
  "GK21brkas_pu:15178": "bahir vāsagṛhād iti //22.155/",
  "GK21brkas_pu:15179": "yajñaguptas tayor buddhvā /",
  "GK21brkas_pu:15180": "tat kālocitam iṅgitam /",
  "GK21brkas_pu:15181": "gamanaṃ cātmanaḥ śreyas /",
  "GK21brkas_pu:15182": "tato nirgantum aihata //22.156/",
  "GK21brkas_pu:15183": "sā tam ucchalitaṃ dṛṣṭvā /",
  "GK21brkas_pu:15184": "saviṣādam abhāṣata /",
  "GK21brkas_pu:15185": "dārān āpadgatān muktvā /",
  "GK21brkas_pu:15186": "prasthitaḥ kva bhavān iti //22.157/",
  "GK21brkas_pu:15187": "tenoktaṃ yasya dārās tvaṃ /",
  "GK21brkas_pu:15188": "vidhātrā parikalpitā /",
  "GK21brkas_pu:15189": "āpannāsmīti mā vocas /",
  "GK21brkas_pu:15190": "tiṣṭhantī tasya saṃnidhau //22.158/",
  "GK21brkas_pu:15191": "tat samālabhatām eṣa /",
  "GK21brkas_pu:15192": "tvadāliṅganacumbanam /",
  "GK21brkas_pu:15193": "vayaṃ tu kharadharmāṇo /",
  "GK21brkas_pu:15194": "bhāramātrasya bhāginaḥ //22.159/",
  "GK21brkas_pu:15195": "ittham uktvā sa cānyābhiḥ /",
  "GK21brkas_pu:15196": "preṣyābhiḥ saha niryayau /",
  "GK21brkas_pu:15197": "anicchām aicchad ākraṣṭuṃ /",
  "GK21brkas_pu:15198": "grāmyaḥ kurubhakaś ca tām //22.160/",
  "GK21brkas_pu:15199": "tatas tāratarārāvaiḥ /",
  "GK21brkas_pu:15200": "śroṇīcaraṇabhūṣaṇaiḥ /",
  "GK21brkas_pu:15201": "vyāharantīva taṃ vipraṃ /",
  "GK21brkas_pu:15202": "nirjagāma javena sā //22.161/",
  "GK21brkas_pu:15203": "mattapramattapaure ca /",
  "GK21brkas_pu:15204": "nṛtyadbhṛtyanirantare /",
  "GK21brkas_pu:15205": "yajñaguptas tayā naiva /",
  "GK21brkas_pu:15206": "dṛṣṭas tatra gṛhāṅgaṇe //22.162/",
  "GK21brkas_pu:15207": "eṣa yāty eṣa yātīti /",
  "GK21brkas_pu:15208": "sādṛśyabhrāntivañcitā /",
  "GK21brkas_pu:15209": "yaṃ kaṃcid api sā yāntam /",
  "GK21brkas_pu:15210": "anvayāsīt tadāśayā //22.163/",
  "GK21brkas_pu:15211": "rabhasena ca niryāya /",
  "GK21brkas_pu:15212": "rathyāpatham avātarat /",
  "GK21brkas_pu:15213": "hiṇḍīvāditrabhītā ca /",
  "GK21brkas_pu:15214": "kumbhakārakuṭīgamāt //22.164/",
  "GK21brkas_pu:15215": "tatra kāpālikaṃ dṛṣṭvā /",
  "GK21brkas_pu:15216": "suṣuptaṃ madamūrchayā /",
  "GK21brkas_pu:15217": "suśliṣṭā hanta rakṣeyam /",
  "GK21brkas_pu:15218": "ity adhyavasitaṃ tayā //22.165/",
  "GK21brkas_pu:15219": "athābharaṇam unmucya /",
  "GK21brkas_pu:15220": "mahāsāraṃ śarīrataḥ /",
  "GK21brkas_pu:15221": "abhyastavaṇigācārā /",
  "GK21brkas_pu:15222": "babandha dṛḍham ambare //22.166/",
  "GK21brkas_pu:15223": "khaṭvāṅgādikam ādāya /",
  "GK21brkas_pu:15224": "kāpālikaparicchadam /",
  "GK21brkas_pu:15225": "ghūrṇamānā madād grāmaṃ /",
  "GK21brkas_pu:15226": "bāhyaṃ niragamat purāt //22.167/",
  "GK21brkas_pu:15227": "tatra ca brāhmaṇī kācit /",
  "GK21brkas_pu:15228": "tayā śvetaśiroruhā /",
  "GK21brkas_pu:15229": "svagṛhālindakāsīnā /",
  "GK21brkas_pu:15230": "dṛṣṭā karpāsakarttrikā //22.168/",
  "GK21brkas_pu:15231": "ekākiny- eva sā daivaṃ /",
  "GK21brkas_pu:15232": "ninditvā karuṇasvanā /",
  "GK21brkas_pu:15233": "dhik kṣudraṃ buddhavarmāṇam /",
  "GK21brkas_pu:15234": "iti sakrodham abravīt //22.169/",
  "GK21brkas_pu:15235": "tām apṛcchad asāv ārye /",
  "GK21brkas_pu:15236": "nirvyājaguṇaśālinaḥ /",
  "GK21brkas_pu:15237": "sādhoḥ kiṃ duṣkṛtaṃ tasya /",
  "GK21brkas_pu:15238": "nindyate yad asāv iti //22.170/",
  "GK21brkas_pu:15239": "tayoktam atimugdho vā /",
  "GK21brkas_pu:15240": "dhūrto vā bhagavann asi /",
  "GK21brkas_pu:15241": "tadīyaṃ duṣkṛtaṃ yena /",
  "GK21brkas_pu:15242": "prakāśam api na śrutam //22.171/",
  "GK21brkas_pu:15243": "atha vā śroṣyati bhavān /",
  "GK21brkas_pu:15244": "anyatas tat suduḥśravam /",
  "GK21brkas_pu:15245": "mādṛśī tu na śaktaiva /",
  "GK21brkas_pu:15246": "vaktuṃ prakṛtikātarā //22.172/",
  "GK21brkas_pu:15247": "yāvac cedam asāv āha /",
  "GK21brkas_pu:15248": "tāvad uccais tarāṃ pure /",
  "GK21brkas_pu:15249": "ḍiṇḍimadhvanisaṃbhinnā /",
  "GK21brkas_pu:15250": "paribabhrāma ghoṣaṇā //22.173/",
  "GK21brkas_pu:15251": "aho rājasamādeśo /",
  "GK21brkas_pu:15252": "yo vadhūṃ buddhavarmaṇaḥ /",
  "GK21brkas_pu:15253": "nāgaraḥ kaścid ācaṣṭe /",
  "GK21brkas_pu:15254": "sa dāridryeṇa mucyate //22.174/",
  "GK21brkas_pu:15255": "yaḥ punaḥ svagṛhe mohāt /",
  "GK21brkas_pu:15256": "pracchādayati taṃ nṛpaḥ /",
  "GK21brkas_pu:15257": "pāṭayaty adhanaṃ kṛtvā /",
  "GK21brkas_pu:15258": "dāruṇaiḥ krakacair iti //22.175/",
  "GK21brkas_pu:15259": "athedaṃ brāhmaṇī śrutvā /",
  "GK21brkas_pu:15260": "netrāmbuplāvitānanā /",
  "GK21brkas_pu:15261": "paritoṣaparādhīnā /",
  "GK21brkas_pu:15262": "jahāsa ca ruroda ca //22.176/",
  "GK21brkas_pu:15263": "abravīc ca kim āścaryaṃ /",
  "GK21brkas_pu:15264": "yad ujjayaniko janaḥ /",
  "GK21brkas_pu:15265": "nātisaṃdhīyate dhūrtair /",
  "GK21brkas_pu:15266": "mūladevasamair iti //22.177/",
  "GK21brkas_pu:15267": "sādhu sādhu mahāprājñe /",
  "GK21brkas_pu:15268": "sujāte kundamālike /",
  "GK21brkas_pu:15269": "yayā sakubjakaḥ pāpo /",
  "GK21brkas_pu:15270": "buddhavarmātisaṃdhitaḥ //22.178/",
  "GK21brkas_pu:15271": "yathā rājagṛhaṃ putri /",
  "GK21brkas_pu:15272": "tvayedaṃ sukham āsitam /",
  "GK21brkas_pu:15273": "yajñaguptena saṃgamya /",
  "GK21brkas_pu:15274": "tvayāpi sthīyatāṃ tathā //22.179/",
  "GK21brkas_pu:15275": "ityādi bruvatīṃ śrutvā /",
  "GK21brkas_pu:15276": "cintayām āsa tām asau /",
  "GK21brkas_pu:15277": "niṣkāraṇajanany- eṣā /",
  "GK21brkas_pu:15278": "gopāyiṣyati mām iti //22.180/",
  "GK21brkas_pu:15279": "śanaiś cākathayat tasyai /",
  "GK21brkas_pu:15280": "vṛttaṃ vṛttāntam ātmanaḥ /",
  "GK21brkas_pu:15281": "gāḍham āliṅgya sā caināṃ /",
  "GK21brkas_pu:15282": "prītā prāveśayad gṛham //22.181/",
  "GK21brkas_pu:15283": "avatārya ca tatrāsyās /",
  "GK21brkas_pu:15284": "tāṃ kāpālikataṇḍikām /",
  "GK21brkas_pu:15285": "tadbhāraparikhinnāni /",
  "GK21brkas_pu:15286": "gātrāṇi paryavāhayat //22.182/",
  "GK21brkas_pu:15287": "abhyajya snapayitvā ca /",
  "GK21brkas_pu:15288": "sukhoṣṇaiḥ salilair asau /",
  "GK21brkas_pu:15289": "sthūlaceladalāstīrṇe /",
  "GK21brkas_pu:15290": "śayane samaveśayat //22.183/",
  "GK21brkas_pu:15291": "paridhāya ca tām eva /",
  "GK21brkas_pu:15292": "bībhatsām asthiśṛṅkhalām /",
  "GK21brkas_pu:15293": "bhrāmyatsaṃbhrāntapauraṃ tat /",
  "GK21brkas_pu:15294": "sā prātaḥ prāviśat puram //22.184/",
  "GK21brkas_pu:15295": "kiṃnimittam ayaṃ lokaḥ /",
  "GK21brkas_pu:15296": "saṃcaraty ākulākulaḥ /",
  "GK21brkas_pu:15297": "iti pṛṣṭavatī kaṃcid /",
  "GK21brkas_pu:15298": "asau puranivāsinam //22.185/",
  "GK21brkas_pu:15299": "tenoktam iha ca sthāne /",
  "GK21brkas_pu:15300": "śreṣṭhino buddhavarmaṇaḥ /",
  "GK21brkas_pu:15301": "putraḥ kurubhako nāma /",
  "GK21brkas_pu:15302": "svanāmavikṛtākṛtiḥ //22.186/",
  "GK21brkas_pu:15303": "tasmai cānyena ṣaṇḍhena /",
  "GK21brkas_pu:15304": "pariṇīya dvijanmanā /",
  "GK21brkas_pu:15305": "śailūṣeṇeva lubdhena /",
  "GK21brkas_pu:15306": "svabhāryā pratipāditā //22.187/",
  "GK21brkas_pu:15307": "sā taṃ kurubhakaṃ tyaktvā /",
  "GK21brkas_pu:15308": "mārgayantī ca taṃ dvijam /",
  "GK21brkas_pu:15309": "pradoṣe kvāpy apakrāntā /",
  "GK21brkas_pu:15310": "lokas tenāyam ākulaḥ //22.188/",
  "GK21brkas_pu:15311": "tatas tatas tayā śrutvā /",
  "GK21brkas_pu:15312": "sāntaḥsmitamudāhṛtam /",
  "GK21brkas_pu:15313": "bhadra ṣaṇḍhasya tasyāśu /",
  "GK21brkas_pu:15314": "gṛhaṃ nayata mām iti //22.189/",
  "GK21brkas_pu:15315": "tatas tanmadhurālāpa /",
  "GK21brkas_pu:15316": "raktapaurapuraḥsarā /",
  "GK21brkas_pu:15317": "yajñaguptagṛhaṃ prāpad /",
  "GK21brkas_pu:15318": "brahmanirghoṣabhūṣaṇam //22.190/",
  "GK21brkas_pu:15319": "tatra cāgnigṛhadvāri /",
  "GK21brkas_pu:15320": "vyākhyānakaraṇākulam /",
  "GK21brkas_pu:15321": "sāntevāsinam āsīnaṃ /",
  "GK21brkas_pu:15322": "yajñaguptaṃ dadarśa sā //22.191/",
  "GK21brkas_pu:15323": "tato nidhāya khaṭvāṅgaṃ /",
  "GK21brkas_pu:15324": "racitasvastikāsanā /",
  "GK21brkas_pu:15325": "ko 'yaṃ vyākhyāyate grantha /",
  "GK21brkas_pu:15326": "ity apṛcchat samatsarā //22.192/",
  "GK21brkas_pu:15327": "so 'bravīd bhagavann eṣā /",
  "GK21brkas_pu:15328": "mānavī dharmasaṃhitā /",
  "GK21brkas_pu:15329": "etasyāṃ cāturāśramyaṃ /",
  "GK21brkas_pu:15330": "cāturvarṇyaṃ ca varṇyate //22.193/",
  "GK21brkas_pu:15331": "tayoktaṃ kim alīkena /",
  "GK21brkas_pu:15332": "na hīyaṃ dharmasaṃhitā /",
  "GK21brkas_pu:15333": "lokāyatam idaṃ manye /",
  "GK21brkas_pu:15334": "nirmaryādajanapriyam //22.194/",
  "GK21brkas_pu:15335": "kva dharmasaṃhitā kvedam /",
  "GK21brkas_pu:15336": "adharmacaritaṃ tava /",
  "GK21brkas_pu:15337": "na hi vaidyaḥ svaśāstrajñaḥ /",
  "GK21brkas_pu:15338": "kuṣṭhī māṃsaṃ niṣevate //22.195/",
  "GK21brkas_pu:15339": "vyācakhyānena vipreṇa /",
  "GK21brkas_pu:15340": "mānavīṃ dharmasaṃhitām /",
  "GK21brkas_pu:15341": "vyatikrāntasavarṇena /",
  "GK21brkas_pu:15342": "pariṇītā varā tvayā //22.196/",
  "GK21brkas_pu:15343": "sā cākhaṇḍaśarīreṇa /",
  "GK21brkas_pu:15344": "surūpeṇa kalāvidā /",
  "GK21brkas_pu:15345": "yūnā ca kāṇakuṇṭhāya /",
  "GK21brkas_pu:15346": "matkuṇāya kilārpitā //22.197/",
  "GK21brkas_pu:15347": "tan māheśvara pṛcchāmi /",
  "GK21brkas_pu:15348": "kim artham idam īdṛśam /",
  "GK21brkas_pu:15349": "tvayā kṛtam akartavyaṃ /",
  "GK21brkas_pu:15350": "yuktaṃ cet kathyatām iti //22.198/",
  "GK21brkas_pu:15351": "so 'bravīd bhagavan yuktam /",
  "GK21brkas_pu:15352": "ayuktaṃ vā bhavatv idam /",
  "GK21brkas_pu:15353": "vidheyair avikāryārthād /",
  "GK21brkas_pu:15354": "guruvākyād anuṣṭhitam //22.199/",
  "GK21brkas_pu:15355": "tathā hi jāmadagnyena /",
  "GK21brkas_pu:15356": "durlaṅghyād vacanāt pituḥ /",
  "GK21brkas_pu:15357": "mātuḥ kṛttaṃ śiras tatra /",
  "GK21brkas_pu:15358": "kim āha bhagavān iti //22.200/",
  "GK21brkas_pu:15359": "tayoktaṃ divyavṛttāntā /",
  "GK21brkas_pu:15360": "nādivyasya nidarśanam /",
  "GK21brkas_pu:15361": "na hi rudreṇa pīteti /",
  "GK21brkas_pu:15362": "pibanti brāhmaṇāḥ surām //22.201/",
  "GK21brkas_pu:15363": "na ca prājñena kartavyaṃ /",
  "GK21brkas_pu:15364": "sarvam eva guror vacaḥ /",
  "GK21brkas_pu:15365": "guruḥ kiṃ nāma na brūyād /",
  "GK21brkas_pu:15366": "duḥkhakrodhādibādhitaḥ //22.202/",
  "GK21brkas_pu:15367": "tīvraśūlāturaśirāḥ /",
  "GK21brkas_pu:15368": "putraṃ brūyāt pitā yadi /",
  "GK21brkas_pu:15369": "śiro me chinddhi putreti /",
  "GK21brkas_pu:15370": "kiṃ kāryaṃ tena tat tathā //22.203/",
  "GK21brkas_pu:15371": "yac ca mātuḥ śiraḥ kṛttaṃ /",
  "GK21brkas_pu:15372": "rāmeṇa vacanāt pituḥ /",
  "GK21brkas_pu:15373": "tat tasyaiva prabhāvena /",
  "GK21brkas_pu:15374": "sadyaḥ saṃghaṭitaṃ punaḥ //22.204/",
  "GK21brkas_pu:15375": "tvayā tu guruvākyena /",
  "GK21brkas_pu:15376": "kṛtākartavyakarmaṇā /",
  "GK21brkas_pu:15377": "divyaprabhāvahīnena /",
  "GK21brkas_pu:15378": "tat kathaṃ kāryam anyathā //22.205/",
  "GK21brkas_pu:15379": "idānīm api tām eva /",
  "GK21brkas_pu:15380": "bhavān vineṣyati priyām /",
  "GK21brkas_pu:15381": "guruvākyaṃ kṛtaṃ pūrvaṃ /",
  "GK21brkas_pu:15382": "yad gataṃ gatam eva tat //22.206/",
  "GK21brkas_pu:15383": "tasyām ityuktavākyāyām /",
  "GK21brkas_pu:15384": "asāv āsīn niruttaraḥ /",
  "GK21brkas_pu:15385": "vādivācye hi nirdoṣe /",
  "GK21brkas_pu:15386": "kiṃ vācyaṃ prativādinaḥ //22.207/",
  "GK21brkas_pu:15387": "evaṃ ca ciram āsitvā /",
  "GK21brkas_pu:15388": "nabhomadhyagate ravau /",
  "GK21brkas_pu:15389": "bhikṣāvelāpadeśena /",
  "GK21brkas_pu:15390": "tam āmantyoccacāla sā //22.208/",
  "GK21brkas_pu:15391": "tena coktā svam evedam /",
  "GK21brkas_pu:15392": "ṛddhimac ca gṛhaṃ tava /",
  "GK21brkas_pu:15393": "tenātraiva sadāhāraṃ /",
  "GK21brkas_pu:15394": "karotu bhagavān iti //22.209/",
  "GK21brkas_pu:15395": "tatas tayā vihasyoktaṃ /",
  "GK21brkas_pu:15396": "nāstikasya bhavādṛśaḥ /",
  "GK21brkas_pu:15397": "asaṃbhojyam abhojyatvād /",
  "GK21brkas_pu:15398": "annaṃ kāpālikair api //22.210/",
  "GK21brkas_pu:15399": "kṛtvāpi tu mahat pāpaṃ /",
  "GK21brkas_pu:15400": "paścāt tāpaṃ karoti yaḥ /",
  "GK21brkas_pu:15401": "punaḥsaṃvaraṇaṃ cāsau /",
  "GK21brkas_pu:15402": "yāti bhojyānnatām iti //22.211/",
  "GK21brkas_pu:15403": "evamādi tam uktvāsau /",
  "GK21brkas_pu:15404": "gatvā ca brāhmaṇīgṛham /",
  "GK21brkas_pu:15405": "apanīya ca taṃ veṣam /",
  "GK21brkas_pu:15406": "ācaran majjanādikam //22.212/",
  "GK21brkas_pu:15407": "taṃ ca kāpālikaṃ kalpaṃ /",
  "GK21brkas_pu:15408": "sāyam ādāya sā punaḥ /",
  "GK21brkas_pu:15409": "yajñaguptagṛhaṃ gatvā /",
  "GK21brkas_pu:15410": "dinaśe.am ayāpayat //22.213/",
  "GK21brkas_pu:15411": "annakālaṃ ca rātriṃ ca /",
  "GK21brkas_pu:15412": "nayantī brāhmaṇīgṛhe /",
  "GK21brkas_pu:15413": "śeṣaṃ ca yajñaguptasya /",
  "GK21brkas_pu:15414": "sānayad divasān bahūn //22.214/",
  "GK21brkas_pu:15415": "kadācic cābhavat tasyās /",
  "GK21brkas_pu:15416": "tṛṣṇāvaśagacetasā /",
  "GK21brkas_pu:15417": "akāryam idam etena /",
  "GK21brkas_pu:15418": "kṛtaṃ karma dvijanmanā //22.215/",
  "GK21brkas_pu:15419": "tena śakyo mayānetum /",
  "GK21brkas_pu:15420": "ayaṃ darśitatṛṣṇayā /",
  "GK21brkas_pu:15421": "kārye hi sulabhopāye /",
  "GK21brkas_pu:15422": "na muhyanti sumedhasaḥ //22.216/",
  "GK21brkas_pu:15423": "atha muktālatām ekām /",
  "GK21brkas_pu:15424": "aruṇāṃ taralāṃśubhiḥ /",
  "GK21brkas_pu:15425": "asau vikrāpayām āsa /",
  "GK21brkas_pu:15426": "tayā brāhmaṇavṛddhayā //22.217/",
  "GK21brkas_pu:15427": "hemarūpyaṃ ca tanmūlyam /",
  "GK21brkas_pu:15428": "āhatānāhataṃ śuci /",
  "GK21brkas_pu:15429": "tāmrakumbhayuganyastaṃ /",
  "GK21brkas_pu:15430": "sīmānte nihitaṃ tayā //22.218/",
  "GK21brkas_pu:15431": "atha dhātukriyāvāda /",
  "GK21brkas_pu:15432": "nidhivādāśrayair asau /",
  "GK21brkas_pu:15433": "ālāpaiś ciram āsitvā /",
  "GK21brkas_pu:15434": "yajñaguptam abhāṣata //22.219/",
  "GK21brkas_pu:15435": "ekarātraṃ vased grāme /",
  "GK21brkas_pu:15436": "pañcarātraṃ muniḥ pure /",
  "GK21brkas_pu:15437": "iti pravrajitācāram /",
  "GK21brkas_pu:15438": "etaṃ veda bhavān iti //22.220/",
  "GK21brkas_pu:15439": "etāvantam ahaṃ kālaṃ /",
  "GK21brkas_pu:15440": "vatsa rājagṛhe sthitaḥ /",
  "GK21brkas_pu:15441": "tyaktapravrajitācāras /",
  "GK21brkas_pu:15442": "tad abhavat prītivañcitaḥ //22.221/",
  "GK21brkas_pu:15443": "gṛhiṇo 'pi hi sīdanti /",
  "GK21brkas_pu:15444": "snehaśṛṅkhalayantritāḥ /",
  "GK21brkas_pu:15445": "viraktāḥ svaśarīre 'pi /",
  "GK21brkas_pu:15446": "niḥsaṅgāḥ kiṃ mumukṣavaḥ //22.222/",
  "GK21brkas_pu:15447": "tena vārāṇasīṃ gantum /",
  "GK21brkas_pu:15448": "aham icchāmi saṃprati /",
  "GK21brkas_pu:15449": "tīrthadarśanatantrā hi /",
  "GK21brkas_pu:15450": "somasiddhāntavādinaḥ //22.223/",
  "GK21brkas_pu:15451": "anyac cāhaṃ vijānāmi /",
  "GK21brkas_pu:15452": "dāridryavyādhivaidyakam /",
  "GK21brkas_pu:15453": "mahākālamataṃ nāma /",
  "GK21brkas_pu:15454": "nidhānotpāṭanāgamam //22.224/",
  "GK21brkas_pu:15455": "mayā ca dhyānakhinnena /",
  "GK21brkas_pu:15456": "vanānte parisarpatā /",
  "GK21brkas_pu:15457": "ujjvalair lakṣitaś cihnaiḥ /",
  "GK21brkas_pu:15458": "kenāpi nihito nidhiḥ //22.225/",
  "GK21brkas_pu:15459": "yadi cāsti mayi prītis /",
  "GK21brkas_pu:15460": "tataḥ svīkriyatām asau /",
  "GK21brkas_pu:15461": "saphalāḥ khalu saṃparkāḥ /",
  "GK21brkas_pu:15462": "sādhubhis tvādṛśair iti //22.226/",
  "GK21brkas_pu:15463": "yajñaguptas tam utkhāya /",
  "GK21brkas_pu:15464": "nidhiṃ tatsahitas tataḥ /",
  "GK21brkas_pu:15465": "sadhīrāptataracchāttraḥ /",
  "GK21brkas_pu:15466": "pracchannaṃ gṛham ānayat //22.227/",
  "GK21brkas_pu:15467": "tatra pitre nidhānaṃ tat /",
  "GK21brkas_pu:15468": "prītaḥ kathitavān asau /",
  "GK21brkas_pu:15469": "mahākālamatajñātvaṃ /",
  "GK21brkas_pu:15470": "tasya kāpālikasya ca //22.228/",
  "GK21brkas_pu:15471": "tam uvāca pitā putraṃ /",
  "GK21brkas_pu:15472": "tyaktvā vedān anarthakān /",
  "GK21brkas_pu:15473": "mahābhiks.or mahājñānaṃ /",
  "GK21brkas_pu:15474": "mahākālamataṃ paṭha //22.229/",
  "GK21brkas_pu:15475": "divyaṃ cakṣur idaṃ tāta /",
  "GK21brkas_pu:15476": "mahākālamataṃ matam /",
  "GK21brkas_pu:15477": "nidhigarbhāṃ naro yena /",
  "GK21brkas_pu:15478": "chidrāṃ paśyati medinīm //22.230/",
  "GK21brkas_pu:15479": "mahāpāśupatas tasmān /",
  "GK21brkas_pu:15480": "mahākāla iva tvayā /",
  "GK21brkas_pu:15481": "mahākālamatasyārthe /",
  "GK21brkas_pu:15482": "yatnād ārādhyatām iti //22.231/",
  "GK21brkas_pu:15483": "iti protsāhitas tena /",
  "GK21brkas_pu:15484": "mahākālamatārthinā /",
  "GK21brkas_pu:15485": "yajñagupto bravīti sma /",
  "GK21brkas_pu:15486": "prasthitāṃ kundamālikām //22.232/",
  "GK21brkas_pu:15487": "aham apy anugacchāmi /",
  "GK21brkas_pu:15488": "bhavantaṃ tīrtham asthiram /",
  "GK21brkas_pu:15489": "dṛṣṭādṛṣṭamahāśreyaḥ /",
  "GK21brkas_pu:15490": "kāraṇaṃ mādṛśām iti //22.233/",
  "GK21brkas_pu:15491": "tayā tu vāryamāṇo 'pi /",
  "GK21brkas_pu:15492": "vācā mandaprayatnayā /",
  "GK21brkas_pu:15493": "mahākālamataprepsur /",
  "GK21brkas_pu:15494": "asau naiva nivṛttavān //22.234/",
  "GK21brkas_pu:15495": "atha vārāṇasīṃ gatvā /",
  "GK21brkas_pu:15496": "yajñaguptāya sā dadau /",
  "GK21brkas_pu:15497": "ratnaṃ nātimahāmūlyam /",
  "GK21brkas_pu:15498": "iti cainam abhāṣata //22.235/",
  "GK21brkas_pu:15499": "asya ratnasya mūlyena /",
  "GK21brkas_pu:15500": "yathāsukham ihāsyatām /",
  "GK21brkas_pu:15501": "na tu tāruṇyamūḍhena /",
  "GK21brkas_pu:15502": "saṃbhāṣyā gaṇikā tvayā //22.236/",
  "GK21brkas_pu:15503": "tvādṛṅ navadaśaprāyaḥ /",
  "GK21brkas_pu:15504": "śrotriyaḥ sakutūhalaḥ /",
  "GK21brkas_pu:15505": "veśyāvaśyaḥ svadārāṇāṃ /",
  "GK21brkas_pu:15506": "yāty avaśyam avaśyatām //22.237/",
  "GK21brkas_pu:15507": "gaṇikāḍākinībhiś ca /",
  "GK21brkas_pu:15508": "pītasarvāṅgalohitaḥ /",
  "GK21brkas_pu:15509": "yaj jīvati tad āścaryaṃ /",
  "GK21brkas_pu:15510": "kva dharmaḥ kva yaśaḥsukhe //22.238/",
  "GK21brkas_pu:15511": "ityādim ādeśam asau tadīyaṃ /",
  "GK21brkas_pu:15512": "tathety anujñāya tathā cakāra /",
  "GK21brkas_pu:15513": "ārādhyavākyāni hi bhūtikāmāḥ /",
  "GK21brkas_pu:15514": "sevāvidhijñā- na vikalpayanti //22.239/",
  "GK21brkas_pu:15515": "caturaḥ pañca vā māsān /",
  "GK21brkas_pu:15516": "vārāṇasyāṃ vihṛtya tau /",
  "GK21brkas_pu:15517": "naimiṣaṃ jagmatus tasmād /",
  "GK21brkas_pu:15518": "gaṅgādvāraṃ tataḥ kurūn //22.240/",
  "GK21brkas_pu:15519": "kurubhyaḥ puṣkaraṃ tatra /",
  "GK21brkas_pu:15520": "gamayitvā ghanāgamam /",
  "GK21brkas_pu:15521": "kārttikānte mahāpuṇyaṃ /",
  "GK21brkas_pu:15522": "dṛṣṭavantau mahālayam //22.241/",
  "GK21brkas_pu:15523": "yajñaguptam athāvocad /",
  "GK21brkas_pu:15524": "ekadā kundamālikā /",
  "GK21brkas_pu:15525": "bahudraviṇam utpādya /",
  "GK21brkas_pu:15526": "dadāmi bhavate nidhim //22.242/",
  "GK21brkas_pu:15527": "tam ādāya gṛhān gaccha /",
  "GK21brkas_pu:15528": "dṛṣṭādṛṣṭārthasādhanam /",
  "GK21brkas_pu:15529": "trivargeṇa hi yujyante /",
  "GK21brkas_pu:15530": "gṛhasthā- gṛhamedhinaḥ //22.243/",
  "GK21brkas_pu:15531": "aśrutaśrutayo mūḍhā- /",
  "GK21brkas_pu:15532": "raṇḍā- nirvasavo 'pi vā /",
  "GK21brkas_pu:15533": "bhavanti khalu dharmārthaṃ /",
  "GK21brkas_pu:15534": "tīrthayātrāparāyaṇāḥ //22.244/",
  "GK21brkas_pu:15535": "aham apy adhunā gacchāmy /",
  "GK21brkas_pu:15536": "avantinagarīṃ prati /",
  "GK21brkas_pu:15537": "sā hi kāpālikālīnā /",
  "GK21brkas_pu:15538": "gaṇikānām ivākaraḥ //22.245/",
  "GK21brkas_pu:15539": "mahāpāśupatās tatra /",
  "GK21brkas_pu:15540": "niśātaśitapaṭṭiśāḥ /",
  "GK21brkas_pu:15541": "yātrāyāṃ kila yudhyante /",
  "GK21brkas_pu:15542": "yuddhamātraprayojanāḥ //22.246/",
  "GK21brkas_pu:15543": "tatra kāpālikaḥ kaścin /",
  "GK21brkas_pu:15544": "nihanyād api māṃ balī /",
  "GK21brkas_pu:15545": "kākatālīyamokṣā- hi /",
  "GK21brkas_pu:15546": "śastrapañjaracāriṇaḥ //22.247/",
  "GK21brkas_pu:15547": "ujjayanyāṃ ca yat pāpaṃ /",
  "GK21brkas_pu:15548": "duṣkṛtaṃ kṛtavān asi /",
  "GK21brkas_pu:15549": "svargavad brahmaghātena /",
  "GK21brkas_pu:15550": "tena sā durgamā tvayā //22.248/",
  "GK21brkas_pu:15551": "tenāyāsaphalaṃ tatra /",
  "GK21brkas_pu:15552": "viśaṅke gamanaṃ tava /",
  "GK21brkas_pu:15553": "prāvṛtya ca tataḥ paśya /",
  "GK21brkas_pu:15554": "sanidhiḥ pitarāv iti //22.249/",
  "GK21brkas_pu:15555": "āsīc cāsya prasannau me /",
  "GK21brkas_pu:15556": "pādāv asya mahātmanaḥ /",
  "GK21brkas_pu:15557": "hanta saṃprati saṃprāptaṃ /",
  "GK21brkas_pu:15558": "mahākālamataṃ mayā //22.250/",
  "GK21brkas_pu:15559": "loko hi prāṇasaṃdehe /",
  "GK21brkas_pu:15560": "prāṇadhāraṇakāraṇam /",
  "GK21brkas_pu:15561": "sarvam apy ujjhati sphītaṃ /",
  "GK21brkas_pu:15562": "kim u grantham anarthakam //22.251/",
  "GK21brkas_pu:15563": "ciram ārādhitaś cāyaṃ /",
  "GK21brkas_pu:15564": "nirapekṣaḥ svajīvite /",
  "GK21brkas_pu:15565": "mahākālamataṃ tan me /",
  "GK21brkas_pu:15566": "kathaṃ nāma na dāsyati //22.252/",
  "GK21brkas_pu:15567": "yaṃ ca doṣam ahaṃ tatra /",
  "GK21brkas_pu:15568": "kṛtavān guruśāsanāt /",
  "GK21brkas_pu:15569": "tasya pracchādanopāyo /",
  "GK21brkas_pu:15570": "yat kiṃcid iva tucchakaḥ //22.253/",
  "GK21brkas_pu:15571": "māṃ devakulakoṇeṣu /",
  "GK21brkas_pu:15572": "līnaṃ kālapaṭaccaram /",
  "GK21brkas_pu:15573": "paruṣākulakeśaṃ ca /",
  "GK21brkas_pu:15574": "na kaścil lakṣayaiṣyati //22.254/",
  "GK21brkas_pu:15575": "yuktam ityādi nirdhārya /",
  "GK21brkas_pu:15576": "so 'bravīt kundamālikām /",
  "GK21brkas_pu:15577": "kiṃ cāntevāsināṃ yuktaṃ /",
  "GK21brkas_pu:15578": "moktum ācāryam āpadi //22.255/",
  "GK21brkas_pu:15579": "yā gatir bhavataḥ saiva /",
  "GK21brkas_pu:15580": "mamāpi sahacāriṇaḥ /",
  "GK21brkas_pu:15581": "na hi gacchati pūrṇendau /",
  "GK21brkas_pu:15582": "kalaṅko 'sya na gacchati //22.256/",
  "GK21brkas_pu:15583": "ityādi vadato valgu /",
  "GK21brkas_pu:15584": "jātasaṃmadamānasā /",
  "GK21brkas_pu:15585": "anujñātavatī tasya /",
  "GK21brkas_pu:15586": "gamanaṃ kundamālikā //22.257/",
  "GK21brkas_pu:15587": "athāvantipurīṃ gatvā /",
  "GK21brkas_pu:15588": "yajñaguptam uvāca sā /",
  "GK21brkas_pu:15589": "iha bhadravaṭe bhadra /",
  "GK21brkas_pu:15590": "vinayasva pathiśramam //22.258/",
  "GK21brkas_pu:15591": "āgacchāmi nidhiṃ dṛṣṭvā /",
  "GK21brkas_pu:15592": "nihitaṃ kenacit kvacit /",
  "GK21brkas_pu:15593": "yāvat tāvat tvayotkaṇṭhā /",
  "GK21brkas_pu:15594": "na kāryā mām apaśyatā //22.259/",
  "GK21brkas_pu:15595": "ujjayanyāṃ nidhānāni /",
  "GK21brkas_pu:15596": "durlabhāni yatas tataḥ /",
  "GK21brkas_pu:15597": "āśaṅke ciram ātmānaṃ /",
  "GK21brkas_pu:15598": "paribhrāntam itas tataḥ //22.260/",
  "GK21brkas_pu:15599": "āyuṣmantaḥ prajāvanto /",
  "GK21brkas_pu:15600": "apitṛvanto 'pi vā samāḥ /",
  "GK21brkas_pu:15601": "na hy aujjayanakāḥ paurāḥ /",
  "GK21brkas_pu:15602": "sthirān nidadhate nidhīn //22.261/",
  "GK21brkas_pu:15603": "evamādi tam uktvāsau /",
  "GK21brkas_pu:15604": "gatvā siprāsarittaṭam /",
  "GK21brkas_pu:15605": "muktvā kāpālikākalpam /",
  "GK21brkas_pu:15606": "amalām akarot tanum //22.262/",
  "GK21brkas_pu:15607": "kundaśubhraparīdhānā /",
  "GK21brkas_pu:15608": "śaṅkhasphaṭikamaṇḍanā /",
  "GK21brkas_pu:15609": "śaraddyaur iva sābhāsīj /",
  "GK21brkas_pu:15610": "jyotsnātārākulākulā //22.263/",
  "GK21brkas_pu:15611": "bhinnavarṇāṃ ca bhindantī /",
  "GK21brkas_pu:15612": "stanābhyāṃ kaṇṭhakaṇṭhikām /",
  "GK21brkas_pu:15613": "jālaśikyasthitālābūḥ /",
  "GK21brkas_pu:15614": "sā pratasthe sapiṇḍikā //22.264/",
  "GK21brkas_pu:15615": "tataḥ kāpālikā- mattāḥ /",
  "GK21brkas_pu:15616": "pibanto baddhamaṇḍalāḥ /",
  "GK21brkas_pu:15617": "vyāharanti sma tām uccaiḥ /",
  "GK21brkas_pu:15618": "kuñcitāṅgulipāṇayaḥ //22.265/",
  "GK21brkas_pu:15619": "ehy ehi taralāpāṅgi /",
  "GK21brkas_pu:15620": "yas te kāpālikaḥ priyaḥ /",
  "GK21brkas_pu:15621": "tena sārdhaṃ yathāśraddhaṃ /",
  "GK21brkas_pu:15622": "pānam āsevyatām iti //22.266/",
  "GK21brkas_pu:15623": "tatas tatrāpi sā tebhyaḥ /",
  "GK21brkas_pu:15624": "prakṛtyā pratibhāvatī /",
  "GK21brkas_pu:15625": "tān atidrutayā gatyā /",
  "GK21brkas_pu:15626": "jagāma ca jagāda ca //22.267/",
  "GK21brkas_pu:15627": "paśyantīṃ ca ramaṇīyāṃ /",
  "GK21brkas_pu:15628": "spṛśyamānāṃ ca bhīṣaṇām /",
  "GK21brkas_pu:15629": "alaṃ bhagavatāṃ dṛṣṭvā /",
  "GK21brkas_pu:15630": "māṃ dṛṣṭiviṣakanyakām //22.268/",
  "GK21brkas_pu:15631": "patir mama hi gandharvaḥ /",
  "GK21brkas_pu:15632": "krūratājitarākṣasaḥ /",
  "GK21brkas_pu:15633": "īrṣyāvān apramattaś ca /",
  "GK21brkas_pu:15634": "sadā rakṣati mām asau //22.269/",
  "GK21brkas_pu:15635": "tena mām abhiyuñjānā /",
  "GK21brkas_pu:15636": "kandarpaśaratāḍitā /",
  "GK21brkas_pu:15637": "yameneva kṣayaṃ nītā /",
  "GK21brkas_pu:15638": "koṭir yuṣmādṛśām iti //22.270/",
  "GK21brkas_pu:15639": "tataḥ kāpālikair uktam /",
  "GK21brkas_pu:15640": "uktaṃ yad anayā śriyā /",
  "GK21brkas_pu:15641": "tan na kevalam etasyām /",
  "GK21brkas_pu:15642": "adhikaṃ copapadyate //22.271/",
  "GK21brkas_pu:15643": "trailokye 'nidratāhetor /",
  "GK21brkas_pu:15644": "asyāḥ kāntākṛteḥ kṛte /",
  "GK21brkas_pu:15645": "āścaryaṃ yan na yudhyante /",
  "GK21brkas_pu:15646": "brahmaviṣṇumaheśvarāḥ //22.272/",
  "GK21brkas_pu:15647": "tasmād gandharvam anyaṃ vā /",
  "GK21brkas_pu:15648": "kaṃcit trailokyasundaram /",
  "GK21brkas_pu:15649": "anugṛhṇātu sasnehair /",
  "GK21brkas_pu:15650": "iyam ālokitair iti //22.273/",
  "GK21brkas_pu:15651": "tataḥ sā parikarṣantī /",
  "GK21brkas_pu:15652": "sapāṣaṇḍigaṇā purīm /",
  "GK21brkas_pu:15653": "āśīḥkalakalonnītam /",
  "GK21brkas_pu:15654": "agacchad bhavanaṃ pituḥ //22.274/",
  "GK21brkas_pu:15655": "hṛṣṭārthe vargasaṃbādhaṃ /",
  "GK21brkas_pu:15656": "saptakakṣaṃ praviśya tat /",
  "GK21brkas_pu:15657": "mātur vāsagṛhadvāri /",
  "GK21brkas_pu:15658": "bhikṣāṃ dehīti cābravīt //22.275/",
  "GK21brkas_pu:15659": "gṛhād gṛhītabhikṣā ca /",
  "GK21brkas_pu:15660": "niryāya paricārikā /",
  "GK21brkas_pu:15661": "āśiraścaraṇāṅguṣṭham /",
  "GK21brkas_pu:15662": "apaśyat kundamālikām //22.276/",
  "GK21brkas_pu:15663": "cirāc ca pratyabhijñāya /",
  "GK21brkas_pu:15664": "ghnatī sahṛdayaṃ śiraḥ /",
  "GK21brkas_pu:15665": "praviśya kathayām āsa /",
  "GK21brkas_pu:15666": "svāminyai śanakair asau //22.277/",
  "GK21brkas_pu:15667": "utsannāsi vinaṣṭāsi /",
  "GK21brkas_pu:15668": "yasyās te dharaṇīdhṛtā /",
  "GK21brkas_pu:15669": "śirīṣāmālikālolā /",
  "GK21brkas_pu:15670": "duhitā kundamālikā //22.278/",
  "GK21brkas_pu:15671": "sā hi kāpālikākalpa /",
  "GK21brkas_pu:15672": "kalaṅkāṃ dadhatī tanum /",
  "GK21brkas_pu:15673": "iyaṃ tiṣṭhati te dvāri /",
  "GK21brkas_pu:15674": "svayaṃ vā dṛśyatām iti //22.279/",
  "GK21brkas_pu:15675": "idam ākarṇya niṣkrāntā /",
  "GK21brkas_pu:15676": "sā tāṃ dṛṣṭvā tathāvidhām /",
  "GK21brkas_pu:15677": "vācyatām anapekṣyaiva /",
  "GK21brkas_pu:15678": "snehād etac cacāra sā //22.280/",
  "GK21brkas_pu:15679": "bibheda lavaśaḥ picchaṃ /",
  "GK21brkas_pu:15680": "kapālaṃ ca kapālaśaḥ /",
  "GK21brkas_pu:15681": "ciccheda guḍikāṃ śaśvat /",
  "GK21brkas_pu:15682": "śaṅkhasphatikamaṇḍanam //22.281/",
  "GK21brkas_pu:15683": "pāṭayitvā ca tāṃ tasyās /",
  "GK21brkas_pu:15684": "tantuśaḥ kaṇṭhakaṇṭhikām /",
  "GK21brkas_pu:15685": "maṅgalasnānaśuddhāntāṃ /",
  "GK21brkas_pu:15686": "śuddhāntam anayat tataḥ //22.282/",
  "GK21brkas_pu:15687": "tatrainām abravīn mātā /",
  "GK21brkas_pu:15688": "mātarviśrabdham ucyatām /",
  "GK21brkas_pu:15689": "kim etad evam eveti /",
  "GK21brkas_pu:15690": "sā tatas tām abhāṣata //22.283/",
  "GK21brkas_pu:15691": "akasmād bhrāntir ambāyāḥ /",
  "GK21brkas_pu:15692": "kathaṃ tava sutā satī /",
  "GK21brkas_pu:15693": "asatībhir api kṣiptaṃ /",
  "GK21brkas_pu:15694": "caret kāpālikavratam //22.284/",
  "GK21brkas_pu:15695": "āstāṃ tāvat kathā ceyaṃ /",
  "GK21brkas_pu:15696": "tātapādān ihāhvaya /",
  "GK21brkas_pu:15697": "asti me guru kartavyaṃ /",
  "GK21brkas_pu:15698": "sādhyate tac ca tair iti //22.285/",
  "GK21brkas_pu:15699": "atha sāgaradattas tām /",
  "GK21brkas_pu:15700": "ālokya vyāhṛtāgataḥ /",
  "GK21brkas_pu:15701": "kiṃ kim etat kathaṃ ceti /",
  "GK21brkas_pu:15702": "śaśaṅke viṣasāda ca //22.286/",
  "GK21brkas_pu:15703": "taṃ ca dṛṣṭvā tathābhūtam /",
  "GK21brkas_pu:15704": "atrastā kundamālikā /",
  "GK21brkas_pu:15705": "āśvāsayitum āliṅgya /",
  "GK21brkas_pu:15706": "vavande vijahāsa ca //22.287/",
  "GK21brkas_pu:15707": "abravīc cainam āśvastam /",
  "GK21brkas_pu:15708": "āste bhadravaṭāśrame /",
  "GK21brkas_pu:15709": "jāmātā tava sa syālais /",
  "GK21brkas_pu:15710": "tasmād ānāyyatām iti //22.288/",
  "GK21brkas_pu:15711": "tadādiṣṭaiś ca saṃrabdhair /",
  "GK21brkas_pu:15712": "gṛhītaḥ syālakair asau /",
  "GK21brkas_pu:15713": "labdho 'si putracaureti /",
  "GK21brkas_pu:15714": "mṛṣā paruṣabhāṣibhiḥ //22.289/",
  "GK21brkas_pu:15715": "kiṃ tiṣṭhasi śaṭhottiṣṭha /",
  "GK21brkas_pu:15716": "pratiṣṭha svapuraṃ prati /",
  "GK21brkas_pu:15717": "tvām āhūyati rājeti /",
  "GK21brkas_pu:15718": "sasmitāś cainam abruvan //22.290/",
  "GK21brkas_pu:15719": "tatas tān pratyabhijñāya /",
  "GK21brkas_pu:15720": "saṃbhāvya vadhabandhane /",
  "GK21brkas_pu:15721": "mānastokam ṛcaṃ japtvā /",
  "GK21brkas_pu:15722": "śikhābandhaṃ cakāra saḥ //22.291/",
  "GK21brkas_pu:15723": "sasāntvaṃ cābravīd aṅga /",
  "GK21brkas_pu:15724": "kṣaṇam etad udīkṣyatām /",
  "GK21brkas_pu:15725": "mama kāpāliko mitraṃ /",
  "GK21brkas_pu:15726": "yāvad āyāty asāv iti //22.292/",
  "GK21brkas_pu:15727": "sa tais tāraṃ vihasyoktas /",
  "GK21brkas_pu:15728": "tvaṃ yan mitram udīkṣase /",
  "GK21brkas_pu:15729": "sa gataḥ prathamaṃ tatra /",
  "GK21brkas_pu:15730": "tenaiva grāhito bhavān //22.293/",
  "GK21brkas_pu:15731": "niṣprayojanasauhārdā- /",
  "GK21brkas_pu:15732": "vacaḥsadṛ/acetasaḥ /",
  "GK21brkas_pu:15733": "suhṛdo 'pi virajyante /",
  "GK21brkas_pu:15734": "khalānāṃ tvādṛśām iti //22.294/",
  "GK21brkas_pu:15735": "taṃ viṣaṇṇaṃ prahṛṣṭās te /",
  "GK21brkas_pu:15736": "mūkaṃ bahupaṭusvanāḥ /",
  "GK21brkas_pu:15737": "gṛhītvā gṛham ājagmuḥ /",
  "GK21brkas_pu:15738": "prītabandhujanāvṛtam //22.295/",
  "GK21brkas_pu:15739": "tatra sāgaradattena /",
  "GK21brkas_pu:15740": "prītikaṇṭakitatvacā /",
  "GK21brkas_pu:15741": "pariṣvaktasya jāmātuḥ /",
  "GK21brkas_pu:15742": "saprāṇam abhavad vapuḥ //22.296/",
  "GK21brkas_pu:15743": "kṛtārghādisaparyaś ca /",
  "GK21brkas_pu:15744": "sa nivartitabhojanaḥ /",
  "GK21brkas_pu:15745": "adhyaśeta mahāśayyāṃ /",
  "GK21brkas_pu:15746": "ramyamaṇḍapasaṃstṛtām //22.297/",
  "GK21brkas_pu:15747": "tatrāsya śvaśurau syālāḥ /",
  "GK21brkas_pu:15748": "syālabhāryāś ca sātmajāḥ /",
  "GK21brkas_pu:15749": "āptāś ca śreṣṭhinaḥ paurāḥ /",
  "GK21brkas_pu:15750": "paritaḥ samupāviśan //22.298/",
  "GK21brkas_pu:15751": "sāthāgacchad vaṇikkanyā /",
  "GK21brkas_pu:15752": "madhurābharaṇakvaṇā /",
  "GK21brkas_pu:15753": "vācālakalahaṃseva /",
  "GK21brkas_pu:15754": "niṣkalaṅkāmbarā śarat //22.299/",
  "GK21brkas_pu:15755": "guravaḥ satkṛtā mūrdhnā /",
  "GK21brkas_pu:15756": "vācā savayasas tayā /",
  "GK21brkas_pu:15757": "yajñaguptaḥ punar dṛṣṭyā /",
  "GK21brkas_pu:15758": "sarāgāñjanagarbhayā //22.300/",
  "GK21brkas_pu:15759": "adhyāsya ca puraḥ pitror /",
  "GK21brkas_pu:15760": "asau vāmanam āsanam /",
  "GK21brkas_pu:15761": "vivāhādiyathāvṛttam /",
  "GK21brkas_pu:15762": "ātmavṛttaṃ nyavedayat //22.301/",
  "GK21brkas_pu:15763": "āsīc ca yajñaguptasya /",
  "GK21brkas_pu:15764": "dhig dhiṅ me viphalāḥ kalāḥ /",
  "GK21brkas_pu:15765": "dvyaṅgulaprajñayā yo /",
  "GK21brkas_pu:15766": "ahaṃ vañcitaḥ kulakanyayā //22.302/",
  "GK21brkas_pu:15767": "atha vā dvyaṅgulaprajñāḥ /",
  "GK21brkas_pu:15768": "puruṣā- eva mādṛśāḥ /",
  "GK21brkas_pu:15769": "kuśāgrīyadhiyo yoṣā- /",
  "GK21brkas_pu:15770": "yāsāṃ karmesam īdṛśam //22.303/",
  "GK21brkas_pu:15771": "kim ataḥ paramāścaryaṃ /",
  "GK21brkas_pu:15772": "yan nāgarikayānayā /",
  "GK21brkas_pu:15773": "tiṣṭhatāṃ gatisaṃsthāne /",
  "GK21brkas_pu:15774": "svaro 'pi parivartitaḥ //22.304/",
  "GK21brkas_pu:15775": "virāṭanagare pārthaiḥ /",
  "GK21brkas_pu:15776": "kathaṃ mūḍhātmabhiḥ sthitam /",
  "GK21brkas_pu:15777": "iti ye vicikitseyus /",
  "GK21brkas_pu:15778": "teṣām eṣā nidarśanam //22.305/",
  "GK21brkas_pu:15779": "sarvathā guruvākyena /",
  "GK21brkas_pu:15780": "yan mayā caritaṃ mahat /",
  "GK21brkas_pu:15781": "tasmād asmy anayaivādya /",
  "GK21brkas_pu:15782": "mocitaḥ pātakād iti //22.306/",
  "GK21brkas_pu:15783": "vṛttāntaṃ caitad ākarṇya /",
  "GK21brkas_pu:15784": "prahṛṣṭena mahībhṛtā /",
  "GK21brkas_pu:15785": "sahajāmātṛkānītā /",
  "GK21brkas_pu:15786": "svagṛhaṃ kundamālikā //22.307/",
  "GK21brkas_pu:15787": "tasmin bahumahāgrāmaṃ /",
  "GK21brkas_pu:15788": "dānaṃ bahusuvarṇakam /",
  "GK21brkas_pu:15789": "sa dattvā yajñaguptāya /",
  "GK21brkas_pu:15790": "sasmitas tām abhāṣata //22.308/",
  "GK21brkas_pu:15791": "yathā dvijātikarmabhyo /",
  "GK21brkas_pu:15792": "na hīyate patis tava /",
  "GK21brkas_pu:15793": "tvayā dhīratayā putri /",
  "GK21brkas_pu:15794": "tathā saṃpādyatām iti //22.309/",
  "GK21brkas_pu:15795": "tayātidhairyāṅkuśavāriterṣyayā /",
  "GK21brkas_pu:15796": "dvijātikanyāṃ pariṇāyitaḥ patiḥ /",
  "GK21brkas_pu:15797": "na hi kṣitīśān avilaṅghyaśāsanān /",
  "GK21brkas_pu:15798": "vilaṅghayanti priyajīvitaśriyaḥ //22.310/",
  "GK21brkas_pu:15799": "dvijātikanyāṃ ratiputrakāmyayā /",
  "GK21brkas_pu:15800": "sukhāya śuddhāya ca kundamālikām /",
  "GK21brkas_pu:15801": "niṣevamānaḥ sukṛtaṃ ca saṃtataṃ /",
  "GK21brkas_pu:15802": "nināya vipraḥ saphalaṃ samāśatam //22.311/",
  "GK21brkas_pu:15803": "paugaṇḍāya vitīrṇayāpi vidhinā yasmād vaṇikkanyayā /",
  "GK21brkas_pu:15804": "citropāyaparaṃparācaturayā prāptaḥ patir vāñchitaḥ /",
  "GK21brkas_pu:15805": "saṃtoṣakṣatasattvasattvadayitaḥ saṃsevitaḥ kātarais /",
  "GK21brkas_pu:15806": "tasmāt pauruṣamārutena balinā daivādrir unmūlitaḥ //22.312/",
  "GK21brkas_pu:15807": "ity ākhyāya kathitau ca /",
  "GK21brkas_pu:15808": "mithaḥ pravrajitau gatau /",
  "GK21brkas_pu:15809": "drutapravahaṇārūḍho /",
  "GK21brkas_pu:15810": "gomukhaś ca parāgataḥ //23.1/",
  "GK21brkas_pu:15811": "mām avocat sa vanditvā /",
  "GK21brkas_pu:15812": "prītidāsaḥ punarvasuḥ /",
  "GK21brkas_pu:15813": "sarvanāgarakaśreṇi /",
  "GK21brkas_pu:15814": "grāmaṇīr dṛśyatām iti //23.2/",
  "GK21brkas_pu:15815": "atha praṇatam adrākṣam /",
  "GK21brkas_pu:15816": "anulbaṇavibhūṣaṇam /",
  "GK21brkas_pu:15817": "yuvānam api vainītyāl /",
  "GK21brkas_pu:15818": "lajjitasthaviraṃ naram //23.3/",
  "GK21brkas_pu:15819": "gomukhākhyātamāhātmyaṃ /",
  "GK21brkas_pu:15820": "taṃ cāliṅgitavān aham /",
  "GK21brkas_pu:15821": "saṃbhāvitaguṇāḥ sadbhir /",
  "GK21brkas_pu:15822": "arhanty eva ca satkriyām //23.4/",
  "GK21brkas_pu:15823": "atha yānaṃ samāruhya /",
  "GK21brkas_pu:15824": "tat punarvasuvāhakam /",
  "GK21brkas_pu:15825": "sāṃyātrika ivāmbhodhiṃ /",
  "GK21brkas_pu:15826": "tadāvāsam avātaram //23.5/",
  "GK21brkas_pu:15827": "sevitāhāraparyanta /",
  "GK21brkas_pu:15828": "śarīrasthitisādhanaḥ /",
  "GK21brkas_pu:15829": "dinaśeṣaṃ nayāmi sma /",
  "GK21brkas_pu:15830": "gītiśrutivinodanaḥ //23.6/",
  "GK21brkas_pu:15831": "tataḥ suptajane kāle /",
  "GK21brkas_pu:15832": "pṛṣṭavān asmi gomukham /",
  "GK21brkas_pu:15833": "katham eṣa tvayā prāptaḥ /",
  "GK21brkas_pu:15834": "suhṛd ity atha so 'bravīt //23.7/",
  "GK21brkas_pu:15835": "śrūyatām asty ahaṃ yuṣmān /",
  "GK21brkas_pu:15836": "vanditvā punar āgataḥ /",
  "GK21brkas_pu:15837": "na ca kaṃcana paśyāmi /",
  "GK21brkas_pu:15838": "yogyam āśrayadāyinam //23.8/",
  "GK21brkas_pu:15839": "tataś cintitavān asmi /",
  "GK21brkas_pu:15840": "dhanavidyādidāyinām /",
  "GK21brkas_pu:15841": "saṃbhavaḥ sarvasādhūnāṃ /",
  "GK21brkas_pu:15842": "nāsti rājakulād ṛte //23.9/",
  "GK21brkas_pu:15843": "yogakṣemaprayuktā- hi /",
  "GK21brkas_pu:15844": "prāyaḥ sajjanasaṃsadaḥ /",
  "GK21brkas_pu:15845": "rājadvāraṃ vigāhante /",
  "GK21brkas_pu:15846": "samudram iva sindhavaḥ //23.10/",
  "GK21brkas_pu:15847": "rājadvāraṃ tato gatvā /",
  "GK21brkas_pu:15848": "yāciṣye kaṃcid āśrayam /",
  "GK21brkas_pu:15849": "rājadvāraṃ hi kāryāṇāṃ /",
  "GK21brkas_pu:15850": "dvāram uktaṃ budhair iti //23.11/",
  "GK21brkas_pu:15851": "nigrahānugrahaprāpta /",
  "GK21brkas_pu:15852": "lokakolāhalākulam /",
  "GK21brkas_pu:15853": "tad gatvā smṛtavān asmi /",
  "GK21brkas_pu:15854": "pretādhipadhanādhipau //23.12/",
  "GK21brkas_pu:15855": "mahāmanuṣyacaritaḥ /",
  "GK21brkas_pu:15856": "puruṣo 'yaṃ vibhāvyate /",
  "GK21brkas_pu:15857": "āśrayaprārthanā tasmān /",
  "GK21brkas_pu:15858": "nāsmin saṃpadyate mṛṣā //23.13/",
  "GK21brkas_pu:15859": "ayam anyaḥ suveṣo 'pi /",
  "GK21brkas_pu:15860": "kīnāśavirasākṛtiḥ /",
  "GK21brkas_pu:15861": "tena saṃbhāvyate nāsmāt /",
  "GK21brkas_pu:15862": "prārthanāphalam aṇv api //23.14/",
  "GK21brkas_pu:15863": "puruṣaṃ puruṣaṃ tatra /",
  "GK21brkas_pu:15864": "ciram itthaṃ vicārayan /",
  "GK21brkas_pu:15865": "abhyantarāt pratīhāraṃ /",
  "GK21brkas_pu:15866": "dṛṣṭavān asmi nirgatam //23.15/",
  "GK21brkas_pu:15867": "svastikāranamaskāra /",
  "GK21brkas_pu:15868": "jyotkārān sa ca kāryiṇām /",
  "GK21brkas_pu:15869": "pratimānitavān sarvān /",
  "GK21brkas_pu:15870": "sakṛn namitamastakaḥ //23.16/",
  "GK21brkas_pu:15871": "atha vijñāpanāmātraṃ /",
  "GK21brkas_pu:15872": "paśyadbhiḥ kāryasādhanam /",
  "GK21brkas_pu:15873": "kāryibhir yugapat tatra /",
  "GK21brkas_pu:15874": "kāryavijñāpanā kṛtā //23.17/",
  "GK21brkas_pu:15875": "tebhyas tenāpi sāmānyam /",
  "GK21brkas_pu:15876": "ekam evottaraṃ kṛtam /",
  "GK21brkas_pu:15877": "bhavataḥ sumukho rājā /",
  "GK21brkas_pu:15878": "mā tvariṣṭa bhavān iti //23.18/",
  "GK21brkas_pu:15879": "sa pratīhāraveṣaṃ ca /",
  "GK21brkas_pu:15880": "vārabāṇādim aṅgataḥ /",
  "GK21brkas_pu:15881": "avatārya samīpasthe /",
  "GK21brkas_pu:15882": "nyastavān paricārake //23.19/",
  "GK21brkas_pu:15883": "taṃ ca dṛṣṭvā samāptaiva /",
  "GK21brkas_pu:15884": "samāśrayagaveṣaṇā /",
  "GK21brkas_pu:15885": "na hi dṛṣṭasuvarṇādriḥ /",
  "GK21brkas_pu:15886": "tāmraṃ dhamati vātikaḥ //23.20/",
  "GK21brkas_pu:15887": "svastikṛtvā tatas tasmai /",
  "GK21brkas_pu:15888": "svagṛhān pratigacchate /",
  "GK21brkas_pu:15889": "māṃ muhuḥ paśyatā prītyā /",
  "GK21brkas_pu:15890": "tenaiva sahito 'gamam //23.21/",
  "GK21brkas_pu:15891": "gṛhe ca kṛtasatkāram /",
  "GK21brkas_pu:15892": "asau mām anuyuktavān /",
  "GK21brkas_pu:15893": "āgacchati kutaḥ kiṃ vā /",
  "GK21brkas_pu:15894": "mad icchati bhavān iti //23.22/",
  "GK21brkas_pu:15895": "mayoktaṃ bhrātarāv āvāṃ /",
  "GK21brkas_pu:15896": "dvijau dvāv āgamārthinau /",
  "GK21brkas_pu:15897": "vidyāsthānam idaṃ śrutvā /",
  "GK21brkas_pu:15898": "avantideśāt samāgatau //23.23/",
  "GK21brkas_pu:15899": "iha vāsitum icchāvo /",
  "GK21brkas_pu:15900": "yuṣmatkṛtaparigrahau /",
  "GK21brkas_pu:15901": "balavattaragupto hi /",
  "GK21brkas_pu:15902": "kṛśo 'pi balavān iti //23.24/",
  "GK21brkas_pu:15903": "tenoktaṃ tvādṛśām etad /",
  "GK21brkas_pu:15904": "guṇagrahaṇakāṅkṣiṇām /",
  "GK21brkas_pu:15905": "agrāmyālāparūpāṇāṃ /",
  "GK21brkas_pu:15906": "svagṛhaṃ bhavatām iti //23.25/",
  "GK21brkas_pu:15907": "muhūrtaṃ tatra cāsīnaḥ /",
  "GK21brkas_pu:15908": "śrutavān aham utthitam /",
  "GK21brkas_pu:15909": "kṣubhitāmbhodhikallola /",
  "GK21brkas_pu:15910": "kolāhalam iva kṣaṇam //23.26/",
  "GK21brkas_pu:15911": "māṃ tadākarṇanotkarṇam /",
  "GK21brkas_pu:15912": "asau sasmitam uktavān /",
  "GK21brkas_pu:15913": "kiṃ tvam etan na vettheti /",
  "GK21brkas_pu:15914": "na vedeti mayoditam //23.27/",
  "GK21brkas_pu:15915": "ayaṃ punarvasur nāma /",
  "GK21brkas_pu:15916": "dātā vāṇijadārakaḥ /",
  "GK21brkas_pu:15917": "vṛtaḥ kitavasaṃghena /",
  "GK21brkas_pu:15918": "dīvyati dyūtamaṇḍape //23.28/",
  "GK21brkas_pu:15919": "yadā vijayate dyūte /",
  "GK21brkas_pu:15920": "sa sarvaṃ draviṇaṃ tadā /",
  "GK21brkas_pu:15921": "vitaraty arthivargāya /",
  "GK21brkas_pu:15922": "tasyaiṣa tumulo dhvaniḥ //23.29/",
  "GK21brkas_pu:15923": "jīyamāne punas tasmiñ /",
  "GK21brkas_pu:15924": "jānumūrdhasthamastakāḥ /",
  "GK21brkas_pu:15925": "viṣādamuṣitālāpā- /",
  "GK21brkas_pu:15926": "dhyāyanti śivam arthinaḥ //23.30/",
  "GK21brkas_pu:15927": "yadi kautūhalaṃ tatra /",
  "GK21brkas_pu:15928": "tato 'sau dṛśyatām iti /",
  "GK21brkas_pu:15929": "pratīhāreṇa kathite /",
  "GK21brkas_pu:15930": "tataś cintitavān aham //23.31/",
  "GK21brkas_pu:15931": "nītividyāvayovṛddhair /",
  "GK21brkas_pu:15932": "amātyaiḥ kiṃ prayojanam /",
  "GK21brkas_pu:15933": "yeṣāṃ yantritavākkāyair /",
  "GK21brkas_pu:15934": "agrato duḥkham āsyate //23.32/",
  "GK21brkas_pu:15935": "yaḥ samānavayaḥśīlo /",
  "GK21brkas_pu:15936": "muktahastaḥ sakiṃcana /",
  "GK21brkas_pu:15937": "vyasanī ca svatantraś ca /",
  "GK21brkas_pu:15938": "so 'smākam adhunā suhṛt //23.33/",
  "GK21brkas_pu:15939": "tasmād dyūtasabhām eva /",
  "GK21brkas_pu:15940": "yāmi draṣṭuṃ punarvasum /",
  "GK21brkas_pu:15941": "nirdhāryeti tam āmantrya /",
  "GK21brkas_pu:15942": "dyūtakārasabhām agām //23.34/",
  "GK21brkas_pu:15943": "sākīrṇā devanavyagraiḥ /",
  "GK21brkas_pu:15944": "sabhā kitavacandrakaiḥ /",
  "GK21brkas_pu:15945": "sarasīvāmiṣāsvāda /",
  "GK21brkas_pu:15946": "gṛddhair bakakadambakaiḥ //23.35/",
  "GK21brkas_pu:15947": "tatrānyatamayor akṣān /",
  "GK21brkas_pu:15948": "dīvyator akṣadhūrtayoḥ /",
  "GK21brkas_pu:15949": "akṣaḥ koṇena patitaḥ /",
  "GK21brkas_pu:15950": "saṃdigdhapadapañcakaḥ //23.36/",
  "GK21brkas_pu:15951": "pañcako 'yaṃ padaṃ nedaṃ /",
  "GK21brkas_pu:15952": "padam etan na pañcakaḥ /",
  "GK21brkas_pu:15953": "iti jātā tayoḥ spardhā /",
  "GK21brkas_pu:15954": "parasparajayaiṣiṇoḥ //23.37/",
  "GK21brkas_pu:15955": "tayor ekatareṇoktaṃ /",
  "GK21brkas_pu:15956": "madhyasthaḥ pṛcchyatām iti /",
  "GK21brkas_pu:15957": "pratyuktam itareṇāpi /",
  "GK21brkas_pu:15958": "yathecchasi tathāstv iti //23.38/",
  "GK21brkas_pu:15959": "athaikaḥ puruṣaḥ prāṃśuḥ /",
  "GK21brkas_pu:15960": "pṛṣṭas tābhyām anāgaraḥ /",
  "GK21brkas_pu:15961": "katarat paśyasi spaṣṭaṃ /",
  "GK21brkas_pu:15962": "padapañcakayor iti //23.39/",
  "GK21brkas_pu:15963": "tatra cānyatamenoccair /",
  "GK21brkas_pu:15964": "uktam utkṣiptapāṇinā /",
  "GK21brkas_pu:15965": "dīrghatvād eṣa nirbuddhir /",
  "GK21brkas_pu:15966": "ato 'nyaḥ pṛcchyatām iti //23.40/",
  "GK21brkas_pu:15967": "tataḥ pṛṣṭo 'paro hrasvaḥ /",
  "GK21brkas_pu:15968": "so 'pi tena nivāritaḥ /",
  "GK21brkas_pu:15969": "nedṛśāḥ praśnam arhanti /",
  "GK21brkas_pu:15970": "bahudoṣā- hi khaṭvakāḥ //23.41/",
  "GK21brkas_pu:15971": "atha māṃ dṛṣṭavantau tau /",
  "GK21brkas_pu:15972": "pṛṣṭavantau ca sādaram /",
  "GK21brkas_pu:15973": "sādho yadi na doṣo 'sti /",
  "GK21brkas_pu:15974": "tato nau chinddhi saṃśayam //23.42/",
  "GK21brkas_pu:15975": "tvaṃ na dīrgho na ca hrasvas /",
  "GK21brkas_pu:15976": "tasmāt prājño na duṣṭadhīḥ /",
  "GK21brkas_pu:15977": "tena madhyapramāṇatvād gaccha /",
  "GK21brkas_pu:15978": "madhyasthatām iti //23.43/",
  "GK21brkas_pu:15979": "cintitaṃ ca mayā kaṣṭaḥ /",
  "GK21brkas_pu:15980": "khalasaṃdigdhanirṇayaḥ /",
  "GK21brkas_pu:15981": "pāradraviṇagṛddheṣu /",
  "GK21brkas_pu:15982": "kitaveṣu viśeṣataḥ //23.44/",
  "GK21brkas_pu:15983": "avaśyaṃ tu kalājñānaṃ /",
  "GK21brkas_pu:15984": "khyāpanīyaṃ kalāvidā /",
  "GK21brkas_pu:15985": "aprakāśaṃ hi vijñānaṃ /",
  "GK21brkas_pu:15986": "kṛpaṇārthanirarthakam //23.45/",
  "GK21brkas_pu:15987": "na ca dyūtakalānyatra /",
  "GK21brkas_pu:15988": "kitavebhyaḥ prakāśyate /",
  "GK21brkas_pu:15989": "na hi prayuñjate prājñāḥ /",
  "GK21brkas_pu:15990": "veśād anyatra vaiśikam //23.46/",
  "GK21brkas_pu:15991": "dyūte jeṣyati yaś cātra /",
  "GK21brkas_pu:15992": "sa me mitraṃ bhaviṣyati /",
  "GK21brkas_pu:15993": "dhanavanmitralābhaṃ hi /",
  "GK21brkas_pu:15994": "nidhilābhādikaṃ viduḥ //23.47/",
  "GK21brkas_pu:15995": "ityādi bahu niścitya /",
  "GK21brkas_pu:15996": "puras teṣāṃ savistaram /",
  "GK21brkas_pu:15997": "akṣāṣṭāpadaśārīṇām /",
  "GK21brkas_pu:15998": "ākhyaṃ bhūmeś ca lakṣaṇam //23.48/",
  "GK21brkas_pu:15999": "tataḥ saṃdigdhapātasya /",
  "GK21brkas_pu:16000": "tasyāhaṃ koṇapātinaḥ /",
  "GK21brkas_pu:16001": "supiṣṭamiṣṭakākṣodam /",
  "GK21brkas_pu:16002": "akṣasyopari dattavān //23.49/",
  "GK21brkas_pu:16003": "athāsāv iṣṭakākṣodaḥ /",
  "GK21brkas_pu:16004": "padasyopari yo 'patat /",
  "GK21brkas_pu:16005": "so 'patat sakalo bhūmau /",
  "GK21brkas_pu:16006": "pañcakasyopari sthitaḥ //23.50/",
  "GK21brkas_pu:16007": "tatas tān uktavān asmi /",
  "GK21brkas_pu:16008": "yo bhāgaḥ pañcakāṅkitaḥ /",
  "GK21brkas_pu:16009": "tasyottānatvam utkṛṣṭaṃ /",
  "GK21brkas_pu:16010": "kṣodas tatra yataḥ sthitaḥ //23.51/",
  "GK21brkas_pu:16011": "etāvan mama vijñānam /",
  "GK21brkas_pu:16012": "ity uktvāvasthite mayi /",
  "GK21brkas_pu:16013": "aho sādhv iti nirghoṣaḥ /",
  "GK21brkas_pu:16014": "samantāt sahasotthitaḥ //23.52/",
  "GK21brkas_pu:16015": "tatas tatroditaṃ kaiścid /",
  "GK21brkas_pu:16016": "ayam akṣaviśāradau /",
  "GK21brkas_pu:16017": "dhruvaṃ vijayate dūrān /",
  "GK21brkas_pu:16018": "nalakuntīsutāv iti //23.53/",
  "GK21brkas_pu:16019": "te 'paraiḥ kupitair uktā- /",
  "GK21brkas_pu:16020": "jitau nalayudhiṣṭhirau /",
  "GK21brkas_pu:16021": "ayaṃ jayati jetārāv /",
  "GK21brkas_pu:16022": "api puṣakarasaubalau //23.54/",
  "GK21brkas_pu:16023": "iti praśasyamānaṃ māṃ /",
  "GK21brkas_pu:16024": "tiryag dṛṣṭvā samatsaraḥ /",
  "GK21brkas_pu:16025": "padavādī jito yo 'sāv /",
  "GK21brkas_pu:16026": "asau mantharam uktavān //23.55/",
  "GK21brkas_pu:16027": "yeṣāṃ dyūtapaṇābhāvas /",
  "GK21brkas_pu:16028": "te kim artham ihāsate /",
  "GK21brkas_pu:16029": "dyūtasthāne hi kiṃ kṛtyaṃ /",
  "GK21brkas_pu:16030": "pravīṇaiḥ prāśnikair iti //23.56/",
  "GK21brkas_pu:16031": "āsīc ca mama kasmān māṃ /",
  "GK21brkas_pu:16032": "kaulaṭeyaḥ kṣipaty ayam /",
  "GK21brkas_pu:16033": "yo 'haṃ trailokyasāreṇa /",
  "GK21brkas_pu:16034": "paṇena paṇavān iti //23.57/",
  "GK21brkas_pu:16035": "atha nikṣipya sakrodhaṃ /",
  "GK21brkas_pu:16036": "yauṣmākaṃ bhūṣaṇaṃ bhuvi /",
  "GK21brkas_pu:16037": "ehi dīvyāva mitreti /",
  "GK21brkas_pu:16038": "tam ahaṃ dhūrtam uktavān //23.58/",
  "GK21brkas_pu:16039": "sa ca dhūrtair alaṃkāraḥ /",
  "GK21brkas_pu:16040": "prasarpadbahalaprabhaḥ /",
  "GK21brkas_pu:16041": "dṛṣṭas tṛṣṇāviśālākṣaiḥ /",
  "GK21brkas_pu:16042": "pataṃgair iva pāvakaḥ //23.59/",
  "GK21brkas_pu:16043": "athāsau krodhalobhābhyām /",
  "GK21brkas_pu:16044": "akṣadhūrtaḥ pratāritaḥ /",
  "GK21brkas_pu:16045": "mayā saha sasaṃrambham /",
  "GK21brkas_pu:16046": "akṣān ārabdha devitum //23.60/",
  "GK21brkas_pu:16047": "tena cāhaṃ tribhiḥ pātair /",
  "GK21brkas_pu:16048": "anakṣakuśalaḥ kila /",
  "GK21brkas_pu:16049": "prabuddhair gardhagṛddhena /",
  "GK21brkas_pu:16050": "sahasratritayaṃ jitaḥ //23.61/",
  "GK21brkas_pu:16051": "tatas tat sakṛd unmocya /",
  "GK21brkas_pu:16052": "sahasratritayaṃ mayā /",
  "GK21brkas_pu:16053": "lakṣam ekena pātena /",
  "GK21brkas_pu:16054": "jitaḥ sa kitavādhamaḥ //23.62/",
  "GK21brkas_pu:16055": "vijayāj jṛmbhitotsāhaḥ /",
  "GK21brkas_pu:16056": "śaṅkitaś ca parājayāt /",
  "GK21brkas_pu:16057": "na virantuṃ na vā rantum /",
  "GK21brkas_pu:16058": "asāv aśakad ākulaḥ //23.63/",
  "GK21brkas_pu:16059": "dīvya vā dehi vā lakṣaṃ /",
  "GK21brkas_pu:16060": "saumyeti ca mayoditaḥ /",
  "GK21brkas_pu:16061": "vailakṣyād ghaṭṭayann akṣān /",
  "GK21brkas_pu:16062": "na kiṃcit pratipannavān //23.64/",
  "GK21brkas_pu:16063": "etasminn antare bhṛtyaṃ /",
  "GK21brkas_pu:16064": "svam avocat punarvasuḥ /",
  "GK21brkas_pu:16065": "kitavo 'yam idaṃ lakṣam /",
  "GK21brkas_pu:16066": "acalaṃ dāpyatām iti //23.65/",
  "GK21brkas_pu:16067": "māṃ cāyaṃ svaṃ gṛhaṃ nītvā /",
  "GK21brkas_pu:16068": "harṣād ṛjutanūruhaḥ /",
  "GK21brkas_pu:16069": "tathā pūjitavān devaṃ /",
  "GK21brkas_pu:16070": "haraṃ dattavaraṃ yathā //23.66/",
  "GK21brkas_pu:16071": "māṃ cāvocad dhanaṃ yat tad /",
  "GK21brkas_pu:16072": "bhavadbhiḥ kitavārjitam /",
  "GK21brkas_pu:16073": "tad udgrāhyedam ānītaṃ /",
  "GK21brkas_pu:16074": "lakṣaṃ te gṛhyatām iti //23.67/",
  "GK21brkas_pu:16075": "mayāpy uktam upānte yad /",
  "GK21brkas_pu:16076": "draviṇaṃ tvatparigrahāt /",
  "GK21brkas_pu:16077": "sādhitaṃ bhavatā yac ca /",
  "GK21brkas_pu:16078": "tasya svāmī bhavān iti //23.68/",
  "GK21brkas_pu:16079": "uktaṃ cānena yan nāma /",
  "GK21brkas_pu:16080": "yuṣmābhiḥ svayam arjitam /",
  "GK21brkas_pu:16081": "svāmino yūyam evāsya /",
  "GK21brkas_pu:16082": "dhanasyety atra kā kathā //23.69/",
  "GK21brkas_pu:16083": "yad apīdaṃ mayāvāptaṃ /",
  "GK21brkas_pu:16084": "yuṣmatsvāmikam eva tat /",
  "GK21brkas_pu:16085": "adhigacchati yad dāso /",
  "GK21brkas_pu:16086": "bhartur eva hi tad dhanam //23.70/",
  "GK21brkas_pu:16087": "yac ca pṛcchāmi tan mahyaṃ /",
  "GK21brkas_pu:16088": "prasāde sati kathyatām /",
  "GK21brkas_pu:16089": "bhūtalaṃ yūyam āyātāḥ /",
  "GK21brkas_pu:16090": "kiṃ nimittaṃ tripiṣṭapāt //23.71/",
  "GK21brkas_pu:16091": "manye saty api devatve /",
  "GK21brkas_pu:16092": "bhavadbhiḥ krīḍayāhṛtaiḥ /",
  "GK21brkas_pu:16093": "ākārāntaranirmāṇaṃ /",
  "GK21brkas_pu:16094": "nātyantam anuśīlitam //23.72/",
  "GK21brkas_pu:16095": "tathā ca varṇasaṃsthāna /",
  "GK21brkas_pu:16096": "kalāvijñānasaṃpadaḥ /",
  "GK21brkas_pu:16097": "dṛṣṭāḥ kena manuṣyeṣu /",
  "GK21brkas_pu:16098": "yādṛśo bhavatām iti //23.73/",
  "GK21brkas_pu:16099": "tena yat satyam ity ukte /",
  "GK21brkas_pu:16100": "duḥkham āśitavān aham /",
  "GK21brkas_pu:16101": "dūreṇa hy atinindāyā- /",
  "GK21brkas_pu:16102": "duḥkhahetur atistutiḥ //23.74/",
  "GK21brkas_pu:16103": "vārāṇasīpraveśeṣu /",
  "GK21brkas_pu:16104": "pratīhārāya pṛcchate /",
  "GK21brkas_pu:16105": "yan mayā kāryam ākhyātaṃ /",
  "GK21brkas_pu:16106": "tad evāsmai niveditam //23.75/",
  "GK21brkas_pu:16107": "athānenoktam āścaryaṃ /",
  "GK21brkas_pu:16108": "jyeṣṭhasya jagatāṃ guṇaiḥ /",
  "GK21brkas_pu:16109": "tvādṛśasyāpi yo jyeṣṭhaḥ /",
  "GK21brkas_pu:16110": "kīdṛśaḥ sa bhaviṣyati //23.76/",
  "GK21brkas_pu:16111": "kiṃ vānena vimardena /",
  "GK21brkas_pu:16112": "jyeṣṭhas tiṣṭhati yatra saḥ /",
  "GK21brkas_pu:16113": "sarvatīrthādhike deśe /",
  "GK21brkas_pu:16114": "taṃ prāpayata mām iti //23.77/",
  "GK21brkas_pu:16115": "athainam aham ādāya /",
  "GK21brkas_pu:16116": "gatavān bhavadantikam /",
  "GK21brkas_pu:16117": "yac cottaram atas tatra /",
  "GK21brkas_pu:16118": "pratyakṣaṃ bhavatām api //23.78/",
  "GK21brkas_pu:16119": "iti kṣipram ayaṃ labdho /",
  "GK21brkas_pu:16120": "mayā vaḥ paricārakaḥ /",
  "GK21brkas_pu:16121": "na hiṃsanti na sarvatra /",
  "GK21brkas_pu:16122": "śriyaḥ puṇyavatām iti //23.79/",
  "GK21brkas_pu:16123": "tatas tam uktavān asmi /",
  "GK21brkas_pu:16124": "vipadas tena durlabhāḥ /",
  "GK21brkas_pu:16125": "phalaṃ sucaritasyaiva /",
  "GK21brkas_pu:16126": "hṛdayaṃ yasya gomukhaḥ //23.80/",
  "GK21brkas_pu:16127": "kiṃ tu saṃśrayamātreṇa /",
  "GK21brkas_pu:16128": "pīḍanīyaḥ punarvasuḥ /",
  "GK21brkas_pu:16129": "parānnaṃ hi vṛthābhuktaṃ /",
  "GK21brkas_pu:16130": "duḥkhāyaiva satām iti //23.81/",
  "GK21brkas_pu:16131": "evamādibhir ālāpair /",
  "GK21brkas_pu:16132": "ardham ardhaṃ ca nidrayā /",
  "GK21brkas_pu:16133": "nītavān asmi yāminyāḥ /",
  "GK21brkas_pu:16134": "prātaś cāgāt punarvasuḥ //23.82/",
  "GK21brkas_pu:16135": "taṃ ca vanditamatpādam /",
  "GK21brkas_pu:16136": "avocad iti gomukhaḥ /",
  "GK21brkas_pu:16137": "ballavaḥ kuśalaḥ kaścit /",
  "GK21brkas_pu:16138": "kutaścana gaveṣyatām //23.83/",
  "GK21brkas_pu:16139": "tvadanyasya gṛhe nānnam /",
  "GK21brkas_pu:16140": "aryajyeṣṭhena sevitam /",
  "GK21brkas_pu:16141": "parapākanivṛttā- hi /",
  "GK21brkas_pu:16142": "sādhuvṛttā- dvijātayaḥ //23.84/",
  "GK21brkas_pu:16143": "ādarārādhitaś cāyaṃ /",
  "GK21brkas_pu:16144": "tvadīyaṃ paribhuktavān /",
  "GK21brkas_pu:16145": "ārādhanānurodho hi /",
  "GK21brkas_pu:16146": "caritaṃ mahatām iti //23.85/",
  "GK21brkas_pu:16147": "pratyākhyānavicittas tu /",
  "GK21brkas_pu:16148": "tam āha sma punarvasuḥ /",
  "GK21brkas_pu:16149": "yady evaṃ jagadīśānāṃ /",
  "GK21brkas_pu:16150": "kiṃ nāsti bhavatām iti //23.86/",
  "GK21brkas_pu:16151": "acirāc ca tadānītau /",
  "GK21brkas_pu:16152": "saṃbhāvyaguṇasaṃpadau /",
  "GK21brkas_pu:16153": "ākārakṣiptanāsatyāv /",
  "GK21brkas_pu:16154": "apaśyaṃ puruṣau puraḥ //23.87/",
  "GK21brkas_pu:16155": "tau ca māṃ ciram ālokya /",
  "GK21brkas_pu:16156": "vadanaṃ ca parasparam /",
  "GK21brkas_pu:16157": "prasārya sabhujān pādāñ /",
  "GK21brkas_pu:16158": "jayety uktvā bhuvaṃ gatau //23.88/",
  "GK21brkas_pu:16159": "tau cāhūya mayāyātau /",
  "GK21brkas_pu:16160": "spṛṣṭapṛṣṭhau sabhājitau /",
  "GK21brkas_pu:16161": "vanditvā punar abrūtāṃ /",
  "GK21brkas_pu:16162": "brūta kiṃ kriyatām iti //23.89/",
  "GK21brkas_pu:16163": "tatas tau gomukhenoktau /",
  "GK21brkas_pu:16164": "bhavantau kila ballavau /",
  "GK21brkas_pu:16165": "satyaṃ ced idam āryasya /",
  "GK21brkas_pu:16166": "pākaḥ saṃsādhyatām iti //23.90/",
  "GK21brkas_pu:16167": "tau ca prītau pratijñāya /",
  "GK21brkas_pu:16168": "nikartya nakhamūrdhajān /",
  "GK21brkas_pu:16169": "snātau soṣṇīṣamūrdhānau /",
  "GK21brkas_pu:16170": "mahānasam agacchatām //23.91/",
  "GK21brkas_pu:16171": "atha vā tiṣṭhati vyāsaḥ /",
  "GK21brkas_pu:16172": "samāsaḥ śrūyatām ayam /",
  "GK21brkas_pu:16173": "sarvā tābhyām apūrveva /",
  "GK21brkas_pu:16174": "prakriyā saṃprasāritā //23.92/",
  "GK21brkas_pu:16175": "yāvatyā cāparaḥ sthālīm /",
  "GK21brkas_pu:16176": "adhiśrayati ballavaḥ /",
  "GK21brkas_pu:16177": "tāvatyā velayā tābhyāṃ /",
  "GK21brkas_pu:16178": "pāka eva samāpitaḥ //23.93/",
  "GK21brkas_pu:16179": "tato nirvartitasnāna /",
  "GK21brkas_pu:16180": "devatānalatarpaṇaḥ /",
  "GK21brkas_pu:16181": "āhārasthānam adhyāsi /",
  "GK21brkas_pu:16182": "viprapaṅktinirantaram //23.94/",
  "GK21brkas_pu:16183": "pañca tittirayaḥ pakvāś /",
  "GK21brkas_pu:16184": "catvāraḥ kukkuṭā- iti /",
  "GK21brkas_pu:16185": "āhāro yaiḥ praśastas tair /",
  "GK21brkas_pu:16186": "aśitaṃ prākṛtāśanam //23.95/",
  "GK21brkas_pu:16187": "āhāraṃ yadi severan /",
  "GK21brkas_pu:16188": "sakṛt tam amṛtāśanam /",
  "GK21brkas_pu:16189": "samutsṛṣṭāmṛtāhārā- /",
  "GK21brkas_pu:16190": "bhaveyur nāmarās tadā //23.96/",
  "GK21brkas_pu:16191": "tataḥ samāpitāhāraḥ /",
  "GK21brkas_pu:16192": "karṇe gomukham abravam /",
  "GK21brkas_pu:16193": "sūdābhyāṃ bhuktabhaktābhyām /",
  "GK21brkas_pu:16194": "ayutaṃ dīyatām iti //23.97/",
  "GK21brkas_pu:16195": "sa gatvā sahitas tābhyāṃ /",
  "GK21brkas_pu:16196": "cirāc cāgatya kevalaḥ /",
  "GK21brkas_pu:16197": "smitasaṃsūcitaprītir /",
  "GK21brkas_pu:16198": "upākramata bhāṣitum //23.98/",
  "GK21brkas_pu:16199": "mayā yāv uditāv etau /",
  "GK21brkas_pu:16200": "na yūvām etad arhatha /",
  "GK21brkas_pu:16201": "avasthāsādṛśaṃ kiṃ tu /",
  "GK21brkas_pu:16202": "yat kiṃcid gṛhyatām iti //23.99/",
  "GK21brkas_pu:16203": "tayor ekatareṇātha /",
  "GK21brkas_pu:16204": "bhartur dauḥsthityavartinaḥ /",
  "GK21brkas_pu:16205": "na yuktaṃ dhanam ādātum /",
  "GK21brkas_pu:16206": "āvābhyām iti bhāṣitam //23.100/",
  "GK21brkas_pu:16207": "sa kruddhenetareṇokto /",
  "GK21brkas_pu:16208": "dhik tvāṃ dīnatarāśayam /",
  "GK21brkas_pu:16209": "jitatrailokyavitteśaṃ /",
  "GK21brkas_pu:16210": "vitteśaṃ yo 'nukampase //23.101/",
  "GK21brkas_pu:16211": "mahāpadmasahasrāṇi /",
  "GK21brkas_pu:16212": "yat prasādād vimāninām /",
  "GK21brkas_pu:16213": "susthitāni bhaviṣyanti /",
  "GK21brkas_pu:16214": "dauḥsthityaṃ tasya kīdṛśam //23.102/",
  "GK21brkas_pu:16215": "prayacchaty ayutaṃ yaś ca /",
  "GK21brkas_pu:16216": "pākasyaikasya niṣkrayam /",
  "GK21brkas_pu:16217": "duḥsthitas tādṛśo yasya /",
  "GK21brkas_pu:16218": "susthitas tasya kīdṛśaḥ //23.103/",
  "GK21brkas_pu:16219": "evamādi bruvann eva /",
  "GK21brkas_pu:16220": "sa mālyam iva tad dhanam /",
  "GK21brkas_pu:16221": "dhārayitvā kṣaṇaṃ mūrdhnā /",
  "GK21brkas_pu:16222": "prasthāya prāptavān gṛham //23.104/",
  "GK21brkas_pu:16223": "athainaṃ pṛṣṭavān asmi /",
  "GK21brkas_pu:16224": "paṭukautūhalākulaḥ /",
  "GK21brkas_pu:16225": "divyam aiśvaryam āgāmi /",
  "GK21brkas_pu:16226": "kathaṃ veda bhavān iti //23.105/",
  "GK21brkas_pu:16227": "tatas tenoktam asyaiva /",
  "GK21brkas_pu:16228": "brahmadattasya bhūpateḥ /",
  "GK21brkas_pu:16229": "śatayajñādhikaśrīkaḥ /",
  "GK21brkas_pu:16230": "pañcayajñaḥ pitābhavat //23.106/",
  "GK21brkas_pu:16231": "cikitsāsūdaśāstrajñaḥ /",
  "GK21brkas_pu:16232": "śilpitve 'py aśaṭho 'bhavat /",
  "GK21brkas_pu:16233": "dvitīya iva tasyātmā /",
  "GK21brkas_pu:16234": "devavān iti ballavaḥ //23.107/",
  "GK21brkas_pu:16235": "śarīram etad āyattaṃ /",
  "GK21brkas_pu:16236": "mameti kṛtabuddhinā /",
  "GK21brkas_pu:16237": "rājñā tasmai svarājyasya /",
  "GK21brkas_pu:16238": "daśamo 'ṃśaḥ prakalpitaḥ //23.108/",
  "GK21brkas_pu:16239": "nandopanandanāmānau /",
  "GK21brkas_pu:16240": "tasya sūdapateḥ sutau /",
  "GK21brkas_pu:16241": "īdṛśākāravijñānāv /",
  "GK21brkas_pu:16242": "āvām eva ca viddhi tau //23.109/",
  "GK21brkas_pu:16243": "bālābhyām eva cāvābhyāṃ /",
  "GK21brkas_pu:16244": "sūdaśāstracikitsite /",
  "GK21brkas_pu:16245": "sahajñānaprayogābhyāṃ /",
  "GK21brkas_pu:16246": "kulavidyeti śikṣite //23.110/",
  "GK21brkas_pu:16247": "ekadā nau pitāvocat /",
  "GK21brkas_pu:16248": "putrakau śṛṇutaṃ hitam /",
  "GK21brkas_pu:16249": "śrotāraṃ guruvākyānāṃ /",
  "GK21brkas_pu:16250": "na spṛśanti vipattayaḥ //23.111/",
  "GK21brkas_pu:16251": "padavākyapramāṇāni /",
  "GK21brkas_pu:16252": "kāvyāni vividhāni ca /",
  "GK21brkas_pu:16253": "bhavadbhyāṃ śikṣitavyāni /",
  "GK21brkas_pu:16254": "citrādiś ca kalāgaṇaḥ //23.112/",
  "GK21brkas_pu:16255": "kadācid ajitaṃ jetuṃ /",
  "GK21brkas_pu:16256": "yāto yātavyamaṇḍalam /",
  "GK21brkas_pu:16257": "śāstrakāvyakathālāpair /",
  "GK21brkas_pu:16258": "vinodaṃ prabhur icchati //23.113/",
  "GK21brkas_pu:16259": "vijñāya tu tadāsthānam /",
  "GK21brkas_pu:16260": "asaṃnihitapaṇḍitam /",
  "GK21brkas_pu:16261": "vinodaṃ tasya kuryātaṃ /",
  "GK21brkas_pu:16262": "śāstrālāpādibhir yuvām //23.114/",
  "GK21brkas_pu:16263": "pragalbhāḥ pratibhāvanto /",
  "GK21brkas_pu:16264": "bahuvṛttāntapaṇḍitāḥ /",
  "GK21brkas_pu:16265": "prakāśitamanovṛttair /",
  "GK21brkas_pu:16266": "bhṛtyāḥ krīḍanti bhartṛbhiḥ //23.115/",
  "GK21brkas_pu:16267": "ekavidyaḥ punas tatra /",
  "GK21brkas_pu:16268": "pragalbho 'pi tapasvikaḥ /",
  "GK21brkas_pu:16269": "svavidyālāpaparyāya /",
  "GK21brkas_pu:16270": "khinnaś ciram udīkṣate //23.116/",
  "GK21brkas_pu:16271": "abhyastabahuvidyaś ca /",
  "GK21brkas_pu:16272": "nirviparyāyamānasaḥ /",
  "GK21brkas_pu:16273": "gatasaṃśayaduḥkhatvāt /",
  "GK21brkas_pu:16274": "sukhināṃ parameśvaraḥ //23.117/",
  "GK21brkas_pu:16275": "utsāhena ca śikṣethām /",
  "GK21brkas_pu:16276": "āyuraiśvaryalakṣaṇam /",
  "GK21brkas_pu:16277": "dīrghāyur vittavanto hi /",
  "GK21brkas_pu:16278": "saṃsevyāḥ sevakair iti //23.118/",
  "GK21brkas_pu:16279": "tac ca pitrājñayāśeṣam /",
  "GK21brkas_pu:16280": "āvābhyām anuśīlitam /",
  "GK21brkas_pu:16281": "ramyāsvādaṃ ca pathyaṃ ca /",
  "GK21brkas_pu:16282": "ko 'vamanyeta bheṣajam //23.119/",
  "GK21brkas_pu:16283": "tad vidyādharacakrasya /",
  "GK21brkas_pu:16284": "cakravartī bhaviṣyati /",
  "GK21brkas_pu:16285": "jyaiṣṭhacandrasahasrāṃśu /",
  "GK21brkas_pu:16286": "dīrghāyuś ceti nau matiḥ //23.120/",
  "GK21brkas_pu:16287": "tena prasāritāṅgābhyām /",
  "GK21brkas_pu:16288": "āvābhyām eṣa vanditaḥ /",
  "GK21brkas_pu:16289": "na hi vandanasāmānyam /",
  "GK21brkas_pu:16290": "arhanti bahuvanditāḥ //23.121/",
  "GK21brkas_pu:16291": "bahavo hīha tiṣṭhanti /",
  "GK21brkas_pu:16292": "brāhmaṇās tīrthakukkuṭāḥ /",
  "GK21brkas_pu:16293": "śiraḥspandanamātreṇa /",
  "GK21brkas_pu:16294": "tān āvāṃ pūjayāvahe //23.122/",
  "GK21brkas_pu:16295": "tasmād yasmād asaṅgena /",
  "GK21brkas_pu:16296": "sarvatrāgamacakṣuṣā /",
  "GK21brkas_pu:16297": "jyeṣṭhasya dṛṣṭam aiśvaryam /",
  "GK21brkas_pu:16298": "ataḥ śraddhīyatām iti //23.123/",
  "GK21brkas_pu:16299": "prajñaptikauśikasutapramukhair uktaṃ /",
  "GK21brkas_pu:16300": "nandasya niścitataraṃ vacanāt tad āsīt /",
  "GK21brkas_pu:16301": "bhāvaṃ hi saṃśayatamaḥ paṭalāpinaddham /",
  "GK21brkas_pu:16302": "udbhāvayanty avitathā- vacanapradīpāḥ //23.124/",
  "GK21brkas_pu:16303": "atha nandopanandābhyāṃ /",
  "GK21brkas_pu:16304": "sevyamānaḥ svakarmaṇā /",
  "GK21brkas_pu:16305": "punarvasugṛhe stokān /",
  "GK21brkas_pu:16306": "divasān avasaṃ sukhī //24.1/",
  "GK21brkas_pu:16307": "kadācin mandirāgrasthaḥ /",
  "GK21brkas_pu:16308": "kurvann āśāvalokanam /",
  "GK21brkas_pu:16309": "śramaṇāṃ dṛṣṭavān asmi /",
  "GK21brkas_pu:16310": "śiṣyāsaṃghapuraḥsarīm //24.2/",
  "GK21brkas_pu:16311": "kavibhis tair anātmajñair /",
  "GK21brkas_pu:16312": "buddhir āyāsyate vṛthā /",
  "GK21brkas_pu:16313": "ye tasyā- varṇasaṃsthāne /",
  "GK21brkas_pu:16314": "varṇayanti hatatrapāḥ //24.3/",
  "GK21brkas_pu:16315": "sarvathā taṃ vidhātāraṃ /",
  "GK21brkas_pu:16316": "dhig yat kiṃcanakāriṇam /",
  "GK21brkas_pu:16317": "yenākāraviruddho 'syām /",
  "GK21brkas_pu:16318": "ācāro durbhagaḥ kṛtaḥ //24.4/",
  "GK21brkas_pu:16319": "sarvo hi viniyogārtham /",
  "GK21brkas_pu:16320": "arthaḥ sarveṇa sṛjyate /",
  "GK21brkas_pu:16321": "ghaṭayitvā ghaṭaḥ kena /",
  "GK21brkas_pu:16322": "loṣṭena śakalīkṛtaḥ //24.5/",
  "GK21brkas_pu:16323": "dhātrā punar iyaṃ sṛṣṭā /",
  "GK21brkas_pu:16324": "komaleva mṛṇālinī /",
  "GK21brkas_pu:16325": "śoṣitā tuhineneti /",
  "GK21brkas_pu:16326": "dhik tasya khalatām iti //24.6/",
  "GK21brkas_pu:16327": "tatas tāṃ ciram ālokya /",
  "GK21brkas_pu:16328": "nirnimiṣeṇa cakṣuṣā /",
  "GK21brkas_pu:16329": "gomukhaḥ sphuritotsāhaḥ /",
  "GK21brkas_pu:16330": "pṛcchati sma punarvasum //24.7/",
  "GK21brkas_pu:16331": "alaṃkṛtapurīmārgair /",
  "GK21brkas_pu:16332": "ūrugauravamantharaiḥ /",
  "GK21brkas_pu:16333": "eṣā pravrajitā bhadra /",
  "GK21brkas_pu:16334": "kva gacchati gatair iti //24.8/",
  "GK21brkas_pu:16335": "tenoktam ṛṣidatteyam /",
  "GK21brkas_pu:16336": "ārhataṃ dharmam āsthitā /",
  "GK21brkas_pu:16337": "vītarāgatayā siddhān /",
  "GK21brkas_pu:16338": "atiśete jinān api //24.9/",
  "GK21brkas_pu:16339": "eṣā bālasakhīṃ dṛṣṭvā /",
  "GK21brkas_pu:16340": "satataṃ rājadārikām /",
  "GK21brkas_pu:16341": "kanyakāntaḥpurād eti /",
  "GK21brkas_pu:16342": "yāti svaśayanāsanam //24.10/",
  "GK21brkas_pu:16343": "ityādi kathayitvāsāv /",
  "GK21brkas_pu:16344": "ṛṣidattām avandata /",
  "GK21brkas_pu:16345": "ambike sahaśiṣyāyās /",
  "GK21brkas_pu:16346": "te namo 'stu namo 'stv iti //24.11/",
  "GK21brkas_pu:16347": "taṃ ca pravrajitāvocad /",
  "GK21brkas_pu:16348": "asaṃbhāṣyo bhavān iti /",
  "GK21brkas_pu:16349": "kim artham iti tenokte /",
  "GK21brkas_pu:16350": "tayoktam avadhīyatām //24.12/",
  "GK21brkas_pu:16351": "jñānādhikṣiptasarvajñau /",
  "GK21brkas_pu:16352": "rūpavismāritasmarau /",
  "GK21brkas_pu:16353": "dvijau jyeṣṭhakaniṣṭhākhyau /",
  "GK21brkas_pu:16354": "tvadgṛhe kila tiṣṭhataḥ //24.13/",
  "GK21brkas_pu:16355": "tat saṃdarśanasaṃbhāṣā /",
  "GK21brkas_pu:16356": "janitaṃ ca sukhaṃ tvayā /",
  "GK21brkas_pu:16357": "draviṇaṃ kṛpaṇeneva /",
  "GK21brkas_pu:16358": "pracchannam upabhujyate //24.14/",
  "GK21brkas_pu:16359": "suhṛtsādhāraṇaṃ yasya /",
  "GK21brkas_pu:16360": "sukhaṃ sa paramaṃ sukhī /",
  "GK21brkas_pu:16361": "sukhasaṃvaraṇāyāsād /",
  "GK21brkas_pu:16362": "viparītas tu duḥkhitaḥ //24.15/",
  "GK21brkas_pu:16363": "suhṛdbhiḥ kupitais tasmād /",
  "GK21brkas_pu:16364": "asaṃbhāṣyaḥ kṛto bhavān /",
  "GK21brkas_pu:16365": "teṣām atrānayopāyaḥ /",
  "GK21brkas_pu:16366": "samarthaś cintyatām iti //24.16/",
  "GK21brkas_pu:16367": "athoccair gomukhenoktam /",
  "GK21brkas_pu:16368": "acireṇa punarvasuḥ /",
  "GK21brkas_pu:16369": "[The second half of the verse is missing] //24.17/",
  "GK21brkas_pu:16370": "[The first half of the verse is missing] /",
  "GK21brkas_pu:16371": "sahanandopanandaś ca /",
  "GK21brkas_pu:16372": "jināyatanamaṇḍapam //24.18/",
  "GK21brkas_pu:16373": "arhatas tatra vanditvā /",
  "GK21brkas_pu:16374": "saṃghaṃ cīvaravāsasam /",
  "GK21brkas_pu:16375": "ṛṣidattāṃ ca tad datte /",
  "GK21brkas_pu:16376": "viṣṭare samupāviśam //24.19/",
  "GK21brkas_pu:16377": "avalambitabāhus tu /",
  "GK21brkas_pu:16378": "muktakakṣaś ca gomukhaḥ /",
  "GK21brkas_pu:16379": "sthitvā devakuladvāre /",
  "GK21brkas_pu:16380": "jinastotram udāharat //24.20/",
  "GK21brkas_pu:16381": "namo 'stu sarvasiddhebhyaḥ /",
  "GK21brkas_pu:16382": "sādhubhyaś ca namo 'stu vaḥ /",
  "GK21brkas_pu:16383": "ṛṣabhapramukhebhyaś ca /",
  "GK21brkas_pu:16384": "sarvajñebhyo namo 'stv iti //24.21/",
  "GK21brkas_pu:16385": "sādhu śrāvaka dhanyo 'si /",
  "GK21brkas_pu:16386": "yaḥ sarvajñaṃ namasyasi /",
  "GK21brkas_pu:16387": "ityādi bahu nirgranthāḥ /",
  "GK21brkas_pu:16388": "prītyāstuvata gomukham //24.22/",
  "GK21brkas_pu:16389": "athāyam ṛṣidattāyāḥ /",
  "GK21brkas_pu:16390": "pādau gāḍhaṃ nipīḍayan /",
  "GK21brkas_pu:16391": "abravīt suprasannau me /",
  "GK21brkas_pu:16392": "bhavantau bhavatām iti //24.23/",
  "GK21brkas_pu:16393": "tayā tv asya prayuktāśīr /",
  "GK21brkas_pu:16394": "asmākaṃ laghuśāsane /",
  "GK21brkas_pu:16395": "śrāvakasyāpi saṃvādyā /",
  "GK21brkas_pu:16396": "pratipattir bhavatv iti //24.24/",
  "GK21brkas_pu:16397": "athoktam upanandena /",
  "GK21brkas_pu:16398": "vīṇāgoṣṭhī pravartyatām /",
  "GK21brkas_pu:16399": "eṣa saṃnihitaḥ saṃghaḥ /",
  "GK21brkas_pu:16400": "sakalaḥ suhṛdām iti //24.25/",
  "GK21brkas_pu:16401": "anyenoktam anāyāte /",
  "GK21brkas_pu:16402": "pravīṇe gaṅgarakṣite /",
  "GK21brkas_pu:16403": "asaṃnihitahaṃseva /",
  "GK21brkas_pu:16404": "nalinī nīravā sabhā //24.26/",
  "GK21brkas_pu:16405": "tasmān mahāpratīhāraṃ /",
  "GK21brkas_pu:16406": "bhavanto gaṅgarakṣitam /",
  "GK21brkas_pu:16407": "udīkṣantām iti tataḥ /",
  "GK21brkas_pu:16408": "saṃprāpto gaṅgarakṣitaḥ //24.27/",
  "GK21brkas_pu:16409": "taṃ dṛṣṭvā nāgarair uktam /",
  "GK21brkas_pu:16410": "āryajyeṣṭhasya vāsya vā /",
  "GK21brkas_pu:16411": "ākhyāta nipuṇaṃ dṛṣṭvā /",
  "GK21brkas_pu:16412": "kataro rūpavān iti //24.28/",
  "GK21brkas_pu:16413": "āsīc ca mama yat satyaṃ /",
  "GK21brkas_pu:16414": "satyam evāsmi rūpavān /",
  "GK21brkas_pu:16415": "gaṅgarakṣitarūpeṇa /",
  "GK21brkas_pu:16416": "rūpaṃ me sadṛśaṃ yataḥ //24.29/",
  "GK21brkas_pu:16417": "yadīyam etadīyena /",
  "GK21brkas_pu:16418": "rūpeṇāpy upacaryate /",
  "GK21brkas_pu:16419": "upamānam upādeyaḥ /",
  "GK21brkas_pu:16420": "so 'pi rūpavatām iti //24.30/",
  "GK21brkas_pu:16421": "vanditvā jinam agranthān /",
  "GK21brkas_pu:16422": "ṛṣidattāṃ ca māṃ ca saḥ /",
  "GK21brkas_pu:16423": "upāviśat punaś coktam /",
  "GK21brkas_pu:16424": "upanandena pūrvavat //24.31/",
  "GK21brkas_pu:16425": "tataḥ pravrajitāha sma /",
  "GK21brkas_pu:16426": "śreṣṭhini priyadarśane /",
  "GK21brkas_pu:16427": "anāyāte sadaḥ sarvam /",
  "GK21brkas_pu:16428": "idam apriyadarśanam //24.32/",
  "GK21brkas_pu:16429": "ataḥ pratīkṣyatāṃ śreṣṭhī /",
  "GK21brkas_pu:16430": "kṣaṇam ity uditekṣayā /",
  "GK21brkas_pu:16431": "ayam āyāta ity ākhyan /",
  "GK21brkas_pu:16432": "nāgarāḥ priyadarśanam //24.33/",
  "GK21brkas_pu:16433": "āsīc ca mama taṃ dṛṣṭvā /",
  "GK21brkas_pu:16434": "naivāyaṃ priyadarśanaḥ /",
  "GK21brkas_pu:16435": "eṣā puruṣaveṣeṇa /",
  "GK21brkas_pu:16436": "bhūṣitā priyadarśanā //24.34/",
  "GK21brkas_pu:16437": "straiṇībhir gatisaṃsthāna /",
  "GK21brkas_pu:16438": "vāṇībhir vyaktam etayā /",
  "GK21brkas_pu:16439": "kṣiptatrailokyasaundaryam /",
  "GK21brkas_pu:16440": "ākhyātaṃ straiṇam ātmanaḥ //24.35/",
  "GK21brkas_pu:16441": "sā tu vanditadevādiḥ /",
  "GK21brkas_pu:16442": "sādaraṃ mām avandata /",
  "GK21brkas_pu:16443": "ciraṃ sundari jīveti /",
  "GK21brkas_pu:16444": "mayāpi prativanditā //24.36/",
  "GK21brkas_pu:16445": "tataḥ krodhāruṇākṣeṇa /",
  "GK21brkas_pu:16446": "gomukhenāham īkṣataḥ /",
  "GK21brkas_pu:16447": "citraṃ nāgarakaiḥ kaiścil /",
  "GK21brkas_pu:16448": "lajjitaiḥ kaiścid ambaram //24.37/",
  "GK21brkas_pu:16449": "ṛṣidattā punaḥ sāsraṃ /",
  "GK21brkas_pu:16450": "savikāsacalekṣaṇā /",
  "GK21brkas_pu:16451": "sagomukham apaśyan mām /",
  "GK21brkas_pu:16452": "āśiraścaraṇaṃ ciram //24.38/",
  "GK21brkas_pu:16453": "atha prapañcam ākṣeptum /",
  "GK21brkas_pu:16454": "etaṃ sapadi gomukhaḥ /",
  "GK21brkas_pu:16455": "abhāṣata suhṛdvargaṃ /",
  "GK21brkas_pu:16456": "goṣṭhī prastūyatām iti //24.39/",
  "GK21brkas_pu:16457": "upanandas tataḥ pūrvaṃ /",
  "GK21brkas_pu:16458": "tathā vīṇām avādayat /",
  "GK21brkas_pu:16459": "yathā vigatarāgād yair /",
  "GK21brkas_pu:16460": "nirgranthair api mūrchitam //24.40/",
  "GK21brkas_pu:16461": "upanandāt tato nandaṃ /",
  "GK21brkas_pu:16462": "nandād api punarvasum /",
  "GK21brkas_pu:16463": "punarvasor agād vīṇā /",
  "GK21brkas_pu:16464": "kramāt taṃ gaṅgarakṣitam //24.41/",
  "GK21brkas_pu:16465": "upanandādikānāṃ ca /",
  "GK21brkas_pu:16466": "jitanāradaparvatam /",
  "GK21brkas_pu:16467": "parājayata dūreṇa /",
  "GK21brkas_pu:16468": "pūrvaṃ pūrvaṃ paraḥ paraḥ //24.42/",
  "GK21brkas_pu:16469": "kramaprāptā tato vīṇā /",
  "GK21brkas_pu:16470": "gomukhaṃ gaṅgarakṣitāt /",
  "GK21brkas_pu:16471": "sarasvatīva vittāḍhyād /",
  "GK21brkas_pu:16472": "īśvarād durgataṃ gatā //24.43/",
  "GK21brkas_pu:16473": "gomukhas tu tato vīṇām /",
  "GK21brkas_pu:16474": "avādayata līlayā /",
  "GK21brkas_pu:16475": "yathā nāgarikair dīnair /",
  "GK21brkas_pu:16476": "īkṣito gaṅgarakṣitaḥ //24.44/",
  "GK21brkas_pu:16477": "gomukhāṅkāt tato vīṇā /",
  "GK21brkas_pu:16478": "yāti sma priyadarśanam /",
  "GK21brkas_pu:16479": "kulaṭeva priyotsaṅgāt /",
  "GK21brkas_pu:16480": "kāminaṃ priyadarśanam //24.45/",
  "GK21brkas_pu:16481": "tataḥ pravādite tasmin /",
  "GK21brkas_pu:16482": "pragīte cātimānuṣam /",
  "GK21brkas_pu:16483": "vailakṣyād gomukhasyāsīd /",
  "GK21brkas_pu:16484": "abhiprāyaḥ palāyitum //24.46/",
  "GK21brkas_pu:16485": "kiṃ tu nāradaśiṣyo 'yaṃ /",
  "GK21brkas_pu:16486": "suto vā tumbaror iti /",
  "GK21brkas_pu:16487": "yat satyam aham apy āsam /",
  "GK21brkas_pu:16488": "adbhutaśrutivismitaḥ //24.47/",
  "GK21brkas_pu:16489": "muktavīṇe tatas tatra /",
  "GK21brkas_pu:16490": "śanair māṃ gomukho 'bravīt /",
  "GK21brkas_pu:16491": "adhunā prāptaparyāyaṃ /",
  "GK21brkas_pu:16492": "vādanaṃ bhavatām iti //24.48/",
  "GK21brkas_pu:16493": "hasitvā tam athāvocam /",
  "GK21brkas_pu:16494": "adyāpi hi śiśur bhavān /",
  "GK21brkas_pu:16495": "yo māṃ yatra kvacit tucche /",
  "GK21brkas_pu:16496": "pravartayati vastuni //24.49/",
  "GK21brkas_pu:16497": "nagnaśramaṇakānāṃ ca /",
  "GK21brkas_pu:16498": "kirāṭānāṃ ca saṃnidhau /",
  "GK21brkas_pu:16499": "vīṇāṃ vādayamānasya /",
  "GK21brkas_pu:16500": "mādṛśaḥ kīdṛśaṃ phalam //24.50/",
  "GK21brkas_pu:16501": "iti śrutvedam ukto 'ham /",
  "GK21brkas_pu:16502": "anena kṛtamanyunā /",
  "GK21brkas_pu:16503": "campāyāṃ kīdṛśaṃ kāryam /",
  "GK21brkas_pu:16504": "abhavad bhavatām iti //24.51/",
  "GK21brkas_pu:16505": "tatas tam uktavān asmi /",
  "GK21brkas_pu:16506": "śrūyatām yadi na śrutam /",
  "GK21brkas_pu:16507": "prāptir gandharvadattāyās /",
  "GK21brkas_pu:16508": "tatra kāryam abhūd iti //24.52/",
  "GK21brkas_pu:16509": "athāyam avadat tatra /",
  "GK21brkas_pu:16510": "devīprāptiḥ phalaṃ yadi /",
  "GK21brkas_pu:16511": "ihāpi gomukhaprāptiḥ /",
  "GK21brkas_pu:16512": "phalam uttamam iṣyatām //24.53/",
  "GK21brkas_pu:16513": "yuṣmad anyo na māṃ kaścid /",
  "GK21brkas_pu:16514": "vīṇayā jitavān iti /",
  "GK21brkas_pu:16515": "idaṃ me śreṣṭham āgamya /",
  "GK21brkas_pu:16516": "śreṣṭhināpahṛtaṃ yaśaḥ //24.54/",
  "GK21brkas_pu:16517": "so 'yam asmadyaśaścauro /",
  "GK21brkas_pu:16518": "yadi nāśu nigṛhyate /",
  "GK21brkas_pu:16519": "tyajāmy eṣa tataḥ prāṇān /",
  "GK21brkas_pu:16520": "duḥkhabhārāturān iti //24.55/",
  "GK21brkas_pu:16521": "mama tv āsīd asaṃdigdhaṃ /",
  "GK21brkas_pu:16522": "sarvam atropapadyate /",
  "GK21brkas_pu:16523": "maraṇābhyadhikakleśo /",
  "GK21brkas_pu:16524": "mānabhaṅgo hi māninām //24.56/",
  "GK21brkas_pu:16525": "śāstrārthajñānamattasya /",
  "GK21brkas_pu:16526": "nigṛhītasya vādinaḥ /",
  "GK21brkas_pu:16527": "kāntayā ca vimuktasya /",
  "GK21brkas_pu:16528": "duḥkhaṃ kenopamīyate //24.57/",
  "GK21brkas_pu:16529": "tasmād etad iha nyāyyam /",
  "GK21brkas_pu:16530": "iti niścitya sādaram /",
  "GK21brkas_pu:16531": "vyavasthāpayituṃ tantrīr /",
  "GK21brkas_pu:16532": "ārabhe durvyavasthitāḥ //24.58/",
  "GK21brkas_pu:16533": "tataḥ pṛthulitair netraiḥ /",
  "GK21brkas_pu:16534": "pulakāliṅgitatvacaḥ /",
  "GK21brkas_pu:16535": "anyonyasya niraikṣanta /",
  "GK21brkas_pu:16536": "vadanāni sadaḥsadaḥ //24.59/",
  "GK21brkas_pu:16537": "tantrīṣu karaśākhāgraiḥ /",
  "GK21brkas_pu:16538": "parāmṛṣṭāsu te tataḥ /",
  "GK21brkas_pu:16539": "hā hā kim idam ity uktvā /",
  "GK21brkas_pu:16540": "pustanyastā- ivābhavan //24.60/",
  "GK21brkas_pu:16541": "athaitasyām avasthāyāṃ /",
  "GK21brkas_pu:16542": "mayā vīṇā ca saṃhṛtā /",
  "GK21brkas_pu:16543": "taiś ca muktāyatocchvāsair /",
  "GK21brkas_pu:16544": "jīvaloko 'valokitaḥ //24.61/",
  "GK21brkas_pu:16545": "harṣāruṇaparāmṛṣṭaṃ /",
  "GK21brkas_pu:16546": "vikasadviśadaprabham /",
  "GK21brkas_pu:16547": "abhrājata tataḥ sadyo /",
  "GK21brkas_pu:16548": "gomukhā-nanapaṅkajam //24.62/",
  "GK21brkas_pu:16549": "jitagomukhadarpas tu /",
  "GK21brkas_pu:16550": "jito 'pi priyadarśanaḥ /",
  "GK21brkas_pu:16551": "jitadurjayavādīva /",
  "GK21brkas_pu:16552": "prītimān mām abhāṣata //24.63/",
  "GK21brkas_pu:16553": "śreṣṭhī jyeṣṭhena vīṇāyāṃ /",
  "GK21brkas_pu:16554": "jagadvijayinā jitaḥ /",
  "GK21brkas_pu:16555": "iti me prasthitā kīrtir /",
  "GK21brkas_pu:16556": "āpayodhi vasuṃdharām //24.64/",
  "GK21brkas_pu:16557": "pūrṇā hi vasudhā śūdrair /",
  "GK21brkas_pu:16558": "na ca tān veda kaścana /",
  "GK21brkas_pu:16559": "rāghavotkṛttamūrdhnas tu /",
  "GK21brkas_pu:16560": "śambūkasyāmalaṃ yaśaḥ //24.65/",
  "GK21brkas_pu:16561": "kiṃ cādyārabhya yuṣmabhyaṃ /",
  "GK21brkas_pu:16562": "mayātmaiva niveditaḥ /",
  "GK21brkas_pu:16563": "vīṇāvādārthinaṃ śiṣyaṃ /",
  "GK21brkas_pu:16564": "parigṛhṇīta mām iti //24.66/",
  "GK21brkas_pu:16565": "asyām eva tu velāyām /",
  "GK21brkas_pu:16566": "avocad gaṅgarakṣitaḥ /",
  "GK21brkas_pu:16567": "ayam eva mamāpy arthaḥ /",
  "GK21brkas_pu:16568": "saphalīkriyatām iti //24.67/",
  "GK21brkas_pu:16569": "tatas tau gomukhenoktau /",
  "GK21brkas_pu:16570": "bhavantāv āgamārthinau /",
  "GK21brkas_pu:16571": "anāyāsopadeśau ca /",
  "GK21brkas_pu:16572": "yat tad evaṃ bhavatv iti //24.68/",
  "GK21brkas_pu:16573": "sa mayā śanakair uktaḥ /",
  "GK21brkas_pu:16574": "kṣipram eva tvayānayoḥ /",
  "GK21brkas_pu:16575": "prārthanā pratipanneti /",
  "GK21brkas_pu:16576": "gomukhenoditaṃ tataḥ //24.69/",
  "GK21brkas_pu:16577": "śarīraṃ kāśirājasya /",
  "GK21brkas_pu:16578": "rājyam antaḥpuraṃ puram /",
  "GK21brkas_pu:16579": "yac cānyad api tat sarvaṃ /",
  "GK21brkas_pu:16580": "gaṅgarakṣitarakṣitam //24.70/",
  "GK21brkas_pu:16581": "yasya ca svayam evāyaṃ /",
  "GK21brkas_pu:16582": "dāsyām abhyanugacchati /",
  "GK21brkas_pu:16583": "tasyāpadbhir asaṃkīrṇā- /",
  "GK21brkas_pu:16584": "hastasthāḥ sarvasaṃpadaḥ //24.71/",
  "GK21brkas_pu:16585": "aśeṣaśreṇibhartā ca /",
  "GK21brkas_pu:16586": "śreṣṭhitvāt priyadarśanaḥ /",
  "GK21brkas_pu:16587": "sa yasya kiṃkaras tasya /",
  "GK21brkas_pu:16588": "kiṃkarā sakalā purī //24.72/",
  "GK21brkas_pu:16589": "etat phalam abhipretya /",
  "GK21brkas_pu:16590": "mayaitābhyāṃ pratiśrutam /",
  "GK21brkas_pu:16591": "na hy anālocyakartāraḥ /",
  "GK21brkas_pu:16592": "kiṃkarā- bhavatām iti //24.73/",
  "GK21brkas_pu:16593": "praśaṃsya tasyeti matipraharṣaṃ /",
  "GK21brkas_pu:16594": "nandopanandādisuhṛtsamagraḥ /",
  "GK21brkas_pu:16595": "namaskṛtārhadvratacārisaṃghaḥ /",
  "GK21brkas_pu:16596": "punarvasor veśma gatas tato 'ham //24.74/",
  "GK21brkas_pu:16597": "tatra nandādibhir mitrair /",
  "GK21brkas_pu:16598": "ārādhanaviśāradaiḥ /",
  "GK21brkas_pu:16599": "akṛtrimasuhṛdbhāvaiḥ /",
  "GK21brkas_pu:16600": "sa.gataḥ sukham āsiṣi //25.1/",
  "GK21brkas_pu:16601": "ekadāhāravelāyāṃ /",
  "GK21brkas_pu:16602": "dṛśyate sma na gomukhaḥ /",
  "GK21brkas_pu:16603": "atha nītam anāhārair /",
  "GK21brkas_pu:16604": "asmābhir api tad dinam //25.2/",
  "GK21brkas_pu:16605": "asau tu sāyam āgatya /",
  "GK21brkas_pu:16606": "nātisvābhāvikākṛtiḥ /",
  "GK21brkas_pu:16607": "tad anāthamatodvignaṃ /",
  "GK21brkas_pu:16608": "māṃ vinītavad uktavān //25.3/",
  "GK21brkas_pu:16609": "rājamārge mayā dṛṣṭaḥ /",
  "GK21brkas_pu:16610": "paurasaṃghātasaṃkaṭe /",
  "GK21brkas_pu:16611": "bhṛtyo hariśikhasyaiva /",
  "GK21brkas_pu:16612": "lokenāntaritaḥ sa ca //25.4/",
  "GK21brkas_pu:16613": "tadgaveṣayamāṇena /",
  "GK21brkas_pu:16614": "mayādya gamitaṃ dinam /",
  "GK21brkas_pu:16615": "kārye hi guruṇi vyagraṃ /",
  "GK21brkas_pu:16616": "jighatsāpi na bādhate //25.5/",
  "GK21brkas_pu:16617": "sa cāvaśyaṃ mayānveṣyaḥ /",
  "GK21brkas_pu:16618": "suhṛdvārttopalabdhaye /",
  "GK21brkas_pu:16619": "tasmān mā mām apaśyantaḥ /",
  "GK21brkas_pu:16620": "kṛdhvaṃ duḥkhāsikām iti //25.6/",
  "GK21brkas_pu:16621": "mayā cāyam anujñātaḥ /",
  "GK21brkas_pu:16622": "kṣiptasaptāṣṭavāsaraḥ /",
  "GK21brkas_pu:16623": "madamantharasaṃcāro /",
  "GK21brkas_pu:16624": "bahujalpann upāgamat //25.7/",
  "GK21brkas_pu:16625": "athainam aham ālokya /",
  "GK21brkas_pu:16626": "krodhakṣobhitamānasaḥ /",
  "GK21brkas_pu:16627": "sthitvā kṣaṇam anālāpaḥ /",
  "GK21brkas_pu:16628": "paruṣālāpam abravam //25.8/",
  "GK21brkas_pu:16629": "īdṛśas tādṛśaḥ prājñaḥ /",
  "GK21brkas_pu:16630": "prekṣākārī ca gomukhaḥ /",
  "GK21brkas_pu:16631": "iti paṅgos turaṃgasya /",
  "GK21brkas_pu:16632": "kṛtā garuḍavegatā //25.9/",
  "GK21brkas_pu:16633": "pūrvaṃ brāhmaṇam ākhyāya /",
  "GK21brkas_pu:16634": "samastāyāḥ puraḥ puraḥ /",
  "GK21brkas_pu:16635": "adhunā madhunā mattaḥ /",
  "GK21brkas_pu:16636": "kathaṃ paśyasi mām iti //25.10/",
  "GK21brkas_pu:16637": "atha mām ayam āha sma /",
  "GK21brkas_pu:16638": "na madaḥ pāramārthikaḥ /",
  "GK21brkas_pu:16639": "sadoṣaṃ tu vaco vaktuṃ /",
  "GK21brkas_pu:16640": "mayāyaṃ kṛtrimaḥ kṛtaḥ //25.11/",
  "GK21brkas_pu:16641": "mattasya kila vāgdoṣāḥ /",
  "GK21brkas_pu:16642": "pāruṣyānṛtatādayaḥ /",
  "GK21brkas_pu:16643": "dūṣayanti na vaktāram /",
  "GK21brkas_pu:16644": "ato 'yaṃ kṛtrimo madaḥ //25.12/",
  "GK21brkas_pu:16645": "tatas tam uktavān asmi /",
  "GK21brkas_pu:16646": "saṃbhāvitaguṇasya te /",
  "GK21brkas_pu:16647": "madapracchādanopāyaḥ /",
  "GK21brkas_pu:16648": "kiṃ nv adoṣo 'pi vidyate //25.13/",
  "GK21brkas_pu:16649": "athānenoktam astīti /",
  "GK21brkas_pu:16650": "katham ity udite mayā /",
  "GK21brkas_pu:16651": "ayam ārabhatākhyātuṃ /",
  "GK21brkas_pu:16652": "lajjāmantharitākṣaram //25.14/",
  "GK21brkas_pu:16653": "śrūyatām ṛṣidattā me /",
  "GK21brkas_pu:16654": "yatra netrapathaṃ gatā /",
  "GK21brkas_pu:16655": "ārabhya divasāt tasmāc /",
  "GK21brkas_pu:16656": "cetoviṣayatām iti //25.15/",
  "GK21brkas_pu:16657": "niravagrahatāṃ buddhvā /",
  "GK21brkas_pu:16658": "cittasyātha mamābhavat /",
  "GK21brkas_pu:16659": "kasmād aviṣaye cakṣuś /",
  "GK21brkas_pu:16660": "cetasā me prasāritam //25.16/",
  "GK21brkas_pu:16661": "jñātadharmārthaśāstratvāt /",
  "GK21brkas_pu:16662": "sthānāt sādhusabhāsu ca /",
  "GK21brkas_pu:16663": "rāgādhīnaṃ na me cakṣuḥ /",
  "GK21brkas_pu:16664": "pravṛttaṃ gaṇikāsv api //25.17/",
  "GK21brkas_pu:16665": "nūnam eṣā parigrāhyā /",
  "GK21brkas_pu:16666": "mama pravrajitā yataḥ /",
  "GK21brkas_pu:16667": "saṃkalpena mamaitasyāṃ /",
  "GK21brkas_pu:16668": "durdāntaturago 'yataḥ //25.18/",
  "GK21brkas_pu:16669": "tasmād asyām aniṣṭasya /",
  "GK21brkas_pu:16670": "saṃkalpasya nibandhanam /",
  "GK21brkas_pu:16671": "jijñāsye tāvad ity enām /",
  "GK21brkas_pu:16672": "agacchaṃ draṣṭum anv aham //25.19/",
  "GK21brkas_pu:16673": "nānākārair vinodaiś ca /",
  "GK21brkas_pu:16674": "deśāntarakathādibhiḥ /",
  "GK21brkas_pu:16675": "dvitrair eva dinais tasyā- /",
  "GK21brkas_pu:16676": "viśvāsam udapādayam //25.20/",
  "GK21brkas_pu:16677": "ekadā prastutālāpaḥ /",
  "GK21brkas_pu:16678": "pṛṣṭo 'ham ṛṣidattayā /",
  "GK21brkas_pu:16679": "ke ke deśās tvayā dṛṣṭāḥ /",
  "GK21brkas_pu:16680": "krāmatā pṛthivīm iti //25.21/",
  "GK21brkas_pu:16681": "samṛddhiḥ saśarīreva /",
  "GK21brkas_pu:16682": "kauśāmbī yatra pattanam /",
  "GK21brkas_pu:16683": "vatsadeśaḥ sa dṛṣṭaḥ prāṅ /",
  "GK21brkas_pu:16684": "mameti kathite mayā //25.22/",
  "GK21brkas_pu:16685": "tayoktam alam ālāpair /",
  "GK21brkas_pu:16686": "aparais tava durbhagaiḥ /",
  "GK21brkas_pu:16687": "kriyatāṃ vatsakauśāmbī /",
  "GK21brkas_pu:16688": "saṃbandhaiva punaḥ kathā //25.23/",
  "GK21brkas_pu:16689": "atha jānāsi kauśāmbyāym /",
  "GK21brkas_pu:16690": "ākārajitamanmatham /",
  "GK21brkas_pu:16691": "gomukhaṃ nāma niṣṇātaṃ /",
  "GK21brkas_pu:16692": "savidyāsu kalāsv iti //25.24/",
  "GK21brkas_pu:16693": "athācintayam ātmānam /",
  "GK21brkas_pu:16694": "etasyai kathayāmi kim /",
  "GK21brkas_pu:16695": "atha vā dhig adhīraṃ mām /",
  "GK21brkas_pu:16696": "evaṃ tāvad bhavatv iti //25.25/",
  "GK21brkas_pu:16697": "tato 'ham uktavān ārye /",
  "GK21brkas_pu:16698": "jānāsīti kim ucyate /",
  "GK21brkas_pu:16699": "ātmānaṃ ko na jānāti /",
  "GK21brkas_pu:16700": "sa hi me paramaḥ suhṛt //25.26/",
  "GK21brkas_pu:16701": "atha vā na viśeṣo 'sti /",
  "GK21brkas_pu:16702": "sūkṣmo 'pi mama gomukhāt /",
  "GK21brkas_pu:16703": "tena māṃ paśyatā vyaktaṃ /",
  "GK21brkas_pu:16704": "dṛṣṭo bhavati gomukhaḥ //25.27/",
  "GK21brkas_pu:16705": "athāsau locanāntena /",
  "GK21brkas_pu:16706": "bāṣpastimitapakṣmaṇā /",
  "GK21brkas_pu:16707": "sānurāgeva dṛṣṭvā māṃ /",
  "GK21brkas_pu:16708": "ciraṃ mantharam abravīt //25.28/",
  "GK21brkas_pu:16709": "gomukhaḥ kila rūpeṇa /",
  "GK21brkas_pu:16710": "kalākauśalacāriṇā /",
  "GK21brkas_pu:16711": "vatsarājasutaṃ muktvā /",
  "GK21brkas_pu:16712": "nānyena sadṛśaḥ kṣitau //25.29/",
  "GK21brkas_pu:16713": "yadi cāsau tvadākāras /",
  "GK21brkas_pu:16714": "tvatkalājālapeśalaḥ /",
  "GK21brkas_pu:16715": "vidyādharakumāreṇa /",
  "GK21brkas_pu:16716": "gomukhaḥ sadṛśas tataḥ //25.30/",
  "GK21brkas_pu:16717": "yas tvadākāravijñānaḥ /",
  "GK21brkas_pu:16718": "sarvathā puṇyavān asau /",
  "GK21brkas_pu:16719": "gandhaśailo 'pi hi ślāghyas /",
  "GK21brkas_pu:16720": "tulyamānaḥ sumeruṇā //25.31/",
  "GK21brkas_pu:16721": "ity uktvā cīvarāntena /",
  "GK21brkas_pu:16722": "mukham āvṛtya nīcakaiḥ /",
  "GK21brkas_pu:16723": "asau roditum ārabdhā /",
  "GK21brkas_pu:16724": "sotkamastanamaṇḍalā //25.32/",
  "GK21brkas_pu:16725": "ṛṣidattām athāvocam /",
  "GK21brkas_pu:16726": "ārye kiṃ kāraṇaṃ tvayā /",
  "GK21brkas_pu:16727": "rudyate mṛtapatyeva /",
  "GK21brkas_pu:16728": "gomukhaśravaṇād iti //25.33/",
  "GK21brkas_pu:16729": "tayoktaṃ śrūyatām asti /",
  "GK21brkas_pu:16730": "vidvān rājagṛhe vaṇik /",
  "GK21brkas_pu:16731": "padmo nāma dhanaṃ yasya /",
  "GK21brkas_pu:16732": "padmasyeva mahānidheḥ //25.34/",
  "GK21brkas_pu:16733": "kuṭumbācāracature /",
  "GK21brkas_pu:16734": "priye patyuḥ pativrate /",
  "GK21brkas_pu:16735": "sumanā mahadinnā ca /",
  "GK21brkas_pu:16736": "tasya bhārye babhūvatuḥ //25.35/",
  "GK21brkas_pu:16737": "tayor abhavatāṃ putrau /",
  "GK21brkas_pu:16738": "mātṛnāmasanāmakau /",
  "GK21brkas_pu:16739": "putrābhyāṃ dayite pitros /",
  "GK21brkas_pu:16740": "tathā duhitarāv api //25.36/",
  "GK21brkas_pu:16741": "tatra yā sumanā nāma /",
  "GK21brkas_pu:16742": "tasyāḥ sumanasaḥ sutā /",
  "GK21brkas_pu:16743": "nagaryāṃ pariṇītātra /",
  "GK21brkas_pu:16744": "śreṣṭhinā kāliyena sā //25.37/",
  "GK21brkas_pu:16745": "duhitā mahadinnāyā- /",
  "GK21brkas_pu:16746": "yā ca mātuḥ sanāmikā /",
  "GK21brkas_pu:16747": "cedivatseśamitreṇa /",
  "GK21brkas_pu:16748": "pariṇītarṣabheṇa sā //25.38/",
  "GK21brkas_pu:16749": "ṛṣabhān mahadinnāyām /",
  "GK21brkas_pu:16750": "utpannaḥ kila gomukhaḥ /",
  "GK21brkas_pu:16751": "na kutaścin na kasyāṃcit /",
  "GK21brkas_pu:16752": "kaścij jagati yādṛśaḥ //25.39/",
  "GK21brkas_pu:16753": "ahaṃ tu mahadinnasya /",
  "GK21brkas_pu:16754": "tanayā guṇaśālinaḥ /",
  "GK21brkas_pu:16755": "himādrer api niyānti /",
  "GK21brkas_pu:16756": "saritaḥ kṣāravārayaḥ //25.40/",
  "GK21brkas_pu:16757": "sāhaṃ bālaiva gurubhir /",
  "GK21brkas_pu:16758": "gomukhāya pratiśrutā /",
  "GK21brkas_pu:16759": "kaṃ hi nāma na gacchanti /",
  "GK21brkas_pu:16760": "kanyāpitror manorathāḥ //25.41/",
  "GK21brkas_pu:16761": "kāle kvacid atīte tu /",
  "GK21brkas_pu:16762": "taṃ guṇair janavallabham /",
  "GK21brkas_pu:16763": "himakāla ivāsādhuḥ /",
  "GK21brkas_pu:16764": "kālaḥ padmam anāśayat //25.42/",
  "GK21brkas_pu:16765": "tatkuṭumbaṃ tatas tena /",
  "GK21brkas_pu:16766": "dhārakena vinā kṛtam /",
  "GK21brkas_pu:16767": "unmūlitadṛḍhastambha /",
  "GK21brkas_pu:16768": "mandirāvasthāṃ gatam //25.43/",
  "GK21brkas_pu:16769": "vārāṇasyāṃ tataḥ pitrā /",
  "GK21brkas_pu:16770": "svasuḥ sumanaso gṛhe /",
  "GK21brkas_pu:16771": "sthāpitāhaṃ pitṛṣvasrā /",
  "GK21brkas_pu:16772": "duhiteva ca lālitā //25.44/",
  "GK21brkas_pu:16773": "saṃtatādyaiḥ krameṇātha /",
  "GK21brkas_pu:16774": "jvaraiḥ pañcabhir apy aham /",
  "GK21brkas_pu:16775": "pīḍyamānā babhūvāndhā /",
  "GK21brkas_pu:16776": "pratyākhyātā cikitsakaiḥ //25.45/",
  "GK21brkas_pu:16777": "atra cāgādhajainendra /",
  "GK21brkas_pu:16778": "śāstrasāgarapāragā /",
  "GK21brkas_pu:16779": "asīc chrutadharā nāma /",
  "GK21brkas_pu:16780": "śramaṇā karuṇāvatī //25.46/",
  "GK21brkas_pu:16781": "etaṃ vācā samānīya /",
  "GK21brkas_pu:16782": "mantrāgadaviśāradā /",
  "GK21brkas_pu:16783": "mām asāv acireṇaiva /",
  "GK21brkas_pu:16784": "tasmād vyādher amocayat //25.47/",
  "GK21brkas_pu:16785": "svasthāvasthāṃ ca māṃ dṛṣṭvā /",
  "GK21brkas_pu:16786": "sumanā gṛham ānayat /",
  "GK21brkas_pu:16787": "atha krodhād ivāgṛhṇāt /",
  "GK21brkas_pu:16788": "saiva jvaraparaṃparā //25.48/",
  "GK21brkas_pu:16789": "tataḥ śrutadhārāyai mām /",
  "GK21brkas_pu:16790": "arpayat sumanāḥ punaḥ /",
  "GK21brkas_pu:16791": "sa ca yātaḥ punar vyādhir /",
  "GK21brkas_pu:16792": "mantrāgadabhayād iva //25.49/",
  "GK21brkas_pu:16793": "śravaṇām avadad dainyād /",
  "GK21brkas_pu:16794": "durmanāḥ sumanās tataḥ /",
  "GK21brkas_pu:16795": "pravrajyāgrāhaṇeneyaṃ /",
  "GK21brkas_pu:16796": "bālikā jīvyatām iti //25.50/",
  "GK21brkas_pu:16797": "tathā cāgrāhayat sā mām /",
  "GK21brkas_pu:16798": "arhatpravacanaṃ yathā /",
  "GK21brkas_pu:16799": "sakalaḥ śramanāsaṃghaḥ /",
  "GK21brkas_pu:16800": "siṣyatām agaman mama //25.51/",
  "GK21brkas_pu:16801": "kevalajñānadīpena /",
  "GK21brkas_pu:16802": "dṛṣṭvā saṃsāraphalgutām /",
  "GK21brkas_pu:16803": "nirvāṇasya ca sāratvaṃ /",
  "GK21brkas_pu:16804": "niṣṭhāṃ śrutadharāgamat //25.52/",
  "GK21brkas_pu:16805": "nirvṛttāyāṃ tatas tasyāṃ /",
  "GK21brkas_pu:16806": "saṃhatya śramaṇāgaṇaḥ /",
  "GK21brkas_pu:16807": "gaṇanīm akarod asmin /",
  "GK21brkas_pu:16808": "vihāre mām anicchatīm //25.53/",
  "GK21brkas_pu:16809": "dhyānaṃ yad yat samāpadya /",
  "GK21brkas_pu:16810": "devatālambanaṃ niśi /",
  "GK21brkas_pu:16811": "balād ālambanaṃ tatra /",
  "GK21brkas_pu:16812": "gomukhaḥ saṃnidhīyate //25.54/",
  "GK21brkas_pu:16813": "yadā yadā ca gośabdam /",
  "GK21brkas_pu:16814": "adhīyānā vadāmy aham /",
  "GK21brkas_pu:16815": "mukhottarapadas tatra /",
  "GK21brkas_pu:16816": "jāyate sa tadā tadā //25.55/",
  "GK21brkas_pu:16817": "jalpantī mukhaśabdaṃ ca /",
  "GK21brkas_pu:16818": "prayuñje yadi kevalam /",
  "GK21brkas_pu:16819": "gośabdapūrvapadatāṃ /",
  "GK21brkas_pu:16820": "balāt tatropagacchati //25.56/",
  "GK21brkas_pu:16821": "gomukhena parāmṛṣṭaṃ /",
  "GK21brkas_pu:16822": "ślāghanīyaṃ tṛṇādy api /",
  "GK21brkas_pu:16823": "iti cintāparādhīnā /",
  "GK21brkas_pu:16824": "mahāntaṃ kālam akṣipam //25.57/",
  "GK21brkas_pu:16825": "tāvac ca na mayā tyaktā /",
  "GK21brkas_pu:16826": "pratyāśā gomukhāśrayā /",
  "GK21brkas_pu:16827": "āgatā yāvad anyaiva /",
  "GK21brkas_pu:16828": "vārttā dattanirāśatā //25.58/",
  "GK21brkas_pu:16829": "campāsthasya prabhor mūlaṃ /",
  "GK21brkas_pu:16830": "prasthitaḥ sabalaḥ kila /",
  "GK21brkas_pu:16831": "gomukhaḥ sasuhṛdvargaḥ /",
  "GK21brkas_pu:16832": "pulindair antare hataḥ //25.59/",
  "GK21brkas_pu:16833": "yac cāsmi na mṛtā sadyaḥ /",
  "GK21brkas_pu:16834": "śrutvā gomukhavaiśasam /",
  "GK21brkas_pu:16835": "vicāraṇasamarthāyāḥ /",
  "GK21brkas_pu:16836": "prajñāyāḥ sā samarthatā //25.60/",
  "GK21brkas_pu:16837": "āsīc ca mama jīvantī /",
  "GK21brkas_pu:16838": "jīvitasya mahat phalam /",
  "GK21brkas_pu:16839": "ramyām ākarṇayiṣyāmi /",
  "GK21brkas_pu:16840": "gomukhasya kathām iti //25.61/",
  "GK21brkas_pu:16841": "api cāparam apy asti /",
  "GK21brkas_pu:16842": "jīvitālambanaṃ mama /",
  "GK21brkas_pu:16843": "hataḥ pravādamātreṇa /",
  "GK21brkas_pu:16844": "gomukhaḥ śabarair iti //25.62/",
  "GK21brkas_pu:16845": "tena gomukhasaṃbandhām /",
  "GK21brkas_pu:16846": "ākarṇya ruditaṃ mayā /",
  "GK21brkas_pu:16847": "amṛtābhyadhikatve 'pi /",
  "GK21brkas_pu:16848": "duḥkhahetuṃ kathām iti //25.63/",
  "GK21brkas_pu:16849": "mama tv āsīd yathāheyaṃ /",
  "GK21brkas_pu:16850": "sarvaṃ tad upapadyate /",
  "GK21brkas_pu:16851": "yuṣmaddāsāḥ kathaṃ kuryuḥ /",
  "GK21brkas_pu:16852": "pāpasaṃkalpam anyathā //25.64/",
  "GK21brkas_pu:16853": "svair iyaṃ gurubhir dattā /",
  "GK21brkas_pu:16854": "madīyair api yārthitā /",
  "GK21brkas_pu:16855": "kumārī sānurāgā ca /",
  "GK21brkas_pu:16856": "tasmān na tyāgam arhati //25.65/",
  "GK21brkas_pu:16857": "ityādi bahu nirdhārya /",
  "GK21brkas_pu:16858": "tatsvīkaraṇakāraṇam /",
  "GK21brkas_pu:16859": "aduṣṭaṃ grahaṇopāyam /",
  "GK21brkas_pu:16860": "aham etaṃ prayuktavān //25.66/",
  "GK21brkas_pu:16861": "svādunā piṇḍapātena /",
  "GK21brkas_pu:16862": "vandanena cikitsayā /",
  "GK21brkas_pu:16863": "mardanābhyañjanādyaiś ca /",
  "GK21brkas_pu:16864": "laghu saṃgham atoṣayam //25.67/",
  "GK21brkas_pu:16865": "vyagreṇa cātra vṛttānte /",
  "GK21brkas_pu:16866": "dattaṃ vaḥ kṛtakottaram /",
  "GK21brkas_pu:16867": "mitravārtāvidāvyagraṃ /",
  "GK21brkas_pu:16868": "pratīkṣadhvaṃ na mām iti //25.68/",
  "GK21brkas_pu:16869": "ṛṣidattām athāvocaṃ /",
  "GK21brkas_pu:16870": "svaśilpe labdhakauśalāḥ /",
  "GK21brkas_pu:16871": "śrāvakaiḥ saṃnidhāryantām /",
  "GK21brkas_pu:16872": "annasaṃskārakārakāḥ //25.69/",
  "GK21brkas_pu:16873": "arhatām arhaṇaṃ kṛtvā /",
  "GK21brkas_pu:16874": "gandhavāsasragādibhiḥ /",
  "GK21brkas_pu:16875": "ṛṣibhyaḥ śramaṇābhyaś ca /",
  "GK21brkas_pu:16876": "dātum icchāmi bhojanam //25.70/",
  "GK21brkas_pu:16877": "mithyādṛṣṭisahasrāṇi /",
  "GK21brkas_pu:16878": "bhojayitvā yad arjyate /",
  "GK21brkas_pu:16879": "tad ekam arhataṃ bhaktyā /",
  "GK21brkas_pu:16880": "sadyaḥ pāpaṃ pramārjyate //25.71/",
  "GK21brkas_pu:16881": "tena santīha yāvantaḥ /",
  "GK21brkas_pu:16882": "priyasarvajñaśāsanāḥ /",
  "GK21brkas_pu:16883": "saśrāvakagaṇān āryāṃs /",
  "GK21brkas_pu:16884": "tāṃs tad āmantryatām iti //25.72/",
  "GK21brkas_pu:16885": "sarvathā sādhitaḥ sūdair /",
  "GK21brkas_pu:16886": "āhāraḥ sa tathā yathā /",
  "GK21brkas_pu:16887": "jitajihvair api prītaṃ /",
  "GK21brkas_pu:16888": "jinaśāsanapāragaiḥ //25.73/",
  "GK21brkas_pu:16889": "athāham ṛṣidattāyāḥ /",
  "GK21brkas_pu:16890": "puraḥ sakṛtakajvaraḥ /",
  "GK21brkas_pu:16891": "patitas tuṅgaromāñcaḥ /",
  "GK21brkas_pu:16892": "savepathuvijṛmbhakaḥ //25.74/",
  "GK21brkas_pu:16893": "tādṛśī ca mayā vyaktā /",
  "GK21brkas_pu:16894": "jvaritānukṛtiḥ kṛtā /",
  "GK21brkas_pu:16895": "duṣkaraḥ paritāpo 'pi /",
  "GK21brkas_pu:16896": "yathā saṃbhāvitas tayā //25.75/",
  "GK21brkas_pu:16897": "kim etad iti cāpṛcchat /",
  "GK21brkas_pu:16898": "sā mām ujjvalasaṃbhramā /",
  "GK21brkas_pu:16899": "dantakūjitasaṃbhinnaṃ /",
  "GK21brkas_pu:16900": "mayāpy etan niveditam //25.76/",
  "GK21brkas_pu:16901": "ṣaḍrātrābhakṣaṇakṣāmo /",
  "GK21brkas_pu:16902": "gṛhīto vātahetunā /",
  "GK21brkas_pu:16903": "jvareṇānubhavāmy etām /",
  "GK21brkas_pu:16904": "avasthām īdṛśīm iti //25.77/",
  "GK21brkas_pu:16905": "tataḥ svasvapanāvāse /",
  "GK21brkas_pu:16906": "śramaṇāgaṇasaṃkule /",
  "GK21brkas_pu:16907": "mām asau karuṇāviṣṭā /",
  "GK21brkas_pu:16908": "saṃvāhitavatī ciram //25.78/",
  "GK21brkas_pu:16909": "atha saṃghaṭṭayan dantān /",
  "GK21brkas_pu:16910": "uktavān asmi tāṃ śanaiḥ /",
  "GK21brkas_pu:16911": "mahājanavivikto 'yam /",
  "GK21brkas_pu:16912": "āvāsaḥ kriyatām iti //25.79/",
  "GK21brkas_pu:16913": "ṛṣidattākṛtānujñās /",
  "GK21brkas_pu:16914": "tāś ca pravrajitā- gatāḥ /",
  "GK21brkas_pu:16915": "tadabhiprāyajijñāsur /",
  "GK21brkas_pu:16916": "atha tām idam abravam //25.80/",
  "GK21brkas_pu:16917": "ārye virudhyate strīṇāṃ /",
  "GK21brkas_pu:16918": "pitṛbhrātṛsutair api /",
  "GK21brkas_pu:16919": "vratasthānāṃ viśeṣeṇa /",
  "GK21brkas_pu:16920": "sthātuṃ saha rahaś ciram //25.81/",
  "GK21brkas_pu:16921": "ahaṃ ca kitavaḥ pānthaḥ /",
  "GK21brkas_pu:16922": "saṃbhāvyāvinayākrṭiḥ /",
  "GK21brkas_pu:16923": "pṛthagjanā- janāś caite /",
  "GK21brkas_pu:16924": "tena nirgamyatām iti //25.82/",
  "GK21brkas_pu:16925": "tayoktaṃ kṣaṇam apy ekam /",
  "GK21brkas_pu:16926": "aśaktā svastham apy aham /",
  "GK21brkas_pu:16927": "muktvā tvāṃ sthātum anyatra /",
  "GK21brkas_pu:16928": "kiṃ punaḥ saṃtatajvaram //25.83/",
  "GK21brkas_pu:16929": "saṃbhāvanāpi ramyaiva /",
  "GK21brkas_pu:16930": "mādṛśyās tvādṛśā saha /",
  "GK21brkas_pu:16931": "ślāghyā kiṃśukaśākhāpi /",
  "GK21brkas_pu:16932": "vasantasahacāriṇī //25.84/",
  "GK21brkas_pu:16933": "dhanyo jvaro 'pi yenedaṃ /",
  "GK21brkas_pu:16934": "tvadaṅgam upayujyate /",
  "GK21brkas_pu:16935": "kālakūṭam api ślāghyaṃ /",
  "GK21brkas_pu:16936": "līḍhaśaṃkarakaṃdharam //25.85/",
  "GK21brkas_pu:16937": "evamādi bruvāṇaiva /",
  "GK21brkas_pu:16938": "prakhalīkṛtasādhunā /",
  "GK21brkas_pu:16939": "sā mahāgrahacaṇḍena /",
  "GK21brkas_pu:16940": "gṛhītā bhāvajanmanā //25.86/",
  "GK21brkas_pu:16941": "mama tv āsīd iyaṃ cintā /",
  "GK21brkas_pu:16942": "satyam āhuś cikitsakāḥ /",
  "GK21brkas_pu:16943": "sarve saṃkrāmiṇo rogāḥ /",
  "GK21brkas_pu:16944": "spṛśatāṃ prāṇinām iti //25.87/",
  "GK21brkas_pu:16945": "madīyaḥ kṛtrimo 'py enaṃ /",
  "GK21brkas_pu:16946": "yatra saṃkrāmati jvaraḥ /",
  "GK21brkas_pu:16947": "kathaṃ nāma na saṃkramet /",
  "GK21brkas_pu:16948": "tatra yaḥ paramārthikaḥ //25.88/",
  "GK21brkas_pu:16949": "tathā hi svedaromānca /",
  "GK21brkas_pu:16950": "bāṣpakampavijṛmbhikā /",
  "GK21brkas_pu:16951": "jvarasya parivāro 'yam /",
  "GK21brkas_pu:16952": "aṅgam asyāḥ prabādhate //25.89/",
  "GK21brkas_pu:16953": "sarvathā smaraśāstreṣu /",
  "GK21brkas_pu:16954": "yad iṅgitam udāhṛtam /",
  "GK21brkas_pu:16955": "lāvaṇyam iva gātreṣu /",
  "GK21brkas_pu:16956": "tad asyāḥ prāsphurat sphuṭam //25.90/",
  "GK21brkas_pu:16957": "tatas tām uktavān asmi /",
  "GK21brkas_pu:16958": "dhik tvāṃ niṣkaruṇāśayām /",
  "GK21brkas_pu:16959": "śītajvarārtam aṅgair yā /",
  "GK21brkas_pu:16960": "na pīḍayasi mām iti //25.91/",
  "GK21brkas_pu:16961": "athāśliṣyaṃ tathā sā māṃ /",
  "GK21brkas_pu:16962": "nādṛśyata yathā pṛthak /",
  "GK21brkas_pu:16963": "viralevāruṇālokaṃ /",
  "GK21brkas_pu:16964": "niśāntaśaśicandrikā //25.92/",
  "GK21brkas_pu:16965": "tatas tāv āvayoś caṇḍau /",
  "GK21brkas_pu:16966": "tathāśleṣacikitsayā /",
  "GK21brkas_pu:16967": "apāyātāṃ muhūrtena /",
  "GK21brkas_pu:16968": "kṛtrimākṛtrimau jvarau //25.93/",
  "GK21brkas_pu:16969": "yātāyām atha yāminyāṃ /",
  "GK21brkas_pu:16970": "buddhvā vṛttāntam īdṛśam /",
  "GK21brkas_pu:16971": "saṃghaḥ saṃhatya tāṃ svasmān /",
  "GK21brkas_pu:16972": "nivāsān niravāsayat //25.94/",
  "GK21brkas_pu:16973": "atha pravahaṇārūḍhām /",
  "GK21brkas_pu:16974": "ṛṣidattāṃ mayā saha /",
  "GK21brkas_pu:16975": "anayan muditaḥ śreṣṭhī /",
  "GK21brkas_pu:16976": "gṛhaṃ maṅgalasaṃkulam //25.95/",
  "GK21brkas_pu:16977": "tatrāvayoḥ sasumanāḥ /",
  "GK21brkas_pu:16978": "sumanāḥ priyadarśanaḥ /",
  "GK21brkas_pu:16979": "prītanāgarakānīkaṃ /",
  "GK21brkas_pu:16980": "karagraham akārayat //25.96/",
  "GK21brkas_pu:16981": "tad evam ṛṣidattā vaḥ /",
  "GK21brkas_pu:16982": "saṃvṛttā paricārikā /",
  "GK21brkas_pu:16983": "atha vā kiṃ vikalpena /",
  "GK21brkas_pu:16984": "svayam ālokyatām iti //25.97/",
  "GK21brkas_pu:16985": "tathāpi kathitaṃ tena /",
  "GK21brkas_pu:16986": "naiva saṃśayam atyajam /",
  "GK21brkas_pu:16987": "duḥśraddhānaṃ hi sahasā /",
  "GK21brkas_pu:16988": "kākatālīyam īdṛśam //25.98/",
  "GK21brkas_pu:16989": "mālālaṃkāravastrādi /",
  "GK21brkas_pu:16990": "gṛhopakaraṇāni ca /",
  "GK21brkas_pu:16991": "prasthāpya prāk tadārhāṇi /",
  "GK21brkas_pu:16992": "tāṃ didṛkṣus tato 'gamam //25.99/",
  "GK21brkas_pu:16993": "tatra cāsau mayā dṛṣṭā /",
  "GK21brkas_pu:16994": "citrāṃśukavibhūṣaṇā /",
  "GK21brkas_pu:16995": "nānāpuṣpāṃ hasantīva /",
  "GK21brkas_pu:16996": "vasantopavanaśriyam //25.100/",
  "GK21brkas_pu:16997": "pratimāḥ kāṣṭhamayyo 'pi /",
  "GK21brkas_pu:16998": "śobhante bhūṣitās tathā /",
  "GK21brkas_pu:16999": "lajjitāsurakanyāsu /",
  "GK21brkas_pu:17000": "tādṛśīṣu tu kā kathā //25.101/",
  "GK21brkas_pu:17001": "pravrajyāyāṃ punar yasyāḥ /",
  "GK21brkas_pu:17002": "kāntir yāsīd akṛtrimā /",
  "GK21brkas_pu:17003": "durlabhāṇi kvacit tasyā- /",
  "GK21brkas_pu:17004": "vācakāny akṣarāṇy api //25.102/",
  "GK21brkas_pu:17005": "āsīc ca mama duḥśliṣṭaṃ /",
  "GK21brkas_pu:17006": "kāntarūpavirūpayoḥ /",
  "GK21brkas_pu:17007": "alaṃkārakalāpasya /",
  "GK21brkas_pu:17008": "gurusārasya dhāraṇam //25.103/",
  "GK21brkas_pu:17009": "alaṃkārāvṛtā tāvat /",
  "GK21brkas_pu:17010": "kāntarūpasya cārutā /",
  "GK21brkas_pu:17011": "na śakyā sarvathā draṣṭuṃ /",
  "GK21brkas_pu:17012": "janair lolekṣaṇair api //25.104/",
  "GK21brkas_pu:17013": "virūpasya tu vairūpyaṃ /",
  "GK21brkas_pu:17014": "yat pracchādanam arhati /",
  "GK21brkas_pu:17015": "prakāśayati tal loke /",
  "GK21brkas_pu:17016": "paṭumaṇḍanaḍiṇḍimaḥ //25.105/",
  "GK21brkas_pu:17017": "athādhiṣṭhitaparyaṅkam /",
  "GK21brkas_pu:17018": "ṛṣidattopagamya mām /",
  "GK21brkas_pu:17019": "avandata prahṛṣṭāpi /",
  "GK21brkas_pu:17020": "pravrajyātyāgalajjitā //25.106/",
  "GK21brkas_pu:17021": "tatas tām uktavān asmi /",
  "GK21brkas_pu:17022": "sakhyāḥ kiṃ kāryam āśiṣā /",
  "GK21brkas_pu:17023": "sarāgaiva satī yā tvaṃ /",
  "GK21brkas_pu:17024": "vītarāgagatiṃ gatā //25.107/",
  "GK21brkas_pu:17025": "mokṣaḥ kāruṇikair uktaḥ /",
  "GK21brkas_pu:17026": "siddhair duḥkhakṣayaḥ kila /",
  "GK21brkas_pu:17027": "kṣīṇaduḥsahaduḥkhatvān /",
  "GK21brkas_pu:17028": "mokṣaṃ prāptāsi sarvathā //25.108/",
  "GK21brkas_pu:17029": "sarvathā subhagatāmahoddhataḥ /",
  "GK21brkas_pu:17030": "kiṃkaro bhavatu gomukhas tava /",
  "GK21brkas_pu:17031": "yo,sito hi jitadṛṣṭabhartṛkās /",
  "GK21brkas_pu:17032": "toṣayanti jananīsakhījanam //25.109/",
  "GK21brkas_pu:17033": "ityādikuṭilālāpa /",
  "GK21brkas_pu:17034": "kalāpagamitatrapām /",
  "GK21brkas_pu:17035": "tām āmantrya svam āvāsam /",
  "GK21brkas_pu:17036": "agacchaṃ sahagomukhaḥ //26.1/",
  "GK21brkas_pu:17037": "ekadā punar āyātas /",
  "GK21brkas_pu:17038": "tayānuṣṭhitassatkriyaḥ /",
  "GK21brkas_pu:17039": "vipaṇer gṛham āyātam /",
  "GK21brkas_pu:17040": "apaśyaṃ priyadarśanam //26.2/",
  "GK21brkas_pu:17041": "kañcukaṃ muñcatas tasya /",
  "GK21brkas_pu:17042": "mayā dṛṣṭaḥ payodharaḥ /",
  "GK21brkas_pu:17043": "payodharāntarālakṣyaḥ /",
  "GK21brkas_pu:17044": "śaśīva parimaṇḍalaḥ //26.3/",
  "GK21brkas_pu:17045": "āsīc ca mama yoṣaiṣā /",
  "GK21brkas_pu:17046": "yatas tuṅgapayodharā /",
  "GK21brkas_pu:17047": "stanakeśivatītvaṃ hi /",
  "GK21brkas_pu:17048": "prathamaṃ strītvalakṣaṇam //26.4/",
  "GK21brkas_pu:17049": "lokas tu yad imāṃ sarvaḥ /",
  "GK21brkas_pu:17050": "pratipannaḥ pumān iti /",
  "GK21brkas_pu:17051": "bhrāntijñānam idaṃ tasya /",
  "GK21brkas_pu:17052": "kiṃcit sādṛśyakāritam //26.5/",
  "GK21brkas_pu:17053": "atha vā kiṃ vikalpena /",
  "GK21brkas_pu:17054": "mamātimiracakṣuṣaḥ /",
  "GK21brkas_pu:17055": "na hi dṛṣṭena dṛṣṭārthe /",
  "GK21brkas_pu:17056": "draṣṭur bhavati saṃśayaḥ //26.6/",
  "GK21brkas_pu:17057": "ityādi bahusaṃkalpam /",
  "GK21brkas_pu:17058": "animeṣavilocanam /",
  "GK21brkas_pu:17059": "apaśyad ṛṣidattā māṃ /",
  "GK21brkas_pu:17060": "paśyantaṃ priyadarśanam //26.7/",
  "GK21brkas_pu:17061": "athāsau gadgadālāpā /",
  "GK21brkas_pu:17062": "prītibāṣpāvṛtekṣaṇā /",
  "GK21brkas_pu:17063": "ātmānaṃ cetayasveti /",
  "GK21brkas_pu:17064": "priyadarśanam abravīt //26.8/",
  "GK21brkas_pu:17065": "asāv api tam uddeśaṃ /",
  "GK21brkas_pu:17066": "prakāśya jhagiti tviṣā /",
  "GK21brkas_pu:17067": "taḍidguṇa ivāmbhodaṃ /",
  "GK21brkas_pu:17068": "prāviśan mandirodaram //26.9/",
  "GK21brkas_pu:17069": "ṛṣidattām athāpaśyaṃ /",
  "GK21brkas_pu:17070": "krodhavisphāritekṣaṇaḥ /",
  "GK21brkas_pu:17071": "yayāpakramitaḥ śreṣṭhī /",
  "GK21brkas_pu:17072": "mama locanagocarāt //26.10/",
  "GK21brkas_pu:17073": "utthāya ca tataḥ sthānāt /",
  "GK21brkas_pu:17074": "sakāmakrodhagomukhaḥ /",
  "GK21brkas_pu:17075": "punarvasugṛhaṃ prāpya /",
  "GK21brkas_pu:17076": "paryaṅkaśaraṇo 'bhavam //26.11/",
  "GK21brkas_pu:17077": "tataḥ kramaṃ parityajya /",
  "GK21brkas_pu:17078": "kāmāvasthāparaṃparā /",
  "GK21brkas_pu:17079": "tumulāyudhiseneva /",
  "GK21brkas_pu:17080": "yugapad mām abādhata //26.12/",
  "GK21brkas_pu:17081": "athācirāgataśrīko /",
  "GK21brkas_pu:17082": "yathā bālaḥ pṛthagjanaḥ /",
  "GK21brkas_pu:17083": "tathājñāpitavān asmi /",
  "GK21brkas_pu:17084": "gomukhaṃ rūkṣayā girā //26.13/",
  "GK21brkas_pu:17085": "api pravrajitābhartaḥ /",
  "GK21brkas_pu:17086": "priyā me priyadarśanā /",
  "GK21brkas_pu:17087": "akṛtapratikarmaiva /",
  "GK21brkas_pu:17088": "kṣipram ānīyatām iti //26.14/",
  "GK21brkas_pu:17089": "sa tu mām abravīt trastaḥ /",
  "GK21brkas_pu:17090": "kā nāma priyadarśanā /",
  "GK21brkas_pu:17091": "tyājitāḥ stha yayā sadyaś /",
  "GK21brkas_pu:17092": "cetasaḥ sthiratām iti //26.15/",
  "GK21brkas_pu:17093": "mayoktaṃ tava yaḥ syālaḥ /",
  "GK21brkas_pu:17094": "puruṣaḥ priyadarśanaḥ /",
  "GK21brkas_pu:17095": "ayam eva jagatsāraḥ /",
  "GK21brkas_pu:17096": "pramadā priyadarśanā //26.16/",
  "GK21brkas_pu:17097": "yac ca vakṣyasi sarvasyāṃ /",
  "GK21brkas_pu:17098": "vārāṇasyām ayaṃ pumān /",
  "GK21brkas_pu:17099": "bhavataḥ katham ekasya /",
  "GK21brkas_pu:17100": "pramadeti tad ucyate //26.17/",
  "GK21brkas_pu:17101": "ṛṣidattā virakteti /",
  "GK21brkas_pu:17102": "paricchinnā purā tayā /",
  "GK21brkas_pu:17103": "adhunā bhavataḥ kāntā /",
  "GK21brkas_pu:17104": "jātety atra kim ucyate //26.18/",
  "GK21brkas_pu:17105": "gatānugatiko lokaḥ /",
  "GK21brkas_pu:17106": "pravṛtto hi yathā tathā /",
  "GK21brkas_pu:17107": "paramārthaṃ punar veda /",
  "GK21brkas_pu:17108": "sahasraikaḥ pumān iti //26.19/",
  "GK21brkas_pu:17109": "tenoktaṃ janatāsiddhaṃ /",
  "GK21brkas_pu:17110": "viruddham api na tyajet /",
  "GK21brkas_pu:17111": "kriyate chagalaḥ śvāpi /",
  "GK21brkas_pu:17112": "saṃhatya bahubhir balāt //26.20/",
  "GK21brkas_pu:17113": "tena yuṣmadvidhaiḥ prājñair /",
  "GK21brkas_pu:17114": "na vācyaṃ sad apīdṛśam /",
  "GK21brkas_pu:17115": "aśraddheyaṃ na vaktavyaṃ /",
  "GK21brkas_pu:17116": "pratyakṣam api yad bhavet //26.21/",
  "GK21brkas_pu:17117": "śrūyatāṃ ca kathā tāvad /",
  "GK21brkas_pu:17118": "arthasyāsya prakāśikā /",
  "GK21brkas_pu:17119": "pramāṇaṃ hi pramāṇajñaiḥ /",
  "GK21brkas_pu:17120": "purākalpe 'pi vartitam //26.22/",
  "GK21brkas_pu:17121": "babhūva kauśiko nāma /",
  "GK21brkas_pu:17122": "vedavedāṅgaviddvijaḥ /",
  "GK21brkas_pu:17123": "satyavratatayā loke /",
  "GK21brkas_pu:17124": "prasiddhaḥ satyakauśikaḥ //26.23/",
  "GK21brkas_pu:17125": "kadācid abhiṣekāya /",
  "GK21brkas_pu:17126": "tena yātena jāhnavīm /",
  "GK21brkas_pu:17127": "saśiṣyaparivāreṇa /",
  "GK21brkas_pu:17128": "tarantī prekṣitā śilā //26.24/",
  "GK21brkas_pu:17129": "mahatāsau prayatnena /",
  "GK21brkas_pu:17130": "śiṣyān anvaśiṣat tataḥ /",
  "GK21brkas_pu:17131": "nāyam artho mahānarthaḥ /",
  "GK21brkas_pu:17132": "prakāśyaḥ putrakair iti //26.25/",
  "GK21brkas_pu:17133": "athaikaś capalas teṣāṃ /",
  "GK21brkas_pu:17134": "baṭuḥ piṅgalanāmakaḥ /",
  "GK21brkas_pu:17135": "vipaṇau mantrayāṃ cakre /",
  "GK21brkas_pu:17136": "kasyacid vaṇijaḥ puraḥ //26.26/",
  "GK21brkas_pu:17137": "śreṣṭhi kiṃ na śṛṇoṣy ekam /",
  "GK21brkas_pu:17138": "āścaryaṃ kathayāmi te /",
  "GK21brkas_pu:17139": "tarantīṃ dṛṣṭavān asmi /",
  "GK21brkas_pu:17140": "sopādhyāyaḥ śilām iti //26.27/",
  "GK21brkas_pu:17141": "athāntaḥpurikā dāsī /",
  "GK21brkas_pu:17142": "kim api kretum āgatā /",
  "GK21brkas_pu:17143": "etad ālāpam ākarṇya /",
  "GK21brkas_pu:17144": "rājapatnyai nyavedayat //26.28/",
  "GK21brkas_pu:17145": "tayāpi kathitaṃ rajñe /",
  "GK21brkas_pu:17146": "sa tāṃ pṛṣṭvā paraṃparām /",
  "GK21brkas_pu:17147": "baṭunākhyātam āhvāyya /",
  "GK21brkas_pu:17148": "pṛṣṭavān satyakauśikam //26.29/",
  "GK21brkas_pu:17149": "satyaṃ būhīti no vācyaḥ /",
  "GK21brkas_pu:17150": "satyavādivrato bhavān /",
  "GK21brkas_pu:17151": "mithyā brūhīti no vācyaḥ /",
  "GK21brkas_pu:17152": "kāmī mithyāvrato hi saḥ //26.30/",
  "GK21brkas_pu:17153": "kiṃ tu yat piṅgalenoktam /",
  "GK21brkas_pu:17154": "etad yuktaṃ parīkṣitum /",
  "GK21brkas_pu:17155": "pramadāt satyam apy ete /",
  "GK21brkas_pu:17156": "vadanti baṭavo yataḥ //26.31/",
  "GK21brkas_pu:17157": "saśiṣyaiḥ kila yuṣmābhis /",
  "GK21brkas_pu:17158": "tarantī prekṣitā śilā /",
  "GK21brkas_pu:17159": "kim etat satyam āho svin /",
  "GK21brkas_pu:17160": "mṛṣety ākhyāyatām iti //26.32/",
  "GK21brkas_pu:17161": "āsīc cāsya dhig etāṃ me /",
  "GK21brkas_pu:17162": "ninditāṃ satyavāditām /",
  "GK21brkas_pu:17163": "duḥśraddhānam aniṣṭaṃ ca /",
  "GK21brkas_pu:17164": "yan mayā vācyam īdṛśam //26.33/",
  "GK21brkas_pu:17165": "na satyam api tad vācyaṃ /",
  "GK21brkas_pu:17166": "yad uktam asukhāvaham /",
  "GK21brkas_pu:17167": "iti satyapravādo 'yaṃ /",
  "GK21brkas_pu:17168": "na tyājyaḥ satyavādibhiḥ //26.34/",
  "GK21brkas_pu:17169": "tasmāt satyam idaṃ tyaktvā /",
  "GK21brkas_pu:17170": "mṛṣāvādaśatādhikam /",
  "GK21brkas_pu:17171": "asatyam abhidhāsyāmi /",
  "GK21brkas_pu:17172": "satyavādaśatādhikam //26.35/",
  "GK21brkas_pu:17173": "athāvocat sa rājānaṃ /",
  "GK21brkas_pu:17174": "rājan mithyā baṭor vacaḥ /",
  "GK21brkas_pu:17175": "agniṃ paśyati yaḥ śītaṃ /",
  "GK21brkas_pu:17176": "plavamānāṃ śilām asau //26.36/",
  "GK21brkas_pu:17177": "kaḥ śraddadhyād baṭor vācaṃ /",
  "GK21brkas_pu:17178": "nisargādhīracetasaḥ /",
  "GK21brkas_pu:17179": "capalasyopamānaṃ hi /",
  "GK21brkas_pu:17180": "prathamaṃ baṭumarkaṭāḥ //26.37/",
  "GK21brkas_pu:17181": "viṣaṇṇam iti viśvāsya /",
  "GK21brkas_pu:17182": "rājānaṃ satyakauśikaḥ /",
  "GK21brkas_pu:17183": "viruddhavādinaṃ kruddhaḥ /",
  "GK21brkas_pu:17184": "piṅgalaṃ niravāsayat //26.38/",
  "GK21brkas_pu:17185": "tad evaṃ lokavidviṣṭam /",
  "GK21brkas_pu:17186": "anuyukto 'pi bhūbhṛtā /",
  "GK21brkas_pu:17187": "satyam satyapratijño 'pi /",
  "GK21brkas_pu:17188": "nāvadat satyakauśikaḥ //26.39/",
  "GK21brkas_pu:17189": "yuṣmākaṃ punar ajñāta /",
  "GK21brkas_pu:17190": "śīlacāritrajanmanām /",
  "GK21brkas_pu:17191": "viruddham idam īdṛk kaḥ /",
  "GK21brkas_pu:17192": "śraddadhyād vadatām iti //26.40/",
  "GK21brkas_pu:17193": "sa mayokto bhavān eva /",
  "GK21brkas_pu:17194": "duḥśraddhānasya bhāṣitā /",
  "GK21brkas_pu:17195": "yasyāsmin pramadāratne /",
  "GK21brkas_pu:17196": "pumān iti viparyayaḥ //26.41/",
  "GK21brkas_pu:17197": "kiṃ cānena pralāpena /",
  "GK21brkas_pu:17198": "strīratnaṃ priyadarśanām /",
  "GK21brkas_pu:17199": "acirāt svīkariṣyāmi /",
  "GK21brkas_pu:17200": "krośatāṃ tvādṛśām iti //26.42/",
  "GK21brkas_pu:17201": "evaṃ ca mama vṛttāntaṃ /",
  "GK21brkas_pu:17202": "vijānann api gomukhaḥ /",
  "GK21brkas_pu:17203": "vaidyarājaṃ samāhūya /",
  "GK21brkas_pu:17204": "vaidyarājam upāgamat //26.43/",
  "GK21brkas_pu:17205": "sa mamālāpam ākarṇya /",
  "GK21brkas_pu:17206": "kāyacchāyāṃ vilokya ca /",
  "GK21brkas_pu:17207": "pradhārya cāparair vaidyaiḥ /",
  "GK21brkas_pu:17208": "śanakair idam abravīt //26.44/",
  "GK21brkas_pu:17209": "mānaso 'sya vikāro 'yam /",
  "GK21brkas_pu:17210": "īpsitālābhahetukaḥ /",
  "GK21brkas_pu:17211": "tenāsmai rucitaṃ yat tad /",
  "GK21brkas_pu:17212": "āśu saṃpādyatām iti //26.45/",
  "GK21brkas_pu:17213": "atha nandopanandābhyāṃ /",
  "GK21brkas_pu:17214": "saṃskāryāhāram ādarāt /",
  "GK21brkas_pu:17215": "māṃ punarvasuhastena /",
  "GK21brkas_pu:17216": "gomukhaḥ prāg abhojayat //26.46/",
  "GK21brkas_pu:17217": "sa cāhāraḥ susaṃskāro /",
  "GK21brkas_pu:17218": "lobhano 'py amṛtāśinām /",
  "GK21brkas_pu:17219": "triphalākvāthavaddveṣān /",
  "GK21brkas_pu:17220": "mamāṅgāni vyadhūnayat //26.47/",
  "GK21brkas_pu:17221": "tato nandopanandābhyāṃ /",
  "GK21brkas_pu:17222": "bhojyamānaḥ krameṇa tau /",
  "GK21brkas_pu:17223": "saviṣādau karomi sma /",
  "GK21brkas_pu:17224": "viṣādāv iva vairiṇau //26.48/",
  "GK21brkas_pu:17225": "teṣu vandhyaprayatneṣu /",
  "GK21brkas_pu:17226": "gomukhaḥ priyadarśanam /",
  "GK21brkas_pu:17227": "lajjāmandapadanyāsaṃ /",
  "GK21brkas_pu:17228": "namitānanam ānayat //26.49/",
  "GK21brkas_pu:17229": "sa māṃ samānaparyaṅka /",
  "GK21brkas_pu:17230": "madhyam adhyāsitas tataḥ /",
  "GK21brkas_pu:17231": "grāsān agrāsayat ṣaḍ vā /",
  "GK21brkas_pu:17232": "sapta vā gomukhājñayā //26.50/",
  "GK21brkas_pu:17233": "ye tatpāṇisarojasaṅgasubhagā- grāsā- mayā svāditās /",
  "GK21brkas_pu:17234": "taiḥ sadyas tanutām anīyata sa me saṃkalpajanmā jvaraḥ /",
  "GK21brkas_pu:17235": "śailendrāḥ śuciśukrabhānudahanapluṣṭopalādhityakā- /",
  "GK21brkas_pu:17236": "mandair apy udabindubhir navatarair ujjhanti saṃtaptatām //26.51/",
  "GK21brkas_pu:17237": "tataḥ samāpitāhāraḥ /",
  "GK21brkas_pu:17238": "suhṛdām eva saṃnidhau /",
  "GK21brkas_pu:17239": "priyadarśanam āliṅgam /",
  "GK21brkas_pu:17240": "anaṅgonmūlitatrapaḥ //27.1/",
  "GK21brkas_pu:17241": "atha krodhāruṇamukho /",
  "GK21brkas_pu:17242": "gomukhaḥ priyadarśanam /",
  "GK21brkas_pu:17243": "pāṇāv ākṛṣya tvaritaḥ /",
  "GK21brkas_pu:17244": "svagṛhān pratiyātavān //27.2/",
  "GK21brkas_pu:17245": "sa mayoktaḥ samāyātaḥ /",
  "GK21brkas_pu:17246": "krodhavistīrṇacakṣuṣā /",
  "GK21brkas_pu:17247": "pāṇḍityāndhaka mitrāre /",
  "GK21brkas_pu:17248": "mā sma tiṣṭhaḥ puro mama //27.3/",
  "GK21brkas_pu:17249": "pipāsor madhuśauṇḍasya /",
  "GK21brkas_pu:17250": "madhuśuktiṃ haret karāt /",
  "GK21brkas_pu:17251": "yasya yas tasya kas tasmād /",
  "GK21brkas_pu:17252": "arātir aparaḥ paraḥ //27.4/",
  "GK21brkas_pu:17253": "ity uktaḥ sa viṣādena /",
  "GK21brkas_pu:17254": "tyājitaś campakābhatām /",
  "GK21brkas_pu:17255": "rāhuṇeva tuṣārāṃśur /",
  "GK21brkas_pu:17256": "agamad dhūmadhūmratām //27.5/",
  "GK21brkas_pu:17257": "taṃ ca dīrgham ahaḥśeṣam /",
  "GK21brkas_pu:17258": "āyatāṃ ca vibhāvarīm /",
  "GK21brkas_pu:17259": "pravṛddhair gamayāmi sma /",
  "GK21brkas_pu:17260": "niṣādāsanacaṅkramaiḥ //27.6/",
  "GK21brkas_pu:17261": "suhṛdvṛndavṛtaḥ prāyo /",
  "GK21brkas_pu:17262": "dveṣyāśeṣavinodanaḥ /",
  "GK21brkas_pu:17263": "priyadarśanasaṃprāpter /",
  "GK21brkas_pu:17264": "upāyam agaveṣayam //27.7/",
  "GK21brkas_pu:17265": "evaṃprāye ca vṛttānte /",
  "GK21brkas_pu:17266": "dhavaloṣṇīṣakañcukau /",
  "GK21brkas_pu:17267": "vismitau ciram ālokya /",
  "GK21brkas_pu:17268": "sthavirau mām avocatām //27.8/",
  "GK21brkas_pu:17269": "kiṃnimittam api brahman /",
  "GK21brkas_pu:17270": "brahmadattaḥ prajeśvaraḥ /",
  "GK21brkas_pu:17271": "bhavantam icchati draṣṭum /",
  "GK21brkas_pu:17272": "iṣṭaṃ ced gamyatām iti //27.9/",
  "GK21brkas_pu:17273": "idam ākarṇya yat satyam /",
  "GK21brkas_pu:17274": "īṣad ākulamānasaḥ /",
  "GK21brkas_pu:17275": "gomukhasya smarāmi sma /",
  "GK21brkas_pu:17276": "vicāracaturaṃ manaḥ //27.10/",
  "GK21brkas_pu:17277": "kiṃ gacchāni na gacchāni /",
  "GK21brkas_pu:17278": "gacchataḥ kiṃ bhaved iti /",
  "GK21brkas_pu:17279": "vitarkya kṣaṇam āsīn me /",
  "GK21brkas_pu:17280": "saṃdehacchedanī matiḥ //27.11/",
  "GK21brkas_pu:17281": "yo bandhavyo 'tha vā vadhyo /",
  "GK21brkas_pu:17282": "na sa kañcukidūtakaḥ /",
  "GK21brkas_pu:17283": "sa hi śṛṅkhalanistriṃśa /",
  "GK21brkas_pu:17284": "pāṇibhiḥ parivāryate //27.12/",
  "GK21brkas_pu:17285": "ye ca kecij janā- yeṣāṃ /",
  "GK21brkas_pu:17286": "viṣaye sukham āsate /",
  "GK21brkas_pu:17287": "rājñām ājñām avajñāya /",
  "GK21brkas_pu:17288": "teṣāṃ jīvanti te katham //27.13/",
  "GK21brkas_pu:17289": "amandaspandam etac ca /",
  "GK21brkas_pu:17290": "kāṅkṣitām akṣi dakṣiṇam /",
  "GK21brkas_pu:17291": "ākhyatīva priyāprāptiṃ /",
  "GK21brkas_pu:17292": "mahyaṃ tad gamanaṃ hitam //27.14/",
  "GK21brkas_pu:17293": "niścityetyādi nirgatya /",
  "GK21brkas_pu:17294": "gṛhāt pravahaṇaṃ bahiḥ /",
  "GK21brkas_pu:17295": "kañcukyānītam adrākṣam /",
  "GK21brkas_pu:17296": "ārukṣaṃ cāviśaṅkitaḥ //27.15/",
  "GK21brkas_pu:17297": "paurasaṃghātasaṃbādhaṃ /",
  "GK21brkas_pu:17298": "rājamārgaṃ vyatītya ca /",
  "GK21brkas_pu:17299": "rājadvāraṃ vrajāmi sma /",
  "GK21brkas_pu:17300": "citramaṅgalamaṇḍalam //27.16/",
  "GK21brkas_pu:17301": "gomukhākhyāpitābhikhyaṃ /",
  "GK21brkas_pu:17302": "tad adhyāsya kṣaṇaṃ tataḥ /",
  "GK21brkas_pu:17303": "prāvikṣaṃ prathamāṃ kakṣāṃ /",
  "GK21brkas_pu:17304": "dvāḥsthavṛndābhinanditaḥ //27.17/",
  "GK21brkas_pu:17305": "samṛddhiḥ srūyatāṃ tasyāḥ /",
  "GK21brkas_pu:17306": "kṛtaṃ vā tatpraśaṃsayā /",
  "GK21brkas_pu:17307": "ko hi varṇayituṃ śakto /",
  "GK21brkas_pu:17308": "naro meror adhityakām //27.18/",
  "GK21brkas_pu:17309": "tām atikramya pañcānyāḥ /",
  "GK21brkas_pu:17310": "prakṛṣṭatararamyatāḥ /",
  "GK21brkas_pu:17311": "saptamyāṃ dṛṣṭavān asmi /",
  "GK21brkas_pu:17312": "mahāsthānaṃ mahīpateḥ //27.19/",
  "GK21brkas_pu:17313": "śrutismṛtipurāṇādi /",
  "GK21brkas_pu:17314": "granthasāgarapāragaiḥ /",
  "GK21brkas_pu:17315": "dhanurvedāditattvajñaiḥ /",
  "GK21brkas_pu:17316": "kalādakṣaiś ca sevitam //27.20/",
  "GK21brkas_pu:17317": "viruddhaṃ bibhrataṃ mūrtyā /",
  "GK21brkas_pu:17318": "candramaḥsavitṛprabhām /",
  "GK21brkas_pu:17319": "sukhasevyaṃ durīkṣaṃ ca /",
  "GK21brkas_pu:17320": "taptāṃśum iva haimanam //27.21/",
  "GK21brkas_pu:17321": "svastikṛtvā tatas tasmai /",
  "GK21brkas_pu:17322": "jātarūpāṅgam ānasam /",
  "GK21brkas_pu:17323": "adhyatiṣṭhaṃ nṛpādiṣṭaṃ /",
  "GK21brkas_pu:17324": "nirvikārāmbarāvṛtam //27.22/",
  "GK21brkas_pu:17325": "nṛpas tu māṃ ciraṃ dṛṣṭvā /",
  "GK21brkas_pu:17326": "snehasnigdhāyatekṣaṇaḥ /",
  "GK21brkas_pu:17327": "tatas tārakarājākhyaṃ /",
  "GK21brkas_pu:17328": "senābhṛtāram aikṣata //27.23/",
  "GK21brkas_pu:17329": "sa tu mām abhitaḥ sthitvā /",
  "GK21brkas_pu:17330": "kāryamātrasya vācakaḥ /",
  "GK21brkas_pu:17331": "avocad vacanaṃ cāru /",
  "GK21brkas_pu:17332": "vispaṣṭamadhurākṣaram //27.24/",
  "GK21brkas_pu:17333": "āryajyeṣṭha manas tāvad /",
  "GK21brkas_pu:17334": "avikṣiptaṃ kuru kṣaṇam /",
  "GK21brkas_pu:17335": "rājā manmukhasaṃkrāntair /",
  "GK21brkas_pu:17336": "vākyais tvām eṣa bhāṣate //27.25/",
  "GK21brkas_pu:17337": "yeyaṃ bhāgīrathīśubhrā /",
  "GK21brkas_pu:17338": "kāśibhūpatisaṃtatiḥ /",
  "GK21brkas_pu:17339": "sā kim ākhyāyate tubhyaṃ /",
  "GK21brkas_pu:17340": "prathitā pṛthivīva yā //27.26/",
  "GK21brkas_pu:17341": "asyām asya prasūtasya /",
  "GK21brkas_pu:17342": "brahmadattasya bhūpateḥ /",
  "GK21brkas_pu:17343": "ye guṇās te 'pi te buddhāḥ /",
  "GK21brkas_pu:17344": "śiśirāṃśor ivāṃśavaḥ //27.27/",
  "GK21brkas_pu:17345": "asyāsīt kāliyo nāma /",
  "GK21brkas_pu:17346": "śreṣṭhī prāṇapriyaḥ suhṛt /",
  "GK21brkas_pu:17347": "saphalair draviṇair yasmād /",
  "GK21brkas_pu:17348": "draviṇeśo 'pi lajjitaḥ //27.28/",
  "GK21brkas_pu:17349": "antarvatyām asau patnyāṃ /",
  "GK21brkas_pu:17350": "nītaḥ puṇyais tripiṣṭapam /",
  "GK21brkas_pu:17351": "atha sā gṛhiṇī tasya /",
  "GK21brkas_pu:17352": "kāle putraṃ vyajāyata //27.29/",
  "GK21brkas_pu:17353": "tasmiñ jāte mahārājaḥ /",
  "GK21brkas_pu:17354": "svātmajād api harṣade /",
  "GK21brkas_pu:17355": "pure sāntaḥpure ramyaṃ /",
  "GK21brkas_pu:17356": "mahāmaham akārayat //27.30/",
  "GK21brkas_pu:17357": "sa kṛtāśeṣasaṃskāraḥ /",
  "GK21brkas_pu:17358": "śiśur gacchan kumāratām /",
  "GK21brkas_pu:17359": "aṅgair vidyākalābhiś ca /",
  "GK21brkas_pu:17360": "sakalābhir alaṃkṛtaḥ //27.31/",
  "GK21brkas_pu:17361": "evaṃprāye ca vṛttānte /",
  "GK21brkas_pu:17362": "dvāḥsthair vijñāpito nṛpaḥ /",
  "GK21brkas_pu:17363": "dvāre vaḥ kāliyaḥ śreṣṭhī /",
  "GK21brkas_pu:17364": "tiṣṭhatīti sasaṃbhramaiḥ //27.32/",
  "GK21brkas_pu:17365": "tataś citrīyamāṇena /",
  "GK21brkas_pu:17366": "sa nṛpeṇa praveśitaḥ /",
  "GK21brkas_pu:17367": "kas tvaṃ kasya kuto veti /",
  "GK21brkas_pu:17368": "pṛṣṭaś cedam abhāṣata //27.33/",
  "GK21brkas_pu:17369": "devāhaṃ kāliyaḥ śreṣṭhī /",
  "GK21brkas_pu:17370": "devena svaśarīravat /",
  "GK21brkas_pu:17371": "lālitaḥ pālitaś cāsaṃ /",
  "GK21brkas_pu:17372": "śikṣitaś cākhilāḥ kalāḥ //27.34/",
  "GK21brkas_pu:17373": "so 'haṃ sucaritair aṅgaiḥ /",
  "GK21brkas_pu:17374": "sukhād yuṣmatprasādajāt /",
  "GK21brkas_pu:17375": "cyāvayitvā divaṃ nīto /",
  "GK21brkas_pu:17376": "na hi nāśo 'sti karmaṇām //27.35/",
  "GK21brkas_pu:17377": "athāsau bhavatāṃ dāsī /",
  "GK21brkas_pu:17378": "durmanāḥ sumanāḥ sutām /",
  "GK21brkas_pu:17379": "jātāṃ putra iti khyātim /",
  "GK21brkas_pu:17380": "anayal lobhadūṣitā //27.36/",
  "GK21brkas_pu:17381": "mṛṣāvādena tenāsyāḥ /",
  "GK21brkas_pu:17382": "suralokād ahaṃ cyutaḥ /",
  "GK21brkas_pu:17383": "bhāryayā hi kṛtaṃ karma /",
  "GK21brkas_pu:17384": "patyāv api vipacyate //27.37/",
  "GK21brkas_pu:17385": "kule ca kulaputrasya /",
  "GK21brkas_pu:17386": "jāto jātismaraḥ punaḥ /",
  "GK21brkas_pu:17387": "etam īdṛśam ākāraṃ /",
  "GK21brkas_pu:17388": "vahāmi jananinditam //27.38/",
  "GK21brkas_pu:17389": "asau ca yuvatir jātā /",
  "GK21brkas_pu:17390": "kāntākārā ca dārikā /",
  "GK21brkas_pu:17391": "kasmaicid abhirūpāya /",
  "GK21brkas_pu:17392": "varāya pratipādyatām //27.39/",
  "GK21brkas_pu:17393": "aham apy etam ātmānam /",
  "GK21brkas_pu:17394": "aṅgavaikalyaninditam /",
  "GK21brkas_pu:17395": "prayāge saṃnyasiṣyāmi /",
  "GK21brkas_pu:17396": "prasthāpayata mām iti //27.40/",
  "GK21brkas_pu:17397": "evamādy uktavān ukto /",
  "GK21brkas_pu:17398": "vismitena sa bhūbhṛtā /",
  "GK21brkas_pu:17399": "pūrvaṃ yad āvayor vṛttaṃ /",
  "GK21brkas_pu:17400": "tat kiṃcit smaryatām iti //27.41/",
  "GK21brkas_pu:17401": "anenāpi vihasyoktaṃ /",
  "GK21brkas_pu:17402": "yad yad devāya rocate /",
  "GK21brkas_pu:17403": "asaṃdigdhaṃ suviśrabdhas /",
  "GK21brkas_pu:17404": "tat tat pṛṣṭatu mām iti //27.42/",
  "GK21brkas_pu:17405": "athādhyāya ciraṃ rājñā /",
  "GK21brkas_pu:17406": "yad yat pṛṣṭaṃ cirantanam /",
  "GK21brkas_pu:17407": "aśeṣaṃ tat tad etena /",
  "GK21brkas_pu:17408": "saviśeṣaṃ niveditam //27.43/",
  "GK21brkas_pu:17409": "athātyadbhutam ity uktvā /",
  "GK21brkas_pu:17410": "jātasaṃpratyayo nṛpaḥ /",
  "GK21brkas_pu:17411": "āhainaṃ dārikā kasmai /",
  "GK21brkas_pu:17412": "jāmātre dīyatām iti //27.44/",
  "GK21brkas_pu:17413": "ayaṃ tu paritoṣeṇa /",
  "GK21brkas_pu:17414": "skhaladakṣaram uktavān /",
  "GK21brkas_pu:17415": "rocate yo varas tasyai /",
  "GK21brkas_pu:17416": "tasmai sā dīyatām iti //27.45/",
  "GK21brkas_pu:17417": "tato 'ntaḥpuram ānāyya /",
  "GK21brkas_pu:17418": "sā sārdham ṛṣidattayā /",
  "GK21brkas_pu:17419": "pṛṣṭā devīsamūhena /",
  "GK21brkas_pu:17420": "hriyā kūrmāṅganākṛtiḥ //27.46/",
  "GK21brkas_pu:17421": "asau cāsau ca jāmātā /",
  "GK21brkas_pu:17422": "kularūpādibhūṣaṇaḥ /",
  "GK21brkas_pu:17423": "bhavatyai rocate neti /",
  "GK21brkas_pu:17424": "mātar ākhyāyatām iti //27.47/",
  "GK21brkas_pu:17425": "athāruṇakarachāya /",
  "GK21brkas_pu:17426": "kapolekṣaṇayānayā /",
  "GK21brkas_pu:17427": "puṇḍarīkam ivāvāte /",
  "GK21brkas_pu:17428": "mantharaṃ calitaṃ śiraḥ //27.48/",
  "GK21brkas_pu:17429": "athāryajyeṣṭha ity ukte /",
  "GK21brkas_pu:17430": "prasannākṣikapolayā /",
  "GK21brkas_pu:17431": "svedārdrāṃśukayā prāgvan /",
  "GK21brkas_pu:17432": "na tad vicalitaṃ śiraḥ //27.49/",
  "GK21brkas_pu:17433": "tad bhavān rūcitas tasyai /",
  "GK21brkas_pu:17434": "nṛpāya ca yatas tataḥ /",
  "GK21brkas_pu:17435": "adyaiva śreṣṭhikanyāyāḥ /",
  "GK21brkas_pu:17436": "pāṇim ālambatām iti //27.50/",
  "GK21brkas_pu:17437": "tato mandaspṛheṇeva /",
  "GK21brkas_pu:17438": "mayā anādaramantharam /",
  "GK21brkas_pu:17439": "bhītāntaḥpuradṛṣṭena /",
  "GK21brkas_pu:17440": "cirād idam udīritam //27.51/",
  "GK21brkas_pu:17441": "avanter aham āyātaḥ /",
  "GK21brkas_pu:17442": "saha bhrātrā kanīyasā /",
  "GK21brkas_pu:17443": "vedaśāstrāgamāyaiva /",
  "GK21brkas_pu:17444": "na yoṣitprāptivāñchayā //27.52/",
  "GK21brkas_pu:17445": "kiṃ tu bhūbhartur ādeśo /",
  "GK21brkas_pu:17446": "durlaṅghyaḥ puravāsibhiḥ /",
  "GK21brkas_pu:17447": "yogakṣemārthibhir bhavyais /",
  "GK21brkas_pu:17448": "tasmād evaṃ bhavatv iti //27.53/",
  "GK21brkas_pu:17449": "etasminn antare mandraṃ /",
  "GK21brkas_pu:17450": "satālatumuladhvani /",
  "GK21brkas_pu:17451": "pratidhvānadhvanadvyoma /",
  "GK21brkas_pu:17452": "prādhvanat tūryamaṇḍalam //27.54/",
  "GK21brkas_pu:17453": "yaś ca saṃvatsareṇāpi /",
  "GK21brkas_pu:17454": "duḥsaṃbhāro nṛpaiḥ paraiḥ /",
  "GK21brkas_pu:17455": "vivāhārthaḥ sa saṃbhāro /",
  "GK21brkas_pu:17456": "rājñā saṃbhāritaḥ kṣaṇāt //27.55/",
  "GK21brkas_pu:17457": "tataḥ sāntaḥpuro rājā /",
  "GK21brkas_pu:17458": "sa sadārasuhṛdgaṇaḥ /",
  "GK21brkas_pu:17459": "rājājire mamodāraṃ /",
  "GK21brkas_pu:17460": "karagraham akārayat //27.56/",
  "GK21brkas_pu:17461": "datvā tataḥ śreṣṭhipadaṃ nagaryāṃ /",
  "GK21brkas_pu:17462": "vittaṃ ca bhūmaṇḍalamūlyatulyam /",
  "GK21brkas_pu:17463": "samṛddhim anveṣya ca kāliyasya /",
  "GK21brkas_pu:17464": "prāsthāpayan māṃ mudito narendraḥ //27.57/",
  "GK21brkas_pu:17465": "āsīc ca mama lokoktir /",
  "GK21brkas_pu:17466": "iyaṃ mayy eva saṃprati /",
  "GK21brkas_pu:17467": "vardhamāno yathā rājā /",
  "GK21brkas_pu:17468": "śreṣṭhī jāta iti sthitā //27.58/",
  "GK21brkas_pu:17469": "atha nandopanandādyaiḥ /",
  "GK21brkas_pu:17470": "pravṛddhaprītivismayaiḥ /",
  "GK21brkas_pu:17471": "priyadarśanayā cāsmi /",
  "GK21brkas_pu:17472": "saha kṣiptaśacīpatiḥ //27.59/",
  "GK21brkas_pu:17473": "ahorātre tv atikrānte /",
  "GK21brkas_pu:17474": "sa gomukham apaśyataḥ /",
  "GK21brkas_pu:17475": "mahāvyasanasaṃkīrṇa /",
  "GK21brkas_pu:17476": "ivāsīn me mahotsavaḥ //27.60/",
  "GK21brkas_pu:17477": "āsīc ca me vilakṣasya /",
  "GK21brkas_pu:17478": "vilakṣaṃ gomukhaṃ balāt /",
  "GK21brkas_pu:17479": "vidagdhasuhṛdāṃ kaścid /",
  "GK21brkas_pu:17480": "api nāmānayed iti //27.61/",
  "GK21brkas_pu:17481": "tataḥ saṃmānayantaṃ tam /",
  "GK21brkas_pu:17482": "ānatān puravāsinaḥ /",
  "GK21brkas_pu:17483": "adrākṣaṃ bhṛtyavargaṃ ca /",
  "GK21brkas_pu:17484": "saṃcarantam itas tataḥ //27.62/",
  "GK21brkas_pu:17485": "cintitaṃ ca mayā diṅ māṃ /",
  "GK21brkas_pu:17486": "vilakṣakam akāraṇe /",
  "GK21brkas_pu:17487": "balād ānāyayāmy enaṃ /",
  "GK21brkas_pu:17488": "kiṃ duḥkhāsikayā mama //27.63/",
  "GK21brkas_pu:17489": "atha nandopanandābhyām /",
  "GK21brkas_pu:17490": "asāv ānāyito mayā /",
  "GK21brkas_pu:17491": "āsīnaḥ smayamānena /",
  "GK21brkas_pu:17492": "sopālambham ivoditaḥ //27.64/",
  "GK21brkas_pu:17493": "kiṃ gomukhaḥ sakhā yasya /",
  "GK21brkas_pu:17494": "prājñaṃmanyo na vidyate /",
  "GK21brkas_pu:17495": "tasya sādhyāni kāryāṇi /",
  "GK21brkas_pu:17496": "na sidhyantīti so 'bravīt //27.65/",
  "GK21brkas_pu:17497": "sarvaprāṇabhṛtām eva /",
  "GK21brkas_pu:17498": "purākṛtakṛtaṃ phalam /",
  "GK21brkas_pu:17499": "na tu tatkāraṇair yogyair /",
  "GK21brkas_pu:17500": "vinā sidhyati kasyacit //27.66/",
  "GK21brkas_pu:17501": "yad apīdaṃ mahat kāryaṃ /",
  "GK21brkas_pu:17502": "yuṣmābhiḥ kila sādhitam /",
  "GK21brkas_pu:17503": "tatrāpi gomukhasyaiva /",
  "GK21brkas_pu:17504": "prājñaṃmanyasya kauśalam //27.67/",
  "GK21brkas_pu:17505": "prabhavaḥ prabhavanto hi /",
  "GK21brkas_pu:17506": "doṣābhāse manāg api /",
  "GK21brkas_pu:17507": "bhṛtyān udvejayanty eva /",
  "GK21brkas_pu:17508": "teṣāṃ kiṃ kriyatām iti //27.68/",
  "GK21brkas_pu:17509": "kim asmin bhavatā kārye /",
  "GK21brkas_pu:17510": "kṛtam ity udite mayā /",
  "GK21brkas_pu:17511": "ākhyātum ayam ārabdhaḥ /",
  "GK21brkas_pu:17512": "śrūyatāṃ yan mayā kṛtam //27.69/",
  "GK21brkas_pu:17513": "asty ahaṃ bhartsitaḥ kruddhair /",
  "GK21brkas_pu:17514": "yuṣmābhiḥ svagṛhaṃ gataḥ /",
  "GK21brkas_pu:17515": "tatra prāvṛtya mūrdhānaṃ /",
  "GK21brkas_pu:17516": "patitvā śayano sthitaḥ //27.70/",
  "GK21brkas_pu:17517": "tatas trasaddrutagirā /",
  "GK21brkas_pu:17518": "pṛṣṭo 'ham ṛṣidattayā /",
  "GK21brkas_pu:17519": "kim etad iti tasyaiva /",
  "GK21brkas_pu:17520": "na mayā dattam uttaram //27.71/",
  "GK21brkas_pu:17521": "sā yadā dṛḍhanibandhā /",
  "GK21brkas_pu:17522": "pṛcchati sma punaḥ punaḥ /",
  "GK21brkas_pu:17523": "yuṣmadvṛttāntam akhilaṃ /",
  "GK21brkas_pu:17524": "tadā kathitavān aham //27.72/",
  "GK21brkas_pu:17525": "sātha pramodabāṣpārdra /",
  "GK21brkas_pu:17526": "kapolāpṛcchad ādarāt /",
  "GK21brkas_pu:17527": "vatseśvarasutaḥ kaścid /",
  "GK21brkas_pu:17528": "āryajyeṣṭho bhaved iti //27.73/",
  "GK21brkas_pu:17529": "śapathaiḥ pratiṣidhyaināṃ /",
  "GK21brkas_pu:17530": "tvadvṛttāntaprakāśanāt /",
  "GK21brkas_pu:17531": "āma subhrū sa evāyam /",
  "GK21brkas_pu:17532": "iti tasyai nyavedayam //27.74/",
  "GK21brkas_pu:17533": "athāsau sthiradhīratvaṃ /",
  "GK21brkas_pu:17534": "gomukha śrūyatām iti /",
  "GK21brkas_pu:17535": "sāsūyā sapramodeva /",
  "GK21brkas_pu:17536": "mām uktvākathayat kathām //27.75/",
  "GK21brkas_pu:17537": "āsīt sumanasaḥ kāpi /",
  "GK21brkas_pu:17538": "priyā vidyādharī sakhī /",
  "GK21brkas_pu:17539": "divyajñānā marudvegā /",
  "GK21brkas_pu:17540": "nāmnā ca priyadarśanā //27.76/",
  "GK21brkas_pu:17541": "sā yadṛcchāgatā caināṃ /",
  "GK21brkas_pu:17542": "prasaṅge kvacid abravīt /",
  "GK21brkas_pu:17543": "tvaṃ mām āpadi kaṣṭāyāṃ /",
  "GK21brkas_pu:17544": "vartamānā smarer iti //27.77/",
  "GK21brkas_pu:17545": "tataḥ śreṣṭhini kālena /",
  "GK21brkas_pu:17546": "nīte vaivasvatakṣayam /",
  "GK21brkas_pu:17547": "śreṣṭhinyāḥ kanyakā jātā /",
  "GK21brkas_pu:17548": "śokānalaghṛtāhutiḥ //27.78/",
  "GK21brkas_pu:17549": "asyās tv āsīd aputrāyā- /",
  "GK21brkas_pu:17550": "draviṇasyātibhūriṇaḥ /",
  "GK21brkas_pu:17551": "sārasyāsyāsmadīyasya /",
  "GK21brkas_pu:17552": "pālakaḥ ko bhaviṣyati //27.79/",
  "GK21brkas_pu:17553": "uktā cāsmi purā sakhyā /",
  "GK21brkas_pu:17554": "vyasane māṃ smarer iti /",
  "GK21brkas_pu:17555": "tataś cintitamātraiva /",
  "GK21brkas_pu:17556": "dadṛśe priyadarśanā //27.80/",
  "GK21brkas_pu:17557": "tāṃ cāsau dārikāṃ dṛṣṭvā /",
  "GK21brkas_pu:17558": "prakarṣapramadasmitā /",
  "GK21brkas_pu:17559": "avocat sakhi mā bhaiṣīr /",
  "GK21brkas_pu:17560": "janayitvedṛśīṃ sutām //27.81/",
  "GK21brkas_pu:17561": "eṣā vidyādharendrasya /",
  "GK21brkas_pu:17562": "bhaviṣyati bhaviṣyataḥ /",
  "GK21brkas_pu:17563": "priyā priyatamā tasmāj /",
  "GK21brkas_pu:17564": "jṛmbhantāṃ tūryapaṅktayaḥ //27.82/",
  "GK21brkas_pu:17565": "athāsāv oṣadhīgarbhaṃ /",
  "GK21brkas_pu:17566": "baddhvā tasyāḥ sphuratkaram /",
  "GK21brkas_pu:17567": "kanyāyā- hāṭakaṃ dṛṣṭvā /",
  "GK21brkas_pu:17568": "kaṇṭhe gaṇḍakam abravīt //27.83/",
  "GK21brkas_pu:17569": "prabhāvād oṣadher asyāḥ /",
  "GK21brkas_pu:17570": "striyam enāṃ satīṃ janāḥ /",
  "GK21brkas_pu:17571": "drakṣyanti puruṣaṃ muktvā /",
  "GK21brkas_pu:17572": "bhaviṣyaccakravartinam //27.84/",
  "GK21brkas_pu:17573": "amalānantapuṇyatvāt /",
  "GK21brkas_pu:17574": "sarvajñāś cakravartinaḥ /",
  "GK21brkas_pu:17575": "paśyanti hi yathābhūtam /",
  "GK21brkas_pu:17576": "arthaṃ divyena cakṣuṣā //27.85/",
  "GK21brkas_pu:17577": "tena yaḥ striyam evaināṃ /",
  "GK21brkas_pu:17578": "draṣṭā sa bhavati dhruvam /",
  "GK21brkas_pu:17579": "cakravartī patiś cāsyāḥ /",
  "GK21brkas_pu:17580": "sarvavidyādharādhipaḥ //27.86/",
  "GK21brkas_pu:17581": "oṣadhir yā ca kaṇṭhe 'syāḥ /",
  "GK21brkas_pu:17582": "sā nāmnā priyadarśanā /",
  "GK21brkas_pu:17583": "idam eva ca nāmāsyāḥ /",
  "GK21brkas_pu:17584": "praśastaṃ kriyatām iti //27.87/",
  "GK21brkas_pu:17585": "tena yo 'yaṃ puraśreṣṭhī /",
  "GK21brkas_pu:17586": "puruṣaḥ priyadarśanaḥ /",
  "GK21brkas_pu:17587": "vidyādharendrayogyeyaṃ /",
  "GK21brkas_pu:17588": "pramadā priyadarśanā //27.88/",
  "GK21brkas_pu:17589": "kiṃ ca vīṇāsamasyāyāṃ /",
  "GK21brkas_pu:17590": "yad uktaṃ cakravartinā /",
  "GK21brkas_pu:17591": "ciraṃ sundari jīveti /",
  "GK21brkas_pu:17592": "tenaiva viditaṃ mayā //27.89/",
  "GK21brkas_pu:17593": "na hi śaktaḥ striyaṃ draṣṭum /",
  "GK21brkas_pu:17594": "enām avanigocaraḥ /",
  "GK21brkas_pu:17595": "yas tu paśyati sma vyaktaṃ /",
  "GK21brkas_pu:17596": "cakravartīty abhūn mama //27.90/",
  "GK21brkas_pu:17597": "tvaṃ ca gomukha eveti /",
  "GK21brkas_pu:17598": "tadaiva jñātavaty- aham /",
  "GK21brkas_pu:17599": "sarūpaḥ savayāś cānyo /",
  "GK21brkas_pu:17600": "nāsti yac cakravartinaḥ //27.91/",
  "GK21brkas_pu:17601": "rūpaṃ ca yuvarājasya /",
  "GK21brkas_pu:17602": "tava cānāyitaṃ mayā /",
  "GK21brkas_pu:17603": "kauśāmbītaḥ paṭe nyastaṃ /",
  "GK21brkas_pu:17604": "tac ca niścayakāraṇam //27.92/",
  "GK21brkas_pu:17605": "ityādibhir mayā cihnair /",
  "GK21brkas_pu:17606": "ayam avyabhicāritaḥ /",
  "GK21brkas_pu:17607": "cakravartīti vijñātaḥ /",
  "GK21brkas_pu:17608": "paścimaṃ stanadarśanam //27.93/",
  "GK21brkas_pu:17609": "yaḥ punar ghaṭanopāyaḥ /",
  "GK21brkas_pu:17610": "kāryaḥ sa bhavatānayoḥ /",
  "GK21brkas_pu:17611": "ghaṭane durghaṭasyāpi /",
  "GK21brkas_pu:17612": "caturo hi bhavān iti //27.94/",
  "GK21brkas_pu:17613": "evamādi tataḥ śrutvā /",
  "GK21brkas_pu:17614": "spṛhayāmi sma mṛtyave /",
  "GK21brkas_pu:17615": "yasmān niścitavān asmi /",
  "GK21brkas_pu:17616": "trayaṃ maraṇakāraṇam //27.95/",
  "GK21brkas_pu:17617": "mayā satyaṃ bruvad bhartā /",
  "GK21brkas_pu:17618": "mithyā brūteti kheditaḥ /",
  "GK21brkas_pu:17619": "atra jīvati yas tasya /",
  "GK21brkas_pu:17620": "mṛta evāmṛtopamaḥ //27.96/",
  "GK21brkas_pu:17621": "pāṇḍityāndhasuhṛdvairi /",
  "GK21brkas_pu:17622": "mā sma tiṣṭha puro mama /",
  "GK21brkas_pu:17623": "iti yaḥ svāminādiṣṭas /",
  "GK21brkas_pu:17624": "tasya mṛtyum arhotsavaḥ //27.97/",
  "GK21brkas_pu:17625": "na cāsti durghaṭasyāsya /",
  "GK21brkas_pu:17626": "ghaṭane mama kauśalam /",
  "GK21brkas_pu:17627": "tasmān maraṇam evāstu /",
  "GK21brkas_pu:17628": "dhik prāṇān duḥsthitān iti //27.98/",
  "GK21brkas_pu:17629": "niryātaś ca purībāhyaṃ /",
  "GK21brkas_pu:17630": "maraṇopāyalipsayā /",
  "GK21brkas_pu:17631": "kasyāpy adṛṣṭarūpasya /",
  "GK21brkas_pu:17632": "vācam aśrauṣam ambare //27.99/",
  "GK21brkas_pu:17633": "viparyasta nivartasva /",
  "GK21brkas_pu:17634": "nindyān maraṇaniścayāt /",
  "GK21brkas_pu:17635": "na hi duḥkhakṣayopāyo /",
  "GK21brkas_pu:17636": "mṛtyur iṣṭaḥ satām iti //27.100/",
  "GK21brkas_pu:17637": "tataḥ śithilitodvego /",
  "GK21brkas_pu:17638": "girā khecarayānayā /",
  "GK21brkas_pu:17639": "puraḥ puruṣam adrākṣaṃ /",
  "GK21brkas_pu:17640": "skandhāropitadārakam //27.101/",
  "GK21brkas_pu:17641": "asau ca dārakaḥ kuṇṭhaḥ /",
  "GK21brkas_pu:17642": "khañjaḥ kubjaḥ pṛthūdaraḥ /",
  "GK21brkas_pu:17643": "iti saṃtakṣitaḥ pitrā /",
  "GK21brkas_pu:17644": "karkaśair vacanakṣuraiḥ //27.102/",
  "GK21brkas_pu:17645": "mriyasva dharṣiṇīputra /",
  "GK21brkas_pu:17646": "pretakhāditamātṛka /",
  "GK21brkas_pu:17647": "na vahāmi na puṣṇāmi /",
  "GK21brkas_pu:17648": "bhavantaṃ niṣprayojanam //27.103/",
  "GK21brkas_pu:17649": "eṣa tvāṃ gāḍham āveṣṭya /",
  "GK21brkas_pu:17650": "grīvāṃ bhittvāthavā śiraḥ /",
  "GK21brkas_pu:17651": "mārayiṣyāmi tad gaccha /",
  "GK21brkas_pu:17652": "vaivasvatapurīm iti //27.104/",
  "GK21brkas_pu:17653": "tatas tena vihasyoktaṃ /",
  "GK21brkas_pu:17654": "mā vākṣīr mā ca māṃ puṣaḥ /",
  "GK21brkas_pu:17655": "etāvatā hi te kāryaṃ /",
  "GK21brkas_pu:17656": "na madīyena mṛtyunā //27.105/",
  "GK21brkas_pu:17657": "mayāpi kila kartavyaṃ /",
  "GK21brkas_pu:17658": "mahat kāryaṃ mahātmanām /",
  "GK21brkas_pu:17659": "tad bhavān māṃ sahasreṇa /",
  "GK21brkas_pu:17660": "vikrīnītāṃ mahātmasu //27.106/",
  "GK21brkas_pu:17661": "sahasraṃ yac ca tad dattaṃ /",
  "GK21brkas_pu:17662": "paryāptaṃ jīvanaṃ yataḥ /",
  "GK21brkas_pu:17663": "mā sma tasmād vinā kāryān /",
  "GK21brkas_pu:17664": "mārayan māṃ bhavān iti //27.107/",
  "GK21brkas_pu:17665": "mama tv āsīn mahātmānaḥ /",
  "GK21brkas_pu:17666": "ke 'nye yuṣmaj jagattraye /",
  "GK21brkas_pu:17667": "kutaś cānyan mahat kāryaṃ /",
  "GK21brkas_pu:17668": "yuṣmajjīvitarakṣaṇāt //27.108/",
  "GK21brkas_pu:17669": "sahasraṃ te na yat kiṃcit /",
  "GK21brkas_pu:17670": "koṭyāpi yadi labhyate /",
  "GK21brkas_pu:17671": "tucchamūlyas tathāpy eṣa /",
  "GK21brkas_pu:17672": "tṛṇamuṣṭisamā hi sā //27.109/",
  "GK21brkas_pu:17673": "tat tad ityādi niścitya /",
  "GK21brkas_pu:17674": "gṛham ānāyya taṃ tataḥ /",
  "GK21brkas_pu:17675": "krīṇāmi sma sahasreṇa /",
  "GK21brkas_pu:17676": "cintāmaṇim ivāśmanā //27.110/",
  "GK21brkas_pu:17677": "ṛṣidattām athāvocaṃ /",
  "GK21brkas_pu:17678": "yāvat smarasi kiṃcana /",
  "GK21brkas_pu:17679": "pracchannaṃ śreṣṭhino vṛttaṃ /",
  "GK21brkas_pu:17680": "tāvan me kathyatām iti //27.111/",
  "GK21brkas_pu:17681": "kāliyena ca rājñā ca /",
  "GK21brkas_pu:17682": "yad yat kāryaṃ rahaḥ kṛtam /",
  "GK21brkas_pu:17683": "tat tat sumanase bhartrā /",
  "GK21brkas_pu:17684": "kathitaṃ dhīracetase //27.112/",
  "GK21brkas_pu:17685": "yac ca śrutadharā kāryaṃ /",
  "GK21brkas_pu:17686": "rājñaḥ śrutavatī guru /",
  "GK21brkas_pu:17687": "tayā tad ṛṣidattāyai /",
  "GK21brkas_pu:17688": "duṣprakāśaṃ prakāśitam //27.113/",
  "GK21brkas_pu:17689": "tayā tayā ca tan mahyaṃ /",
  "GK21brkas_pu:17690": "kubjāya kathitaṃ mayā /",
  "GK21brkas_pu:17691": "kubjena brahmadattāya /",
  "GK21brkas_pu:17692": "śeṣaṃ pratyakṣam eva ca //27.114/",
  "GK21brkas_pu:17693": "tad yuṣmabhir yad ādiṣṭaṃ /",
  "GK21brkas_pu:17694": "yad atra bhavatā kṛtam /",
  "GK21brkas_pu:17695": "tad ācakṣveti kāryaṃ tad /",
  "GK21brkas_pu:17696": "etad atra mayā kṛtam //27.115/",
  "GK21brkas_pu:17697": "ityādy ākarṇya tat tasmād /",
  "GK21brkas_pu:17698": "indrajālādhikādbhutam /",
  "GK21brkas_pu:17699": "prāśaṃsaṃ caritaṃ tasya /",
  "GK21brkas_pu:17700": "praśasyā- hi guṇādhikāḥ //27.116/",
  "GK21brkas_pu:17701": "kā vidyādharacakravartipadake tucchā ratir mādṛśaḥ /",
  "GK21brkas_pu:17702": "suprāpaṃ dharaṇīcarair yad aparaiḥ krodhādivaśyair api /",
  "GK21brkas_pu:17703": "prajñādhikkṛtadevadānavagurur yeṣāṃ suhṛd gomukhaḥ /",
  "GK21brkas_pu:17704": "te yat piṣṭapasaptakāptivimukhās tatkarmaṇāṃ jṛmbhitam //27.117/",
  "GK21brkas_pu:17705": "evaṃ vārāṇasīstaṃ māṃ /",
  "GK21brkas_pu:17706": "dāramitrair upāsitam /",
  "GK21brkas_pu:17707": "upātiṣṭhanta kāśikyāḥ /",
  "GK21brkas_pu:17708": "śreṇayaḥ paṇyapāṇayaḥ //28.1/",
  "GK21brkas_pu:17709": "tāṃś ca bhāṣitavān asmi /",
  "GK21brkas_pu:17710": "sarvavṛttāntakovidaḥ /",
  "GK21brkas_pu:17711": "ayam āryakaniṣṭho vaḥ /",
  "GK21brkas_pu:17712": "śreṇiśresṭhī bhavatv iti //28.2/",
  "GK21brkas_pu:17713": "atha yāte kvacit kāle /",
  "GK21brkas_pu:17714": "saudhe sapriyadarśanaḥ /",
  "GK21brkas_pu:17715": "sopāne tāram aśrauṣaṃ /",
  "GK21brkas_pu:17716": "haṃsānām iva nisvanam //28.3/",
  "GK21brkas_pu:17717": "mama tv āsīn na haṃsānāṃ /",
  "GK21brkas_pu:17718": "nūpurāṇām ayaṃ dhvaniḥ /",
  "GK21brkas_pu:17719": "padamantharasaṃcāro /",
  "GK21brkas_pu:17720": "yac cāvicchinnasaṃtatiḥ //28.4/",
  "GK21brkas_pu:17721": "na caiṣa kulanārīṇām /",
  "GK21brkas_pu:17722": "upapattyā virudhyate /",
  "GK21brkas_pu:17723": "utsavābhyudayeṣv eva /",
  "GK21brkas_pu:17724": "tā- hi bibhrati bhūṣaṇam //28.5/",
  "GK21brkas_pu:17725": "tenāntaḥpurasaṃcāra /",
  "GK21brkas_pu:17726": "vārastrīcaraṇocitaḥ /",
  "GK21brkas_pu:17727": "kim artham api sopāne /",
  "GK21brkas_pu:17728": "caraty ābharaṇadhvani //28.6/",
  "GK21brkas_pu:17729": "evaṃ ca vimṛśann eva /",
  "GK21brkas_pu:17730": "tārābharaṇaśiñjitāḥ /",
  "GK21brkas_pu:17731": "citrāṃśukadharā- nārīr /",
  "GK21brkas_pu:17732": "apaśyaṃ rūḍhayauvanāḥ //28.7/",
  "GK21brkas_pu:17733": "tāsāṃ kumudikā nāma /",
  "GK21brkas_pu:17734": "lokalocanakaumudī /",
  "GK21brkas_pu:17735": "pragalbhāpi vinīteva /",
  "GK21brkas_pu:17736": "vanditvā mām abhāṣata //28.8/",
  "GK21brkas_pu:17737": "āryajyeṣṭhaṃ yaśobhāgin /",
  "GK21brkas_pu:17738": "bhavato bhartṛdārikā /",
  "GK21brkas_pu:17739": "vijñāpayati vanditvā /",
  "GK21brkas_pu:17740": "sādaraṃ rājadārikā //28.9/",
  "GK21brkas_pu:17741": "mayā vratakam uddiśya /",
  "GK21brkas_pu:17742": "pūjitā- devatādvijāḥ /",
  "GK21brkas_pu:17743": "vaṇṭakas tasya yuṣmābhiḥ /",
  "GK21brkas_pu:17744": "sadārair gṛhyatām iti //28.10/",
  "GK21brkas_pu:17745": "atha mahyaṃ susaṃskāraṃ /",
  "GK21brkas_pu:17746": "sā samudraṃ samudgakam /",
  "GK21brkas_pu:17747": "vāsaḥkusumagandhāṃś ca /",
  "GK21brkas_pu:17748": "hārigandhān upāsarat //28.11/",
  "GK21brkas_pu:17749": "athodvṛtya jagatsārān /",
  "GK21brkas_pu:17750": "asau mahyam adarśayat /",
  "GK21brkas_pu:17751": "dviprakārān alaṃkārān /",
  "GK21brkas_pu:17752": "naranārījanocitān //28.12/",
  "GK21brkas_pu:17753": "mayoktaṃ dvayam apy etad /",
  "GK21brkas_pu:17754": "arhati priyadarśanā /",
  "GK21brkas_pu:17755": "preṣitaṃ yoṣitā yat tad /",
  "GK21brkas_pu:17756": "yoṣid eva yato 'rhati //28.13/",
  "GK21brkas_pu:17757": "idam ākarṇya tāḥ prekṣya /",
  "GK21brkas_pu:17758": "vismitāḥ sasmitāś ca mām /",
  "GK21brkas_pu:17759": "tasyai dattvā ca tad dravyam /",
  "GK21brkas_pu:17760": "agacchan kṛtavandanāḥ //28.14/",
  "GK21brkas_pu:17761": "yaśobhāginn iti śrutvā /",
  "GK21brkas_pu:17762": "tayoktaṃ pīḍito 'bhavam /",
  "GK21brkas_pu:17763": "anabhyastaṃ hi yad yena /",
  "GK21brkas_pu:17764": "tena tad vastu duḥsaham //28.15/",
  "GK21brkas_pu:17765": "mamāmantrayate yāvān /",
  "GK21brkas_pu:17766": "puruṣaḥ pramadājanaḥ /",
  "GK21brkas_pu:17767": "sarvo 'sāv āryaputreti /",
  "GK21brkas_pu:17768": "muktvaitāṃ puruṣām iti //28.16/",
  "GK21brkas_pu:17769": "kiṃ cānyat kulakanyānāṃ /",
  "GK21brkas_pu:17770": "keyam īdṛk svatantratā /",
  "GK21brkas_pu:17771": "yeyam asmadvidhaiḥ sārdhaṃ /",
  "GK21brkas_pu:17772": "lokayātrā niraṅkuśaiḥ //28.17/",
  "GK21brkas_pu:17773": "kiṃ tu kāmayamānāpi /",
  "GK21brkas_pu:17774": "kāmini kāmini priye /",
  "GK21brkas_pu:17775": "na dhanāyaty api svāṅgaṃ /",
  "GK21brkas_pu:17776": "kim aṅga dhanam adhruvam //28.18/",
  "GK21brkas_pu:17777": "tad asyāḥ ko bhaved bhāvo /",
  "GK21brkas_pu:17778": "mayīty etad vitarkayan /",
  "GK21brkas_pu:17779": "andhakāramukhenāhaṃ /",
  "GK21brkas_pu:17780": "gomukhena iti bhāṣitaḥ //28.19/",
  "GK21brkas_pu:17781": "aryaputra duranteyam /",
  "GK21brkas_pu:17782": "īdṛśībhir bhavādṛśām /",
  "GK21brkas_pu:17783": "lokayātrety athāvocam /",
  "GK21brkas_pu:17784": "enaṃ parihasann iva //28.20/",
  "GK21brkas_pu:17785": "durantā vātha vā svantā /",
  "GK21brkas_pu:17786": "na hīyaṃ prastutā mayā /",
  "GK21brkas_pu:17787": "atha vā saṃkaṭāt trātā /",
  "GK21brkas_pu:17788": "mamāsty eva bhavān iti //28.21/",
  "GK21brkas_pu:17789": "iti tasminn ahorātre /",
  "GK21brkas_pu:17790": "gate kumudikādikāḥ /",
  "GK21brkas_pu:17791": "āgatyedam abhāṣanta /",
  "GK21brkas_pu:17792": "savrīḍāvinayā- iva //28.22/",
  "GK21brkas_pu:17793": "aryaputrāryaduhitā /",
  "GK21brkas_pu:17794": "vanditvā rājadārikā /",
  "GK21brkas_pu:17795": "asmaddoṣe kṛtavrīḍā /",
  "GK21brkas_pu:17796": "vijñāpayati sāñjaliḥ //28.23/",
  "GK21brkas_pu:17797": "kṣamaṇīyo 'yam asmākam /",
  "GK21brkas_pu:17798": "ācārātikramo yataḥ /",
  "GK21brkas_pu:17799": "muḍhabhṛtyakṛtā- doṣā- /",
  "GK21brkas_pu:17800": "na grāhyāḥ svāminām iti //28.24/",
  "GK21brkas_pu:17801": "mayāpy uktaṃ na paśyāmi /",
  "GK21brkas_pu:17802": "doṣam ācaritaṃ tayā /",
  "GK21brkas_pu:17803": "asti cet kṣānta evāsau /",
  "GK21brkas_pu:17804": "tathāpy ākhyāyatām iti //28.25/",
  "GK21brkas_pu:17805": "tataḥ kumudikācaṣṭe /",
  "GK21brkas_pu:17806": "mām apṛcchan nṛpātmajā /",
  "GK21brkas_pu:17807": "āryajyeṣṭhas tvayālāpān /",
  "GK21brkas_pu:17808": "bhāṣitaḥ kīdṛśān iti //28.26/",
  "GK21brkas_pu:17809": "āryajyeṣṭha yaśobhāginn /",
  "GK21brkas_pu:17810": "ityādau kathite mayā /",
  "GK21brkas_pu:17811": "sāsūyā saviṣādeva /",
  "GK21brkas_pu:17812": "vepamānedam abravīt //28.27/",
  "GK21brkas_pu:17813": "ayi vairiṇi bhartāram /",
  "GK21brkas_pu:17814": "evaṃ vadati kāṅganā /",
  "GK21brkas_pu:17815": "yathokto mandayā jyeṣṭho /",
  "GK21brkas_pu:17816": "yaśobhāginn iti tvayā //28.28/",
  "GK21brkas_pu:17817": "na ca tvadīyam evedaṃ /",
  "GK21brkas_pu:17818": "vacaḥ saṃbhāvayaty asau /",
  "GK21brkas_pu:17819": "parasaṃdeśahārī hi /",
  "GK21brkas_pu:17820": "pratīto gaṇikājanaḥ //28.29/",
  "GK21brkas_pu:17821": "yaḥ śreṣṭhiduhitur bhartā /",
  "GK21brkas_pu:17822": "so 'smākam api dharmataḥ /",
  "GK21brkas_pu:17823": "priyadarśanayā sārdham /",
  "GK21brkas_pu:17824": "abhinnaiva hi me tanuḥ //28.30/",
  "GK21brkas_pu:17825": "aryaputras tvayā tasmād /",
  "GK21brkas_pu:17826": "aryaputreti bhāṣyatām /",
  "GK21brkas_pu:17827": "tathā vijñāpyatāṃ cedaṃ /",
  "GK21brkas_pu:17828": "yathāvajñāṃ na manyate //28.31/",
  "GK21brkas_pu:17829": "asmadarthaṃ mayā ceyam /",
  "GK21brkas_pu:17830": "ucyatāṃ priyadarśanā /",
  "GK21brkas_pu:17831": "vratakotsavam āsevya /",
  "GK21brkas_pu:17832": "sāyāhne pratiyāsyati //28.32/",
  "GK21brkas_pu:17833": "iti śrutvedam āsīn me /",
  "GK21brkas_pu:17834": "ko 'nyaḥ paribhavaḥ paraḥ /",
  "GK21brkas_pu:17835": "etasmād yad asāv āha /",
  "GK21brkas_pu:17836": "bhāryā prasthāpyatām iti //28.33/",
  "GK21brkas_pu:17837": "yā vadhūs tātapādānāṃ /",
  "GK21brkas_pu:17838": "mama bhāryā ca sā katham /",
  "GK21brkas_pu:17839": "kuṭumbijanayoṣeva /",
  "GK21brkas_pu:17840": "gacchet paragṛhān iti //28.34/",
  "GK21brkas_pu:17841": "atha māṃ gomukho 'vocat /",
  "GK21brkas_pu:17842": "kim asthāne viśaṅkayā /",
  "GK21brkas_pu:17843": "nedaṃ paragṛhaṃ devyās /",
  "GK21brkas_pu:17844": "tathā viditam eva vaḥ //28.35/",
  "GK21brkas_pu:17845": "maṅgalaṃ hi vivāhāntam /",
  "GK21brkas_pu:17846": "asyās tatraiva kāritam /",
  "GK21brkas_pu:17847": "tac caitac ca gṛhaṃ tasmād /",
  "GK21brkas_pu:17848": "abhinnaṃ dṛśyatām iti //28.36/",
  "GK21brkas_pu:17849": "tatas tadvacanān nyāyyād /",
  "GK21brkas_pu:17850": "anujñātā satī mayā /",
  "GK21brkas_pu:17851": "prāsādāgrād avārohat /",
  "GK21brkas_pu:17852": "samaṃ tu priyadarśanā //28.37/",
  "GK21brkas_pu:17853": "atha prāsādapṛṣṭhastho /",
  "GK21brkas_pu:17854": "dāntair ujjvalamaṇḍanaiḥ /",
  "GK21brkas_pu:17855": "gobhiḥ pravahaṇaṃ yuktam /",
  "GK21brkas_pu:17856": "apaśyaṃ rājavartmani //28.38/",
  "GK21brkas_pu:17857": "rājakañcukibhir vṛddhair /",
  "GK21brkas_pu:17858": "anantair vetrapāṇibhiḥ /",
  "GK21brkas_pu:17859": "nārīvarṣavaraprāya /",
  "GK21brkas_pu:17860": "janavṛndaiś ca saṃvṛtam //28.39/",
  "GK21brkas_pu:17861": "tac ca rājakulād dṛṣṭvā /",
  "GK21brkas_pu:17862": "gacchatpravahaṇaṃ tataḥ /",
  "GK21brkas_pu:17863": "tad dinaṃ gamayāmi sma /",
  "GK21brkas_pu:17864": "dīrghabandhanadurgamam //28.40/",
  "GK21brkas_pu:17865": "sūryo 'pi tad ahar manye /",
  "GK21brkas_pu:17866": "bhagnākṣasyandano bhavet /",
  "GK21brkas_pu:17867": "daityocchinnaturaṃgo vā /",
  "GK21brkas_pu:17868": "yenāstaṃ katham apy agāt //28.41/",
  "GK21brkas_pu:17869": "atha prāsādam āruhya /",
  "GK21brkas_pu:17870": "rājamārgaṃ nirūpayan /",
  "GK21brkas_pu:17871": "tad eva yānam adrākṣaṃ /",
  "GK21brkas_pu:17872": "dīpikāvalayāvṛtam //28.42/",
  "GK21brkas_pu:17873": "avatīrya ca harmyāgrād /",
  "GK21brkas_pu:17874": "dīpikācandrikāsakhīm /",
  "GK21brkas_pu:17875": "sopāne dṛṣṭavān asmi /",
  "GK21brkas_pu:17876": "śrāmyantīṃ priyadarśanām //28.43/",
  "GK21brkas_pu:17877": "tām ādāya tataḥ pāṇau /",
  "GK21brkas_pu:17878": "madapramadabādhitām /",
  "GK21brkas_pu:17879": "cirād āropayāmi sma /",
  "GK21brkas_pu:17880": "harmyāgraśayanāntikam //28.44/",
  "GK21brkas_pu:17881": "kṣaṇaṃ ca tatra viśrāntāṃ /",
  "GK21brkas_pu:17882": "tām āliṅgam asau ca mām /",
  "GK21brkas_pu:17883": "tataś caḍ iti vicchinnaṃ /",
  "GK21brkas_pu:17884": "tatkāñcīguṇabandhanam //28.45/",
  "GK21brkas_pu:17885": "śarāṭikuraraśreṇiḥ /",
  "GK21brkas_pu:17886": "pulinān nalinīm iva /",
  "GK21brkas_pu:17887": "śiñjānā raśanā śayyāṃ /",
  "GK21brkas_pu:17888": "tan nitambād athāpatat //28.46/",
  "GK21brkas_pu:17889": "tāṃ ca bhinnamaṇicchāyāc /",
  "GK21brkas_pu:17890": "chatracchāditadīpikām /",
  "GK21brkas_pu:17891": "dṛṣṭvā pṛṣṭā mayā tasyāḥ /",
  "GK21brkas_pu:17892": "saṃprāptiṃ priyadarśanā //28.47/",
  "GK21brkas_pu:17893": "bahu śrotavyam atrāsti /",
  "GK21brkas_pu:17894": "krameṇa śrūyatām iti /",
  "GK21brkas_pu:17895": "uktvā ruṣṭaiva tāṃ dṛṣṭvā /",
  "GK21brkas_pu:17896": "sācaṣṭa sma kathām imām //28.48/",
  "GK21brkas_pu:17897": "asty ahaṃ yuṣmadādeśād /",
  "GK21brkas_pu:17898": "gatā kanyāvarodhanam /",
  "GK21brkas_pu:17899": "na ca tatra mayā dṛṣṭā /",
  "GK21brkas_pu:17900": "mārgayantyā nṛpātmajā //28.49/",
  "GK21brkas_pu:17901": "tataḥ parijanas tasyāḥ /",
  "GK21brkas_pu:17902": "prāha māṃ rājadārikā /",
  "GK21brkas_pu:17903": "gṛhopavanam adhyāste /",
  "GK21brkas_pu:17904": "tatra saṃbhāvyatām iti //28.50/",
  "GK21brkas_pu:17905": "praviśya ca mayā dṛṣṭā /",
  "GK21brkas_pu:17906": "tasminn udyānapālikā /",
  "GK21brkas_pu:17907": "vasantasumanaḥkḹpta /",
  "GK21brkas_pu:17908": "mālābharaṇadhāriṇī //28.51/",
  "GK21brkas_pu:17909": "sā ca pṛṣṭā mayāvocad /",
  "GK21brkas_pu:17910": "yo 'yaṃ saṃdhyāvadāruṇaḥ /",
  "GK21brkas_pu:17911": "aśokaṣaṇḍas tatrāste /",
  "GK21brkas_pu:17912": "vivikte rājadārikā //28.52/",
  "GK21brkas_pu:17913": "anena cāryaduhitur /",
  "GK21brkas_pu:17914": "vakreṇāpi tathā vrajaḥ /",
  "GK21brkas_pu:17915": "yo 'yaṃ priyaṅguṣaṇḍasya /",
  "GK21brkas_pu:17916": "yāti madhyena nirbhayaḥ //28.53/",
  "GK21brkas_pu:17917": "dūrāt kurabakānāṃ ca /",
  "GK21brkas_pu:17918": "[Missing text] kānanam /",
  "GK21brkas_pu:17919": "mādhavīsahakārānām /",
  "GK21brkas_pu:17920": "aṅkolānāṃ ca varjaya //28.54/",
  "GK21brkas_pu:17921": "bhrāmyanmadhukarastena /",
  "GK21brkas_pu:17922": "senāsaṃbādhapādapam /",
  "GK21brkas_pu:17923": "bhṛṅgadaṃśabhayāt kas taṃ /",
  "GK21brkas_pu:17924": "nāpramattas tyajed iti //28.55/",
  "GK21brkas_pu:17925": "tena ca prasthitādrākṣaṃ /",
  "GK21brkas_pu:17926": "kadambakuṭajān api /",
  "GK21brkas_pu:17927": "mālatīsaptaparṇāś ca /",
  "GK21brkas_pu:17928": "mañjarīcchannapallavān //28.56/",
  "GK21brkas_pu:17929": "mama tv āsīd aho śaktir /",
  "GK21brkas_pu:17930": "dohadasya varīyasī /",
  "GK21brkas_pu:17931": "anṛtāv api yenaite /",
  "GK21brkas_pu:17932": "jṛmbhitāḥ pādapā- iti //28.57/",
  "GK21brkas_pu:17933": "sātha paṅkajinīkūle /",
  "GK21brkas_pu:17934": "himavatkaṃdharājate /",
  "GK21brkas_pu:17935": "śilāpṛṣṭhe mayā dṛṣṭā /",
  "GK21brkas_pu:17936": "sāndracandanakardame //28.58/",
  "GK21brkas_pu:17937": "samaśītātape 'py asmin /",
  "GK21brkas_pu:17938": "vasante śāradīva sā /",
  "GK21brkas_pu:17939": "madhyaṃdine jvareṇaiva /",
  "GK21brkas_pu:17940": "khedyamānā balīyasā //28.59/",
  "GK21brkas_pu:17941": "saṃtatais tālavṛntaiś ca /",
  "GK21brkas_pu:17942": "candanāpādramārutaiḥ /",
  "GK21brkas_pu:17943": "vījyamānā vacobhiś ca /",
  "GK21brkas_pu:17944": "sāntvyamānātikomalaiḥ //28.60/",
  "GK21brkas_pu:17945": "atha tasyā- mayā gatvā /",
  "GK21brkas_pu:17946": "samīpaṃ vandanā kṛtā /",
  "GK21brkas_pu:17947": "tayāpi kṣiptacetastvān /",
  "GK21brkas_pu:17948": "na kiṃcid api bhāṣitam //28.61/",
  "GK21brkas_pu:17949": "tataḥ kumudikā tasyāḥ /",
  "GK21brkas_pu:17950": "pādam ālambya niṣṭhuram /",
  "GK21brkas_pu:17951": "pratibuddhām avocat tāṃ /",
  "GK21brkas_pu:17952": "bhaginī dṛśyatām iti //28.62/",
  "GK21brkas_pu:17953": "tataḥ kumudikāhastam /",
  "GK21brkas_pu:17954": "ālambyotthāya māṃ ciram /",
  "GK21brkas_pu:17955": "āliṅgitavatī svāṅgair /",
  "GK21brkas_pu:17956": "dhvāntāṅgārāgniduḥsahaiḥ //28.63/",
  "GK21brkas_pu:17957": "sukhāsīnāṃ ca mām āha /",
  "GK21brkas_pu:17958": "bhartā te sukhabhāgini /",
  "GK21brkas_pu:17959": "satataṃ kuśalītyādi /",
  "GK21brkas_pu:17960": "tatheti ca mayoditam //28.64/",
  "GK21brkas_pu:17961": "punar āha sa te bhartā /",
  "GK21brkas_pu:17962": "chāttratvād durjanaḥ kila /",
  "GK21brkas_pu:17963": "āhārādyair durārādhas /",
  "GK21brkas_pu:17964": "tvayā tad iti me matiḥ //28.65/",
  "GK21brkas_pu:17965": "prītyā nandopanandābhyāṃ /",
  "GK21brkas_pu:17966": "yenāharati sādhitam /",
  "GK21brkas_pu:17967": "tena naivopacaryo 'sau /",
  "GK21brkas_pu:17968": "mayeti kathitaṃ mayā //28.66/",
  "GK21brkas_pu:17969": "punar uktaṃ tayā smitvā /",
  "GK21brkas_pu:17970": "nedaṃ saṃbhāvyate tayoḥ /",
  "GK21brkas_pu:17971": "rājyāṃśo daśamas tābhyām /",
  "GK21brkas_pu:17972": "abhimānāt kilojjhitaḥ //28.67/",
  "GK21brkas_pu:17973": "tau tvadbhartur avittasya /",
  "GK21brkas_pu:17974": "pānthasyājñātajanmanaḥ /",
  "GK21brkas_pu:17975": "dāsam abhyupagacchetāṃ /",
  "GK21brkas_pu:17976": "kathaṃ nāmeti durghaṭam //28.68/",
  "GK21brkas_pu:17977": "mayoktaṃ sarvam asty etat /",
  "GK21brkas_pu:17978": "kiṃ tu tau divyacakṣuṣau /",
  "GK21brkas_pu:17979": "yad evādiśataḥ kiṃcit /",
  "GK21brkas_pu:17980": "tat tathaiva hi sidhyati //28.69/",
  "GK21brkas_pu:17981": "jyeṣṭhasya ca guṇā- jyeṣṭhās /",
  "GK21brkas_pu:17982": "tābhyāṃ kasyeti mānuṣāḥ /",
  "GK21brkas_pu:17983": "tenāṅgīkṛtavantau tau /",
  "GK21brkas_pu:17984": "madbhartur bhṛtyatām iti //28.70/",
  "GK21brkas_pu:17985": "bhagīrathayaśāḥ śrutvā /",
  "GK21brkas_pu:17986": "niṣkampākṣī kathām imām /",
  "GK21brkas_pu:17987": "tanūruhavikāreṇa /",
  "GK21brkas_pu:17988": "sāśruṇāliṅgitā balāt //28.71/",
  "GK21brkas_pu:17989": "evaṃ ca kṣaṇam āsīnām /",
  "GK21brkas_pu:17990": "āha māṃ rājadārikā /",
  "GK21brkas_pu:17991": "aṅgaṃ pravahaṇakṣobhāt /",
  "GK21brkas_pu:17992": "khinnam abhyañjyatām iti //28.72/",
  "GK21brkas_pu:17993": "āstām āstām iti mayā /",
  "GK21brkas_pu:17994": "anicchantyā yāvad ucyate /",
  "GK21brkas_pu:17995": "tāvad balād balātailaṃ /",
  "GK21brkas_pu:17996": "nyadhāt kumudikā mayi //28.73/",
  "GK21brkas_pu:17997": "sarvathākṣinikocādyair /",
  "GK21brkas_pu:17998": "uktvā kumudikādikāḥ /",
  "GK21brkas_pu:17999": "sā me 'bhyaṅgāpadeśena /",
  "GK21brkas_pu:18000": "vivṛtyāṅgāni paśyati //28.74/",
  "GK21brkas_pu:18001": "etat tvatkaraśākhābhir /",
  "GK21brkas_pu:18002": "likhitaṃ [Missing text] mbhakam /",
  "GK21brkas_pu:18003": "madīyam aṅgam ālokya /",
  "GK21brkas_pu:18004": "rājadārikayoditam //28.75/",
  "GK21brkas_pu:18005": "aho sakhe salajjāsi /",
  "GK21brkas_pu:18006": "bālikā kulapālikā /",
  "GK21brkas_pu:18007": "yayeha duḥsahā soḍhā /",
  "GK21brkas_pu:18008": "komalāṅgyā kadarthanā //28.76/",
  "GK21brkas_pu:18009": "atha vā tvaṃ parādhīnā /",
  "GK21brkas_pu:18010": "bhartaiva tava nirdayaḥ /",
  "GK21brkas_pu:18011": "yena prabaladarpeṇa /",
  "GK21brkas_pu:18012": "kṛtaṃ vaiṣamyam īdṛśam //28.77/",
  "GK21brkas_pu:18013": "ko 'nyo niṣkaruṇas tasmāt /",
  "GK21brkas_pu:18014": "tvaṃ yenotpalakomalā /",
  "GK21brkas_pu:18015": "dantineva mahāndhena /",
  "GK21brkas_pu:18016": "mathitā puṇḍarīkiṇī //28.78/",
  "GK21brkas_pu:18017": "matsaṃdeśaṃ ca vācyo 'sau /",
  "GK21brkas_pu:18018": "kim asthāne kṛtam tvayā /",
  "GK21brkas_pu:18019": "na hi cūḍāmaṇiḥ pāde /",
  "GK21brkas_pu:18020": "prabhavāmīti badhyate //28.79/",
  "GK21brkas_pu:18021": "idaṃ hi karkaśāḥ soḍhuṃ /",
  "GK21brkas_pu:18022": "śaktā- rājanyakanyakāḥ /",
  "GK21brkas_pu:18023": "chāyākomalagātryas tu /",
  "GK21brkas_pu:18024": "na hi vānijadārikāḥ //28.80/",
  "GK21brkas_pu:18025": "ityādi bahu jalpitvā /",
  "GK21brkas_pu:18026": "sā mām udvartanādibhiḥ /",
  "GK21brkas_pu:18027": "satkārair annapānāntaiḥ /",
  "GK21brkas_pu:18028": "saṃmānitavatī ciram //28.81/",
  "GK21brkas_pu:18029": "tasyāś ca kṣaṇasaṃkṣiptaṃ /",
  "GK21brkas_pu:18030": "mama saṃvatsarāyatam /",
  "GK21brkas_pu:18031": "yuṣmatkathāprasaṅgena /",
  "GK21brkas_pu:18032": "sārkaṃ gatam idaṃ dinam //28.82/",
  "GK21brkas_pu:18033": "athācalanitambābhāt /",
  "GK21brkas_pu:18034": "svanitambād vimucya sā /",
  "GK21brkas_pu:18035": "āmucan mekhalām enāṃ /",
  "GK21brkas_pu:18036": "mannitambe laghīyasi //28.83/",
  "GK21brkas_pu:18037": "bahur visraṃsamānāyāṃ /",
  "GK21brkas_pu:18038": "granthir asyāṃ tayā kṛtaḥ /",
  "GK21brkas_pu:18039": "svahastavilatair yatnān /",
  "GK21brkas_pu:18040": "mṛṇālītantusūtrakaiḥ //28.84/",
  "GK21brkas_pu:18041": "tataḥ prasthāpitavatī /",
  "GK21brkas_pu:18042": "mām ityādi vidhāya sā /",
  "GK21brkas_pu:18043": "mekhalā skhalitā ceyaṃ /",
  "GK21brkas_pu:18044": "chittvā tat tantubandhanam //28.85/",
  "GK21brkas_pu:18045": "iti tasyās tayā citre /",
  "GK21brkas_pu:18046": "prapañce 'smin nivedite /",
  "GK21brkas_pu:18047": "saṃkalpajanmanāmṛṣṭaḥ /",
  "GK21brkas_pu:18048": "saṃkalpayitum ārabhe //28.86/",
  "GK21brkas_pu:18049": "tayā yad guru saṃdiṣṭam /",
  "GK21brkas_pu:18050": "upalabdhaṃ ca yat tayā /",
  "GK21brkas_pu:18051": "etad eva suparyāptam /",
  "GK21brkas_pu:18052": "anurāgasya lakṣaṇam //28.87/",
  "GK21brkas_pu:18053": "yat punar mekhalā baddhā /",
  "GK21brkas_pu:18054": "niḥsarair bisatantubhiḥ /",
  "GK21brkas_pu:18055": "satsv apy anyeṣu sūtreṣu /",
  "GK21brkas_pu:18056": "tatredaṃ cintitaṃ tayā //28.88/",
  "GK21brkas_pu:18057": "nirdayāliṅganakṣobhād /",
  "GK21brkas_pu:18058": "idaṃ vicchedam eṣyati /",
  "GK21brkas_pu:18059": "atheyaṃ mekhalā srastā /",
  "GK21brkas_pu:18060": "śayyāyāṃ nipatiṣyati //28.89/",
  "GK21brkas_pu:18061": "lambāṃ cemām asau dṛṣṭvā /",
  "GK21brkas_pu:18062": "mannitambaviśālatām /",
  "GK21brkas_pu:18063": "anayā [Missing text] prītim /",
  "GK21brkas_pu:18064": "ādhāsyaty api kām iti //28.90/",
  "GK21brkas_pu:18065": "ekaikato 'pi vṛttānta /",
  "GK21brkas_pu:18066": "upapanne tayā kṛte /",
  "GK21brkas_pu:18067": "mayā tu jñātakāryatvād /",
  "GK21brkas_pu:18068": "utprekṣeyam upekṣitā //28.91/",
  "GK21brkas_pu:18069": "athāham abravaṃ śyāmā /",
  "GK21brkas_pu:18070": "bhagīrathayaśāḥ sphuṭam /",
  "GK21brkas_pu:18071": "kathaṃ vettheti sāpṛcchad /",
  "GK21brkas_pu:18072": "athettham aham uktavān //28.92/",
  "GK21brkas_pu:18073": "gaurāṇām asitābhāsam /",
  "GK21brkas_pu:18074": "asitānāṃ sitādhikam /",
  "GK21brkas_pu:18075": "śyāmānāṃ maṇḍanaṃ tajjñais /",
  "GK21brkas_pu:18076": "citravarṇaṃ tu varṇitam //28.93/",
  "GK21brkas_pu:18077": "pārijātasragābhābhā /",
  "GK21brkas_pu:18078": "yad iyaṃ mekhalā tataḥ /",
  "GK21brkas_pu:18079": "bālā dūrvādalaśyāmā /",
  "GK21brkas_pu:18080": "niyataṃ rājadārikā //28.94/",
  "GK21brkas_pu:18081": "kiṃ ca nānyā tataḥ kācid /",
  "GK21brkas_pu:18082": "darśanīyatamā yataḥ /",
  "GK21brkas_pu:18083": "darśanīyatamā śyāmā /",
  "GK21brkas_pu:18084": "nārīṇām iti darśanam //28.95/",
  "GK21brkas_pu:18085": "tayoktaṃ dhig dhig astv eṣāṃ /",
  "GK21brkas_pu:18086": "ratnalakṣaṇakāriṇām /",
  "GK21brkas_pu:18087": "janaḥ pracchādanīyo 'pi /",
  "GK21brkas_pu:18088": "khyāpito yaiḥ śaṭhair api //28.96/",
  "GK21brkas_pu:18089": "ity ādyā kathayā tasyāḥ /",
  "GK21brkas_pu:18090": "kṣapāyāḥ praharadvayam /",
  "GK21brkas_pu:18091": "prāptyupāyavicāreṇa /",
  "GK21brkas_pu:18092": "tṛtīyaḥ prerito mayā //28.97/",
  "GK21brkas_pu:18093": "mama tv a-sīd iyaṃ cintā /",
  "GK21brkas_pu:18094": "kiṃ mamopāyacintayā /",
  "GK21brkas_pu:18095": "devatās tat kariṣyanti /",
  "GK21brkas_pu:18096": "yena śāntir bhaviṣyati //28.98/",
  "GK21brkas_pu:18097": "vegavaty-ādikāprāptāv /",
  "GK21brkas_pu:18098": "upāyaḥ kaḥ kṛto mayā /",
  "GK21brkas_pu:18099": "yathā tāḥ prāptavān asmi /",
  "GK21brkas_pu:18100": "tathā rājasutām iti //28.99/",
  "GK21brkas_pu:18101": "atha mām ekadāgatya /",
  "GK21brkas_pu:18102": "sāyaṃ kumudikāvadat /",
  "GK21brkas_pu:18103": "bhagīrathayaśā- yuṣmān /",
  "GK21brkas_pu:18104": "vanditvā yācate yathā //28.100/",
  "GK21brkas_pu:18105": "ye mayāropitāś cūtā- /",
  "GK21brkas_pu:18106": "mādhavīcampakādayaḥ /",
  "GK21brkas_pu:18107": "te jātā- mañjarībhāra /",
  "GK21brkas_pu:18108": "bharabhaṅgurapallavāḥ //28.101/",
  "GK21brkas_pu:18109": "ataḥ śvas tatra gatvāhaṃ /",
  "GK21brkas_pu:18110": "mādhavīsahakārayoḥ /",
  "GK21brkas_pu:18111": "kartrī vivāhasaṃskāram /",
  "GK21brkas_pu:18112": "apareṣāṃ ca pūjanam //28.102/",
  "GK21brkas_pu:18113": "tena yuṣmadgṛhadvārād /",
  "GK21brkas_pu:18114": "gṛhītvā priyadarśanām /",
  "GK21brkas_pu:18115": "prātar eva prāyātāsmi /",
  "GK21brkas_pu:18116": "tad eṣā mucyatām iti //28.103/",
  "GK21brkas_pu:18117": "atha tasyai pratijñāya /",
  "GK21brkas_pu:18118": "gacchatv evaṃ bhavatv iti /",
  "GK21brkas_pu:18119": "draṣṭavyā rājaputrīti /",
  "GK21brkas_pu:18120": "khidyamāno 'nayaṃ niśām //28.104/",
  "GK21brkas_pu:18121": "prātaḥ kumudikāgatya /",
  "GK21brkas_pu:18122": "bhāṣate sma sasaṃbhramā /",
  "GK21brkas_pu:18123": "bhagīrathayaśāḥ prāptā /",
  "GK21brkas_pu:18124": "gacchatv aryasuteti mām //28.105/",
  "GK21brkas_pu:18125": "atha tāṃ dṛṣṭavān asmi /",
  "GK21brkas_pu:18126": "prasthāpya priyadarśanām /",
  "GK21brkas_pu:18127": "prāsādāgrasthito dvāḥstha /",
  "GK21brkas_pu:18128": "svacchapravahaṇāsthitām //28.106/",
  "GK21brkas_pu:18129": "āstāṃ ca mama tāṃ dṛṣṭvā /",
  "GK21brkas_pu:18130": "kṣaṇaṃ mānasacakṣuṣī /",
  "GK21brkas_pu:18131": "suṣuptāv asthitasyeva /",
  "GK21brkas_pu:18132": "naṣṭasaṃkalpadarśane //28.107/",
  "GK21brkas_pu:18133": "sarvathā puṇyavantas te /",
  "GK21brkas_pu:18134": "surāsuranaroragāḥ /",
  "GK21brkas_pu:18135": "asāv akālamṛtyur yair /",
  "GK21brkas_pu:18136": "nārīrūpo na vīkṣitaḥ //28.108/",
  "GK21brkas_pu:18137": "tayā cānanam unnamya /",
  "GK21brkas_pu:18138": "hṛṣṭaḥ saṃdṛṣṭavān aham /",
  "GK21brkas_pu:18139": "sahasrākṣaṃ svam ātmānaṃ /",
  "GK21brkas_pu:18140": "taccakṣuṣkādikojjvalam //28.109/",
  "GK21brkas_pu:18141": "māṃ ca maddayitāṃ nāsau /",
  "GK21brkas_pu:18142": "saṃmānitavatī samam /",
  "GK21brkas_pu:18143": "mayi dṛṣṭam adāt tasyāṃ /",
  "GK21brkas_pu:18144": "gāḍha [Missing text] ṭhagrahārhaṇām //28.110/",
  "GK21brkas_pu:18145": "atha svayānam āropya /",
  "GK21brkas_pu:18146": "sā priyāṃ priyadarśanām /",
  "GK21brkas_pu:18147": "kañcukyādicamūguptā /",
  "GK21brkas_pu:18148": "nagaropavanaṃ gatā //28.111/",
  "GK21brkas_pu:18149": "ahaṃ tu tad dinaṃ nītvā /",
  "GK21brkas_pu:18150": "kṛcchrān mandiraniṣkuṭe /",
  "GK21brkas_pu:18151": "harmyamūrdhānam ārohaṃ /",
  "GK21brkas_pu:18152": "rājaputrīdidṛkṣayā //28.112/",
  "GK21brkas_pu:18153": "atha pravahaṇenāsau /",
  "GK21brkas_pu:18154": "nabhasvatpaṭuraṃhasā /",
  "GK21brkas_pu:18155": "madgṛhadvāram āgacchad /",
  "GK21brkas_pu:18156": "dūrād unnamitānanā //28.113/",
  "GK21brkas_pu:18157": "sā ca māṃ tatra paśyantī /",
  "GK21brkas_pu:18158": "saṃtataṃ priyadarśanām /",
  "GK21brkas_pu:18159": "gāḍhaṃ niṣpīḍayantī ca /",
  "GK21brkas_pu:18160": "ciram aṅgaṃ nyapīḍayat //28.114/",
  "GK21brkas_pu:18161": "vandanācchadmanā paścān /",
  "GK21brkas_pu:18162": "māyy ātmānaṃ nidhāya sā /",
  "GK21brkas_pu:18163": "cetovinimayaṃ kṛtvā /",
  "GK21brkas_pu:18164": "pravṛttā śibikām iti //28.115/",
  "GK21brkas_pu:18165": "ārādhayāmi nṛpasūnukṛte nu gaurīṃ /",
  "GK21brkas_pu:18166": "kiṃ khānayāmi caturais tvaritaṃ suruṅgām /",
  "GK21brkas_pu:18167": "ityādyupāyaśatacintanatāntacetāḥ /",
  "GK21brkas_pu:18168": "kṛcchrān niśām anayam apratilabdhanidraḥ //28.116/"
}