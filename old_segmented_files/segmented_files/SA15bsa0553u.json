{
  "SA15bsa0553u:0": "Kṣaṇabhaṅgasidviḥ vyatirekātmikā /",
  "SA15bsa0553u:1": "vyatirekātmikā vyāptirākṣiptānvayarūpiṇī /",
  "SA15bsa0553u:2": "baidhamyaivati dṛṣṭānte sattve hetorihocyate //",
  "SA15bsa0553u:3": "yatsattat kṣaṇikaṃ yathā ghaṭaḥ santaścāmīvivādāspadībhūtāḥ padārthā iti svabhāvo hetuḥ /",
  "SA15bsa0553u:4": "na tāvadasyāsidviḥ sambhavati /",
  "SA15bsa0553u:5": "yathāyogaṃ pratyakṣānumāṇapramāṇapratīte dharmmiṇi sattvaśabdenābhipretasyārthakriyākāritvalakṣaṇasya sādhanasya pramāṇasamadhigatatvāt /",
  "SA15bsa0553u:6": "na ca virudvānaikāntikate /",
  "SA15bsa0553u:7": "vyāpakānupalambhātmanā viparyyayabādhakapramāṇena vyāpteḥ prasādhanāt /",
  "SA15bsa0553u:8": "byāpakañcārthakriyākāritvasya kramākramikāryyaviṣayatvameva /",
  "SA15bsa0553u:9": "na punaḥ kāraṇagatau kāryyagatau vā kramākramāvasya vyāpakau /",
  "SA15bsa0553u:10": "kṛtvā karaṇalakṣaṇasya kramasya kṣaṇike 'sambhavāt /",
  "SA15bsa0553u:11": "kāryyagatābhyāṃ kramākramābhyāṃ kāraṇaśaktervyāptayogāt /",
  "SA15bsa0553u:12": "tasmāt kāraṇagatayā kramākramikāryyaviṣayatayā vyāpyamānā kāraṇaśaktiḥ kramākramavyāptetyucyate /",
  "SA15bsa0553u:13": "viṣayeṇa viṣayinirddeśāt /",
  "SA15bsa0553u:14": "vyavahāralāghavārthaṃ /",
  "SA15bsa0553u:15": "tataśca yadyapi sarvvatra kramākramau sattvasya vyāpakāvityādyucyate /",
  "SA15bsa0553u:16": "tathāpi kramākramikāryyaviṣayatvameva vyāpakaṃ bodvavyaṃ /",
  "SA15bsa0553u:17": "nanu yadaikameva kāryyamaṅkurādikamutpadyate,",
  "SA15bsa0553u:18": "tadā kathaṃ kāryyagatakramākramavyavastheti cet /",
  "SA15bsa0553u:19": "ucyate / yadyapyekameva kāryyaṃ bhinnakālakāryyamapekṣyakramastadabhāvāccākrama statkāritvameva kramākramakāritvaṃ /",
  "SA15bsa0553u:20": "tathāpyapekṣaṇīyaviṣayabhedāt kramākramayorasāṅkaryyameva /",
  "SA15bsa0553u:21": "pitṛputratvavat /",
  "SA15bsa0553u:22": "kaḥ punarasau vyāptiprasādhako vyāpakānupalambha iti cet /",
  "SA15bsa0553u:23": "ucyate /",
  "SA15bsa0553u:24": "yasya kramākramikāryyaviṣayatvannāsti,",
  "SA15bsa0553u:25": "na tat śaktaṃ,",
  "SA15bsa0553u:26": "yathā śaśaviṣāṇaṃ /",
  "SA15bsa0553u:27": "nāsti ca nityābhimatasya bhāvasya kramākramikāryyaviṣayatvamiti vyāpakānupalambhaḥ /",
  "SA15bsa0553u:28": "na tāvadayamasidvo vaktavyaḥ /",
  "SA15bsa0553u:29": "nityasya dharmmiṇaḥ kramākramikāryyaviṣayatvena vyāpakena saha virodhasadbhāvāt,",
  "SA15bsa0553u:30": "tathā hi pūrvvāparakālayorekatve nityatvaṃ kṣaṇadvayepi bhede kramākramitvaṃ /",
  "SA15bsa0553u:31": "tataśca nityatvaṃ kramākramitvañcetyabhinnatvaṃ bhinnatvañcetyuktaṃ bhavati /",
  "SA15bsa0553u:32": "etayośca parasparaparihārasthitilakṣaṇatayā virodhaḥ /",
  "SA15bsa0553u:33": "tat kathaṃ nitye kramākramasambhavaḥ /",
  "SA15bsa0553u:34": "nāpi virudvaḥ sapakṣe bhāvāt /",
  "SA15bsa0553u:35": "nacānaikāntikaḥ /",
  "SA15bsa0553u:36": "kramākramābhāvasyārthakriyāsāmarthyābhāvena vyāptatvāt /",
  "SA15bsa0553u:37": "tathā hi na tāvat kramākramābhyāmanyaḥ prakārosti,",
  "SA15bsa0553u:38": "yenārthakriyāsambhāvanāyāṃ kāramākramābhyāmarthakriyāvyāptirna syāt /",
  "SA15bsa0553u:39": "tasmādarthakriyāmātrānubadvatayā tayoranyataraprakārasya /",
  "SA15bsa0553u:40": "ubhayorabhāve cābhāvādarthakriyāmātrasyeti tābhyāṃ tasya vyāptisidviḥ /",
  "SA15bsa0553u:41": "pakṣīkṛte ca tayorabhāvenārthakriyāśaktyabhāvasidvau kathamanekāntaḥ /",
  "SA15bsa0553u:42": "na hi byāpyavyāpakayorvyāpyavyāpakabhāvasidvimudvūyabyāpyābhāvena vyāpakābhāvasya vyāptisidvau,",
  "SA15bsa0553u:43": "upāyāntaramastīti niravadyo vyāpakānupalambhaḥ /",
  "SA15bsa0553u:44": "sattvasya kṣaṇikatvena vyāptiṃ sādhayatyeva /",
  "SA15bsa0553u:45": "nanu vyāpakānupalambhataḥ sattvasya kathaṃ svasādhyaprativandhasidviḥ,",
  "SA15bsa0553u:46": "asyāpyanekadoṣaduṣṭatvāt /",
  "SA15bsa0553u:47": "tathāhi na tāvadayaṃ prasaṅgo hetuḥ sādhyadharmmiṇi pramāṇasidvatvāt,",
  "SA15bsa0553u:48": "parābhyupagamasidvatvābhāvāt,",
  "SA15bsa0553u:49": "viparyyayaparyyavasānābhāvācca /",
  "SA15bsa0553u:50": "atha svatantraḥ,",
  "SA15bsa0553u:51": "tadāśrayāsidvaḥ /",
  "SA15bsa0553u:52": "akṣaṇikasyāśrayasyāsambhavādapratītatvādvā /",
  "SA15bsa0553u:53": "pratīti rhi pratyakṣeṇānumānena vikalpamātreṇa vā syāt /",
  "SA15bsa0553u:54": "prathamapakṣadvaye sākṣātpāramparyyeṇa vā svapratītilakṣaṇārthakāritve maulaḥ sādhāraṇo hetuḥ /",
  "SA15bsa0553u:55": "vyāpakānupalambhaśca svarūpāsidvaḥ syāt /",
  "SA15bsa0553u:56": "arthakriyākāritve kramākramayoranyatarasyāvaśyambhāvāt /",
  "SA15bsa0553u:57": "antimapakṣe tu na kaścidveturanāśrayaḥ syāt vikalpamātrasidvasya dharmmiṇaḥ sarvvatra sulabhatvāt /",
  "SA15bsa0553u:58": "api ca tat kalpanājñānaṃ pratyakṣapṛṣṭhabhāvi vā syāt,",
  "SA15bsa0553u:59": "liṅgajanma vā,",
  "SA15bsa0553u:60": "saṃskārajaṃ vā,",
  "SA15bsa0553u:61": "sandigdhavastukaṃ vā,",
  "SA15bsa0553u:62": "avastukaṃ vā /",
  "SA15bsa0553u:63": "tatrādyapakṣadvaye 'kṣaṇikasya sattaivābyāhatā kathaṃ vādhakāvatāraḥ /",
  "SA15bsa0553u:64": "tṛtīye tu na sarvvadā 'kṣaṇikasattāniṣedhaḥ /",
  "SA15bsa0553u:65": "tadarpitasaṃskārābhāve tat smaraṇāyogāt /",
  "SA15bsa0553u:66": "caturthe tu sandigdhāśrayatvaṃ hetudoṣaḥ /",
  "SA15bsa0553u:67": "pañcame ca tadviṣayasyābhāvo na tāvat pratyakṣataḥ sidhyati /",
  "SA15bsa0553u:68": "akṣaṇikātmanaḥ sarvvadaiva tvanmate 'pratyakṣatvāt /",
  "SA15bsa0553u:69": "na cānumānatastadabhāvaḥ",
  "SA15bsa0553u:70": "pratibadvaliṅgānupalambhādityāśrayāsidvistāvadudvatā /",
  "SA15bsa0553u:71": "evaṃ dṛṣṭāntopi pratihantavyaḥ //",
  "SA15bsa0553u:72": "svarūpāsidvopyayaṃ hetuḥ sthirasyāpi kramākramisahakāryyapekṣayā kramākramābhyāmarthakriyopapatteḥ /",
  "SA15bsa0553u:73": "nāpi kramayaugapadyapakṣoktadoṣaprasaṅgaḥ /",
  "SA15bsa0553u:74": "tathāhi kramisahakāryyapekṣayā kramikāryyakāritvantāvadavirudvaṃ /",
  "SA15bsa0553u:75": "tathāca śaṅkarasya saṃkṣipto 'yamabhiprāyaḥ /",
  "SA15bsa0553u:76": "sahakārisākalyaṃ hi sāmarthyaṃ /",
  "SA15bsa0553u:77": "tadvaikalyañcāsāmarthyaṃ /",
  "SA15bsa0553u:78": "na ca tayorāvirbhāvatirobhāvābhyāntadvataḥ kācit kṣatiḥ,",
  "SA15bsa0553u:79": "tasya tābhyāmanyatvāt /",
  "SA15bsa0553u:80": "tatkathaṃ sahakāriṇo 'napekṣyakāryyakaraṇaprasaṅga iti /",
  "SA15bsa0553u:81": "trilocanasyāpyayaṃ saṃkṣiptārthaḥ /",
  "SA15bsa0553u:82": "kāryyameva hi sahakāriṇamapekṣate /",
  "SA15bsa0553u:83": "na kāryyotpattihetuḥ /",
  "SA15bsa0553u:84": "yasmāddvividhaṃ sāmarthyannijamāgantukañca sahakāryyantaraṃ /",
  "SA15bsa0553u:85": "tato 'kṣaṇikasyāpi kramavatsahakārinānātvādapi kramavatkāryyanānātvopapatteraśakyaṃ bhāvānāṃ pratikṣaṇamanyānyatvamupapādayitumiti //",
  "SA15bsa0553u:86": "nyāyabhūṣaṇo 'pi lapati /",
  "SA15bsa0553u:87": "prathamakāryyotpādanakāle hyuttarakāryyotpādanasvabhāvaḥ /",
  "SA15bsa0553u:88": "ataḥ prathamakāla evāśe ṣāṇi kāryyāṇi kuryyāditi cet /",
  "SA15bsa0553u:89": "tadidaṃ mātā me vandhyetyādivat svavacanavirodhādayuktaṃ /",
  "SA15bsa0553u:90": "yohyuttarakāryyajananasvabhāvaḥ sa kathamādau tatkāryyaṃ kuryyāt /",
  "SA15bsa0553u:91": "na tarhi tatkāryyakaraṇasvabhāvaḥ /",
  "SA15bsa0553u:92": "nahi nīlotpādanasvabhāvaḥ pītādikamapi karotīti //",
  "SA15bsa0553u:93": "vācaspatirapi paṭhati /",
  "SA15bsa0553u:94": "nanvayamakṣaṇikaḥ svarūpeṇa kāryyañjanayati /",
  "SA15bsa0553u:95": "taccāsya svarūpaṃ tṛtīyādiṣviva kṣaṇeṣu dvitīye 'pi kṣaṇe saditi tadāpi janayet /",
  "SA15bsa0553u:96": "akurvvan vā tṛtīyādiṣvapi na kurvvīta /",
  "SA15bsa0553u:97": "tasya tādavasthyāt /",
  "SA15bsa0553u:98": "atādavasthye vā tadevāsya kṣaṇikatvaṃ /",
  "SA15bsa0553u:99": "atrocyate / satyaṃ svarūpeṇa kāryyañjanayati na tu tenaiva /",
  "SA15bsa0553u:100": "sahakārisahitādeva tataḥ kāryyotpattidarśanāt /",
  "SA15bsa0553u:101": "tasmāt vyāptivatkāryyakāraṇabhāvo 'pyekatrānyayogavyavacchedenāmyatrāyogavyavacchedenāvabodvavyaḥ /",
  "SA15bsa0553u:102": "tathaiva lokikaparīkṣakāṇāṃ sampratipatteriti na kramikāryyakāritvapakṣoktadoṣāvasaraḥ //",
  "SA15bsa0553u:103": "nāpyakṣaṇike yaugapadyapakṣoktadoṣāvakāśaḥ /",
  "SA15bsa0553u:104": "ye hi kāryyamutpāditavanto dravyaviśeṣāsteṣāṃ vyāpārasya niyatakāryyotpādanasamarthasya niṣpādite kāryye 'nuvarttamāneṣvapi teṣu dravyeṣu nivṛttārthādūnā sāmagrī jāyate /",
  "SA15bsa0553u:105": "tatkathaṃ niṣpāditaṃ niṣpādayiṣyati /",
  "SA15bsa0553u:106": "na hi daṇḍādayaḥ svabhāvenaiva karttāro yenāmī niṣpatterārabhya kāryyaṃ vidadyuḥ /",
  "SA15bsa0553u:107": "kintarhi vyāpārāveśinaḥ /",
  "SA15bsa0553u:108": "na ceyatā svarūpeṇa na karttāraḥ svarūpakārakatvanirvvāhaparatayā vyāpārasamāveśāditi //",
  "SA15bsa0553u:109": "kiñca kramākramābhāvaśca bhaviṣyati na ca satvābhāva iti sandigdhavyatirekopyayaṃ vyāpakānupalambhaḥ /",
  "SA15bsa0553u:110": "na hi kramākramābhyāmanyaprakārasyābhāvaḥ sidvaḥ /",
  "SA15bsa0553u:111": "viśeṣaniṣedhasya śeṣābhyanujñāviṣayatvāt /",
  "SA15bsa0553u:112": "kiñca prakārāntarasya dṛśyatvenātyantaniṣedhaḥ /",
  "SA15bsa0553u:113": "adṛśyatve tu nāsattāniścayo viprakarṣiṇāmiti na kramākramābhyāmarthakriyāsāmarthyasya vyāptisidviḥ /",
  "SA15bsa0553u:114": "ataḥ sandigdhavyatireko 'pi vyāpakānupalambhaḥ /",
  "SA15bsa0553u:115": "kiñca dṛśyādṛśyasahakāripratyayasākalyavataḥ kramayaugapadyasyātyantaparokṣatvāt tena vyāptaṃ sattvamapi parokṣameveti na tāvatpratibandhaḥ pratyakṣataḥ sidhyati nāpyanumānataḥ,",
  "SA15bsa0553u:116": "tatpratibadvaliṅgābhāvāditi /",
  "SA15bsa0553u:117": "api ca kramākramābhyāmarthakriyākāritvaṃ vyāptamityatisubhāṣitaṃ /",
  "SA15bsa0553u:118": "yadi krameṇa vyāptaṃ kathamakrameṇa /",
  "SA15bsa0553u:119": "athākrameṇa na tarhi krameṇa;",
  "SA15bsa0553u:120": "kramākramābhyāṃ vyāptamiti tu brūvata vyāpterevābhāvaḥ pradarśito bhavati /",
  "SA15bsa0553u:121": "nahi bhavati /",
  "SA15bsa0553u:122": "agnirdhūmabhāvābhāvābhyāṃ vyāpta iti /",
  "SA15bsa0553u:123": "ato vyāpteranaikāntikatvam /",
  "SA15bsa0553u:124": "api ca kimidaṃ vādhakamakṣaṇikānāmasattāṃ sādha yati,",
  "SA15bsa0553u:125": "utasvit,",
  "SA15bsa0553u:126": "akṣaṇikāt sattvasya vyatirekaṃ,",
  "SA15bsa0553u:127": "atha sattvakṣaṇikatvayoḥ prativandhaṃ /",
  "SA15bsa0553u:128": "na pūrvvo vikalpaḥ /",
  "SA15bsa0553u:129": "uktakrameṇa hetorāśrayāsidvatvāt /",
  "SA15bsa0553u:130": "na ca dvitīyaḥ /",
  "SA15bsa0553u:131": "yato vyāpakanivṛttisahitā vyāpyanivṛttirvyatirekaśabdasyārthaḥ /",
  "SA15bsa0553u:132": "sā ca yadi pratyakṣeṇa pratīyate tadā tadvetuḥ syāditi sattvamanaikāntikaṃ /",
  "SA15bsa0553u:133": "vyāpakānupalambhaḥ svarūpāsidvaḥ /",
  "SA15bsa0553u:134": "atha sā vikalpyate /",
  "SA15bsa0553u:135": "tadā pūrvvoktakrameṇa pañcadhā vikalpya vikalpyo dūṣaṇīyaḥ /",
  "SA15bsa0553u:136": "ata eva na tṛtiyo 'pi vikalpaḥ /",
  "SA15bsa0553u:137": "vyatirekāsidvau sambandhāsidveḥ /",
  "SA15bsa0553u:138": "kiñca na bhūtalavadatrākṣaṇiko dharmmī dṛśyate /",
  "SA15bsa0553u:139": "na ca svabhāvānupalambhe vyāpakānupalambhaḥ kasyacit dṛśyasya pratipattimantareṇāntarbhāvayituṃ śakya iti /",
  "SA15bsa0553u:140": "kiñcāsyābhāvadharmmatve /",
  "SA15bsa0553u:141": "āśrayā sidvatvamitaretarāśrayatvañca /",
  "SA15bsa0553u:142": "bhāvadharmmatve virudvatvañca /",
  "SA15bsa0553u:143": "ubhayadharmmatve cānaikāntikatvamiti na trayīndoṣajātimatipatati //",
  "SA15bsa0553u:144": "yatpunaruktamakṣaṇikatve karmayaugapadyābhyāmarthakriyāvirodhāditi /",
  "SA15bsa0553u:145": "tatra virodhasidvimanusaratā virodhyapi pratipattabyaḥ /",
  "SA15bsa0553u:146": "tatpratītināntarīyakatvāt virodhasidveḥ /",
  "SA15bsa0553u:147": "yathā tuhinadahanayoḥ sāpekṣadhruvabhāvayośca pratiyogī cākṣaṇikaḥ pratīyamānaḥ pratītikāritvāt sanneva syāt ajanakasyāprameyatvāt /",
  "SA15bsa0553u:148": "saṃvṛttisidvenākṣaṇikatvena virodhasidviriti cet /",
  "SA15bsa0553u:149": "saṃvṛtisidvamapi vāstavaṃ kālpanikaṃ vā syāt /",
  "SA15bsa0553u:150": "yadi vāstavaṃ kathantasyāsattvaṃ kathañcārthakriyāvirodhaḥ /",
  "SA15bsa0553u:151": "arthakriyāṃ kurvvadvi vāstavamucyate /",
  "SA15bsa0553u:152": "atha kālpanikaṃ /",
  "SA15bsa0553u:153": "tatra kiṃ virodho vāstavaḥ kālpaniko vā /",
  "SA15bsa0553u:154": "na tāvadvāstavaḥ kalpitavirodhivirodhatvāt /",
  "SA15bsa0553u:155": "bandhyāputravirodhavat /",
  "SA15bsa0553u:156": "atha virodho 'pi kālpanikaḥ /",
  "SA15bsa0553u:157": "na tarhi sattvasya vyatirekaḥ pāramārthika iti kṣaṇabhaṅgo dattajalāñjaliriti /",
  "SA15bsa0553u:158": "ayameva codyaprabandho 'smad gurubhiḥ saṃgṛhītaḥ //",
  "SA15bsa0553u:159": "nityannāsti na vā pratītiviṣayastenāśrayāsiddhatā /",
  "SA15bsa0553u:160": "hetoḥ svānubhavasya cākṣatirataḥ kṣiptaḥ sapakṣo 'pi ca /",
  "SA15bsa0553u:161": "śūnyaśca dvitīyena sidhyati na cāsattāpi sattā yathā no nityena virodhasidvirasatā śakyā kramāderapīti //",
  "SA15bsa0553u:162": "atrocyate / iha vastunyapi dharmmidharmmavyavahāro dṛṣṭoyathā gavi gotvaṃ,",
  "SA15bsa0553u:163": "paṭe śuklatvaṃ turage gamanamityādi /",
  "SA15bsa0553u:164": "avastunyapi dharmmidharmmavyavahāro dṛṣṭo yathā śaśaviṣāṇe tīkṣṇatvābhāvo bandhyāputre vakratvābhāvo gagaṇāravinde gandhābhāva ityādi /",
  "SA15bsa0553u:165": "tatrāvastuni dharmmittvannāstīti kimbastudharmmeṇa dharmmitvannāsti /",
  "SA15bsa0553u:166": "āhosvidavastudharmmeṇāpi /",
  "SA15bsa0553u:167": "prathamapakṣe sidvasādhanaṃ dvitīyapakṣe tu svavacanavirodhaḥ /",
  "SA15bsa0553u:168": "yadāhu rguravaḥ /",
  "SA15bsa0553u:169": "dharmmasya kasyacida vastuni mānasidvā",
  "SA15bsa0553u:170": "bādhāvidhivyavahṛtiḥ kimihāsti no vā /",
  "SA15bsa0553u:171": "kvāpyasti cet kathamiyanti na dūṣaṇāni",
  "SA15bsa0553u:172": "nāstyeva cet svavacanapratirodhasidviḥ //",
  "SA15bsa0553u:173": "avastuno dharmmitvasvīkārapūrvvakatvasya vyāpakasyābhāve āśrayāsidvidūṣaṇasyānupanyāsaprasaṅgaityarthaḥ /",
  "SA15bsa0553u:174": "yenaiva hi vacanenāvastuno dharmmitvābhāvena dharmmeṇa dharmmatvamabhyupagataṃ /",
  "SA15bsa0553u:175": "parastu pratiṣidhyata iti vyaktamdimīśvaraceṣṭitaṃ /",
  "SA15bsa0553u:176": "tathāhyavastuno dharmmitvannāstīti vacanena dharmmitvābhāvaḥ kimavastu vidhīyate,",
  "SA15bsa0553u:177": "anyatra vā,",
  "SA15bsa0553u:178": "na vā kvacidapīti trayaḥ pakṣāḥ /",
  "SA15bsa0553u:179": "prathamapakṣe 'vastuno na dharmmitvaniṣedhaḥ /",
  "SA15bsa0553u:180": "dharmmitvābhāvasya dharmmasya tatraiva vidhānāt /",
  "SA15bsa0553u:181": "dvitīye 'vastuni kimāyātaṃ /",
  "SA15bsa0553u:182": "anyatra dharmmitvābhāvavidhānāt /",
  "SA15bsa0553u:183": "tṛtīyastu pakṣo vyartha eva nirāśrayatvāt iti kathamavastuno dharmmitvaniṣedhaḥ /",
  "SA15bsa0553u:184": "tasmādyathā pramāṇopanyāsaḥ prameyasvīkārapūrvvakatvena vyāptaḥ /",
  "SA15bsa0553u:185": "vācakaśabdopanyāso vā vācyasvīkārapūrvvakatvena vyāptaḥ /",
  "SA15bsa0553u:186": "tathāvastuno dharmmitvaṃ nāstīti vacanopanyāso 'vastuno dharmmitvasvīkārapūrvvatvena vyāptaḥ /",
  "SA15bsa0553u:187": "anyathā tadvacanopanyāsasya vyarthatvāt /",
  "SA15bsa0553u:188": "tadyadi vacanopanyāso vyāpyadharmmaḥ /",
  "SA15bsa0553u:189": "tadāvastuno dharmmitvasvīkāropi vyāpakadharmmo durbbāraḥ /",
  "SA15bsa0553u:190": "atha na vyāpakadharmmaḥ /",
  "SA15bsa0553u:191": "tadā vyāpyasyāpi vacanopanyāsasyāsambhava iti mūkataivātra balādāyāteti kathaṃ na svavacanavirodhasidviḥ /",
  "SA15bsa0553u:192": "nahyabrūvan parambodhayitumīśaḥ /",
  "SA15bsa0553u:193": "bruvan vā doṣamimaṃ pariharttumiti mahati saṅkaṭe praveśaḥ /",
  "SA15bsa0553u:194": "avastuprastāve sahṛdayāṇāṃ mūkataiva yujyata iti cet /",
  "SA15bsa0553u:195": "aho mahadvaidagdhyaṃ /",
  "SA15bsa0553u:196": "avastuprastāve svayameva yathāśakti valgitvā bhagno mūkataiva nyāyaprāpteti paribhāṣayā niḥsarttumicchati /",
  "SA15bsa0553u:197": "nacāvastuprastāvo rājadaṇḍena vinā caraṇamarddanādināniṣṭimātreṇa vā pratiṣedvuṃ śakyate /",
  "SA15bsa0553u:198": "tataścātrāpi kramākramābhāvasya sādhanatve sattvābhāvasya ca sādhyatve sandigdhavastubhāvasyāvastyātmano vā kṣaṇikasya dharmmitvaṃ kena pratihanyate /",
  "SA15bsa0553u:199": "trividho hi dharmmo dṛṣṭaḥ kaścidvastuniyato nīlādiḥ /",
  "SA15bsa0553u:200": "kaścidavastuniyato yathā sarvvopākhyāvirahaḥ /",
  "SA15bsa0553u:201": "kaścidubhayasādhāraṇo yathānupalabdhimātraṃ /",
  "SA15bsa0553u:202": "tatra vastudharmmeṇāvastuno dharmmitvaniṣedha iti yuktaṃ /",
  "SA15bsa0553u:203": "natvavastudharmmeṇa /",
  "SA15bsa0553u:204": "vastvavastudharmmeṇa vā /",
  "SA15bsa0553u:205": "svavacanasyānuyanyāsaprasaṅgādityarkṣāṇakasyābhāve sandehe vāvastudharmmeṇa dharmmitvamavyāhatamiti nāyamāśrayāsidvo vyāpakānupalambhaḥ //",
  "SA15bsa0553u:206": "akṣaṇikāpratītā vayamā śrayāsidvoheturiti tu yuktamuktaṃ /",
  "SA15bsa0553u:207": "tadapratītau tadvyavahārāyogāt /",
  "SA15bsa0553u:208": "kevalamasau vyavahārāṅgabhūtā pratīti rvastvavastunorekarūpā na bhavati /",
  "SA15bsa0553u:209": "sākṣātpāramparyyeṇa vastusāmarthyabhāvinī hi vastupratītiḥ /",
  "SA15bsa0553u:210": "yathā pratyakṣamanumānaṃ pratyakṣapṛṣṭhabhāvī ca vikalpaḥ /",
  "SA15bsa0553u:211": "avastunastu sāmarthyābhāvāt vikalpamātrameva pratītiḥ /",
  "SA15bsa0553u:212": "vastuno hi vastubalabhāvinī pratīti ryathāsākṣātpratyakṣaṃ paramparayā tatpṛṣṭhabhāvī vikalpo 'numānañca /",
  "SA15bsa0553u:213": "avastunastu na vastubalabhāvinī pratītistatkārakatvenāvastutvahāniprasaṅgāt /",
  "SA15bsa0553u:214": "tasmādvikalpamātramevāvastunaḥ pratītiḥ /",
  "SA15bsa0553u:215": "nahyabhāvaḥ kaścidvigrahavān yaḥ sākṣātkarttavyo 'pi tu vyavaharttavyaḥ /",
  "SA15bsa0553u:216": "sa ca vyavahāro vikalpādapi sidhyatyeva /",
  "SA15bsa0553u:217": "anyathā sarbbajanaprasidvo 'vastuvyavahāro na syāt /",
  "SA15bsa0553u:218": "iṣyate ca tadvarmitvapratiṣedhānuvandhādityakārakenāpi vikalpamātrasidvo 'kṣaṇikaḥ svīkarttavya iti nāyamapratītatvādapyāśrayāsidvoheturvaktavyaḥ /",
  "SA15bsa0553u:219": "tataścākṣaṇikasya vikalpamātrasidvatve yaduktaṃ na kaścidveturanāśrayaḥ syadvikalpamātrasidvasya dharmmiṇaḥ sarvvatra sulabhatvāditi tatasaṅgataṃ /",
  "SA15bsa0553u:220": "vikalpamātrasidvasya dharmmiṇaḥ sarvvatra sambhave 'pi vastudharmmeṇa dharmmitvāyogāt /",
  "SA15bsa0553u:221": "vastudharmmahetutvāpekṣayā āśrayāsidvasyāpi hetoḥ sambhavāt /",
  "SA15bsa0553u:222": "yathā ātmano vibhutvasādhanārthamupanyastaṃ sarvvatropalabhyamānaguṇatvāditi sādhanaṃ /",
  "SA15bsa0553u:223": "vikalpaścāyaṃ hetūpanyāsāt /",
  "SA15bsa0553u:224": "pūrvvaṃ sandigdhavastukaḥ,",
  "SA15bsa0553u:225": "samarthite tu hetāvavastuka iti brūmaḥ /",
  "SA15bsa0553u:226": "na cātra sandigdhāśrayatvaṃ nāma hetudoṣaḥ /",
  "SA15bsa0553u:227": "āstāntāvat /",
  "SA15bsa0553u:228": "sandigdhasyāvastunopi vikalpamātrasidvasyāvastudharmmāpekṣayā dharmmitvaprasādhanāt /",
  "SA15bsa0553u:229": "vastudharmmahetutvāpekṣayaiva sandigdhāśrayasya hetvābhāsasya vyavasthāpanāt /",
  "SA15bsa0553u:230": "yatheha nikuñje mayūraḥ kekāyitāditi /",
  "SA15bsa0553u:231": "avastukavikalpaviṣayasyāsattvantu vyāpakānupalambhādeva prasādhitaṃ /",
  "SA15bsa0553u:232": "evaṃ dṛṣṭāntasyāpi vyomāderdvarmmitvaṃ vikalpamātreṇa pratītiścāvagantavyā /",
  "SA15bsa0553u:233": "tadevamavastudharmmāpekṣayāvastunodharmmitvasya vikalpamātreṇa pratīteścāpanhotumaśakyatvānnāyamāśrayāsidvo hetuḥ /",
  "SA15bsa0553u:234": "na dṛṣṭāntakṣatiḥ //",
  "SA15bsa0553u:235": "na caiṣa svarūpāsidvaḥ /",
  "SA15bsa0553u:236": "akṣaṇike dharmmiṇi kramākramayo rvyāpakayorayogāt /",
  "SA15bsa0553u:237": "tathā hi yadi tasya prathame kṣaṇe dvitīyādikṣaṇabhāvikāryyakāraṇasāmarthyamasti tadā prathamakṣaṇabhāvikāryyavat dvitīyādikṣaṇabhāvyapi kāryyaṃ kuryyāt /",
  "SA15bsa0553u:238": "samarthasya kṣepāyogāt /",
  "SA15bsa0553u:239": "atha tadā sahakārisākalyalakṣaṇasāmarthyaṃ nāsti /",
  "SA15bsa0553u:240": "tadvaikalyalakṣaṇasyāsāmarthyasya sambhavāt /",
  "SA15bsa0553u:241": "na hi bhāvaḥ svarūpeṇa karotīti svarūpeṇaiva karoti /",
  "SA15bsa0553u:242": "sahakārisahitādeva tataḥ kāryyotpattidarśanāt iti cet /",
  "SA15bsa0553u:243": "yadā tāvadamī mīlitāḥ santaḥ kāryyaṃ kurvvate tadaikārthakaraṇalakṣaṇaṃ sahakāritvameṣāmastu ko ni ṣedvā /",
  "SA15bsa0553u:244": "militaireva tu tatkāryyaṅkarttavyamiti kuto labhyate /",
  "SA15bsa0553u:245": "pūrvvāparakālayorekasvabhāvatvāt bhāvasya /",
  "SA15bsa0553u:246": "sarvvadā jananājananayoranyataraniyamaprasaṅgasya durvvāratvāt /",
  "SA15bsa0553u:247": "tasmāt sāmagrījanikā naikaṃ janakamiti sthiravādināmmanorājyasyāpyaviṣayaḥ /",
  "SA15bsa0553u:248": "kiṃ kurmmo dṛśyate tāvadevamiti cet /",
  "SA15bsa0553u:249": "dṛśyatāṃ kintu pūrvvasthitādeva paścāt sāmagrīmadhyapraviṣṭādbhāvāt kāryyotpattiranyasmādeva viśiṣṭasāmagrīsamutpannāt kṣaṇāditi vivādapadametat /",
  "SA15bsa0553u:250": "tatra prāgapi sambhave sarvvadaiva kāryyotpatte rnavā kadācidapīti virodhamasamādhāya tata eva kāryyotpattiriti sādhyānuvādamātrapravṛttaḥ kṛpāmarhati /",
  "SA15bsa0553u:251": "na ca pratyabhijñānādevaikatvasidviḥ /",
  "SA15bsa0553u:252": "tat pauruṣasya lūna punarjjātakeśakuśakadalīstambādau nirddalanāt /",
  "SA15bsa0553u:253": "vistareṇa ca pratyabhijñānadūṣaṇamasmābhiḥ sthirasidvidūṣaṇe pratipāditamiti tata evāvadhāryyaṃ /",
  "SA15bsa0553u:254": "nanu kāryyameva sahakāriṇamapekṣate /",
  "SA15bsa0553u:255": "na tu kāryyotpattihetuḥ /",
  "SA15bsa0553u:256": "yasmāddvividhaṃ sāmarthyaṃ nijamāgantukañcasahakāryyantaraṃ /",
  "SA15bsa0553u:257": "tato 'kṣaṇikasyāpi kramavat sahakārinānātvādapi kramavatkāryyanānātvamiti cet,",
  "SA15bsa0553u:258": "bhavatu tāvannijāgantukabhedena dvividhaṃ sāmarthyaṃ tathāpi tatprātisvikaṃ vastusvalakṣaṇaṃ sadyaḥ kriyādharmmakamavaśyābhyupagantavyam /",
  "SA15bsa0553u:259": "tadyadi prāgapi,",
  "SA15bsa0553u:260": "prāgapi kāryyaprasaṅgaḥ /",
  "SA15bsa0553u:261": "atha paścādeva na tadā śthirobhāvaḥ //",
  "SA15bsa0553u:262": "na ca kāryyaṃ sahakāriṇo 'pekṣata iti yuktaṃ /",
  "SA15bsa0553u:263": "tasyāsattvāt /",
  "SA15bsa0553u:264": "hetuśca sannapi yadi svakāryyannakaroti tadā tatkāryyameva tanna syāt,",
  "SA15bsa0553u:265": "svātantryāt /",
  "SA15bsa0553u:266": "yaccoktaṃ /",
  "SA15bsa0553u:267": "yo 'hyuttarakāryyajananasvabhāvaḥ sa kathamādau kāryyaṃ kuryyāt /",
  "SA15bsa0553u:268": "na tarhi tatkāryyakaraṇasvabhāvaḥ /",
  "SA15bsa0553u:269": "na hi nīlotpādanasvabhāvaḥ pītādikamapi karotīti /",
  "SA15bsa0553u:270": "tadasaṅgataṃ /",
  "SA15bsa0553u:271": "sthirasvabhāvatve bhāvasyottarakālamevedaṃ kāryyannapūrvvakālamiti kuta etat /",
  "SA15bsa0553u:272": "tadabhāvācca kāraṇamapyuttarakāryyakaraṇasvabhāvamityapi kutaḥ /",
  "SA15bsa0553u:273": "kiṃ kurmma uttarakālameva tasya janmeti cet /",
  "SA15bsa0553u:274": "sthiratve tadanupapadyamānamasthiratāmādiśatu /",
  "SA15bsa0553u:275": "śthiratve 'pyeṣa eva svabhāvastasya yaduttarakṣaṇa eva kāryyaṃ karotīti cet / na /",
  "SA15bsa0553u:277": "pramāṇavādhite svabhāvābhyupagamāyogāditi na tāvadakṣaṇikasya kramikāryyakāritvamasti /",
  "SA15bsa0553u:278": "nāpyakramikāryyakāritvasambhavaḥ /",
  "SA15bsa0553u:279": "dvitīye 'pi kṣaṇe kārakasvarūpasadbhāve punarapi kāryyakaraṇaprasaṅgāt /",
  "SA15bsa0553u:280": "kāryye niṣpanne tadviṣayavyāpārābhāvādūnā sāmagrī na niṣpāditaṃ niṣpādayediti cet / na /",
  "SA15bsa0553u:282": "sāmagrīsambhavāsambhavayorapi sadyaḥ kriyākārakasvarūpasambhave janakatvamavāryyamiti prāgeva pratipādanāt /",
  "SA15bsa0553u:283": "kāryyasya hi niṣpāditatvāt punaḥ karttumaśakyatvameva kāraṇamasamarthamāvedayati /",
  "SA15bsa0553u:284": "tadayamakṣaṇike kramākramikāryyakāritvābhāvo na sidvaḥ /",
  "SA15bsa0553u:285": "na ca kramākramābhyāmaparaprakārasambhavo yena tābhyāmavyāptau sandigdhavyatireko hetuḥ syāt /",
  "SA15bsa0553u:286": "prakārāntaraśaṅkāyāṃ tasyāpi dṛśyādṛśyatvaprakāradvayadūṣaṇe 'pi svapakṣepyanāśvāsaprasaṅgāt /",
  "SA15bsa0553u:287": "tasmādanyo 'nyavyavacchedasthitayornāparaḥ prakāraḥ sambhavati /",
  "SA15bsa0553u:288": "svarūpāpraviṣṭasya vastuno 'vastunovānyatvāt /",
  "SA15bsa0553u:289": "prakārā ntarasyāpi kramasvarūpāpraviṣṭatvāt /",
  "SA15bsa0553u:290": "tathātīndriyasya sahakāriṇo 'dṛśyatvepyayogavyavacchedena dṛśyasahakārisahitasya dṛśyasyaiva sattvasya dṛśyakramākramābhyāṃ vyāptiḥ pratyakṣādeva sidhyati /",
  "SA15bsa0553u:291": "evaṃ kramākramābhyāmarthakriyākāritvaṃ byāptamiti kramākramayoranyo 'nyavyavacchedena sthitatvādetatprakāradvayaparihāreṇārthakriyākāritvamanyatra na gatamityarthaḥ /",
  "SA15bsa0553u:292": "ata evaitayorvinivṛttau nivartteta /",
  "SA15bsa0553u:293": "trilocanasyāpi vikalpatraye prathamadūṣaṇamāśrayāsidvidoṣaparihārato nirastaṃ /",
  "SA15bsa0553u:294": "dvitīyañcāsaṅgataṃ vikalpajñānena vyatirekasya pratītatvāt /",
  "SA15bsa0553u:295": "nahyabhāvaḥ kaścit vigrahavān yaḥ sākṣātkarttavyo 'pi tu vikalpādeva vyavaharttavyaḥ /",
  "SA15bsa0553u:296": "na hyabhāvasya vikalpādanyāpratipattirapratipattirvā sarvvathobhayathāpi tadvyavahārahāniprasaṅgāt /",
  "SA15bsa0553u:297": "evaṃ vaidharmmyadṛṣṭāntasya hetuvyatirekasya ca vikalpādeva pratītiḥ /",
  "SA15bsa0553u:298": "tṛtīyamapi dūṣaṇamasaṅgataṃ /",
  "SA15bsa0553u:299": "vyāpakānupalambhe nirddoṣatvasya kṣaṇikatvena vyāpteravyāhatatvāt /",
  "SA15bsa0553u:300": "tadayaṃ vyāpakānupalambho 'kṣaṇikasyāsattvaṃ,",
  "SA15bsa0553u:301": "sattvasya tato vyatirekaṃ kṣaṇikatvena vyāptiñca sādhayatyekavyāpārātmakatvāt iti sthitaṃ /",
  "SA15bsa0553u:302": "nanu vyāpakānupalabdhiriti yadyanupalabdhimātrantadā na tasya sādhyabudvijanakatvamavastutvāt /",
  "SA15bsa0553u:303": "na cānyopalabdhirvyāpakānupalabdhirabhidhātuṃ śakyā bhūtalādivat anyasya kasyacidanupalabdheriti cet tadasaṅgataṃ /",
  "SA15bsa0553u:304": "dharmmyupalabdherevānyatrāpyanupalabdhitayā vyavasthāpanāt /",
  "SA15bsa0553u:305": "yathā neha śiṃśapā vṛkṣābhāvādityatra vṛkṣāpekṣayā kevalapradeśasya dharmmiṇa upalabdhirdṛśyānupalabdhiḥ /",
  "SA15bsa0553u:306": "śiṃśapāpekṣayā ca kevalapradeśasya dharmmiṇa upalabdhireva śiṃśapābhāvopalabdhiriti svabhāvahetuparyyavasāyivyāpāro vyāpakānupalambhaḥ /",
  "SA15bsa0553u:307": "tathā hi nityasya dharmmiṇo vikalpabudvyadhyavasi tasya kramikāritvākramikāritvāpekṣayā kevalagrahaṇameva kramikāritvā kramikāritvānupalambha arthakriyāpekṣayā ca /",
  "SA15bsa0553u:308": "kevalapratītirevārthakriyāviyogapratītiriti vyāpakānupalambhāntarādasya na kaścidviśeṣaḥ /",
  "SA15bsa0553u:309": "adhyavasāyāpekṣayā ca vāhye 'kṣaṇike 'vastuni vyāpakābhāvāt vyāpyābhāvasidvivyavahāraḥ /",
  "SA15bsa0553u:310": "adhyavasāyaśca samanantarapratyayavalāyātākāraviśeṣayogādagṛhīte 'pi pravarttanaśaktirvodvavyaḥ /",
  "SA15bsa0553u:311": "īdṛśaścādhyavasāyo 'rtho 'smaccitrādvaitasidvau nirvvāhitaḥ /",
  "SA15bsa0553u:312": "sa cāvisambādī vyavahāraḥ pariharttumaśakyaḥ;",
  "SA15bsa0553u:313": "yadvyāpakaśūnyaṃ;",
  "SA15bsa0553u:314": "tadvāpyaśūnyamiti /",
  "SA15bsa0553u:315": "etasyaivārthasyānenāpi krameṇa pratipādanāt /",
  "SA15bsa0553u:316": "ayañca nyāyo yathā vastubhūte dharmmiṇi tathāvastubhūte 'pīti ko viśeṣaḥ /",
  "SA15bsa0553u:317": "tathāhyekajñānamātravikalpa eva /",
  "SA15bsa0553u:318": "yathā ca, hariṇaśirasi tenaikajñānasaṃsargiśṛṅgamupalabdhaṃ /",
  "SA15bsa0553u:319": "śaśaśirasyapi tena sahaikajñānasaṃsargitvasambhāvanayaiva śṛṅgaṃ niṣidhyate /",
  "SA15bsa0553u:320": "tathā nīlādāvapariniṣṭhitanityānityabhāve kramākramau svadharmmiṇā sārdvaṃ ekajñānasaṃsargiṇau dṛṣṭau nitye 'pi yadi bhavataḥ /",
  "SA15bsa0553u:321": "nityagrāhiṇā jñānena svadharmmiṇā nityena sahaiva gṛhyeyātāmiti sambhāvanayā /",
  "SA15bsa0553u:322": "ekajñānasaṃsargidvārakameva pratiṣidhyate /",
  "SA15bsa0553u:323": "kathaṃ punaretannityajñāne kramākramayorasphuraṇamiti /",
  "SA15bsa0553u:324": "yāvatā kramākramakroḍīkṛtameva nityaṃ vikalpayāma iti cet /",
  "SA15bsa0553u:325": "ataeva vādhakāvatāro viparītarūpāropamantareṇa tasya vaiyarthyāt /",
  "SA15bsa0553u:326": "kālāntareṇaikarūpatayā nityatvaṃ /",
  "SA15bsa0553u:327": "kramākramau ca kṣaṇadvaye bhinnarūpatayā /",
  "SA15bsa0553u:328": "tato nityatvasya kramākramikāryyaśakteśca parasparaparihārasthitalakṣaṇatayā durvvāro virodha iti kathaṃ nitye kramākramayorantarbhāvaḥ /",
  "SA15bsa0553u:329": "anantarbhāvācca śuḍvanityavikalpena dūrīkṛtakramākramasamāropeṇa kathamullekhaḥ /",
  "SA15bsa0553u:330": "tataśca pratiyogini nitye 'pi kalpyamāne,",
  "SA15bsa0553u:331": "ekajñānasaṃsargilakṣaṇaprāpte nityopalabdhireva nityavirudvasyānupalabhyamānasya kramākramasyānupalabdhiḥ /",
  "SA15bsa0553u:332": "tataeva vārthakriyāśakteranupalabdheḥ /",
  "SA15bsa0553u:333": "tasmādvyāpakavivekidharmmyupalabdhitayā na vyāpakānupalambhāntarādasya viśeṣaḥ /",
  "SA15bsa0553u:334": "nanvetadavastudharmmikopayogikastvadhiṣṭhānatvāt pramāṇavyavasthāyā iti cet /",
  "SA15bsa0553u:335": "kimidambastvadhiṣṭhānatvannāma /",
  "SA15bsa0553u:336": "kimparamparayāpi vastunaḥ sakāśādāgatatvam,",
  "SA15bsa0553u:337": "atha vastuni kenacidākāreṇa vyavahārakāraṇatvaṃ,",
  "SA15bsa0553u:338": "vastubhūtadharmmiprativadvatvambā /",
  "SA15bsa0553u:339": "yadyādyaḥ pakṣastadā kramākramasyārthakriyāyāśca vyāptigrahaṇagocaravastuprativadvatvamapi na kṣīṇaṃ /",
  "SA15bsa0553u:340": "na ca dvitīye 'pi pakṣe doṣaḥ sambhavati /",
  "SA15bsa0553u:341": "kṣaṇabhaṅgivastusādhanopāyatvādasya /",
  "SA15bsa0553u:342": "na cāntimo 'pi vikalpaḥ kalpyate /",
  "SA15bsa0553u:343": "tasyaiva nityavikalpasya vastuno dharmmibhūtasya kramākramavadvāhyanityopādānaśūnyatvenārthakriyāvadvāhyanityopādānaśūnyatvaprasādhanāt /",
  "SA15bsa0553u:344": "paryyudāsavṛttyā budvisvabhāva bhūtā kṣaṇikākāre vastubhūte dharmmiṇi prativadvatvasambhavāt /",
  "SA15bsa0553u:345": "ayameva nyāyo na vaktā bandhyāsutaścaitanyābhāvādityādau yojyaḥ /",
  "SA15bsa0553u:346": "etena yathā vṛkṣābhāvādityādyantarbhāvayituṃ śakyo na tathāyamiti trilocano 'pi nirastaḥ /",
  "SA15bsa0553u:347": "na ca kramādyabhāvastrayīṃ doṣajātinnātikrāmati /",
  "SA15bsa0553u:348": "abhāvadharmmatve 'pyāśrayāsidvidoṣaparihārāt /",
  "SA15bsa0553u:349": "yattvanena pramāṇāntarānnityānāmasattvasidvau kramādivirahasyābhāvadharmmatā na sidhyatītyuktaṃ /",
  "SA15bsa0553u:350": "tadvālasyāpi durabhidhānaṃ /",
  "SA15bsa0553u:351": "nityo hi dharmmī /",
  "SA15bsa0553u:352": "asattvaṃ sādhyaṃ /",
  "SA15bsa0553u:353": "kramikāryyakāritvākramikāryyakāritvaviraho hetuḥ /",
  "SA15bsa0553u:354": "asya cābhāvadharmmatvannāma /",
  "SA15bsa0553u:355": "asattvalakṣaṇasvasādhyāvinābhāvitvamucyate /",
  "SA15bsa0553u:356_0": "tacca kramākrameṇa sattvasya vyāptisidvau sattvasya vyāpyasyābhāvena kramākramasya",
  "SA15bsa0553u:356_1": "vyāpakasya viraho vyāptaḥ sidhyatītyabhāvadharmmatvaṃ prāgeva vidhyorvyāptisādhakāt",
  "SA15bsa0553u:356_2": "pratyakṣādanumānātmakādvā pramāṇāntarāt sidva miti netaretarāśrayatvadoṣaḥ /",
  "SA15bsa0553u:357": "na ca sattāyāmivāsattāyāmapi tulyaprasaṅgo bhinna nyāyatvāt /",
  "SA15bsa0553u:358": "vastubhūtaṃ hi tatra sādhyaṃ sādhanañca /",
  "SA15bsa0553u:359": "tayodharmmyaipi vastubhūta eva yujyate //",
  "SA15bsa0553u:360": "vastunastu pratyakṣānumānābhyāmeva sidviḥ /",
  "SA15bsa0553u:361": "tayorabhāve niyamenāśrayāsidviriti yuktaṃ /",
  "SA15bsa0553u:362": "asattāsādhane tvavastudharmmā heturavastuni vikalpamātrasidve dharmmiṇi nāśrayāsidvidoṣeṇa dūṣayituṃ śakyaḥ /",
  "SA15bsa0553u:363": "tathākṣaṇikasya kramayogapadyābhyāmarthakriyāvirodhaḥ sidhyatyeva /",
  "SA15bsa0553u:364": "tathā vikalpādevākṣaṇiko virodhī sidvaḥ /",
  "SA15bsa0553u:365": "vikalpollikhitaścāsya svabhāvo nāpara ityapi vyavaharttavyaṃ /",
  "SA15bsa0553u:366": "anyathā tadanuvādena kramākramādirahitatvādiniṣedhādikamayuktaṃ /",
  "SA15bsa0553u:367": "tat svarūpasyānullekhādityakṣaṇikaśaśaviṣāṇādiśabdānuccāraṇaprasaṅgaḥ /",
  "SA15bsa0553u:368": "asti ca /",
  "SA15bsa0553u:369": "ato yathā pramāṇābhāve 'pi vikalpasatvasya bandhyāsutādeḥsaundaryyādiniṣedho 'nurūpaḥ,",
  "SA15bsa0553u:370": "tathā vikalpopanītasyaivākṣaṇika svarūpasya tat pratyanīkākāreṇa saha virodhavyavasthāyāṃ kīdṛśo doṣaḥ syāt /",
  "SA15bsa0553u:371": "yadi cākṣaṇikānubhavābhāvāt virodhapratiṣedhaḥ,",
  "SA15bsa0553u:372": "tarhi bandhyāputrādyananubhavādeva saundaryyādiniṣedho 'pi mābhūta /",
  "SA15bsa0553u:373": "nanvevaṃ virodhasyāpāramārthikatvaṃ /",
  "SA15bsa0553u:374": "taddvāreṇa kṣaṇabhaṅgasidvirapyapāramārthikī syāditi cet /",
  "SA15bsa0553u:375": "na hi virodhonāma vastvantaraṃ kiñcit ubhayakoṭidattapādaṃ sambadvābhidhānamiṣyate 'smābhirupapadyate vā /",
  "SA15bsa0553u:376": "yenaikasambandhino vastutvābhāve 'paramārthikaḥ syāt /",
  "SA15bsa0553u:377": "yathā tviṣyate tathā pāramārthika eva /",
  "SA15bsa0553u:378": "virudvābhimatayoranyo 'nyasvarūpaparihāramātraṃ virodhārthaḥ /",
  "SA15bsa0553u:379": "tacca bhāvābhāvayoḥ pāramārthikameva na bhāvo 'bhāvarūpamāviśati /",
  "SA15bsa0553u:380": "nāpyabhāvo bhāvarūpaṃ praviśatīti yo 'yamanayorasaṅkaraniyamaḥ sa eva pāramārthiko virodhaḥ /",
  "SA15bsa0553u:381": "kālāntaraikarūpatayā hi nityatvaṃ /",
  "SA15bsa0553u:382": "kramākramau kṣaṇadvaye 'pi bhinnarūpatayā tato nityatvakramākramikāryyakārakatvayorbhāvābhāvavat virodho 'styeva /",
  "SA15bsa0553u:383": "nanu nityatvakramayaugapadyavattvañca virudvau vidhūya nāparo virodhonāma /",
  "SA15bsa0553u:384": "kasya vāstavatvamiti cet / na /",
  "SA15bsa0553u:386": "na hi dharmmāntarasya sambhavena virodhasya pāramārthikatvaṃ brūmaḥ /",
  "SA15bsa0553u:387": "kintu virudvayordharmmayoḥ sadbhāve 'nyathā virodhanāmadharmmāntarasambhave 'pi yadi na virudvau dharmmau kva pāramārthikavirodhasadbhāvaḥ /",
  "SA15bsa0553u:388": "virudvau ca dharmmau tāvataiva tāttviko virodhavyavahāraḥ /",
  "SA15bsa0553u:389": "kimapareṇa pratijñāmātrasidvena virodhanāmnā vastvantareṇa /",
  "SA15bsa0553u:390": "tadayaṃ pūrvvapakṣasaṃkṣepaḥ /",
  "SA15bsa0553u:391": "nityannāsti na vā pratītiviṣayastenāśrayāsidvatā",
  "SA15bsa0553u:392": "hetoḥ svānubhavasya ca kṣatirataḥ kṣiptaḥ sapakṣo 'pi ca /",
  "SA15bsa0553u:393": "śūnyaśca dvitayena sidhyati na vā sattāpi sattāyathā",
  "SA15bsa0553u:394": "nonityena virodhasidvirasatā śakyā kramāderapīti //",
  "SA15bsa0553u:395": "atra sidvāntasaṃkṣepaḥ /",
  "SA15bsa0553u:396": "dharmmasya kasyacivadastuni mānasidvā",
  "SA15bsa0553u:397": "bādhāvidhivyavakṛtiḥ kimihāsti no vā /",
  "SA15bsa0553u:398": "kāpyasti cet kathamiyanti na dūṣaṇāni /",
  "SA15bsa0553u:399": "nāstyeva cet svavacanapratirodhasidviriti //",
  "SA15bsa0553u:400": "tadevaṃ nityaṃ na kramikāryyakāritvākramikāryyakāritvayogiparamārthaḥ /",
  "SA15bsa0553u:401": "tataśca sattāyuktamapi naiva paramārthataḥ /",
  "SA15bsa0553u:402": "tataśca kṣaṇikākṣaṇikaparihāreṇa rāśyantarābhāvādakṣaṇikādvinivarttamānamidaṃ sattvaṃ kṣaṇikatva eva viśrāmyante na vyāptaṃ sidhyatīti sattvāt kṣaṇabhaṅgasidviṃravirodhinī //",
  "SA15bsa0553u:403": "prakṛteḥ sarvvadharmmāṇāṃ yadvodhānmuktiriṣyate /",
  "SA15bsa0553u:404": "sa eva tīrthyanirmmāthī kṣaṇabhaṅgaḥ prasādhitaḥ //",
  "SA15bsa0553u:405": "vipakṣe vādhanādvetoḥ sādhyātmatvaṃ prasidhyati /",
  "SA15bsa0553u:406": "tat sidvau dvividhā vyāptisidviratrābhidhīyate //",
  "SA15bsa0553u:407": "iti vaidharmmyadṛṣṭānte vyatirekarūpavyāptyā kṣaṇabhaṅgasidviḥ samāptā // 0 //",
  "SA15bsa0553u:408": "kṛtiriyaṃ mahāpaṇḍitaratnakīrttipādānām // 0 //"
}