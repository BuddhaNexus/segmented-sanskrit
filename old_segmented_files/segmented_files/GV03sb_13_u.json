{
  "GV03sb_13_u:0": "13.1.1.[1]",
  "GV03sb_13_u:1": "brahmaudanam pacati reta eva taddhatte yadājyamuciṣyate tena",
  "GV03sb_13_u:2": "raśanāmabhyajyādatte tejo vā ājyam prājāpatyo'śvaḥ prajāpatimeva tejasā",
  "GV03sb_13_u:3": "samardhayatyapūto vā eṣo'medhyo yadaśvaḥ 13.1.1.[2]",
  "GV03sb_13_u:5": "darbhamayī raśanā bhavati pavitraṃ vai darbhāḥ punātyevainam pūtamevainam",
  "GV03sb_13_u:6": "medhyamālabhate 13.1.1.[3]",
  "GV03sb_13_u:8": "aśvasya vā ālabdhasya reta udakrāmattatsuvarṇaṃ hiraṇyamabhavadyatsuvarṇaṃ",
  "GV03sb_13_u:9": "hiraṇyaṃ dadātyaśvameva retasā samardhayati 13.1.1.[4]",
  "GV03sb_13_u:11": "prajāpatiryajñamasṛjata tasya mahimāpākrāmatsa mahartvijaḥ prāviśattam",
  "GV03sb_13_u:12": "mahartvigbhiranvaicattam mahartvigbhiranvavindadyanmahartvijo brahmaudanam",
  "GV03sb_13_u:13": "prāśnanti mahimānameva tadyajñasya yajamāno'varunddhe brahmaudane suvarṇaṃ",
  "GV03sb_13_u:14": "hiraṇyaṃ dadāti reto vā odano reto hiraṇyaṃ retasaivāsmiṃstadreto dadhāti śatamānam",
  "GV03sb_13_u:15": "bhavati śatāyurvai puruṣaḥ śatendriya āyurevendriyaṃ vīryamātmandhatte",
  "GV03sb_13_u:16": "catuṣṭayīrapo vasatīvarīrmadhyamāyāhne gṛhṇāti tā digbhyaḥ samāhṛtā bhavanti",
  "GV03sb_13_u:17": "dikṣu vā annamannamāpo'nnenaivāsmā annamavarunddhe 13.1.2.[1]",
  "GV03sb_13_u:19": "vyṛddhamu vā etadyajñasya yadayajuṣkeṇa kriyata",
  "GV03sb_13_u:20": "imāmagṛbhṇanraśanāmṛtasyetyaśvābhidhānīmādatte yajuṣkṛtyai yajñasya samṛddhyai",
  "GV03sb_13_u:21": "dvādaśāratnirbhavati dvādaśa māsāḥ saṃvatsaraḥ saṃvatsarameva yajñamāpnoti 13.1.2.[2]",
  "GV03sb_13_u:23": "tadāhuḥ dvādaśāratnī raśanā kāryā3 trayodaśāratnī3rityṛṣabho vā eṣa ṛtūnāṃ",
  "GV03sb_13_u:24": "yatsaṃvatsarastasya trayodaśo māso viṣṭapamṛṣabha eṣa yajñānāṃ yadaśvamedho",
  "GV03sb_13_u:25": "yathā vā ṛṣabhasya viṣṭapamevametasya viṣṭapaṃ trayodaśamaratniṃ",
  "GV03sb_13_u:26": "raśanāyāmupādadhyāttadyatha ṛṣabhasya viṣṭapaṃ saṃstriyate tādṛktat 13.1.2.[3]",
  "GV03sb_13_u:28": "abhidhā asīti tasmādaśvamedhayājī sarvā diśo'bhijayati bhuvanamasīti bhuvanaṃ",
  "GV03sb_13_u:29": "tajjayati yantāsi dharteti yantāramevainaṃ dhartāraṃ karoti sa tvamagniṃ",
  "GV03sb_13_u:30": "vaiśvānaramityagnimevainaṃ vaiśvānaraṃ gamayati saprathasaṃ gaceti",
  "GV03sb_13_u:31": "prajayaivainam paśubhiḥ prathayati svāhākṛta iti vaṣaṭkāra evāsyaiṣa svagā tvā",
  "GV03sb_13_u:32": "devebhya iti devebhya evainaṃ svagā karoti prajāpataya iti prājāpatyo'śvaḥ",
  "GV03sb_13_u:33": "svayaivainaṃ devatayā samardhayati 13.1.2.[4]",
  "GV03sb_13_u:35": "īśvaro vā eṣaḥ ārtimārtoryo brahmaṇe devebhyo'pratiprocyāśvaṃ badhnāti",
  "GV03sb_13_u:36": "brahmannaśvam bhantsyāmi devebhyaḥ prajāpataye tena rādhyāsamiti",
  "GV03sb_13_u:37": "brahmāṇamāmantrayate brahmaṇa evainam pratiprocya badhnāti nārtimārcati taṃ",
  "GV03sb_13_u:38": "badhāna devebhyaḥ prajāpataye tena rādhnuhīti brahmā prasauti svayaivainaṃ",
  "GV03sb_13_u:39": "devatayā samardhayatyatha prokṣatyasāveva bandhuḥ 13.1.2.[5]",
  "GV03sb_13_u:41": "sa prokṣati prajāpataye tvā juṣṭam prokṣāmīti prajāpatirvai devānāṃ vīryavattamo",
  "GV03sb_13_u:42": "vīryamevāsmindadhāti tasmādaśvaḥ paśūnāṃ vīryavattamaḥ 13.1.2.[6]",
  "GV03sb_13_u:44": "indrāgnibhyāṃ tvā juṣṭam prokṣāmīti indrāgnī vai devānāmojasvitamā oja",
  "GV03sb_13_u:45": "evāsmindadhāti tasmādaśvaḥ paśūnāmojasvitamaḥ 13.1.2.[7]",
  "GV03sb_13_u:47": "vāyave tvā juṣṭam prokṣāmīti vāyurvai devānāmāśiṣṭho javamevāsmindadhāti",
  "GV03sb_13_u:48": "tasmādaśvaḥ paśūnāmāśiṣṭhaḥ 13.1.2.[8]",
  "GV03sb_13_u:50": "viśvebhyastvā devebhyo juṣṭam prokṣāmīti viśve vai devā devānāṃ yaśasvitamā",
  "GV03sb_13_u:51": "yaśa evāsmindadhāti tasmādaśvaḥ paśūnāṃ yaśasvitamaḥ sarvebhyastvā devebhyo",
  "GV03sb_13_u:52": "juṣṭam prokṣāmīti 13.1.2.[9]",
  "GV03sb_13_u:54": "tadāhuḥ yatprājāpatyo'śvo'tha kathāpyanyābhyo devatābhyaḥ prokṣatīti sarvā vai",
  "GV03sb_13_u:55": "devatā aśvamedhe'nvāyattā yadāha sarvebhyastvā devebhyaḥ prokṣāmīti sarvā",
  "GV03sb_13_u:56": "evāsmindevatā anvāyātayati tasmādaśvamedhe sarvā devatā anvāyattāḥ pāpmā vā etam",
  "GV03sb_13_u:58": "bhrātṛvya īpsati yo'śvamedhena yajeta vajro'śvaḥ paro martaḥ paraḥ śveti śvānaṃ",
  "GV03sb_13_u:59": "caturakṣaṃ hatvādhaspadamaśvasyopaplāvayati vajreṇaivainamavakrāmati nainam",
  "GV03sb_13_u:60": "pāpmā bhrātṛvya āpnoti 13.1.3.[1]",
  "GV03sb_13_u:62": "yathā vai haviṣo'hutasya skandet evametatpaśo skandati yaṃ",
  "GV03sb_13_u:63": "niktamanālabdhamutsṛjanti yatstokīyā juhoti sarvahutamevainaṃ",
  "GV03sb_13_u:64": "juhotyaskandāyāskannaṃ hi tadyaddhutasya skandati sahasraṃ juhoti sahasrasammito",
  "GV03sb_13_u:65": "vai svargo lokaḥ svargasya lokasyābhijityai 13.1.3.[2]",
  "GV03sb_13_u:67": "tadāhuḥ yanmitā juhuyātparimitamavarundhītetyamitā",
  "GV03sb_13_u:68": "juhotyaparimitasyaivāvaruddhyā uvāca ha prajāpati stokīyāsu vā ahamaśvamedhaṃ",
  "GV03sb_13_u:69": "saṃsthāpayāmi tena saṃsthitenaivāta ūrdhvaṃ carāmīti 13.1.3.[3]",
  "GV03sb_13_u:71": "agnaye svāheti agnaya evainaṃ juhoti somāya svāheti somāyaivainaṃ juhotyapām",
  "GV03sb_13_u:72": "modāya svāhetyadbhya evainaṃ juhoti savitre svāheti savitra evainaṃ juhoti vāyave",
  "GV03sb_13_u:73": "svāheti vāyava evainaṃ juhoti viṣṇave svāheti viṣṇava evainaṃ juhotīndrāya",
  "GV03sb_13_u:74": "svāhetīndrāyaivainaṃ juhoti bṛhaspataye svāheti bṛhaspataya evainaṃ juhoti mitrāya",
  "GV03sb_13_u:75": "svāheti mitrāyaivainaṃ juhoti varuṇāya svāheti varuṇāyaivainaṃ juhotyetāvanto vai",
  "GV03sb_13_u:76": "sarve devāstebhya evainaṃ juhoti parācīrjuhoti parāṅiva vai svargo lokaḥ svargasya",
  "GV03sb_13_u:77": "lokasyābhijityai 13.1.3.[4]",
  "GV03sb_13_u:79": "īśvaro vā eṣaḥ parāṅ pradaghoryaḥ parācīrāhutīrjuhoti punarāvartate'sminneva loke",
  "GV03sb_13_u:80": "pratitiṣṭhatyetāṃ ha vāva sa yajñasya saṃsthitimuvācāskandāyāskannaṃ hi",
  "GV03sb_13_u:81": "tadyaddhutasya skandati 13.1.3.[5]",
  "GV03sb_13_u:83": "yathā vai haviṣo'hutasya skandet evametatpaśo skandati yam",
  "GV03sb_13_u:84": "prokṣitamanālabdhamutsṛjanti yadrūpāṇi juhoti sarvahutamevainaṃ",
  "GV03sb_13_u:85": "juhotyaskandāyāskannaṃ hi tadyaddhutasya skandati hiṅkārāya svāhā hiṅkṛtāya",
  "GV03sb_13_u:86": "svāhetyetāni vā aśvasya rūpāṇi tānyevāvarunddhe 13.1.3.[6]",
  "GV03sb_13_u:88": "tadāhuḥ anāhutirvai rūpāṇi naitā hotavyā ityatho khalvāhuratra vā aśvamedhaḥ",
  "GV03sb_13_u:89": "saṃtiṣṭhate yadrūpāṇi juhoti hotavyā eveti bahirdhā vā etamāyatanātkaroti",
  "GV03sb_13_u:90": "bhrātṛvyamasmai janayati yasyānāyatane'nyatrāgnerāhutīrjuhoti 13.1.3.[7]",
  "GV03sb_13_u:92": "sāvitryā eveṣṭeḥ purastādanudrutya sakṛdeva rūpāṇyāhavanīye juhotyāyatana",
  "GV03sb_13_u:93": "evāhutīrjuhoti nāsmai bhrātṛvyaṃ janayati yajñamukhe-yajñamukhe juhoti yajñasya",
  "GV03sb_13_u:94": "saṃtatyā avyavacedāya 13.1.3.[8]",
  "GV03sb_13_u:96": "tadāhuḥ yadyajñamukhe-yajñamukhe juhuyātpaśubhirvyṛdhyeta",
  "GV03sb_13_u:97": "pāpoyāntsyātsakṛdeva hotavyā na paśubhirvyṛdhyate na",
  "GV03sb_13_u:98": "pāpīyānbhavatyaṣṭācatvāriṃśataṃ juhotyaṣṭācatvāriṃśadakṣarā jagatī jāgatāḥ paśavo",
  "GV03sb_13_u:99": "jagatyaivāsmai paśūnavarunddha ekamatiriktaṃ juhoti tasmādekaḥ prajāsvardhukaḥ 13.1.4.[1]",
  "GV03sb_13_u:101": "prajāpatiraśvamedhamasṛjata so'smātsṛṣṭaḥ parāṅaitsa diśo'nuprāviśattaṃ devāḥ",
  "GV03sb_13_u:102": "praiṣamaicaṃstamiṣṭibhiranuprāyuñjata",
  "GV03sb_13_u:103": "tamiṣṭibhiranvaicaṃstamiṣṭibhiranvavindanyadiṣṭibhiryajate'śvameva tanmedhyaṃ",
  "GV03sb_13_u:104": "yajamāno'nvicati 13.1.4.[2]",
  "GV03sb_13_u:106": "sāvitryo bhavanti iyaṃ vai savitā yo vā asyāṃ nilayate yo'nyatraityasyāṃ vāva",
  "GV03sb_13_u:107": "tamanuvindanti na vā imāṃ kaścana tiryaṅnordhvo'tyetumarhati yatsāvitryo",
  "GV03sb_13_u:108": "bhavantyaśvasyaivānuvittyai 13.1.4.[3]",
  "GV03sb_13_u:110": "tadāhuḥ pra vā etadaśvo mīyate yatparāṅeti na hyenam pratyāvartayantīti yatsāyaṃ",
  "GV03sb_13_u:111": "dhṛtīrjuhoti kṣemo vai dhṛtiḥ kṣemo rātriḥ kṣemeṇaivainaṃ dādhāra tasmātsāyam",
  "GV03sb_13_u:112": "manuṣyāśca paśavaśca kṣemyā bhavantyatha yatprātariṣṭibhiryajata icatyevainaṃ",
  "GV03sb_13_u:113": "tattasmāddivā naṣṭaiṣa eti yadveva sāyaṃ dhṛtīrjuhoti prātariṣṭibhiryajate",
  "GV03sb_13_u:114": "yogakṣemameva tadyajamānaḥ kalpayate tasmādyatraitena yajñena yajante kLptaḥ",
  "GV03sb_13_u:115": "prajānāṃ yogakṣemo bhavati 13.1.5.[1]",
  "GV03sb_13_u:117": "apa vā etasmāt śrī rāṣṭraṃ krāmati yo'śvamedhena yajate yadā vai puruṣaḥ śriyaṃ",
  "GV03sb_13_u:118": "gacati vīṇāsmai vādyate brāhmaṇau vīṇāgāthinau saṃvatsaraṃ gāyataḥ śriyai vā",
  "GV03sb_13_u:119": "etadrūpaṃ yadvīṇā śriyamevāsmiṃstaddhattaḥ 13.1.5.[2]",
  "GV03sb_13_u:121": "tadāhuḥ yadubhau brāhmaṇau gāyetāmapāsmātkṣatraṃ krāmedbrahmaṇo vā",
  "GV03sb_13_u:122": "etadrūpaṃ yadbrāhmaṇo na vai brahmaṇi kṣatraṃ ramata iti 13.1.5.[3]",
  "GV03sb_13_u:124": "yadubhau rājanyau apāsmādbrahmavarcasaṃ krāmetkṣatrasya vā etadrūpaṃ",
  "GV03sb_13_u:125": "yadrājanyo na vai kṣatre brahmavarcasaṃ ramata iti brāhmaṇo'nyo gāyati",
  "GV03sb_13_u:126": "rājanyo'nyo brahma vai brāhmaṇaḥ kṣatraṃ rājanyastadasya brahmaṇā ca kṣatreṇa",
  "GV03sb_13_u:127": "cobhayataḥ śrīḥ parigṛhītā bhavati 13.1.5.[4]",
  "GV03sb_13_u:129": "tadāhuḥ yadubhau divā gāyetām prabhraṃśukāsmācrīḥ syādbrahmaṇo vā etadrūpaṃ",
  "GV03sb_13_u:130": "yadaharyadā vai rājā kāmayate'tha brāhmaṇaṃ jināti pāpīyāṃstu bhavati 13.1.5.[5]",
  "GV03sb_13_u:132": "yadubhau naktam apāsmādbrahmavarcasaṃ krāmetkṣatrasya vā etadrūpaṃ",
  "GV03sb_13_u:133": "yadrātrirna vai kṣatre brahmavarcasaṃ ramata iti divā brāhmaṇo gāyati naktaṃ",
  "GV03sb_13_u:134": "rājanyastatho hāsya brahmaṇā ca kṣatreṇa cobhayataḥ śrīḥ parigṛhītā bhavatīti 13.1.5.[6]",
  "GV03sb_13_u:136": "ayajatetyadadāditi brāhmaṇo gāyatīṣṭāpūrtaṃ vai brāhmaṇasyeṣṭāpūrtenaivainaṃ sa",
  "GV03sb_13_u:137": "samardhayatītyayudhyatetyamuṃ saṃgrāmamajayaditi rājanyo yuddhaṃ vai",
  "GV03sb_13_u:138": "rājanyasya vīryaṃ vīryeṇaivainaṃ sa samardhayati tisro'nyo gāthā gāyati tisro'nyaḥ",
  "GV03sb_13_u:139": "ṣaṭ sampadyante ṣaḍṛtavaḥ saṃvatsara ṛtuṣveva saṃvatsare pratitiṣṭhati tābhyāṃ",
  "GV03sb_13_u:140": "śataṃ dadāti śatāyurvai puruṣaḥ śatendriya āyurevendriyaṃ vīryamātmandhatte 13.1.6.[1]",
  "GV03sb_13_u:142": "vibhūrmātrā prabhūḥ pitreti iyaṃ vai mātāsau pitābhyāmevainam paridadātyaśvo'si",
  "GV03sb_13_u:143": "hayo'sīti śāstyevainaṃ tattasmāciṣṭāḥ prajā jāyante'tyo'si mayo'sītyatyevainaṃ nayati",
  "GV03sb_13_u:144": "tasmādaśvaḥ paśūnāṃ śraiṣṭhyaṃ gacatyarvāsi saptirasi vājyasīti",
  "GV03sb_13_u:145": "yathāyajurevaitadvṛṣāsi nṛmaṇā asīti mithunatvāya yayurnāmāsi śiśurnāmāsītyetadvā",
  "GV03sb_13_u:146": "aśvasya priyaṃ nāmadheyam priyeṇaivainaṃ nāmnābhivadati tasmādapyāmitrau",
  "GV03sb_13_u:147": "saṃgatya nāmnā cedabhivadato'nyo'nyaṃ sameva jānāte 13.1.6.[2]",
  "GV03sb_13_u:149": "ādityānām patvānvihīti ādityānevainaṃ gamayati devā āśāpālā etaṃ devebhyo'śvam",
  "GV03sb_13_u:150": "medhāya prokṣitaṃ rakṣateti śataṃ vai talpyā rājaputrā āśāpālāstebhya evainam",
  "GV03sb_13_u:151": "paridadātīha rantiriha ramatāmiha dhṛtiriha svadhṛtiḥ svāheti",
  "GV03sb_13_u:152": "saṃvatsaramāhutīrjuhoti ṣoḍaśa navatīretā vā aśvasya bandhanaṃ tābhirevainam",
  "GV03sb_13_u:153": "badhnāti tasmādaśvaḥ pramukto bandhanamāgacati ṣoḍaśa navatīretā vā aśvasya",
  "GV03sb_13_u:154": "bandhanaṃ tābhirevainam badhnāti tasmādaśvaḥ pramukto bandhanaṃ na jahāti 13.1.6.[3]",
  "GV03sb_13_u:156": "rāṣṭraṃ vā aśvamedhaḥ rāṣṭra ete vyāyacante ye'śvaṃ rakṣanti teṣāṃ ya udṛcaṃ",
  "GV03sb_13_u:157": "gacanti rāṣṭreṇaiva te rāṣṭram bhavantyatha ye nodṛcaṃ gacanti rāṣṭrātte",
  "GV03sb_13_u:158": "vyavacidyante tasmādrāṣṭryaśvamedhena yajeta parā vā eṣa sicyate",
  "GV03sb_13_u:159": "yo'balo'śvamedhena yajate yadyamitrā aśvaṃ vinderanyajño'sya vicidyeta",
  "GV03sb_13_u:160": "pāpīyāntsyācataṃ kavacino rakṣanti yajñasya saṃtatyā avyavacedāya na",
  "GV03sb_13_u:161": "pāpīyānbhavatyathānyamānīya prokṣeyuḥ saiva tatra prāyaścittiḥ 13.1.7.[1]",
  "GV03sb_13_u:163": "prajāpatirakāmayata aśvamedhena yajeyeti so'śrāmyatsa tapo'tapyata tasya śrāntasya",
  "GV03sb_13_u:164": "taptasya saptadhātmano devatā apākrāmantsā dīkṣābhavatsa etāni",
  "GV03sb_13_u:165": "vaiśvadevānyapaśyattānyajuhottairvai sa dīkṣāmavārunddha yadvaiśvadevāni juhoti",
  "GV03sb_13_u:166": "dīkṣāmeva tairyajamāno'varunddhe'nvahaṃ juhotyanvahameva dīkṣāmavarunddhe",
  "GV03sb_13_u:167": "sapta juhoti sapta vai tā devatā apākrāmaṃstābhirevāsmai dīkṣāmavarunddhe 13.1.7.[2]",
  "GV03sb_13_u:169": "apa vā etebhyaḥ prāṇāḥ krāmanti ye dīkṣāmatirecayanti saptāham pracaranti sapta",
  "GV03sb_13_u:170": "vai śīrṣaṇyāḥ prāṇāḥ prāṇā dīkṣā prāṇairevāsmai prāṇāndīkṣāmavarunddhe tredhā",
  "GV03sb_13_u:171": "vibhajya devatāṃ juhoti tryāvṛto vai devāstryāvṛta ime lokā ṛddhyāmeva vīrya eṣu",
  "GV03sb_13_u:172": "lokeṣu pratitiṣṭhati 13.1.7.[3]",
  "GV03sb_13_u:174": "ekaviṃśatiḥ sampadyante dvādaśa māsāḥ pañcartavastraya ime lokā asāvāditya",
  "GV03sb_13_u:175": "ekaviṃśastaddaivaṃ kṣatraṃ sā śrīstadādhipatyaṃ tadbradhnasya viṣṭapaṃ",
  "GV03sb_13_u:176": "tatsvārājyamaśnute 13.1.7.[4]",
  "GV03sb_13_u:178": "triṃśatamaudgrabhaṇāni juhoti triṃśadakṣarā virāḍvirāḍu kṛtsnamannaṃ",
  "GV03sb_13_u:179": "kṛtsnasyaivānnādyasyāvaruddhyai catvāryaudgrabhaṇāni juhoti trīṇi vaiśvadevāni",
  "GV03sb_13_u:180": "sapta sampadyante sapta vai śīrṣaṇyāḥ prāṇāḥ prāṇā prāṇairevāsmai",
  "GV03sb_13_u:181": "prāṇāndīkṣāmavarunddhe pūrṇāhutimuttamāṃ juhoti pratyuttabdhyai sayuktvāya 13.1.8.[1]",
  "GV03sb_13_u:183": "prajāpatiraśvamedhamasṛjata sa sṛṣṭaḥ prarcamavlīnātpra sāma taṃ",
  "GV03sb_13_u:184": "vaiśvadevānyudayacanyadvaiśvadevāni juhotyaśvamedhasyaivodyatyai 13.1.8.[2]",
  "GV03sb_13_u:186": "kāya svāhā kasmai svāhā katamasmai svāheti prājāpatyam mukhyaṃ karoti",
  "GV03sb_13_u:187": "prajāpatimukhābhirevainaṃ devatābhirudyacati 13.1.8.[3]",
  "GV03sb_13_u:189": "svāhādhimādhītāya svāhā manaḥ prajāpataye svāhā cittaṃ vijñātāyeti yadeva",
  "GV03sb_13_u:190": "pūrvāsām brāhmaṇaṃ tadatra 13.1.8.[4]",
  "GV03sb_13_u:192": "adityai svāhā adityai mahyai svāhādityai sumṛḍīkāyai svāhetīyaṃ vā",
  "GV03sb_13_u:193": "aditiranayaivainamudyacati 13.1.8.[5]",
  "GV03sb_13_u:195": "sarasvatyai svāhā sarasvatyai pāvakāyai svāhā sarasvatyai bṛhatyai svāheti vāgvai",
  "GV03sb_13_u:196": "sarasvatī vācaivainamudyacati 13.1.8.[6]",
  "GV03sb_13_u:198": "pūṣṇe svāhā pūṣṇe prapathyāya svāhā pūṣṇe naraṃdhiṣāya svāheti paśavo vai pūṣā",
  "GV03sb_13_u:199": "paśubhirevainamudyacati 13.1.8.[7]",
  "GV03sb_13_u:201": "tvaṣṭre svāhā tvaṣṭre turīpāya svāhā tvaṣṭre pururūpāya svāheti tvaṣṭā vai",
  "GV03sb_13_u:202": "paśūnām mithunānāṃ rūpakṛdrūpairevainamudyacati 13.1.8.[8]",
  "GV03sb_13_u:204": "viṣṇave svāhā viṣṇave nibhūyapāya svāhā viṣṇave śipiviṣṭāya svāheti yajño vai",
  "GV03sb_13_u:205": "viṣṇuryajñenaivainamudyacati viśvo devasya neturiti pūrṇāhutimuttamāṃ juhotīyaṃ",
  "GV03sb_13_u:206": "vai pūrṇāhutirasyāmevāntataḥ pratitiṣṭhati 13.1.9.[1]",
  "GV03sb_13_u:208": "ā brahman brāhmaṇo brahmavarcasī jāyatāmiti brāhmaṇa eva brahmavarcasaṃ",
  "GV03sb_13_u:209": "dadhāti tasmātpurā brāhmaṇo brahmavarcasī jajñe 13.1.9.[2]",
  "GV03sb_13_u:211": "ā rāṣṭre rājanyaḥ śūra iṣavyo'tivyādhī mahāratho jāyatāmiti rājanya eva śauryam",
  "GV03sb_13_u:212": "mahimānaṃ dadhāti tasmātpurā rājanyaḥ śūra iṣavyo'tivyādhī mahāratho jajñe 13.1.9.[3]",
  "GV03sb_13_u:214": "dogdhrī dhenuriti dhenvāmeva payo dadhāti tasmātpurā dhenurdogdhrī jajñe 13.1.9.[4]",
  "GV03sb_13_u:216": "voḍhānaḍvāniti anaḍuhyeva balaṃ dadhāti tasmātpurānaḍvānvoḍhā jajñe 13.1.9.[5]",
  "GV03sb_13_u:218": "āśuḥ saptiriti aśva eva javaṃ dadhāti tasmātpurāśvaḥ sartā jajñe 13.1.9.[6]",
  "GV03sb_13_u:220": "puraṃdhiryeṣeti yoṣityeva rūpaṃ dadhāti tasmādrūpiṇī yuvatiḥ priyā bhāvukā 13.1.9.[7]",
  "GV03sb_13_u:222": "jiṣṇū ratheṣṭhā iti rājanya eva jaitram mahimānaṃ dadhāti tasmātpurā rājanyo",
  "GV03sb_13_u:223": "jiṣṇurjajñe 13.1.9.[8]",
  "GV03sb_13_u:225": "sabheyo yuveti eṣa vai sabheyo yuvā yaḥ prathamavayasī tasmātprathamavayasī",
  "GV03sb_13_u:226": "strīṇām priyo bhāvukaḥ 13.1.9.[9]",
  "GV03sb_13_u:228": "āsya yajamānasya vīro jāyatāmiti yajamānasyaiva prajāyāṃ vīryaṃ dadhāti",
  "GV03sb_13_u:229": "tasmātpurejānasya vīro jajñe 13.1.9.[10]",
  "GV03sb_13_u:231": "nikāme naḥ parjanyo varṣatviti nikāmenikāme vai tatra parjanyo varṣati yatraitena",
  "GV03sb_13_u:232": "yajñena yajante phalavatyo na oṣadhayaḥ pacyantāmiti phalavatyo vai",
  "GV03sb_13_u:233": "tatrauṣadhayaḥ pacyante yatraitena yajñena yajante yogakṣemo naḥ kalpatāmiti",
  "GV03sb_13_u:234": "yogakṣemo vai tatra kalpate yatraitena yajñena yajante tasmādyatraitena yajñena",
  "GV03sb_13_u:235": "yajante kLptaḥ prajānāṃ yogakṣemo bhavati 13.2.1.[1]",
  "GV03sb_13_u:237": "prajāpatirdevebhyo yajñānvyādiśat sa ātmannaśvamedhamadhatta te devāḥ",
  "GV03sb_13_u:238": "prajāpatimabruvanneṣa vai yajño yadaśvamedho'pi no'trāstu bhaga iti tebhya",
  "GV03sb_13_u:239": "etānannahomānkalpayadyadannahomānjuhoti devāneva tatprīṇāti 13.2.1.[2]",
  "GV03sb_13_u:241": "ājyena juhoti tejo vā ājyaṃ tejasaivāsmiṃstattejo dadhātyājyena juhotyetadvai",
  "GV03sb_13_u:242": "devānām priyaṃ dhāma yadājyam priyeṇaivaināndhāmnā samardhayati 13.2.1.[3]",
  "GV03sb_13_u:244": "saktubhirjuhoti devānāṃ vā etadrūpaṃ yatsaktavo devāneva tatprīṇāti 13.2.1.[4]",
  "GV03sb_13_u:246": "dhānābhirjuhoti ahorātrāṇāṃ vā etadrūpaṃ yaddhānāṃ ahorātrāṇyeva tatprīṇāti 13.2.1.[5]",
  "GV03sb_13_u:248": "lājairjuhoti nakṣatrāṇāṃ vā etadrūpaṃ yallajā nakṣatrāṇyeva tatprīṇāti prāṇāya",
  "GV03sb_13_u:249": "svāhāpānāya svāheti nāmagrāhaṃ juhoti nāmagrāhamevaināṃstatprīṇātyekasmai svāhā",
  "GV03sb_13_u:250": "dvābhyāṃ svāhā śatāya svāhaikaśatāya svāhetyanupūrvaṃ",
  "GV03sb_13_u:251": "juhotyanupūrvamevaināṃstatprīṇātyekottarā juhotyekavṛdvai svargo loka",
  "GV03sb_13_u:252": "ekadhaivainaṃ svargaṃ lokaṃ gamayati parācīrjuhoti parāṅiva vai svargo lokaḥ",
  "GV03sb_13_u:253": "svargasya lokasyābhijityai 13.2.1.[6]",
  "GV03sb_13_u:255": "īśvaro vā eṣaḥ parāṅ pradaghoryaḥ parācīrāhutirjuhoti naikaśatamatyeti",
  "GV03sb_13_u:256": "yadekaśatamatīyādāyuṣā yajamānaṃ vyardhayedekaśataṃ juhoti śatāyurvai puruṣa",
  "GV03sb_13_u:257": "ātmaikaśata āyuṣyevātmanpratitiṣṭhati vyuṣṭyai svāhā svargāya svāhetyuttame āhutī",
  "GV03sb_13_u:258": "juhoti rātrirvai vyuṣṭirahaḥ svargo'horātre eva tatprīṇāti 13.2.1.[7]",
  "GV03sb_13_u:260": "tadāhuḥ yadubhe divā vā naktaṃ vā juhuyādahorātre mohayedvyuṣṭyai",
  "GV03sb_13_u:261": "svāhetyanudita āditye juhoti svargāya svāhetyudite'horātrayoravyatimohāya 13.2.2.[1]",
  "GV03sb_13_u:263": "rājā vā eṣa yajñānāṃ yadaśvamedhaḥ yajamāno vā aśdyajñamārabhatevamedho",
  "GV03sb_13_u:264": "yajamāno yajño yadaśve paśūnniyunakti yajña eva ta 13.2.2.[2]",
  "GV03sb_13_u:266": "aśvaṃ tūparaṃ gomṛgamiti tānmadhyame yūpa ālabhate senāmukhamevāsyaitena",
  "GV03sb_13_u:267": "saṃśyati tasmādrājñaḥ senāmukham bhīṣmam bhāvukam 13.2.2.[3]",
  "GV03sb_13_u:269": "kṛṣṇagrīvamāgneyaṃ rarāṭe purastāt pūrvāgnimeva taṃ kurute tasmādrājñaḥ",
  "GV03sb_13_u:270": "pūrvāgnirbhāvukaḥ 13.2.2.[4]",
  "GV03sb_13_u:272": "sārasvatīm meṣīmadhastāddhanvoḥ strīreva tadanugāḥ kurute tasmātstriyaḥ",
  "GV03sb_13_u:273": "puṃso'nuvartmāno bhāvukāḥ 13.2.2.[5]",
  "GV03sb_13_u:275": "āśvināvadhorāmau bāhvoḥ bāhvoreva balaṃ dhatte tasmādrājā bāhubalī bhāvukaḥ 13.2.2.[6]",
  "GV03sb_13_u:277": "saumāpauṣṇaṃ śyāmaṃ nābhyām pratiṣṭhāmeva tāṃ kuruta iyaṃ vai pūṣāsyāmeva",
  "GV03sb_13_u:278": "pratitiṣṭhati 13.2.2.[7]",
  "GV03sb_13_u:280": "sauryayāmau śvetaṃ ca kṛṣṇaṃ ca pārśvayoḥ kavace eva te kurute tasmādrājā",
  "GV03sb_13_u:281": "saṃnaddho vīryaṃ karoti 13.2.2.[8]",
  "GV03sb_13_u:283": "tvāṣṭro lomaśasakthau sakthyoḥ ūrvoreva balaṃ dhatte tasmādrājorubalī bhāvukaḥ 13.2.2.[9]",
  "GV03sb_13_u:285": "vāyavyaṃ śvetam puce utsedhameva taṃ kurute tasmādutsedham praj:/",
  "GV03sb_13_u:286": "bhaye'bhisaṃśrayantīndrāya svapasyāya vehatam yajñasya sendratāyai vaiṣṇavo",
  "GV03sb_13_u:287": "vāmano yajño vai viṣṇuryajña evāntataḥ pratitiṣṭhati 13.2.2.[10]",
  "GV03sb_13_u:289": "te vā ete pañcadaśa paryaṅgyāḥ paśavo bhavanti pañcadaśo vai vajro vīryaṃ vajro",
  "GV03sb_13_u:290": "vajreṇaivaitadvīryeṇa yajamānaḥ purastātpāpmānamapahate 13.2.2.[11]",
  "GV03sb_13_u:292": "pañcadaśa pañcadaśo evetareṣu pañcadaśo vai vajro vīryaṃ vajro",
  "GV03sb_13_u:293": "vajreṇavaitadvīryeṇa yajamāno'bhitaḥ pāpmānamapahate 13.2.2.[12]",
  "GV03sb_13_u:295": "tadāhuḥ apāhaivaitaiḥ pāpmānaṃ hatā ityakṛtsnaṃ ca tvai prajāpatiṃ saṃskaroti na",
  "GV03sb_13_u:296": "cedaṃ sarvamavarunddhe 13.2.2.[13]",
  "GV03sb_13_u:298": "saptadaśaiva paśūnmadhyame yūpa ālabheta saptadaśo vai prajāpatim",
  "GV03sb_13_u:299": "prajāpatiraśvamedho'śvamedhasyaivāptyai ṣoḍaśa ṣoḍaśetareṣu ṣoḍaśakalaṃ vā",
  "GV03sb_13_u:300": "idaṃ sarvaṃ tadidaṃ sarva mavarunddhe 13.2.2.[14]",
  "GV03sb_13_u:302": "tānkathamāprīṇīyādityāhuḥ samiddho añjankṛdaram matīnāmiti",
  "GV03sb_13_u:303": "bārhadukthībhirāprīṇīyādbṛhaduktho ha vai vāmadevyo'śvo vā",
  "GV03sb_13_u:304": "sāmudriraśvasyāprīrdadarśa tā etāstābhirevainametadāprīṇīma iti vadanto na tathā",
  "GV03sb_13_u:305": "kuryājjāmadagnībhirevāprīṇīyātprajāpatirvai jamadagniḥ so'śvamedhaḥ svayaivainaṃ",
  "GV03sb_13_u:306": "devatayā samardhayati tasmājjāmadagnībhirevāprīṇīyāt 13.2.2.[15]",
  "GV03sb_13_u:308": "taddhaike eteṣām paryaṅgyāṇāṃ nānā yājyāpuro'nuvākyāḥ kurvanti vindāma",
  "GV03sb_13_u:309": "eteṣāmavittyetareṣāṃ na kurma iti na tathā kuryātkṣatraṃ vā aśvo viḍitare paśavaḥ",
  "GV03sb_13_u:310": "pratipratinīṃ ha te pratyudyāminīṃ kṣatrāya viśaṃ kurvantyatho āyuṣā yajamānaṃ",
  "GV03sb_13_u:311": "vyardhayanti ye tathā kurvanti tasmātprājāpatya evāśvo devadevatyā itare",
  "GV03sb_13_u:312": "kṣatrāyaiva tadviśaṃ kṛtā?",
  "GV03sb_13_u:313": "ukarāmanuvartmānaṃ karotyatho āyuṣaiva yajamānaṃ",
  "GV03sb_13_u:314": "samardhayati 13.2.2.[16]",
  "GV03sb_13_u:316": "hiraṇmayo'śvasya śāso bhavati lohamayāḥ paryaṅgyāṇāmāyasā itareṣāṃ jyotirvai",
  "GV03sb_13_u:317": "hiraṇyaṃ rāṣṭramaśvamedho jyotireva tadrāṣṭre dadhātyatho hiraṇyajyotiṣaiva",
  "GV03sb_13_u:318": "yajamānaḥ svargaṃ lokametyatho anūkāśameva taṃ kurute svargasya lokasya",
  "GV03sb_13_u:319": "samaṣṭyai 13.2.2.[17]",
  "GV03sb_13_u:321": "atho kṣatraṃ vā aśvaḥ kṣatrasyaitadrūpaṃ yaddhiraṇyaṃ kṣatrameva tatkṣatreṇa",
  "GV03sb_13_u:322": "samardhayati 13.2.2.[18]",
  "GV03sb_13_u:324": "atha yallohamayāḥ paryaṅgyāṇām yathā vai rājño rājāno rājakṛtaḥ sūtagrāmaṇya evaṃ",
  "GV03sb_13_u:325": "vā ete'śvasya yatparyaṅgyā evamu vā etaddhiraṇyasya yallohaṃ svenaivaināṃstadrūpeṇa",
  "GV03sb_13_u:326": "samardhayati 13.2.2.[19]",
  "GV03sb_13_u:328": "atha yadāyasā itareṣām viḍvā itare paśavo viśa etadrūpaṃ yadayo viśameva tadviśā",
  "GV03sb_13_u:329": "samardhayati vaitasa iṭasūna uttarato'śvasyāvadyantyānuṣṭubho vā aśva",
  "GV03sb_13_u:330": "ānuṣṭubhaiṣā dikṣvāyāmevainaṃ taddiśi dadhātyatha yadvaitasa iṭasūne'psuyonirvā",
  "GV03sb_13_u:331": "aśvo'psujā vetasaḥ svayaivainaṃ yonyā samardhayati 13.2.3.[1]",
  "GV03sb_13_u:333": "devā vā aśvamedhe pavamānaṃ svargaṃ lokaṃ na prājānaṃstamaśvaḥ",
  "GV03sb_13_u:334": "prājānādyadaśvamedhe'śvena pavamānāya sarpanti svargasya lokasya prajñātyai",
  "GV03sb_13_u:335": "pucamanvārabhante svargasyaiva lokasya samaṣṭyai na vai manuṣyaḥ svargaṃ",
  "GV03sb_13_u:336": "lokamañjasā vedāśvo vai svargaṃ lokamañjasā veda 13.2.3.[2]",
  "GV03sb_13_u:338": "yadudgātodgāyet yathākṣetrajño'nyena pathā nayettādṛktadatha",
  "GV03sb_13_u:339": "yadudgātāramavarudhyāśvamudgīthāya vṛṇīte yathā kṣetrajño'ñjasā",
  "GV03sb_13_u:340": "nayedevamevaitadyajamānamaśvaḥ svargaṃ lokamañjasā nayati hiṅkaroti sāmaiva",
  "GV03sb_13_u:341": "taddhiṅkarotyudgītha eva sa vaḍavā uparundhanti saṃśiñjate yathopagātāra",
  "GV03sb_13_u:342": "upagāyanti tādṛktaddhiraṇyaṃ dakṣiṇā suvarṇaṃ śatamānaṃ tasyoktam brāhmaṇam 13.2.4.[1]",
  "GV03sb_13_u:344": "prajāpatirakāmayata ubhau lokāvabhijayeyaṃ devalokaṃ ca manuṣyalokaṃ ceti sa",
  "GV03sb_13_u:345": "etānpaśūnapaśyadgrāmyāṃśca tānālabhata tairimau lokāvavārunddha grāmyaireva",
  "GV03sb_13_u:346": "paśubhirimaṃ lokamavārunddhāraṇyairamumayaṃ vai loko manuṣyaloko'thāsau",
  "GV03sb_13_u:347": "devaloko yadgrāmyānpaśūnālabhata imameva tairlokaṃ yajamāno'varunddhe",
  "GV03sb_13_u:348": "yadāraṇyānamuṃ taiḥ 13.2.4.[2]",
  "GV03sb_13_u:350": "sa yadgrāmyaiḥ saṃsthāpayet samadhvānaḥ krāmeyuḥ samantikaṃ",
  "GV03sb_13_u:351": "grāmayorgrāmāntau syātāṃ narkṣīkāḥ puruṣavyāghrāḥ parimoṣiṇa",
  "GV03sb_13_u:352": "āvyādhinyastaskarā araṇyeṣvājāyeranyadāraṇyairvyadhvānaḥ krāmeyurvidūraṃ",
  "GV03sb_13_u:353": "grāmayorgrāmāntau syātāmṛkṣīkāḥ puruṣavyāghrāḥ parimoṣiṇa āvyādhinyastaskarā",
  "GV03sb_13_u:354": "araṇyeṣvājāyeran 13.2.4.[3]",
  "GV03sb_13_u:356": "tadāhuḥ apaśurvā eṣa yadāraṇyo naitasya hotavyaṃ yajjuhuyātkṣipraṃ",
  "GV03sb_13_u:357": "yajamānamaraṇyam mṛtaṃ hareyuraraṇyabhāgā hyāraṇyāḥ paśavo yanna",
  "GV03sb_13_u:358": "juhuyādyajñaveśasaṃ syāditi paryagnikṛtānevotsṛjanti tannaiva hutaṃ nāhutaṃ na",
  "GV03sb_13_u:359": "yajamānamaraṇyam mṛtaṃ haranti na yajñaveśasam bhavati 13.2.4.[4]",
  "GV03sb_13_u:361": "grāmyaiḥ saṃsthāpayati vi pitāputrāvavasyataḥ samadhvānaḥ krāmanti samantikaṃ",
  "GV03sb_13_u:362": "grāmayorgrāmāntau bhavato narkṣīkāḥ puruṣavyāghrāḥ parimoṣiṇa",
  "GV03sb_13_u:363": "āvyādhinyastaskarā araṇyeṣvājāyante 13.2.5.[1]",
  "GV03sb_13_u:365": "prajāpatiraśvamedhamasṛjata so'smātsṛṣṭaḥ parāṅaitsa paṅktirbhūtvā saṃvatsaram",
  "GV03sb_13_u:366": "prāviśatte'rdhamāsā abhavaṃstam pañcadaśibhiranuprāyuṅkta tamāpnottamāptvā",
  "GV03sb_13_u:367": "pañcadaśibhiravārunddhārdhamāsānāṃ vā eṣā pratimā yatpañcadaśino",
  "GV03sb_13_u:368": "yatpañcadaśina ālabhate'rdhamāsāneva tairyajamāno'varunddhe 13.2.5.[2]",
  "GV03sb_13_u:370": "tadāhuḥ anavaruddho vā etasya saṃvatsaro bhavati yo'nyatra cāturmāsyebhyaḥ",
  "GV03sb_13_u:371": "saṃvatsaraṃ tanuta ityeṣa vai sākṣātsaṃvatsaro yaccāturmāsyāni",
  "GV03sb_13_u:372": "yaccāturmāsyānpaśūnālabhate sākṣādeva tatsaṃvatsaramavarunddhe vi vā eṣa prajayā",
  "GV03sb_13_u:373": "paśubhirṛdhyate'pa svargaṃ lokaṃ rādhnoti yo'nyatraikādaśinebhyaḥ saṃvatsaraṃ",
  "GV03sb_13_u:374": "tanuta ityaiṣa vai samprati svargo loko yadekādaśinī prajā vai paśava ekādaśinī",
  "GV03sb_13_u:375": "yadaikādaśinānpaśūnālabhate na svargaṃ lokamaparādhnoti na prajayā",
  "GV03sb_13_u:376": "paśubhirvyṛdyate 13.2.5.[3]",
  "GV03sb_13_u:378": "prajāpatirvirājamasṛjata sāsmātsṛṣṭā parācyetsāśvam medhyam prāviśattāṃ",
  "GV03sb_13_u:379": "daśibhiranuprāyuṅkta tāmāpnottāmāptvā daśibhiravārunddha yaddaśina ālabhate",
  "GV03sb_13_u:380": "virājameva tairyajamāno'varunddhe śatamālabhate śatāyurvai puruṣaḥ śatendriya",
  "GV03sb_13_u:381": "āyurevendriyaṃ vīryamātmandhatte 13.2.5.[4]",
  "GV03sb_13_u:383": "ekādaśa daśata ālabhate ekādaśākṣarā vai triṣṭubindriyamu vai vīryaṃ",
  "GV03sb_13_u:384": "triṣṭubindriyasyaiva vīryasyāvaruddhyā ekādaśa daśata ālabhate daśa vai paśoḥ prāṇā",
  "GV03sb_13_u:385": "ātmaikādaśaḥ prāṇaireva paśūntsamardhayati vaiśvadevā bhavanti vaiśvadevo vā",
  "GV03sb_13_u:386": "aśvo'śvasyaiva sarvatvāya bahurūpā bhavanti tasmādbahurūpāḥ paśavo nānārūpā",
  "GV03sb_13_u:387": "bhavanti tasmānnānārūpāḥ paśavaḥ 13.2.6.[1]",
  "GV03sb_13_u:389": "yuñjanti bradhnamaruṣaṃ carantamiti asau vā ādityo bradhno'ruṣo'mumevāsmā",
  "GV03sb_13_u:390": "ādityaṃ yunakti svargasya lokasya samaṣṭyai 13.2.6.[2]",
  "GV03sb_13_u:392": "tadāhuḥ parāṅvā etasmādyajña eti yasya paśurupākṛto'nyatra vederetītyetaṃ",
  "GV03sb_13_u:393": "stotaranena pathā punaraśvamāvartayāsi na iti vāyurvai stotā tamevāsmā",
  "GV03sb_13_u:394": "etatparastāddadhāti tathā nātyeti 13.2.6.[3]",
  "GV03sb_13_u:396": "apa vā etasmāt teja indriyam paśavaḥ śrīḥ krāmanti yo'śvamedhena yajate 13.2.6.[4]",
  "GV03sb_13_u:398": "vasavastvāñjantu gāyatreṇa candaseti mahiṣyabhyanakti tejo vā ājyaṃ tejo gāyatrī",
  "GV03sb_13_u:399": "tejasī evāsmintsamīcī dadhāti 13.2.6.[5]",
  "GV03sb_13_u:401": "rudrāstvāñjantu traiṣṭubhena candaseti vāvātā tejo vā ājyamindriyaṃ",
  "GV03sb_13_u:402": "triṣṭuptejaścaivāsminnindriyaṃ ca samīcī dadhāti 13.2.6.[6]",
  "GV03sb_13_u:404": "ādityāstvāñjantu jāgatena candaseti parivṛktā tejo vā ājyam paśavo jagatī",
  "GV03sb_13_u:405": "tejaścaivāsminpaśūṃśca samīcī dadhāti 13.2.6.[7]",
  "GV03sb_13_u:407": "patnyo'bhyañjanti śriyai vā etadrūpaṃ yatpatnyaḥ śriyamevāsmiṃstaddadhati",
  "GV03sb_13_u:408": "nāsmātteja indriyam paśavaḥ śrīrapakrāmanti 13.2.6.[8]",
  "GV03sb_13_u:410": "yathā vai haviṣo'hutasya skandet evametatpaśo skandati yasya niktasya lomāni",
  "GV03sb_13_u:411": "śīyante yatkācānāvayanti lomānyevāsya sambharanti hiraṇmayā bhavanti tasyoktaṃ",
  "GV03sb_13_u:412": "brāhmaṇamekaśa tamekaśataṃ kācānāvayanti śatāyurvai puruṣa ātmaikaśata",
  "GV03sb_13_u:413": "āyuṣyevātmanpratitiṣṭhati bhūrbhuvaḥ svariti prājāpatyābhirāvayanti prājāpatyo'śvaḥ",
  "GV03sb_13_u:414": "svayaivainaṃ devatayā samardhayanti lājī3ñcācī3nyavye gavya",
  "GV03sb_13_u:415": "ityatiriktamannamaśvāyopāvaharati prajāmevānnādīṃ kuruta etadannamatta devā",
  "GV03sb_13_u:416": "etadannamaddhi prajāpata iti prajāmevānnādyena samardhayati 13.2.6.[9]",
  "GV03sb_13_u:418": "apa vā etasmāt tejo brahmavarcasaṃ krāmati yo'śvamedhena yajate hotā ca brahmā",
  "GV03sb_13_u:419": "ca brahmodyaṃ vadata āgneyo vai hotā bārhaspatyo brahmā brahma",
  "GV03sb_13_u:420": "bṛhaspatistejaścaivāsminbrahmavarcasaṃ ca samīcī dhatto yūpamabhito vadato",
  "GV03sb_13_u:421": "yajamāno vai yūpo yajamānamevaitattejasā ca brahmavarcasena cobhayataḥ",
  "GV03sb_13_u:422": "paridhattaḥ 13.2.6.[10]",
  "GV03sb_13_u:424": "kaḥ svidekākī caratīti asau vā āditya ekākī caratyeṣa brahmavarcasam",
  "GV03sb_13_u:425": "brahmavarcasamevāsmiṃstaddhattaḥ 13.2.6.[11]",
  "GV03sb_13_u:427": "ka u svijjāyate punariti candramā vai jāyate punarāyurevāsmiṃstaddhattaḥ 13.2.6.[12]",
  "GV03sb_13_u:429": "kiṃ sviddhimasya bheṣajamiti agnirvai himasya bheṣajaṃ teja evāsmiṃstaddhattaḥ 13.2.6.[13]",
  "GV03sb_13_u:431": "kimvāvapanam mahaditi ayaṃ vai lokaṃ āvapanam mahadasminneva loke",
  "GV03sb_13_u:432": "pratitiṣṭhati 13.2.6.[14]",
  "GV03sb_13_u:434": "kā svidāsītpūrvacittiriti dyaurvai vṛṣṭiḥ pūrvacittirdivameva vṛṣṭimavarunddhe 13.2.6.[15]",
  "GV03sb_13_u:436": "kiṃ svidāsīdbṛhadvaya iti aśvo vai bṛhadvaya āyurevāvarunddhe 13.2.6.[16]",
  "GV03sb_13_u:438": "kā svidāsītpilippileti śrīrvai pilippilā śriyamevāvarunddhe 13.2.6.[17]",
  "GV03sb_13_u:440": "kā svidāsītpiśaṃgileti ahorātre vai piśaṃgile ahorātrayoreva pratitiṣṭhati 13.2.7.[1]",
  "GV03sb_13_u:442": "niyukteṣu paśuṣu prokṣaṇīradhvaryurādatte'śvam prokṣiṣyannanvārabdhe",
  "GV03sb_13_u:443": "yajamāna ādhvarikaṃ yajuranudrutyāśvamedhikaṃ yajuḥ pratipadyate 13.2.7.[2]",
  "GV03sb_13_u:445": "vāyuṣṭvā pacatairavatviti vāyurevainam pacatyasitagrīvaścāgairityagnirvā",
  "GV03sb_13_u:446": "asitagrīvo'gnirevainaṃ cāgaiḥ pacati 13.2.7.[3]",
  "GV03sb_13_u:448": "nyagrodhaścamasairiti yatra vai devā yajñenāyajanta ta etāṃścamasānnyaubjaṃste",
  "GV03sb_13_u:449": "nyañco nyagrodhā rohanti 13.2.7.[4]",
  "GV03sb_13_u:451": "śalmalirvṛddhyeti śalmalau vṛddhiṃ dadhāti tasmācalmalirvanaspatīnāṃ varṣiṣthaṃ",
  "GV03sb_13_u:452": "vardhate 13.2.7.[5]",
  "GV03sb_13_u:454": "eṣa sya rāthyo vṛṣeti aśvenaiva rathaṃ sampādayati tasmādaśvo nānyadrathādvahati 13.2.7.[6]",
  "GV03sb_13_u:456": "ṣaḍbhiścaturbhiredaganniti tasmādaśvastribhistiṣṭhaṃstiṣṭhatyatha yuktaḥ sarvaiḥ",
  "GV03sb_13_u:457": "padbhiḥ samamāyute 13.2.7.[7]",
  "GV03sb_13_u:459": "brahmākṛṣṇaśca no'vatviti candramā vai brahmākṛṣṇaścandramasa evainam",
  "GV03sb_13_u:460": "paridadāti namo'gnaya ityagnaya eva namaskaroti 13.2.7.[8]",
  "GV03sb_13_u:462": "saṃśito raśminā ratha iti raśminaiva rathaṃ sampādayati tasmādrathaḥ paryuto",
  "GV03sb_13_u:463": "darśanīyatamo bhavati 13.2.7.[9]",
  "GV03sb_13_u:465": "saṃśito raśminā haya iti raśminaivāśvaṃ sampādayati tasmādaśvo raśminā pratihṛto",
  "GV03sb_13_u:466": "bhūyiṣṭhaṃ rocate 13.2.7.[10]",
  "GV03sb_13_u:468": "saṃśito apsvapsujā iti apsuyonirvā aśvaḥ svayaivainaṃ yonyā samardhayati brahmā",
  "GV03sb_13_u:469": "somapurogava iti somapurogavamevainaṃ svargaṃ lokaṃ gamayati 13.2.7.[11]",
  "GV03sb_13_u:471": "svayaṃ vājiṃstanvaṃ kalpayasveti svayaṃ rūpaṃ kuruṣva yādṛśamicasītyevainaṃ",
  "GV03sb_13_u:472": "tadāha svayaṃ yajasveti svārājyamevāsmindadhāti svayaṃ juṣasveti svayaṃ lokaṃ",
  "GV03sb_13_u:473": "rocayasva yāvantamicasītyevainaṃ tadāha mahimā te'nyena na saṃnaśa ityaśvameva",
  "GV03sb_13_u:474": "mahimnā samardhayati 13.2.7.[12]",
  "GV03sb_13_u:476": "na vā u etanmriyase na riṣyasīti praśvāsayatyevainaṃ taddevāṃ ideṣi pathibhiḥ",
  "GV03sb_13_u:477": "sugebhiriti devayānānevainam patho darśayati yatrāsate sukṛto yatra te yayuriti",
  "GV03sb_13_u:478": "sukṛdbhirevainaṃ salokaṃ karoti tatra tvā devaḥ savitā dadhātviti savitaivainaṃ svarge",
  "GV03sb_13_u:479": "loke dadhāti prajāpataye tvā juṣṭam prokṣāmītyupāṃśvathopagṛhṇāti 13.2.7.[13]",
  "GV03sb_13_u:481": "agniḥ paśurāsīt tenāyajanta sa etaṃ lokamajayadyasminnagniḥ sa te loko bhaviṣyati",
  "GV03sb_13_u:482": "taṃ jeṣyasi pibaitā apa iti yāvānagnervijayo yāvāṃloko yāvadaiśvaryaṃ tāvāṃste",
  "GV03sb_13_u:483": "vijayastāvāṃlokastāvadaiśvaryam bhaviṣyatītyevainaṃ tadāha 13.2.7.[14]",
  "GV03sb_13_u:485": "vāyuḥ paśurāsīt tenāyajanta sa etaṃ lokamajayadyasminvāyuḥ sa te loko bhaviṣyati",
  "GV03sb_13_u:486": "taṃ jeṣyasi pibaitā apa iti yāvānvāyorvijayo yāvāṃloko 13.2.7.[15]",
  "GV03sb_13_u:488": "sūryaḥ paśurāsīt tenāyajanta sa etaṃ lokamajayadyasmintsūryaḥ sa te loko bhaviṣyati",
  "GV03sb_13_u:489": "taṃ jeṣyasi pibaitā apa iti yāvāntsūryasya vijayo yāvāṃloko yāvadaiśvaryaṃ tāvāṃste",
  "GV03sb_13_u:490": "vijayastāvāṃlokastāvadaiśvaryam bhaviṣyatītyevainaṃ tadāha tarpayitvāśvam punaḥ",
  "GV03sb_13_u:491": "saṃskṛtya prokṣaṇīritarānpaśūnprokṣati tasyātaḥ 13.2.8.[1]",
  "GV03sb_13_u:493": "devā vā udañcaḥ svargaṃ lokaṃ na prājānaṃstamaśvaḥ prājānādyadaśvenodañco yanti",
  "GV03sb_13_u:494": "svargasya lokasya prajñātyai vāso'dhivāsaṃ hiraṇyamityaśvāyopastṛṇanti yathā",
  "GV03sb_13_u:495": "nānyasmai paśave tasminnenamadhi saṃjñapayantyanyairevainaṃ",
  "GV03sb_13_u:496": "tatpaśubhirvyākurvanti 13.2.8.[2]",
  "GV03sb_13_u:498": "ghnanti vā etatpaśum yadenaṃ saṃjñapayanti prāṇāya svāhāpānāya svāhā vyānāya",
  "GV03sb_13_u:499": "svāheti saṃjñapyamāna āhutīrjuhoti prāṇānevāsminnetaddadhāti tatho hāsyaitena",
  "GV03sb_13_u:500": "jīvataiva paśuneṣṭaṃ bhavati 13.2.8.[3]",
  "GV03sb_13_u:502": "ambe ambike'mbālike na mā nayati kaścaneti patnīrudānayatyahvataivainā etadatho",
  "GV03sb_13_u:503": "medhyā evaināḥ karoti 13.2.8.[4]",
  "GV03sb_13_u:505": "gaṇānāṃ tvā gaṇapatiṃ havāmaha iti patnyaḥ pariyantyapahnuvata evāsmā etadato",
  "GV03sb_13_u:506": "nyevāsmai hnuvate'tho dhruvata evainaṃ triḥ pariyanti trayo vā ime lokā",
  "GV03sb_13_u:507": "ebhirevainaṃ lokairdhuvate triḥ punaḥ pariyanti ṣaṭ sampadyante ṣaḍvā ṛtava",
  "GV03sb_13_u:508": "ṛtubhirevainaṃ dhuvate 13.2.8.[5]",
  "GV03sb_13_u:510": "apa vā etebhyaḥ prāṇāḥ krāmanti ye yajñe dhuvanaṃ tanvate nava kṛtvaḥ pariyanti",
  "GV03sb_13_u:511": "nava vai prāṇāḥ prāṇānevātmandadhate naibhyaḥ prāṇā apakrāmantyāhamajāni",
  "GV03sb_13_u:512": "garbhadhamā tvamajāsi garbhadhamiti prajā vai paśavo garbhaḥ prajāmeva",
  "GV03sb_13_u:513": "paśūnātmandhatte tā ubhau caturaḥ padaḥ samprasārayāveti mithunasyāvaruddhyai",
  "GV03sb_13_u:514": "svarge loke prorṇuvāthāmityeṣa vai svargo loko yatra paśuṃ saṃjñapayanti",
  "GV03sb_13_u:515": "tasmādevamāha vṛṣā vājī retodhā reto dadhātviti mithunasyaivāvaruddhyai 13.2.9.[1]",
  "GV03sb_13_u:517": "apa vā etasmāt śrī rāṣṭraṃ krāmati yo'śvamedhena yajate 13.2.9.[2]",
  "GV03sb_13_u:519": "ūrdhvāmenāmucrāpayeti śrīrvai rāṣṭramaśvamedhaḥ śriyamevāsmai",
  "GV03sb_13_u:520": "rāṣṭramūrdhvamucrayati 13.2.9.[3]",
  "GV03sb_13_u:522": "girau bhāraṃ haranniveti śrīrvai rāṣṭrasya bhāraḥ śriyamevāsmai rāṣṭraṃ",
  "GV03sb_13_u:523": "saṃnahyatyatho śriyamevāsminrāṣṭramadhinidadhāti 13.2.9.[4]",
  "GV03sb_13_u:525": "athāsyai madhyamedhatāmiti śrīrvai rāṣṭrasya madhyaṃ śriyameva rāṣṭre",
  "GV03sb_13_u:526": "madhyato'nnādyaṃ dadhāti 13.2.9.[5]",
  "GV03sb_13_u:528": "śīte vāte punanniveti kṣemo vai rāṣṭrasya śītaṃ kṣemamevāsmai karoti 13.2.9.[6]",
  "GV03sb_13_u:530": "yakāsakau śakuntiketi viḍvai śakuntikāhalagiti vañcatīti viśo vai rāṣṭrāya",
  "GV03sb_13_u:531": "vañcantyāhanti gabhe paso nigalgalīti dhāraketi viḍvai gabho rāṣṭram paso",
  "GV03sb_13_u:532": "rāṣṭrameva viśyāhanti tasmādrāṣṭro viśaṃ ghātukaḥ 13.2.9.[7]",
  "GV03sb_13_u:534": "mātā ca te pitā ca ta iti iyaṃ vai mātāsau pitābhyāmevainaṃ svargaṃ lokaṃ",
  "GV03sb_13_u:535": "gamayatyagraṃ vṛkṣasya rohata iti śrīrvai rāṣṭrasyāgraṃ śriyamevainaṃ",
  "GV03sb_13_u:536": "rāṣṭrasyāgraṃ gamayati pratilāmīti te pitā gabhe muṣṭimataṃsayaditi viḍvai gabho",
  "GV03sb_13_u:537": "rāṣṭram muṣṭī rāṣṭrameva viśyāhanti tasmādrāṣṭrī viṣaṃ ghātukaḥ 13.2.9.[8]",
  "GV03sb_13_u:539": "yaddhariṇo yavamattīti viḍvai yavo rāṣṭraṃ hariṇo viśameva rāṣṭrāyādyāṃ karoti",
  "GV03sb_13_u:540": "tasmādrāṣṭro viśamatti na puṣṭam paśu manyata iti tasmādrājā paśūnna puṣyati",
  "GV03sb_13_u:541": "śūdrā yadaryajārā na poṣāya na dhanāyatīti tasmādvaiśīputraṃ nābhiṣiñcati 13.2.9.[9]",
  "GV03sb_13_u:543": "apa vā etebhyaḥ prāṇāḥ krāmanti ye yajñe'pūtāṃ vācaṃ vadanti dadhikrāvṇo",
  "GV03sb_13_u:544": "akāriṣamiti surabhimatīmṛcamantato'nvāhurvācameva punate naibhyaḥ prāṇā",
  "GV03sb_13_u:545": "apakrāmanti 13.2.10.[1]",
  "GV03sb_13_u:547": "yadasipathānkalpayanti setumeva taṃ saṃkramaṇaṃ yajamānaḥ kurute svargasya",
  "GV03sb_13_u:548": "lokasya samaṣṭyai 13.2.10.[2]",
  "GV03sb_13_u:550": "sūcībhiḥ kalpayanti viśo vai sūcyo rāṣṭramaśvamedho viśaṃ caivāsminrāṣṭraṃ ca",
  "GV03sb_13_u:551": "samīcī dadhati hiraṇyamayyo bhavanti tasyoktam brāhmaṇam 13.2.10.[3]",
  "GV03sb_13_u:553": "trayyaḥ sūcyo bhavanti lohamayyo rajatā hariṇyo diśo vai lohamayyo'vāntaradiśo",
  "GV03sb_13_u:554": "rajatā ūrdhvā hariṇyastābhirevainaṃ kalpayanti tiraścībhiṣcordhvābhiśca bahurūpā",
  "GV03sb_13_u:555": "bhavanti tasmādbahurūpā diśo nānārūpā bhavanti tasmānnānārūpā diśaḥ 13.2.11.[1]",
  "GV03sb_13_u:557": "prajāpatirakāmayata mahānbhūyāntsyāmiti sa etāvaśvamedhe mahimānau",
  "GV03sb_13_u:558": "grahāvapaśyattāvajuhottato vai sa mahānbhūyānabhavatsa yaḥ kāmayeta",
  "GV03sb_13_u:559": "mahānbhūyāntsyāmiti sa etāvaśvamedhe mahimānau grahau juhuyānmahānhaiva",
  "GV03sb_13_u:560": "bhūyānbhavati 13.2.11.[2]",
  "GV03sb_13_u:562": "vapāmabhito juhoti yajamāno vā aśvamedho rājā mahimā rājyenaivainamubhayataḥ",
  "GV03sb_13_u:563": "parigṛhṇāti purastātsvāhākṛtayo vā anye devā upariṣṭātsvāhākṛtayo'nye",
  "GV03sb_13_u:564": "tānevaitatprīṇāti svāhā devebhyo devebhyaḥ svāheti rājñā vapām parijayati ye",
  "GV03sb_13_u:565": "caivāsmiṃloke devā ya u cāmuṣmiṃstānevaitatprīṇāti ta enamubhaye devāḥ prītāḥ",
  "GV03sb_13_u:566": "svargaṃ lokamabhivahanti 13.3.1.[1]",
  "GV03sb_13_u:568": "prajāpaterakṣyaśvayat tatparāpatattato'śvaḥ",
  "GV03sb_13_u:569": "samabhavadyadaśvayattadaśvasyāśvatvaṃ taddevā aśvamedhenaiva pratyadadhureṣa",
  "GV03sb_13_u:570": "ha vai prajāpatiṃ sarvaṃ karoti yo'śvamedhena yajate sarva eva bhavati sarvasya vā",
  "GV03sb_13_u:571": "eṣā prāyaścittiḥ sarvasya bheṣajaṃ sarvaṃ vā etena pāpmānaṃ devā atarannapi vā",
  "GV03sb_13_u:572": "etena brahmahatyāmataraṃstarati sarvam pāpmānaṃ tarati brahmahatyāṃ",
  "GV03sb_13_u:573": "yo'śvamedhena yajate 13.3.1.[2]",
  "GV03sb_13_u:575": "uttaraṃ vai tatprajāpaterakṣyaśvayat tasmāduttarato'śvasyāvadyanti",
  "GV03sb_13_u:576": "dakṣiṇato'nyeṣām paśūnām 13.3.1.[3]",
  "GV03sb_13_u:578": "vaitasaḥ kaṭo bhavati apsuyonirvā aśvo'psujā vetasaḥ svayaivainaṃ yonyā",
  "GV03sb_13_u:579": "samardhayati 13.3.1.[4]",
  "GV03sb_13_u:581": "catuṣṭoma stomo bhavati saraḍvā aśvasya sakthyābṛhattaddevāścatuṣṭomenaiva",
  "GV03sb_13_u:582": "stomena pratyadadhuryaccatuṣṭoma stomo bhavatyaśvasyaiva sarvatvāya",
  "GV03sb_13_u:583": "sarvastomo'tirātra uttamamaharbhavati sarvaṃ vai sarvastomo'tirātraḥ",
  "GV03sb_13_u:584": "sarvamaśvamedhaḥ sarvasyāptyai sarvasyāvaruddhyai 13.3.2.[1]",
  "GV03sb_13_u:586": "parameṇa vā eṣa stomena jitvā catuṣṭomena kṛtenāyānāmuttare'hannekaviṃśe",
  "GV03sb_13_u:587": "pratiṣṭhāyām pratitiṣṭhatyekaviṃśātpratiṣṭhāyā uttaramaharṛtūnanvārohatyṛtavo vai",
  "GV03sb_13_u:588": "pṛṣṭhānyṛtavaḥ saṃvatsara ṛtuṣveva saṃvatsare pratitiṣṭhati 13.3.2.[2]",
  "GV03sb_13_u:590": "śakvaryaḥ pṛṣṭham bhavanti anyadanyaccando'nye'nye vā atra paśava ālabhyanta",
  "GV03sb_13_u:591": "uteva grāmyā utevāraṇyā yacakvaryaḥ pṛṣṭham bhavantyaśvasyaiva sarvatvāyānye",
  "GV03sb_13_u:592": "paśava ālabhyante'nye'nye hi stomāḥ kriyante 13.3.2.[3]",
  "GV03sb_13_u:594": "tadāhuḥ naite sarve paśavo yadajāvayaścāraṇyāścaite vai sarve paśavo yadgavyā iti",
  "GV03sb_13_u:595": "gavyā uttame'hannālabhata ete vai sarve paśavo yadgavyāḥ sarvāneva paśūnālabhate",
  "GV03sb_13_u:596": "vaiśvadevā bhavanti vaiśvadevo vā aśvo'śvasyaiva sarvatvāya bahurūpā bhavanti",
  "GV03sb_13_u:597": "tasmādbahurūpāḥ paśavo nānārūpā bhavanti tasmānnānārūpāḥ paśavaḥ 13.3.3.[1]",
  "GV03sb_13_u:599": "yattisro'nuṣṭubho bhavanti tasmādaśvastribhistiṣṭhaṃstiṣṭhati yaccatasro",
  "GV03sb_13_u:600": "gāyatryastasmādaśvaḥ sarvaiḥ padbhiḥ pratidadhatpalāyate paramaṃ vā etaccando",
  "GV03sb_13_u:601": "yadanuṣṭupparamo'śvaḥ paśūnām paramaścatuṣṭoma stomānām parameṇaivainam",
  "GV03sb_13_u:602": "paramatāṃ gamayati 13.3.3.[2]",
  "GV03sb_13_u:604": "śakvaryaḥ pṛṣṭham bhavanti anyadanyaccando'nye'nye hi stomāḥ kriyante",
  "GV03sb_13_u:605": "yacakvaryaḥ pṛṣṭham bhavantyaśvasyaiva sarvatvāya 13.3.3.[3]",
  "GV03sb_13_u:607": "ekaviṃśam madhyamamaharbhavati asau vā āditya ekaviṃśaḥ so 'śvamedhaḥ",
  "GV03sb_13_u:608": "svenaivainaṃ stomena svāyāṃ devatāyām pratiṣṭhāpayati 13.3.3.[4]",
  "GV03sb_13_u:610": "vāmadevyam maitrāvaruṇasāma bhavati prajāpatirvai vāmadevyam prājāpatyo'śvaḥ",
  "GV03sb_13_u:611": "svayaivainaṃ devatayā samardhayati 13.3.3.[5]",
  "GV03sb_13_u:613": "pārthuraśmam brahmasāma bhavati raśminā vā aśvo yata īśvaro vā aśvo'yato'dhṛto",
  "GV03sb_13_u:614": "pratiṣṭhitaḥ parām parāvataṃ gantoryatpārthuraśmam brahmasāma",
  "GV03sb_13_u:615": "bhavatyaśvasyaiva dhṛtyai 13.3.3.[6]",
  "GV03sb_13_u:617": "saṃkṛtyacāvākasāma bhavati utsannayajña iva vā eṣa yadaśvamedhaḥ kiṃ vā hyetasya",
  "GV03sb_13_u:618": "kriyate kiṃ vā na yatsaṃkṛtyacāvākasāma bhavatyaśvasyaiva sarvatvāya",
  "GV03sb_13_u:619": "sarvastomo'tirātra uttamamaharbhavati sarvaṃ vai sarvastomo'tirātraḥ",
  "GV03sb_13_u:620": "sarvamaśvamedhaḥ sarvasyāptyai sarvasyāvaruddhyai 13.3.3.[7]",
  "GV03sb_13_u:622": "ekaviṃśo'gnirbhavati ekaviṃśa stoma ekaviṃśatiryūpā yathā vā ṛṣabhā vā vṛṣāṇo vā",
  "GV03sb_13_u:623": "saṃsphurerannevamete stomāḥ samṛcante",
  "GV03sb_13_u:624": "yadekaviṃśāstānyatsamarpayedārtimārcedyajamāno hanyetāsya yajñaḥ 13.3.3.[8]",
  "GV03sb_13_u:626": "dvādaśa evāgniḥ syāt ekādaśa yūpā yaddvādaśo'gnirbhavati dvādaśa māsāḥ",
  "GV03sb_13_u:627": "saṃvatsaraḥ saṃvatsarameva yajñamāpnoti yadekādaśa yūpā virāḍvā eṣā sammīyate",
  "GV03sb_13_u:628": "yadekādaśinī tasyai ya ekādaśa stana evāsyai sa duha evaināṃ tena 13.3.3.[9]",
  "GV03sb_13_u:630": "tadāhuḥ yaddvādaśo'gniḥ syādekādaśa yūpā yathā sthūriṇā yāyāttādṛktadityekaviṃśa",
  "GV03sb_13_u:631": "evāgnirbhavatyekaviṃśa stoma ekaviṃśatiryūpāstadyathā praṣṭibhiryāyāttādṛktat 13.3.3.[10]",
  "GV03sb_13_u:633": "śiro vā etadyajñasya yadekaviṃśaḥ yo vā aśvamedhe trīṇi śīrṣāṇi veda śiro ha",
  "GV03sb_13_u:634": "rājñām bhavatyekaviṃśo'gnirbhavatyekaviṃśa stoma ekaviṃśatiryūpā etāni vā",
  "GV03sb_13_u:635": "aśvamedhe trīṇi śīrṣāṇi tāni ya evaṃ veda śiro ha rājñām bhavati yo vā aśvamedhe",
  "GV03sb_13_u:636": "tisraḥ kakudo veda kakuddha rājñām bhavatyekaviṃśo'gnirbhavatyekaviṃśa stoma",
  "GV03sb_13_u:637": "ekaviṃśatiryūpā etā aśvamedhe tisraḥ kakudastā ya evaṃ veda kakuddha rājñām",
  "GV03sb_13_u:638": "bhavati 13.3.4.[1]",
  "GV03sb_13_u:640": "sarvābhyo vai devatābhyo'śva ālabhyate yatprājāpatyaṃ kuryādyā devatā apibhāgāstā",
  "GV03sb_13_u:641": "bhāgadheyena vyardhayecādaṃ dadbhiravakāṃ dantamūlairityājyamavadānā kṛtvā",
  "GV03sb_13_u:642": "pratyākhyāyaṃ devatābhya āhutīrjuhoti yā eva devatā apibhāgāstā bhāgadheyena",
  "GV03sb_13_u:643": "samardhayatyaraṇye'nūcyānhutvā dyāvāpṛthivyāmuttamāmāhutiṃ juhoti",
  "GV03sb_13_u:644": "dyāvāpṛthivyorvai sarvā devatāḥ pratiṣṭhitāstā evaitatprīṇāti devāsurāḥ saṃyattā āsan 13.3.4.[2]",
  "GV03sb_13_u:646": "te'bruvan agnayaḥ sviṣṭakṛto'śvasya vayamuddhāramuddharāmahai",
  "GV03sb_13_u:647": "tenāsurānabhibhaviṣyāma iti te lohitamudaharanta bhrātṛvyābhibhūtyai",
  "GV03sb_13_u:648": "yatsviṣṭakṛdbhyo lohitaṃ juhoti bhrātṛvyābhibhūtyai bhavatyātmanā parāsya",
  "GV03sb_13_u:649": "dviṣanbhrātṛvyo bhavati ya evaṃ veda 13.3.4.[3]",
  "GV03sb_13_u:651": "gomṛgakaṇṭhena prathamāmāhutiṃ juhoti paśavo vai gomṛgā rudraḥ",
  "GV03sb_13_u:652": "sviṣṭakṛtpaśūneva rudrādantardadhāti tasmādyatraiṣāśvamedha āhutirhūyate na tatra",
  "GV03sb_13_u:653": "rudraḥ paśūnabhimanyate 13.3.4.[4]",
  "GV03sb_13_u:655": "aśvaśaphena dvitīyāmāhutiṃ juhoti paśavo vā ekaśaphā rudraḥ sviṣṭakṛtpaśū> 13.3.4.[5]",
  "GV03sb_13_u:657": "ayasmayena caruṇā tṛtīyāmāhutiṃ juhoti āyasyo vai prajā rudraḥ sviṣṭakṛtprajā eva",
  "GV03sb_13_u:658": "rudrādantardadhāti tasmādyatraiṣāśvamedha āhutirhūyate na tatra rudraḥ prajā",
  "GV03sb_13_u:659": "abhimanyate 13.3.5.[1]",
  "GV03sb_13_u:661": "sarveṣu vai lokeṣu mṛtyavo'nvāyattāstebhyo yadāhutīrna juhuyālloke-loka enam",
  "GV03sb_13_u:662": "mṛtyurvindedyanmṛtyubhya āhutīrjuhoti loke-loka eva mṛtyumapajayati 13.3.5.[2]",
  "GV03sb_13_u:664": "tadāhuḥ yadamuṣmai svāhāmuṣmai svāheti juhvatsaṃcakṣīta bahum",
  "GV03sb_13_u:665": "mṛtyumamitraṃ kurvīta mṛtyava ātmānamapidadhyāditi mṛtyave svāhetyekasmā",
  "GV03sb_13_u:666": "evaikāmāhutiṃ juhotyeko ha vā amuṣmiṃloke mṛtyuraśanāyaiva",
  "GV03sb_13_u:667": "tamevāmuṣmiṃloke'pajayati 13.3.5.[3]",
  "GV03sb_13_u:669": "brahmahatyāyai svāheti dvitīyāmāhutiṃ juhoti amṛtyurha vā anyo brahmahatyāyai",
  "GV03sb_13_u:670": "mṛtyureṣa ha vai sākṣānmṛtyuryadbrahmahatyā sākṣādeva mṛtyumapajayati 13.3.5.[4]",
  "GV03sb_13_u:672": "etāṃ ha vai muṇḍibha audanyaḥ brahmahatyāyai prāyaścittiṃ vidāṃ cakāra",
  "GV03sb_13_u:673": "yadbrahmaihatyāyā āhutiṃ juhoti mṛtyumevāhutyā tarpayitvā paripāṇaṃ kṛtvā",
  "GV03sb_13_u:674": "brahmaghne bheṣajaṃ karoti tasmādyasyaiṣāśvamedha āhutirhūyate'pi yo'syāparīṣu",
  "GV03sb_13_u:675": "prajāyām brāhmaiṇaṃ hanti tasmai bheṣajaṃ karoti 13.3.6.[1]",
  "GV03sb_13_u:677": "aśvasya vā ālabdhasya medha udakrāmattadaśvastomīyamabhavadyadaśvastomīyaṃ",
  "GV03sb_13_u:678": "juhotyaśvameva medhasā samardhayati 13.3.6.[2]",
  "GV03sb_13_u:680": "ājyena juhoti medho vā ājyam medho'śvastomīyam medhasaivāsmiṃstanmedho",
  "GV03sb_13_u:681": "dadhātyājyena juhotyetadvai devānām priyaṃ dhāma yadājyam priyeṇaivaināndhāmnā",
  "GV03sb_13_u:682": "samardhayati 13.3.6.[3]",
  "GV03sb_13_u:684": "aśvastomīyaṃ hutvā dvipadā juhoti aśvo vā aśvastomīyam puruṣo dvipadā",
  "GV03sb_13_u:685": "dvipādvai puruṣo dvipratiṣṭhastadenam pratiṣṭhayā samardhayati 13.3.6.[4]",
  "GV03sb_13_u:687": "tadāhuḥ aśvastomīyam pūrvaṃ hotavyāṃ3 dvipadā3 iti paśavo vā aśvastomīyam",
  "GV03sb_13_u:688": "puruṣo dvipadā yadaśvastomīyaṃ hutvā dvipadā juhoti tasmātpuruṣa",
  "GV03sb_13_u:689": "upariṣṭātpaśūnadhitiṣṭhati 13.3.6.[5]",
  "GV03sb_13_u:691": "ṣoḍaśāśvastomīyā juhoti ṣoḍaśakalā vai paśavaḥ sā paśūnām mātrā paśūnena",
  "GV03sb_13_u:692": "mātrayā samardhayati yatkanīyasīrvā bhūyasīrvā juhuyātpaśūnmātrayā",
  "GV03sb_13_u:693": "vyardhayetṣoḍaśa juhoti ṣoḍaśakalā vai paśavaḥ sā paśūnām mātrā paśūneva",
  "GV03sb_13_u:694": "mātrayā samardhayati nānyāmuttamāmāhutiṃ juhoti yadanyāmuttamāmāhutiṃ",
  "GV03sb_13_u:695": "juhuyātpratiṣṭhāyai cyaveta dvipadā uttamā juhoti pratiṣṭhā vai dvipadāḥ pratyeva",
  "GV03sb_13_u:696": "tiṣṭhati jumbakāya svāhetyavabhṛtha uttamāmāhutiṃ juhoti varuṇo vai jumbakaḥ",
  "GV03sb_13_u:697": "sākṣādeva varuṇamavayajate śuklasya khalaterviklidhasya piṅgākṣasya mūrdhani",
  "GV03sb_13_u:698": "juhotyetadvai varuṇasya rūpaṃ rūpeṇaiva varuṇamavayajate 13.3.6.[6]",
  "GV03sb_13_u:700": "dvādaśa brahmaudanānutthāya nirvapati dvādaśabhirveṣṭibhiryajate",
  "GV03sb_13_u:701": "tadāhuryajñasya vā etadrūpaṃ yadiṣṭayo yadiṣṭibhiryajetopanāmuka enaṃ yajñaḥ",
  "GV03sb_13_u:702": "syātpāpīyāṃstu syādyātayāmāni vā etadījānasya candāṃsi bhavanti tāni kimetāvadāśu",
  "GV03sb_13_u:703": "prayuñjīta sarvā vai saṃsthite yajñe vāgāpyate sātrāptā yātayāmnī bhavati krūrīkṛteva",
  "GV03sb_13_u:704": "hi bhavatyaruṣkṛtā vāgvai yajñastasmānna prayuñjīteti 13.3.6.[7]",
  "GV03sb_13_u:706": "dvādaśaiva brahmaudanānutthāya nirvapet prajāpatirvā odanaḥ prajāpatiḥ",
  "GV03sb_13_u:707": "saṃvatsaraḥ prajāpatiryajñaḥ saṃvatsarameva yajñamāpnotyupanāmuka enaṃ yajño",
  "GV03sb_13_u:708": "bhavati na pāpīyānbhavati 13.3.7.[1]",
  "GV03sb_13_u:710": "eṣa vai prabhūrnāma yajñaḥ yatraitena yajñena yajante sarvameva prabhūtam",
  "GV03sb_13_u:711": "bhavati 13.3.7.[2]",
  "GV03sb_13_u:713": "eṣa vai vibhūrnāma yajñaḥ yatraitena yajñena yajante sarvameva vibhūtam bhavati 13.3.7.[3]",
  "GV03sb_13_u:715": "eṣa vai vyaṣṭirnāma yajñaḥ yatraitena yajñena yajante sarvameva vyaṣṭam bhavati 13.3.7.[4]",
  "GV03sb_13_u:717": "eṣa vai vidhṛtirnāma yajñaḥ yatraitena yajante sarvameva vidhṛtam bhavati 13.3.7.[5]",
  "GV03sb_13_u:719": "eṣa vai vyāvṛttirnāma yajñaḥ yatraitena yajñena yajante sarvameva vyāvṛttam",
  "GV03sb_13_u:720": "bhavati 13.3.7.[6]",
  "GV03sb_13_u:722": "eṣa vā ūrjasvānnāma yajñaḥ yatraitena yajñena yajante sarvamevorjasvadbhavati 13.3.7.[7]",
  "GV03sb_13_u:724": "eṣa vai payasvānnāma yajñaḥ yatraitena yajñena yajante sarvameva payasvadbhavati 13.3.7.[8]",
  "GV03sb_13_u:726": "eṣa vai brahmavarcasī nāma yajñaḥ yatraitena yajñena yajanta ā brāhmaṇo",
  "GV03sb_13_u:727": "brahmavarcasī jāyate 13.3.7.[9]",
  "GV03sb_13_u:729": "eṣa vā ativyādhī nāma yajñaḥ yatraitena yajñena yajanta ā rājanyo'tivyādhī jāyate 13.3.7.[10]",
  "GV03sb_13_u:731": "eṣa vai dīrgho nāma yajñaḥ yatraitena yajñena yajanta ā dīrghāraṇyaṃ jāyate 13.3.7.[11]",
  "GV03sb_13_u:733": "eṣa vai kLptirnāma yajñaḥ yatraitena yajñena yajante sarvameva kLptam bhavati 13.3.7.[12]",
  "GV03sb_13_u:735": "eṣa vai pratiṣṭhā nāma yajñaḥ yatraitena yajñena yajante sarvameva pratiṣṭhitam",
  "GV03sb_13_u:736": "bhavati 13.3.8.[1]",
  "GV03sb_13_u:738": "athātaḥ prāyaścittīnām yadyaśvo vaḍavāṃ skandedvāyavyam",
  "GV03sb_13_u:739": "payo'nunirvapedvāyurvai retasāṃ vikartā prāṇo vai vāyuḥ prāṇo hi retasāṃ vikartā",
  "GV03sb_13_u:740": "retasaivāsmiṃstadreto dadhāti 13.3.8.[2]",
  "GV03sb_13_u:742": "atha yadi srāmo vindet pauṣṇaṃ carumanunirvapetpūṣā vai paśūnāmīṣṭe sa",
  "GV03sb_13_u:743": "yasyaiva paśavo yaḥ paśūnāmīṣṭe tamevaitatprīṇātyagado haiva bhavati 13.3.8.[3]",
  "GV03sb_13_u:745": "atha yadyakṣatāmayo vindet vaiśvānaraṃ dvādaśakapālam bhūmikapālam",
  "GV03sb_13_u:746": "puroḍāśamanunirvapediyaṃ vai vaiśvānara imāmevaitatprīṇātyagado haiva bhavati 13.3.8.[4]",
  "GV03sb_13_u:748": "atha yadyakṣyāmayo vindet sauryaṃ carumanunirvapetsūryo vai prajānāṃ",
  "GV03sb_13_u:749": "cakṣuryadā hyevaiṣa udetyathedaṃ sarvaṃ carati cakṣuṣaivāsmiṃstaccakṣurdadhāti",
  "GV03sb_13_u:750": "sa yaccarurbhavati cakṣuṣā hyayamātmā carati 13.3.8.[5]",
  "GV03sb_13_u:752": "atha yadyudake mriyeta vāruṇaṃ yavamayaṃ carumanunirvapedvaruṇo vā etaṃ",
  "GV03sb_13_u:753": "gṛhṇāti yo'psu mriyate sā yaivainaṃ devatā gṛhṇāti tāmevaitatprīṇāti sāsmai",
  "GV03sb_13_u:754": "prītānyamālambhāyānumanyate tayānumatamālabhate sa yadyavamayo bhavati",
  "GV03sb_13_u:755": "varuṇyā hi yavāḥ 13.3.8.[6]",
  "GV03sb_13_u:757": "atha yadi naśyet trihaviṣamiṣṭimanunirvapeddyāvāpṛthivyamekakapālam",
  "GV03sb_13_u:758": "puroḍāśaṃ vāyavyam payaḥ sauryaṃ caruṃ yadvai kiṃ ca naśyatyantaraiva",
  "GV03sb_13_u:759": "taddyāvāpṛthivī naśyati tadvāyurupavātyādityo'bhitapati naitābhyo devatābhya ṛte kiṃ",
  "GV03sb_13_u:760": "cana naśyati saiṣā pṛthageva naṣṭavedanī sa yadyasyāpyanyannaśyedetayaiva",
  "GV03sb_13_u:761": "yajetānu haivainadvindatyatha yadyamitrā aśvaṃ vinderanyadi vā mriyeta yadi",
  "GV03sb_13_u:762": "vāpsvanyamānīya prokṣeyuḥ saiva tatra prāyaścittiḥ 13.4.1.[1]",
  "GV03sb_13_u:764": "prajāpatirakāmayata sarvānkāmānāpnuyāṃ sarvā vyaṣṭīrvyaśnuvīyeti sa",
  "GV03sb_13_u:765": "etamaśvamedhaṃ trirātraṃ yajñakratumapaśyattamāharattenāyajata teneṣṭvā",
  "GV03sb_13_u:766": "sarvānkāmānāpnotsarvā vyaṣṭīrvyāśnuta sarvānha vai kāmānāpnoti sarvā",
  "GV03sb_13_u:767": "vyaṣṭīrvyaśnute yo'śvamedhena yajate 13.4.1.[2]",
  "GV03sb_13_u:769": "tadāhuḥ kasminnṛtāvabhyārambha iti grīṣme'bhyārabhetetyu haika āhurgrīṣmo vai",
  "GV03sb_13_u:770": "kṣatriyasyartuḥ kṣatriyayajña u vā eṣa yadaśvamedha iti 13.4.1.[3]",
  "GV03sb_13_u:772": "tadvai vasanta evābhyārabheta vasanto vai brahmaṇasyarturya u vai kaśca yajate",
  "GV03sb_13_u:773": "brāhmaṇībhūyevaiva yajate tasmādvasanta evābhyārabheta 13.4.1.[4]",
  "GV03sb_13_u:775": "sā yāsau phālgunī paurṇamāsī bhavati tasyai purastātṣaḍahe vā saptāhe vartvija",
  "GV03sb_13_u:776": "upasamāyantyadhvaryuśca hotā ca brahmā codgātā caitānvā anvanya ṛtvijaḥ 13.4.1.[5]",
  "GV03sb_13_u:778": "tebhyo'dhvaryuścātuṣprāśyam brahmaudanaṃ nirvapati tasyoktam brāhmaṇaṃ",
  "GV03sb_13_u:779": "caturaḥ pātrāṃścaturo'ñjalīṃścaturaḥ prasṛtāndvādaśavidhaṃ dvādaśa māsāḥ",
  "GV03sb_13_u:780": "saṃvatsaraḥ sarvaṃ saṃvatsaraḥ sarvamaśvamedhaḥ sarvasyāptyai sarvasyāvaruddhyai 13.4.1.[6]",
  "GV03sb_13_u:782": "tamete catvāra ṛtvijaḥ prāśnanti teṣāmuktam brāhmaṇaṃ tebhyaścatvāri sahasrāṇi",
  "GV03sb_13_u:783": "dadāti sarvaṃ vai sahasraṃ sarvamaśvamedhaḥ sarvasyāptyai sarvasyāvaruddhyai",
  "GV03sb_13_u:784": "catvāri ca suvarṇāni śatamānāni hiraṇyāni tasyo evoktam 13.4.1.[7]",
  "GV03sb_13_u:786": "athāsmā adhvaryurniṣkam pratimuñcanvācayati tejo'si śukramamṛtamiti tejo vai",
  "GV03sb_13_u:787": "śukramamṛtaṃ hiraṇyaṃ teja evāsmiñcukramamṛtaṃ dadhātyāyuṣpā āyurme",
  "GV03sb_13_u:788": "pāhītyāyurevāsmindadhātyathainamāha vācaṃ yaceti vāgvai yajño",
  "GV03sb_13_u:789": "yajñasyaivābhyārambhāya 13.4.1.[8]",
  "GV03sb_13_u:791": "catasro jāyā upakLptā bhavanti mahiṣī vāvātā parivṛktā pālāgalī sarvā",
  "GV03sb_13_u:792": "niṣkinyo'laṅkṛtā mithunasyaiva sarvatvāya tābhiḥ sahāgnyagāram prapadyate pūrvayā",
  "GV03sb_13_u:793": "dvārā yajamāno dakṣiṇayā patnyaḥ 13.4.1.[9]",
  "GV03sb_13_u:795": "sāyamāhutyāṃ hutāyām jaghanena gārhapatyamudaṅvāvātayā saha saṃviśati",
  "GV03sb_13_u:796": "tadevāpītarāḥ saṃviśanti so'ntarorū asaṃvartamānaḥ śete'nena tapasā svasti",
  "GV03sb_13_u:797": "saṃvatsarasyodṛcaṃ samaśnavā iti 13.4.1.[10]",
  "GV03sb_13_u:799": "prātarāhutyāṃ hutāyāṃ adhvaryuḥ pūrṇāhutiṃ juhoti sarvaṃ vai pūrṇaṃ",
  "GV03sb_13_u:800": "sarvamaśvamedhaḥ sarvasyāptyai sarvasyāvaruddhyai tasyāṃ vareṇa vācaṃ visṛjate",
  "GV03sb_13_u:801": "varaṃ dadāmi brahmaṇa iti sarvaṃ vai varaḥ sarvamaśvamedhaḥ sarvasyāptyai",
  "GV03sb_13_u:802": "sarvasyāvaruddhyai 13.4.1.[11]",
  "GV03sb_13_u:804": "atha yo'sya niṣkaḥ pratimukto bhavati tamadhvaryave dadātyadhvaryave",
  "GV03sb_13_u:805": "dadadamṛtamāyurātmandhatte'mṛtaṃ hyāyurhiraṇyam 13.4.1.[12]",
  "GV03sb_13_u:807": "athāgneyīmiṣṭiṃ nirvapati pathaśca kāmāya yajñamukhasya cācambaṭkārāyātho",
  "GV03sb_13_u:808": "agnimukhā u vai sarvā devatāḥ sarve kāmā aśvamedhe mukhataḥ sarvāndevānprītvā",
  "GV03sb_13_u:809": "sarvānkāmānāpnavānīti 13.4.1.[13]",
  "GV03sb_13_u:811": "tasyai pañcadaśa sāmidhenyo bhavanti pañcadaśo vai vajro vīryaṃ vajro",
  "GV03sb_13_u:812": "vajreṇaivaitadvīryeṇa yajamānaḥ purastātpāpmānamapahate vārtraghnāvājyabhāgau",
  "GV03sb_13_u:813": "pāpmā vai vṛtraḥ pāpmano'pahatyā agnirmūrdhā divaḥ kakudbhuvo yajñasya",
  "GV03sb_13_u:814": "rajasaśca netetyupāṃśu haviṣo yājyānuvākye mūrdhanvatyanyā bhavati",
  "GV03sb_13_u:815": "sadvatyanyaiṣa vai mūrdhā ya eṣa tapatyetasyaivāvaruddhyā atha yatsadvatī",
  "GV03sb_13_u:816": "sadevāvarunddhe virājau saṃyājye sarvadevatyaṃ vā etaccando yadvirāṭ sarve kāmā",
  "GV03sb_13_u:817": "aśvamedhe sarvāndevānprītvā sarvānkāmānāpnavānīti hiraṇyaṃ dakṣiṇā suvarṇaṃ",
  "GV03sb_13_u:818": "śatamānaṃ tasyoktam brāhmaṇam 13.4.1.[14]",
  "GV03sb_13_u:820": "atha pauṣṇīṃ nirvapati pūṣā vai pathīnāmadhipatiraśvāyaivaitatsvastyayanaṃ",
  "GV03sb_13_u:821": "karotyatho iyaṃ vai pūṣemāmevāsmā etadgoptrīṃ karoti tasya hi nārtirasti na hvalā",
  "GV03sb_13_u:822": "yamiyamadhvangopāyatīmāmevāsmā etadgoptrīṃ karoti 13.4.1.[15]",
  "GV03sb_13_u:824": "tasyai saptadaśa sāmidhenyo bhavanti saptadaśo vai prajāpatiḥ",
  "GV03sb_13_u:825": "prajāpatiraśvamedho'śvamedhasyaivāptyai vṛdhanvantāvājyabhāgau yajamānasyaiva",
  "GV03sb_13_u:826": "vṛddhyai pūṣaṃstava vrate vayam pathaspathaḥ paripatiṃ vacasyetyupāṃśu haviṣo",
  "GV03sb_13_u:827": "yājyānuvākye vratavatyanyā bhavati pathanvatyanyā vīryaṃ vai vrataṃ vīryasyāptyai",
  "GV03sb_13_u:828": "vīryasyāvaruddhyā atha yatpathanvatyaśvāyaivaitatsvastyayanaṃ karotyanuṣṭubhau",
  "GV03sb_13_u:829": "saṃyājye vāgvā anuṣṭubvāgvai prajāpatiḥ prajāpatiraśvamedho'śvamedhasyaivāptyai",
  "GV03sb_13_u:830": "vāsaḥśataṃ dakṣiṇā rūpaṃ vā etatpuruṣasya yadvāsastasmādyameva kaṃ ca",
  "GV03sb_13_u:831": "suvāsasamāhuḥ ko nvayamiti rūpasamṛddho hi bhavati rūpeṇaivainaṃ samardhayati",
  "GV03sb_13_u:832": "śatam bhavati śatāyurvai puruṣaḥ śatendriya āyurevendriyaṃ vīryamātmandhatte 13.4.2.[1]",
  "GV03sb_13_u:834": "etasyāṃ tāyamānāyām aśvaṃ niktvodānayanti yasmintsarvāṇi rūpāṇi bhavanti yo vā",
  "GV03sb_13_u:835": "javasamṛddhaḥ sahasrārham pūrvyaṃ yo dakṣiṇāyāṃ dhuryapratidhuraḥ 13.4.2.[2]",
  "GV03sb_13_u:837": "tadyatsarvarūpo bhavati sarvaṃ vai rūpaṃ sarvamaśvamedhaḥ sarvasyāptyai",
  "GV03sb_13_u:838": "sarvasyāvaruddhyā atha yajjavasamṛddho vīryaṃ vai javo vīryasyāptyai",
  "GV03sb_13_u:839": "vīryasyāvaruddhyā atha yatsahasrārhaḥ sarvaṃ vai sahasraṃ sarvamaśvamedhaḥ",
  "GV03sb_13_u:840": "sarvasyāptyai sarvasyāvaruddhyā atha yatpūrvya eṣa vā aparimitaṃ",
  "GV03sb_13_u:841": "vīryamabhivardhate yatpūrvyo'parimitasyaiva vīryasyāvaruddhyā atha yaddakṣiṇāyāṃ",
  "GV03sb_13_u:842": "dhuryapartidhura eṣa vā eṣa ya eṣa tapati na vā etaṃ kaścana",
  "GV03sb_13_u:843": "pratipratiretasyaivāvaruddhyai 13.4.2.[3]",
  "GV03sb_13_u:845": "tadu hovāca bhāllabeyo dvirūpa evaiṣo'śvaḥ syātkṛṣṇasāraṃgaḥ prajāpatervā",
  "GV03sb_13_u:846": "eṣo'kṣṇaḥ samabhavaddvirūpaṃ vā idaṃ cakṣuḥ śuklaṃ caiva kṛṣṇaṃ ca tadenaṃ",
  "GV03sb_13_u:847": "svena rūpeṇa samardhayatīti 13.4.2.[4]",
  "GV03sb_13_u:849": "atha hovāca sātyayajñiḥ trirūpa evaiṣo'śvaḥ syāttasya kṛṣṇaḥ pūrvārdhaḥ",
  "GV03sb_13_u:850": "śuklo'parārdhaḥ kṛttikāñjiḥ purastāttadyatkṛṣṇaḥ pūrvārdho bhavati yadevedaṃ",
  "GV03sb_13_u:851": "kṛṣṇamakṣṇastadasya tadatha yacuklo'parārdho yadevedaṃ śuklamakṣṇastadasya",
  "GV03sb_13_u:852": "tadatha yatkṛttikāñjiḥ purastātsā kanīnakā sa eva rūpasamṛddho'to",
  "GV03sb_13_u:853": "yatamo'syopakalpeta bahurūpo vā dvirūpo vā trirūpo vā kṛttikāñjistamālabheta javena",
  "GV03sb_13_u:854": "tveva samṛddhaḥ syāt 13.4.2.[5]",
  "GV03sb_13_u:856": "tasyaite purastādrakṣitāra upakLptā bhavanti rājaputrāḥ kavacinaḥ śataṃ rājanyā",
  "GV03sb_13_u:857": "niṣaṅgiṇaḥ śataṃ sūtagrāmaṇyām putrā iṣuparṣiṇaḥ śataṃ kṣāttrasaṃgrahītṝṇām",
  "GV03sb_13_u:858": "putrā daṇḍinaḥ śatamaśvaśataṃ niraṣṭaṃ niramaṇaṃ yasminnenamapisṛjya rakṣanti 13.4.2.[6]",
  "GV03sb_13_u:860": "atha sāvitrīmiṣṭiṃ nirvapati savitre prasavitre dvādaśakapālam puroḍāśaṃ savitā vai",
  "GV03sb_13_u:861": "prasavitā savitā ma imaṃ yajñam prasuvāditi 13.4.2.[7]",
  "GV03sb_13_u:863": "tasyai pañcadaśa sāmidhenyo bhavanti vārtraghnāvājyabhāgau ya imā viśvā jātānyā",
  "GV03sb_13_u:864": "devo yātu savitā suratna ityupāṃśu haviṣo yājyānuvākye virājau saṃyājye hiraṇyaṃ",
  "GV03sb_13_u:865": "dakṣiṇā suvarṇaṃ śatamānaṃ tasyoktam brāhmaṇam 13.4.2.[8]",
  "GV03sb_13_u:867": "tasyai prayājeṣu tāyamāneṣu brāhmaṇo vīṇāgāthī dakṣiṇata",
  "GV03sb_13_u:868": "uttaramandrāmudāghnaṃstisraḥ svayaṃsambhṛtā gāthā gāyatītyayajatetyadadāditi",
  "GV03sb_13_u:869": "tasyoktam brāhmaṇam 13.4.2.[9]",
  "GV03sb_13_u:871": "atha dvitīyāṃ nirvapati savitra āsavitre dvādaśakapālam puroḍāśaṃ savitā vā āsavitā",
  "GV03sb_13_u:872": "savitā ma imaṃ yajñamāsuvāditi 13.4.2.[10]",
  "GV03sb_13_u:874": "tasyai saptadaśa sāmidhenyo bhavanti sadvantāvājyabhāgau sadevāvarunddhe viśvāni",
  "GV03sb_13_u:875": "deva savitaḥ sa ghā no devaḥ savitā sahāvetyupāṃśu haviṣo yājyānuvākye",
  "GV03sb_13_u:876": "anuṣṭubhau saṃyājye rajataṃ hiraṇyaṃ dakṣiṇā nānārūpatāyā atho",
  "GV03sb_13_u:877": "utkramāyānapakramāya śatamānam bhavati śatāyurvai puruṣaḥ śatendriya",
  "GV03sb_13_u:878": "āyurevendriyaṃ vīryamātmandhatte 13.4.2.[11]",
  "GV03sb_13_u:880": "tasyai prayājeṣu tāyamāneṣu brāhmaṇo vīṇā> 13.4.2.[12]",
  "GV03sb_13_u:882": "atha tṛtīyāṃ nirvapati savitre satyaprasavāya dvādaśakapālam puroḍāśameṣa ha vai",
  "GV03sb_13_u:883": "satyaḥ prasavo yaḥ savituḥ satyena me prasavenemaṃ yajñam prasuvāditi 13.4.2.[13]",
  "GV03sb_13_u:885": "tasyai saptadaśaiva sāmidhenyo bhavanti rayimantāvājyabhāgau vīryaṃ vai",
  "GV03sb_13_u:886": "rayivīryasyāptyai vīryasyāvaruddhyā ā viśvadevaṃ satpatiṃ na pramiye",
  "GV03sb_13_u:887": "saviturdaivyasya tadityupāṃśu haviṣo yājyānuvākye nitye saṃyājye",
  "GV03sb_13_u:888": "nedyajñapathādayānīti kLpta eva yajñe'ntataḥ pratitiṣṭhati triṣṭubhau bhavata indre",
  "GV03sb_13_u:889": "vai vīryaṃ triṣṭubindriyasyaiva vīryasyāvaruddhyai hiraṇyaṃ dakṣiṇā suvarṇaṃ",
  "GV03sb_13_u:890": "śatamānaṃ tasyoktam brāhmaṇam 13.4.2.[14]",
  "GV03sb_13_u:892": "tasyai prayājeṣu tāyamāneṣu brāhmaṇo vīṇā> 13.4.2.[15]",
  "GV03sb_13_u:894": "etasyāṃ saṃsthitāyām upotthāyādhvaryuśca yajamānaścāśvasya dakṣiṇe karṇa ājapato",
  "GV03sb_13_u:895": "vibhūrmātrā prabhūḥ pitreti tasyoktam brāhmaṇamathainamudañcam prāñcam",
  "GV03sb_13_u:896": "prasṛjata eṣā hobhayeṣāṃ devamanuṣyāṇāṃ digyadudīcī prācī svāyāmevainaṃ",
  "GV03sb_13_u:897": "taddiṣi dhatto na vai sva āyatane pratiṣṭhito riṣyatyariṣṭyai 13.4.2.[16]",
  "GV03sb_13_u:899": "sa āha devā āśāpālāḥ etaṃ devebhyo'śvam medhāya prokṣitaṃ rakṣatetyuktā",
  "GV03sb_13_u:900": "mānuṣā āśāpālā athaite daivā āpyāḥ sādhyā anvādhyā marutastameta ubhaye",
  "GV03sb_13_u:901": "devamanuṣyāḥ saṃvidānā apratyāvartayantaḥ saṃvatsaraṃ rakṣanti tadyaṃ na",
  "GV03sb_13_u:902": "pratyāvartayantyeṣa vā eṣa tapati ka u hyetamarhati pratyā /",
  "GV03sb_13_u:903": "vayituṃ yadyenam",
  "GV03sb_13_u:904": "pratyāvartayeyuḥ parāgevedaṃ sarvaṃ syāttasmādapratyāvartayanto rakṣanti 13.4.2.[17]",
  "GV03sb_13_u:906": "sa āhāśāpālāḥ ye vā etasyodṛcaṃ gamiṣyanti rāṣṭraṃ te bhaviṣyanti rājāno",
  "GV03sb_13_u:907": "bhaviṣyantyabhiṣecanīyā atha ya etasyodṛcaṃ na gamiṣyantyarāṣṭraṃ te",
  "GV03sb_13_u:908": "bhaviṣyantyarājāno bhaviṣyanti rājanyā viśo'nabhiṣecanīyāstasmānmā pramadata",
  "GV03sb_13_u:909": "snātvāccaivainamudakānnirundhīdhvaṃ vaḍavābhyaśca te",
  "GV03sb_13_u:910": "yadyadbrāhmaṇajātamupanigaceta tattatpṛceta brāhmaṇāḥ kiyadyūyamaśvamedhasya",
  "GV03sb_13_u:911": "vittheti te ye na vidyurjinīyāta tāntsarvaṃ vā aśvamedhaḥ sarvasyaiṣa na veda yo",
  "GV03sb_13_u:912": "brāhmaṇaḥ sannaśvamedhasya na veda so'brāhmaṇo jyeya eva sa pānaṃ karavātha",
  "GV03sb_13_u:913": "khādaṃ nivapāthātha yatkiṃ ca janapade kṛtānnaṃ sarvaṃ vastatsutaṃ teṣāṃ",
  "GV03sb_13_u:914": "rathakārakula eva vo vasatistaddhyaśvasyāyatanamiti 13.4.3.[1]",
  "GV03sb_13_u:916": "pramucyāśvaṃ dakṣiṇena vediṃ hiraṇmayaṃ kaśipūpastṛṇāti tasminhotopaviśati",
  "GV03sb_13_u:917": "dakṣiṇena hotāraṃ hiraṇmaye kūrce yajamāno dakṣiṇato brahmā codgātā ca",
  "GV03sb_13_u:918": "hiraṇmayyoḥ kaśipunoḥ purastātpratyaṅṅadhvaryurhiraṇmaye vā kūrce hiraṇmaye vā",
  "GV03sb_13_u:919": "phalake 13.4.3.[2]",
  "GV03sb_13_u:921": "samupaviṣṭeṣvadhvaryuḥ sampreṣyati hotarbhūtānyācakṣva bhūteṣvimaṃ",
  "GV03sb_13_u:922": "yajamānamadhyūheti sampraiṣito hotādhvaryumāmantrayate",
  "GV03sb_13_u:923": "pāriplavamākhyānamākhyāsyannadhvaryaviti havai hotarityadhvaryuḥ 13.4.3.[3]",
  "GV03sb_13_u:925": "manurvaivasvato rājetyāha tasya manuṣyā viśasta ima āsata ityaśrotriyā",
  "GV03sb_13_u:926": "gṛhamedhina upasametā bhavanti tānupadi=\\atyṛco vedaḥ so'yamityṛcāṃ sūktaṃ",
  "GV03sb_13_u:927": "vyācakṣāṇa ivānudravedvīṇāgaṇagina upasametā bhavanti tānadhvaryuḥ sampreṣyati",
  "GV03sb_13_u:928": "vīṇāgaṇagina ityāha purāṇairimaṃ yajamānaṃ rājabhiḥ sādhukṛdbhiḥ saṃgāyateti taṃ te",
  "GV03sb_13_u:930": "tathā saṃgāyanti tadyadenamevaṃ saṃgāyanti purāṇairevainaṃ tadrājabhiḥ",
  "GV03sb_13_u:931": "sādhukṛdbhiḥ salokaṃ kurvanti 13.4.3.[4]",
  "GV03sb_13_u:933": "sampraiṣyādhvaryuḥ prakramānjuhoti anvāhāryapacane vāśvasya vā padam",
  "GV03sb_13_u:934": "parilikhya yatarathāsya tatrāvṛdbhavati pūrvā tveva sthitiḥ 13.4.3.[5]",
  "GV03sb_13_u:936": "sāvitryā eveṣṭeḥ purastādanudrutya sakṛdeva rūpāṇyāhavanīye juhotyatha sāyaṃ",
  "GV03sb_13_u:937": "dhṛtiṣu hūyamānāsu rājanyo vīṇāgāthī dakṣiṇata uttaramandrāmudāghnaṃstisraḥ",
  "GV03sb_13_u:938": "svayaṃsambhṛtā gāthā gāyatītyayudhyatetyamuṃ saṃgrāmamajayaditi tasyoktam",
  "GV03sb_13_u:939": "brāhmaṇam 13.4.3.[6]",
  "GV03sb_13_u:941": "atha śvo bhūte dvitīye'han evamevaitāsu sāvitrīṣviṣṭiṣu",
  "GV03sb_13_u:942": "saṃsthitāsveṣaivāvṛdadhvaryaviti havai hotarityevādhvaryuryamo vaivasvato rājetyāha",
  "GV03sb_13_u:943": "tasya pitaro viśasta ima āsata iti sthavirā upasametā bhavanti tānupadiśati yajūṃṣi",
  "GV03sb_13_u:944": "vedaḥ so'yamiti yajuṣāmanuvākaṃ vyācakṣāṇa ivānudravedevamevādhvaryuḥ",
  "GV03sb_13_u:945": "sampreṣyati na prakramānjuhoti 13.4.3.[7]",
  "GV03sb_13_u:947": "atha tṛtīye'han evamevaitāsviṣṭiṣu saṃsthitāsveṣaivāvṛdadhvaryaviti havai",
  "GV03sb_13_u:948": "hotarityevādhvaryurvaruṇa ādityo rājetyāha tasya gandharvā viśasta ima āsata iti",
  "GV03sb_13_u:949": "yuvānaḥ śobhanā upasametā bhavanti tānupadiśatyatharvāṇo vedaḥ",
  "GV03sb_13_u:950": "so'yamityatharvaṇāmekam parva vyācakṣāṇa ivānudravedevamevādhvaryuḥ",
  "GV03sb_13_u:951": "sampreṣyati na prakramānjuhoti 13.4.3.[8]",
  "GV03sb_13_u:953": "atha caturthe'han evamevaitāsviṣṭiṣu saṃsthitāsveṣaivāvṛdadhvaryaviti havai",
  "GV03sb_13_u:954": "hotarityevādhvaryuḥ somo vaiṣṇavo rājetyāha tasyāpsaraso viśastā imā āsata iti",
  "GV03sb_13_u:955": "yuvatayaḥ śobhanāḥ upasametā bhavanti tā upadiśatyaṅgiraso vedaḥ so",
  "GV03sb_13_u:956": "yamityaṅgirasāmekam parva vyācakṣāṇa ivānudra> 13.4.3.[9]",
  "GV03sb_13_u:958": "atha pañcame'han evamevaitāsviṣṭiṣu saṃsthitāsveṣaivāvṛdadhvaryaviti havai",
  "GV03sb_13_u:959": "hotarityevādhvaryurarbudaḥ kādraveyo rājetyāha tasya sarpā viśasta ima āsata iti",
  "GV03sb_13_u:960": "sarpāśca sarvavidaścopasametā bhavanti tānupadiśati sarpavidyā vedaḥ so'yamiti",
  "GV03sb_13_u:961": "sarpavidyāyā ekam parva vyācakṣāṇa ivānudra> 13.4.3.[10]",
  "GV03sb_13_u:963": "atha ṣaṣṭhe'han evamevaitāsviṣṭiṣu saṃsthitāsveṣaivāvṛdadhvaryaviti havai",
  "GV03sb_13_u:964": "hotarityevādhvaryuḥ kubero vaiśravaṇo rājetyāha tasya rakṣāṃsi viśastānīmānyāsata",
  "GV03sb_13_u:965": "iti selagāḥ pādakṛta upasametā bhavanti tānupadiśati devajanavidyā vedaḥ so'yamiti",
  "GV03sb_13_u:966": "devajanavidyāyā ekam parva vyācakṣāṇa ivānudra> 13.4.3.[11]",
  "GV03sb_13_u:968": "atha saptame'han evamevaitāsviṣṭiṣu saṃsthitāsveṣaivāvṛdadhvaryaviti havai",
  "GV03sb_13_u:969": "hotarityevādhvaryurasito dhānvo rājetyāha tasyāsurā viśasta ima āsata iti kusīdina",
  "GV03sb_13_u:970": "upasametā bhavanti tānupadiśati māyā vedaḥ so'yamiti kāṃcinmāyāṃ",
  "GV03sb_13_u:971": "kuryādevamevādhvaryuḥ sampreṣyati na prakramānjuhoti 13.4.3.[12]",
  "GV03sb_13_u:973": "athāṣṭame'han evamevaitāsviṣṭiṣu saṃsthitāsveṣaivāvṛdadhvaryaviti havai",
  "GV03sb_13_u:974": "hotarityevādhvaryurmatsyaḥ sāmmado rājetyāha tasyodakecarā viśasta ima āsata iti",
  "GV03sb_13_u:975": "matsyāśca matsyahanaścopasametā bhavanti tānupadiśatītihāso vedaḥ so'yamiti",
  "GV03sb_13_u:976": "kaṃciditihāsamācakṣītaivamevādhvaryuḥ sampreṣyati na prakramānjuhoti 13.4.3.[13]",
  "GV03sb_13_u:978": "atha navame'han evamevaitāsviṣṭiṣu saṃsthitāsveṣaivāvṛdadhvaryaviti havai",
  "GV03sb_13_u:979": "hotarityevādhvaryustārkṣyo vaipaśyato rājetyāha tasya vayāṃsi viśastānīmānyāsata iti",
  "GV03sb_13_u:980": "vayāṃsi ca vāyovidyikāścopasametā bhavanti tānupadiśati purāṇaṃ vedaḥ so'yamiti",
  "GV03sb_13_u:981": "kiṃcitpurāṇamācakṣītaivamevādhvaryuḥ sampreṣyati na prakramānjuhoti 13.4.3.[14]",
  "GV03sb_13_u:983": "atha daśame'han evamevaitāsviṣṭiṣu saṃsthitāsveṣaivāvṛdadhvaryaviti havai",
  "GV03sb_13_u:984": "hotarityevādhvaryurdharma indro rājetyāha tasya devā viśasta ima āsata iti śrotriyā",
  "GV03sb_13_u:985": "apratigrāhakā upasametā bhavanti tānupadiśati sāmāni vedaḥ so'yamiti sāmnāṃ",
  "GV03sb_13_u:986": "daśatam brūyādevamevādhvaryuḥ sampreṣyati na prakramānjuhotīti 13.4.3.[15]",
  "GV03sb_13_u:988": "etatpāriplavam sarvāṇi rājyānyācaṣṭe sarvā viśaḥ sarvānvedāntsarvāndevāntsarvāṇi",
  "GV03sb_13_u:989": "bhūtāni sarveṣāṃ ha vai sa eteṣāṃ rājyānāṃ sāyujyaṃ salokatāmaśnute sarvāsāṃ",
  "GV03sb_13_u:990": "viśāmaiśvaryamādhipatyaṃ gacati sarvānvedānavarunddhe sarvāndevānprītvā sarveṣu",
  "GV03sb_13_u:991": "bhūteṣvantataḥ pratitiṣṭhati yasyaivaṃvidetaddhotā pāriplavamākhyānamācaṣṭe yo",
  "GV03sb_13_u:992": "vaitadevaṃ vedaitadeva samānamākhyānam punaḥ punaḥ saṃvatsaram pariplavate",
  "GV03sb_13_u:993": "tadyatpunaḥ punaḥ pariplavate tasmātpāriplavaṃ ṣaṭtriṃśataṃ daśāhānācaṣṭe",
  "GV03sb_13_u:994": "ṣaṭtriṃśadakṣarā bṛhatī bārhatāḥ paśavo bṛhatyaivāsmai paśūnavarunddhe 13.4.4.[1]",
  "GV03sb_13_u:996": "saṃvatsare paryavete dīkṣā prājāpatyamālabhyotsīdantīṣṭayaḥ purohitasyāgniṣu",
  "GV03sb_13_u:997": "yajetetyu haika āhuḥ kimu dīkṣito yajeta dvādaśa dīkṣā dvādaśopasadastisraḥ",
  "GV03sb_13_u:998": "sutyāstattriṇavamabhisampadyate vajro vai triṇavaḥ kṣatramaśvaḥ kṣatraṃ rājanyo",
  "GV03sb_13_u:999": "vajreṇa khalu vai kṣatraṃ spṛtaṃ tadvajreṇaiva kṣatraṃ spṛṇoti 13.4.4.[2]",
  "GV03sb_13_u:1001": "dīkṣaṇīyāyāṃ saṃsthitāyām sāyaṃ vāci visṛṣṭāyāṃ vīṇāgaṇagina upasametā bhavanti",
  "GV03sb_13_u:1002": "tānadhvaryuḥ sampreṣyati vīṇāgaṇagina ityāha devairimaṃ yajamānaṃ saṃgāyateti taṃ",
  "GV03sb_13_u:1003": "te tathā saṃgāyanti 13.4.4.[3]",
  "GV03sb_13_u:1005": "aharaharvāci visṛṣṭāyām agnīṣomīyāṇāmantataḥ saṃsthāyām parihṛtāsu",
  "GV03sb_13_u:1006": "vasatīvarīṣu tadyadenaṃ devaiḥ saṃgāyanti devairevainaṃ tatsalokaṃ kurvanti 13.4.4.[4]",
  "GV03sb_13_u:1008": "prajāpatinā sutyāsu evamevāharahaḥ parihṛtāsveva",
  "GV03sb_13_u:1009": "vasatīvarīṣūdavasānīyāyāmantataḥ saṃsthitāyāṃ tadyadenam prajāpatinā saṃgāyanti",
  "GV03sb_13_u:1010": "prajāpatinaivainam tadantataḥ salokaṃ kurvanti 13.4.4.[5]",
  "GV03sb_13_u:1012": "ekaviṃśatiryūpāḥ sarva ekaviṃśatyaratnayo rājjudālo'gniṣṭho bhavati",
  "GV03sb_13_u:1013": "paitudāravāvabhitaḥ ṣaḍbailvāstraya itthāttraya itthātṣaṭ khādirāstraya evetthāttraya",
  "GV03sb_13_u:1014": "itthātṣaṭ pālāśāstraya evetthāttraya itthāt 13.4.4.[6]",
  "GV03sb_13_u:1016": "tadyadeta evaṃ yūpā bhavanti prajāpateḥ prāṇeṣūtkrānteṣu śarīraṃ",
  "GV03sb_13_u:1017": "śvayitumadhriyata tasya yaḥ śleṣmāsītsa sārdhaṃ samavadrutya madhyato nasta",
  "GV03sb_13_u:1018": "udabhinatsa eṣa vanaspatirabhavadrajjudālastasmātsa śleṣmaṇāḥ śleṣmaṇo hi",
  "GV03sb_13_u:1019": "samabhavattenaivainaṃ tadrūpeṇa samardhayati tadyatso'gniṣṭho bhavati madhyaṃ",
  "GV03sb_13_u:1020": "vā etadyūpānāṃ yadagniṣṭho madhyametatprāṇānāṃ yannāsike sva evainaṃ tadāyatane",
  "GV03sb_13_u:1021": "dadhāti 13.4.4.[7]",
  "GV03sb_13_u:1023": "atha yadāpomayaṃ teja āsīt yo gandhaḥ sa sārdhaṃ samavadrutya cakṣuṣṭa",
  "GV03sb_13_u:1024": "udabhinatsa eṣa vanaspatirabhavatpotudārustasmātsa surabhirgandhāddhi",
  "GV03sb_13_u:1025": "samabhavattasmādu jvalanastejaso hi samabhavattenaivainaṃ tadrūpeṇa samardhayati",
  "GV03sb_13_u:1026": "tadyattāvabhito'gniṣṭham bhavatastasmādime abhito nāsikāṃ cakṣuṣī sva evainau",
  "GV03sb_13_u:1027": "tadāyatane dadhāti 13.4.4.[8]",
  "GV03sb_13_u:1029": "atha yatkuntāpamāsīt yo majjā sa sārdhaṃ samavadrutya śrotrata udabhinatsa eṣa",
  "GV03sb_13_u:1030": "vanaspatirabhavadbilvastasmāttasyāntarataḥ sarvameva phalamādyam bhavati",
  "GV03sb_13_u:1031": "tasmādu hāridra iva bhavati hāridra iva hi majjā tenaivainaṃ tadrūpeṇa",
  "GV03sb_13_u:1032": "samardhayatyantare paitudāruvau bhavato bāhye bailvā antare hi cakṣuṣī bāhye",
  "GV03sb_13_u:1033": "śrotre sva evaināṃstadāyatane dadhāti 13.4.4.[9]",
  "GV03sb_13_u:1035": "asthibhya evāsya khadiraḥ samabhavat tasmātsa dāruṇo bahusāro dāruṇamiva hyasthi",
  "GV03sb_13_u:1036": "tenaivainaṃ tadrūpeṇa samardhayatyantare bailvā bhavanti bāhye khādirā antare hi",
  "GV03sb_13_u:1037": "majjāno bāhyānyasthīni sva evaināṃstadāyatane dadhāti 13.4.4.[10]",
  "GV03sb_13_u:1039": "māṃsebhya evāsya palāśaḥ samabhavat tasmātsa bahuraso lohitaraso lohitamiva hi",
  "GV03sb_13_u:1040": "māṃsaṃ tenaivainaṃ tadrūpeṇa samardhayatyantare khādirā bhavanti bāhye pālāśa",
  "GV03sb_13_u:1041": "antarāṇi hyasthīni bāhyāni māṃsāni sva evaināṃstadāyatane dadhāti 13.4.4.[11]",
  "GV03sb_13_u:1043": "atha yadekaviṃśatirbhavanti ekaviṃśatyaratnaya ekaviṃśo vā eṣa tapati dvādaśa",
  "GV03sb_13_u:1044": "māsāḥ pañcartavastraya ime lokā asāvāditya ekaviṃśaḥ so'śvamedha eṣa",
  "GV03sb_13_u:1045": "prajāpatirevametam prajāpatiṃ yajñaṃ kṛtsnaṃ saṃskṛtya",
  "GV03sb_13_u:1046": "tasminnekaviṃśatimagnīṣomīyānpaśūnālabhate teṣāṃ samānaṃ",
  "GV03sb_13_u:1047": "karmetyetatpūrvedyuḥ karma 13.5.1.[1]",
  "GV03sb_13_u:1049": "atha prātargotamasya caturuttara stomo bhavati tasya catasṛṣu",
  "GV03sb_13_u:1050": "bahiṣpavamānamaṣṭāsvaṣṭāsvājyāni dvādaśasu mādhyandinaḥ pavamānaḥ ṣoḍaśasu",
  "GV03sb_13_u:1051": "pṛṣṭhāni viṃśatyāmārbhavaḥ pavamānaścaturviṃśatyāmagniṣṭomasāma 13.5.1.[2]",
  "GV03sb_13_u:1053": "tasya haike agniṣṭomasāma catuḥsāma kurvanti nāgniṣṭomo nokthya iti",
  "GV03sb_13_u:1054": "vadantastadyadi tathā kuryuḥ sārdhaṃ stotriyaṃ śastvā sārdhamanurūpaṃ",
  "GV03sb_13_u:1055": "śaṃsedrathantaram pṛṣṭhaṃ rāthantaraṃ śastramagniṣṭomo yajñastenemaṃ",
  "GV03sb_13_u:1056": "lokamṛdhnoti 13.5.1.[3]",
  "GV03sb_13_u:1058": "ekaviṃśatiḥ savanīyāḥ paśavaḥ sarva āgneyāsteṣāṃ samānaṃ karmetyu haika āhurdve",
  "GV03sb_13_u:1059": "tvevaite ekādaśinyāvālabheta ya evaikādaśineṣu kāmastasya kāmasyāptyai 13.5.1.[4]",
  "GV03sb_13_u:1061": "saṃsthite'gniṣṭome parihṛtāsu vasatīvarīṣvadhvaryurannahomānjuhoti",
  "GV03sb_13_u:1062": "teṣāmuktam brāhmaṇaṃ prāṇāya svāhāpānāya svāheti dvādaśabhiranuvākairdvādaśa",
  "GV03sb_13_u:1063": "māsāḥ saṃvatsaraḥ sarvaṃ saṃvatsaraḥ sarvamaśvamedhaḥ sarvasyāptyai",
  "GV03sb_13_u:1064": "sarvasyāvaruddhyai 13.5.1.[5]",
  "GV03sb_13_u:1066": "ekaviṃśam madhyamamaharbhavati asau vā āditya ekaviṃśaḥ so'śvamedhaḥ",
  "GV03sb_13_u:1067": "svenaivainaṃ stomena svāyāṃ devatāyām pratiṣṭhāpayati tasmādekaviṃśam 13.5.1.[6]",
  "GV03sb_13_u:1069": "yadvevaikaviṃśam ekaviṃśo vai puruṣo daśa hastyā aṅgulayo daśa pādyā",
  "GV03sb_13_u:1070": "ātmaikaviṃśastadanenaikaviṃśenātmanaitasminnekaviṃśe pratiṣṭhāyām pratitiṣṭhati",
  "GV03sb_13_u:1071": "tasmādekaviṃśam 13.5.1.[7]",
  "GV03sb_13_u:1073": "yadvevaikaviṃśam ekaviṃśo vai stomānām pratiṣṭhā bahu khalu vā",
  "GV03sb_13_u:1074": "etadetasminnahanyuccāvacamiva karma kriyate tadyadetadetasminnahanyuccāvacam",
  "GV03sb_13_u:1075": "bahu karma kriyate tadetasminnekaviṃśe pratiṣṭhāyām pratiṣṭhitaṃ kriyātā iti",
  "GV03sb_13_u:1076": "tasmādvevaitadekaviṃśamahaḥ 13.5.1.[8]",
  "GV03sb_13_u:1078": "tasya prātaḥsavanam agniṃ tam manye yo vasuriti hotā pāṅktamājyaṃ",
  "GV03sb_13_u:1079": "śastvaikāhikamupasaṃśaṃsati bārhataṃ ca praugam mādhucandasaṃ ca tricaśa ubhe",
  "GV03sb_13_u:1080": "saṃśaṃsati yaśca bārhate prauge kāmo ya u ca mādhucandase tayorubhayoḥ",
  "GV03sb_13_u:1081": "kāmayorāptyai kLptam prātaḥsavanam 13.5.1.[9]",
  "GV03sb_13_u:1083": "athāto mādhyandinaṃ savanaṃ aticandāḥ pratipanmarutvatīyasya trikadrukeṣu",
  "GV03sb_13_u:1084": "mahiṣo yavāśiramityatiṣṭhā vā eṣā candasāṃ yadaticandā atiṣṭhā aśvamedho",
  "GV03sb_13_u:1085": "yajñānāmaśvamedhasyaivāptyai saiṣaiva triḥ śastā tricaḥ sampadyate teno taṃ",
  "GV03sb_13_u:1086": "kāmamāpnoti yastrica idaṃ vaso sutamandha ityanucara eṣa eva nitya ekāhātāna itthā",
  "GV03sb_13_u:1087": "hi soma inmade'vitāsi sunvato vṛktabarhiṣa iti paṅktīśca ṣaṭpadāśca śastvaikāhike",
  "GV03sb_13_u:1088": "nividaṃ dadhātīti marutvatīyam 13.5.1.[10]",
  "GV03sb_13_u:1090": "athāto niṣkevalyam mahānāmnyaḥ pṛṣṭham bhavanti sānurūpāḥ sapragāthāḥ śaṃsati",
  "GV03sb_13_u:1091": "sarve vai kāmā mahānāmnīṣu sarve kāmā aśvamedhe sarveṣāṃ kāmānāmāptyāindro",
  "GV03sb_13_u:1092": "madāya vāvṛdhe predam brahma vṛtratūryeṣvāvithe ti paṅktīśca ṣa+\\padāśca",
  "GV03sb_13_u:1093": "śastvaikāhike nividaṃ dadhāti kLptam mādhyandinaṃ savanam 13.5.1.[11]",
  "GV03sb_13_u:1095": "athātastṛtīyasavanam aticandā eva pratipadvaiśvadevasyābhityaṃ devaṃ",
  "GV03sb_13_u:1096": "savitāramoṇyoriti tasyā etadeva brāhmaṇaṃ yatpūrvasyā abhitvā deva",
  "GV03sb_13_u:1097": "savitarityanucaro'bhivānbhibhūtyai rūpamudu ṣya devaḥ savitā damūnā iti sāvitraṃ",
  "GV03sb_13_u:1098": "śastvaikāhike nividaṃ dadhāti mahī dyāvāpṛthivīiha jyeṣthe iti caturṛcaṃ",
  "GV03sb_13_u:1099": "dyāvāpṛthivīyaṃ śastvaikāhike nividaṃ dadhātyṛbhurvibhvā vāja indro no",
  "GV03sb_13_u:1100": "acetyārbhavaṃ śastvaikāhike nividaṃ dadhāti ko nu vām mitrāvaruṇāvṛtāyanniti",
  "GV03sb_13_u:1101": "vaiśvadevaṃ śastvaikāhike nividaṃ dadhātīti vaiśvadevam 13.5.1.[12]",
  "GV03sb_13_u:1103": "athāta āgnimārutam mūrdhānaṃ divo aratim pṛthivyā iti vaiśvānarīyaṃ śastvaikāhike",
  "GV03sb_13_u:1104": "nividaṃ dadhātyā rudrāsa indravantaḥ sajoṣasa iti mārutaṃ śastvaikāhike nividaṃ",
  "GV03sb_13_u:1105": "dadhātīmamūṣu vo atithimuṣarbudhamiti navarcaṃ jātavedasīyaṃ śastvaikāhike",
  "GV03sb_13_u:1106": "nividaṃ dadhāti tadyadaikāhikāni nividdhānāni bhavanti pratiṣṭhā vai jyotiṣtomaḥ",
  "GV03sb_13_u:1107": "pratiṣṭhāyā apracyutyai 13.5.1.[13]",
  "GV03sb_13_u:1109": "tasyaite paśavo bhavanti aśvastūparo gomṛga iti pañcadaśa paryaṅgyāsteṣāmuktam",
  "GV03sb_13_u:1110": "brāhmaṇamathaita āraṇyā vasantāya kapiñjalānālabhate grīṣmāya",
  "GV03sb_13_u:1111": "kalaviṅkānvarṣābhyastittirīniti teṣāmvevoktam 13.5.1.[14]",
  "GV03sb_13_u:1113": "athaitānekaviṃśataye cāturmāsyadevatābhya ekviṃśatimekaviṃśatim paśūnālabhata",
  "GV03sb_13_u:1114": "etāvanto vai sarve devā yāvatyaścāturmāsyadevatāḥ sarve kāmā aśvamedhe",
  "GV03sb_13_u:1115": "sarvāndevānprītvā sarvānkāmānāpnavānīti na tathā kuryāt 13.5.1.[15]",
  "GV03sb_13_u:1117": "saptadaśaiva paśūnmadhyame yūpa ālabhet prajāpatiḥ saptadaśaḥ sarvaṃ saptadaśaḥ",
  "GV03sb_13_u:1118": "sarvamaśvamedhaḥ sarvasyāptai sarvasyāvarudhyai ṣoḍaśa ṣoḍaśetareṣu",
  "GV03sb_13_u:1119": "ṣoḍaśkalam vā idaṃ sarvaṃ sarvamaśvamedhaḥ sarvasyāptai sarvasyāvarudhyai",
  "GV03sb_13_u:1120": "trayodaśa trayodaśāraṇyānākāśeṣvālabhate trayodaśa māsāḥ samvatsaraḥ sarvaṃ",
  "GV03sb_13_u:1121": "samvatsaraḥ sarvamaśvamedhaḥ sarvasyāptai sarvasyāvarudhyai 13.5.1.[16]",
  "GV03sb_13_u:1123": "atha purā bahiṣpavamānāt aśvaṃ niktvodānayanti tena pāvamānāya sarpanti",
  "GV03sb_13_u:1124": "tasyoktam brāhmaṇaṃ stute bahiṣpavamāne'śvamāstāvamākramayanti sa yadyava vā",
  "GV03sb_13_u:1125": "jighredvi vā vartet samṛddho me yajña iti ha vidyāttamupākṛtyādhvaryurāha",
  "GV03sb_13_u:1126": "hotarabhiṣṭuhīti tamekādaśabhirhotābhiṣṭauti 13.5.1.[17]",
  "GV03sb_13_u:1128": "yadakrandaḥ prathamaṃ jāyamāna iti triḥ prathamayā triruttamayā tāḥ pañcadaśa",
  "GV03sb_13_u:1129": "sampadyante pañcadaśo vai vajro vīryam vajro vajreṇaivaitadvīryeṇa yajamānaḥ",
  "GV03sb_13_u:1130": "purastātpāpmām vajro vajreṇaivaitadvīryeṇa yajamānaḥ purastātpāpmānamapahate",
  "GV03sb_13_u:1131": "tadvai yajamānāyaiva vajraḥ pradīyate yo'sya stṛtyastaṃ startava upa prāgācasanam",
  "GV03sb_13_u:1132": "vājyarvopa prāgātparamaṃyatsadhasthamiti 13.5.1.[18]",
  "GV03sb_13_u:1134": "ete uddhṛtya mā no mitro varuṇo aryamāyurityetatsūktamadhrigāvāvapati",
  "GV03sb_13_u:1135": "catustriṃśadvājino devabandhorityu haika etām vaṅkrīṇām purastāddadhati",
  "GV03sb_13_u:1136": "nedanāyatane praṇavaṃ dadhāmetyatho nedekavacanena bahuvacanam vyavāyāmeti",
  "GV03sb_13_u:1137": "na tathā kuryātsārdhameṣa sūktamāvapedupa prāgācasanam vājyarvopa",
  "GV03sb_13_u:1138": "prāgātparamaṃyatsadhasthamiti 13.5.2.[1]",
  "GV03sb_13_u:1140": "eteuktvā yadadhrigoḥ pariśiṣṭam bhavati tadāha vāso'dhivāsaṃ",
  "GV03sb_13_u:1141": "hiraṇyamityaśvāyopastṛṇanti tasminnenamadhi sañjñapayanti sañjñapteṣu paśuṣu",
  "GV03sb_13_u:1142": "patnyaḥ pānnejanairudāyanti catasraśca jāyāḥ kumārī pañcamī catvāri ca",
  "GV03sb_13_u:1143": "śatānyanucarīṇām 13.5.2.[2]",
  "GV03sb_13_u:1145": "niṣth\\iteṣu pānnejaneṣu mahiṣīmaśvāyopanipādayantyathaināvadhivāsena",
  "GV03sb_13_u:1146": "samprorṇuvanti svargeloke prorṇuvathāmityeṣa vai svargo loko yatra paśuṃ",
  "GV03sb_13_u:1147": "sañjñapayanti nirāyatyāśvasya śiśnam mahiṣyupasthe nidhatte vṛṣā vājī retodhā reto",
  "GV03sb_13_u:1148": "dadhātviti mithunasyaiva sarvatvāya 13.5.2.[3]",
  "GV03sb_13_u:1150": "tayoḥ śayānayoḥ aśvaṃ yajamāno'bhimethatyutsakthyā ava gudaṃ dhehīti taṃ na",
  "GV03sb_13_u:1151": "kaścana pratyabhimethati nedyajamānam pratipratiḥ kaścidasaditi 13.5.2.[4]",
  "GV03sb_13_u:1153": "athādhvaryuḥ kumārīmabhimethati kumāri haye-haye kumāri yakāsakau śakuntiketi",
  "GV03sb_13_u:1154": "taṃ kumārī pratyabhimethatyadhvaryo haye-haye'dhvaryo yako'sakau śakuntaka iti 13.5.2.[5]",
  "GV03sb_13_u:1156": "atha brahmā mahiṣīmabhimethati mahiṣi haye-haye mahiṣi mātā ca te pitā ca",
  "GV03sb_13_u:1157": "te'gram vṛkṣasya rohata iti tasyai śataṃ rājaputryo'nucaryo bhavanti tā brahmāṇam",
  "GV03sb_13_u:1158": "pratyabhimethanti brahmanhaye-haye brahmanmātā ca te pitā ca te'gre vṛkṣasya",
  "GV03sb_13_u:1159": "krīḍata iti 13.5.2.[6]",
  "GV03sb_13_u:1161": "athodgātā vāvātāmabhimethati vāvāte haye-haye vāvāta ūrdhvāmenāmucrāpayeti",
  "GV03sb_13_u:1162": "t/syai śataṃ rājanyā anucaryo bhavanti tā udgātāram",
  "GV03sb_13_u:1163": "pratyabhimethantyudgātarhaye-haya udgātarūdhvarmenamucrayatāditi 13.5.2.[7]",
  "GV03sb_13_u:1165": "atha hotā parivṛktāmabhimethati parivṛkte haye-haye parivṛkte yadasyā aṃhubhedyā",
  "GV03sb_13_u:1166": "iti tasyai śataṃ sūtagrāmaṇyāṃ duhitaro'nucaryo bhavanti tā hotāram",
  "GV03sb_13_u:1167": "pratyabhimethanti hotarhaye-haye hotaryaddevāso lalāmagumiti 13.5.2.[8]",
  "GV03sb_13_u:1169": "atha kṣattā pālāgalīmabhimethati pālāgali haye-haye pālāgali yaddhariṇo yavamatti",
  "GV03sb_13_u:1170": "na puṣṭam paśu manyata iti tasyai śataṃ kṣātrasaṅgrahītṝṇāṃ duhitaro'nucaryo",
  "GV03sb_13_u:1171": "bhavanti tāḥ kṣattāram pratyabhimethanti kṣattarhaye-haye kṣattaryaddhariṇo",
  "GV03sb_13_u:1172": "yavamatti na puṣṭam bahu manyata iti 13.5.2.[9]",
  "GV03sb_13_u:1174": "sarvāptirvāeṣā vācaḥ yadabhimethikāḥ sarve kāmā aśvamedhe sarvayā vācā",
  "GV03sb_13_u:1175": "sarvānkāmānāpnavāmetyutthāpayanti mahiṣīṃ tatastā yathetam",
  "GV03sb_13_u:1176": "pratip/rāyantyathetare surabhimatīmṛcamantato'nvāhurdadhikrāvṇoakāriṣamiti 13.5.2.[10]",
  "GV03sb_13_u:1178": "apa vā etebhya āyurdevatāḥ krāmanti ye yajñepūtām vā cam vadanti",
  "GV03sb_13_u:1179": "vācamevaitatpunate devayajyāyai devatānāmanapakramāya yā ca gomṛge vapā bhavati",
  "GV03sb_13_u:1180": "yā cājetūpare te aśve pratyavadhāyāharanti nāśvasya vapāstīti vadanto na tathā",
  "GV03sb_13_u:1181": "kuryādaśvasyaiva pratyakṣam meda āharetprajñātā itarāḥ 13.5.2.[11]",
  "GV03sb_13_u:1183": "śṛtāsu vapāsu svāhākṛtibhiścaritvā pratyañcaḥ pratiparetya sadasi brahmodyam",
  "GV03sb_13_u:1184": "vadanti pūrvayā dvārā prapadya yathādhiṣṇyam vyupaviśanti 13.5.2.[12]",
  "GV03sb_13_u:1186": "sa hotādhvaryum pṛcati kaḥ svidekākī caratīti tam pratyāha sūrya ekākī caratīti 13.5.2.[13]",
  "GV03sb_13_u:1188": "athādhvaryurhotāram pṛcati kiṃ svitsūryasamaṃ jyotiriti tam pratyāha brahma",
  "GV03sb_13_u:1189": "sūryasamaṃ jyotiriti 13.5.2.[14]",
  "GV03sb_13_u:1191": "atha brahmodgātāram pṛcati pṛcāmi tvā citaye devasakheti tam pratyāhāpi teṣu",
  "GV03sb_13_u:1192": "triṣu padeṣvasmīti 13.5.2.[15]",
  "GV03sb_13_u:1194": "athodgātā brahmāṇam pṛcati keṣvantaḥ puruṣa āviveśeti tam pratyāha pañcasvantaḥ",
  "GV03sb_13_u:1195": "puruṣa āviveśeti 13.5.2.[16]",
  "GV03sb_13_u:1197": "etasyāmuktāyāmutthāya s/",
  "GV03sb_13_u:1198": "daso'dhi prāñco yajamānamabhyāyantyagreṇa havirdhāne",
  "GV03sb_13_u:1199": "āsīnametya yathāyatanam paryupaviśanti 13.5.2.[17]",
  "GV03sb_13_u:1201": "sa hotādhvaryum pṛcati kā svidāsītpūrvacittiriti tam pratyāha dyaurāsītpūrvacittiriti 13.5.2.[18]",
  "GV03sb_13_u:1203": "athādhvaryurhotāram pṛcati ka īmare piśaṅgileti tam pratyāhājāre piśañgileti 13.5.2.[19]",
  "GV03sb_13_u:1205": "atha brahmodgātāram pṛcati katyasya viṣṭhāḥ katyakṣarāṇīti tam pratyāha ṣaḍasya",
  "GV03sb_13_u:1206": "viṣth\\āḥ śatamakṣarāṇīti 13.5.2.[20]",
  "GV03sb_13_u:1208": "athodgātā brahmāṇam pṛcati ko asya veda bhuvanasya nābhimiti tam pratyāha",
  "GV03sb_13_u:1209": "vedāhamasya bhuvanasya nābhimiti 13.5.2.[21]",
  "GV03sb_13_u:1211": "athādhvaryuṃ yajamānaḥ pṛcati pṛcāmi tvā paramantam pṛthivyā iti tam",
  "GV03sb_13_u:1212": "pratyāheyam vediḥ paro antaḥ pṛthivyā iti 13.5.2.[22]",
  "GV03sb_13_u:1214": "sarvāptirvā eṣā vācaḥ yadbrahmodyaṃ sarve kāmā aśvamedhe sarvayā vācā",
  "GV03sb_13_u:1215": "sarvānkāmānāpnavāmeti 13.5.2.[23]",
  "GV03sb_13_u:1217": "udite brahmodye prapadyādhvaryurhiraṇmayene pātreṇa prājāpatyam mahimānaṃ",
  "GV03sb_13_u:1218": "grahaṃ gṛhṇāti tasya purorugghiraṇyagarbhaḥ samavartatāgra ityathāsya puro'nuvākyā",
  "GV03sb_13_u:1219": "subhūḥ svayambhūḥ prathama iti hotā yakṣatprajāpatimiti praiṣaḥ prajāpate na",
  "GV03sb_13_u:1220": "tvadetānyanya iti hotā yajati vaṣaṭkṛte juhoti yaste'hantsamvatsare mahimā",
  "GV03sb_13_u:1221": "sambabhūveti nānuvaṣaṭkaroti sarvahutaṃ hi juhoti 3050101athāto vapānāṃ homaḥ",
  "GV03sb_13_u:1222": "nānaiva careyurā vaiśvadevasya vapāyai vaiśvadevasya vapāyāṃ hutāyāṃ",
  "GV03sb_13_u:1223": "tadanvitarājuhuyuriti ha smāha satyakāmo jābālo viśve vai sarve",
  "GV03sb_13_u:1224": "devāstadenānyathādevatam prīṇātīti 13.5.3.[1]",
  "GV03sb_13_u:1226": "aindrāgnasya vadāyāṃ hutāyām tadanvitarā juhuyuriti ha smāhatuḥ saumāpau",
  "GV03sb_13_u:1227": "mānutantavyāvindrāgnī vai sarve devāstadevainānyathādevatam prīṇātīti 13.5.3.[2]",
  "GV03sb_13_u:1229": "kāyasya vapāyāṃ hutāyām tadanvitarā juhuyuriti ha smāha inānyathādevatam",
  "GV03sb_13_u:1230": "prīṇātīti śailāliḥ prajāpatirvai kaḥ prajāpatimu vā anu sarve",
  "GV03sb_13_u:1231": "devāstadevainānyathādevatam prīṇātīti 13.5.3.[3]",
  "GV03sb_13_u:1233": "ekaviṃśatiṃ cāturmāsyadevatā anuhutya ekviṃśatidhā kṛtvā pracareyuriti ha smāha",
  "GV03sb_13_u:1234": "bhāllabeya etāvanto vai sarve devāyāvatyaścāturmāsyadevatāstadevainānyathādevatam",
  "GV03sb_13_u:1235": "prīṇātīti 13.5.3.[4]",
  "GV03sb_13_u:1237": "nānaiva careyuḥ itīndrotaḥ śaunakaḥ kimuta tvareraṃstadevainānyathādevatam",
  "GV03sb_13_u:1238": "prīṇātītyetadaha teṣām vaco'nyā tvevāta sthitiḥ 13.5.3.[5]",
  "GV03sb_13_u:1240": "atha hovāca yājñavalkyaḥ sakṛdeva prājāpatyābhiḥ pracareyuḥ",
  "GV03sb_13_u:1241": "sakṛddevadevatyābhistadevainānyathādevatam prīṇātyañjasā yajñasya saṃsthāmupaiti",
  "GV03sb_13_u:1242": "na hvalatīti 13.5.3.[6]",
  "GV03sb_13_u:1244": "hutāsu vapāsu prapadyādhvaryū rajatena pātreṇa prājāpatyam mahimānamuttaraṃ",
  "GV03sb_13_u:1245": "grahaṃ gṛhṇāti tasya purorugyaḥ prāṇato nimiṣato mahitveti viparyaste yājyānuvākye",
  "GV03sb_13_u:1246": "ayātayāmatāyā eṣa eva praiṣo vaṣaṭkṛte juhoti yaste rātrau samvatsare mahimā",
  "GV03sb_13_u:1247": "sambabhūveti nānuvaṣaṭkaroti tasyoktam brāhmaṇam 13.5.3.[7]",
  "GV03sb_13_u:1249": "nānyeṣām paśūnām tedanyā avadyanti avadyantyaśvasya dakṣiṇato'nyeṣām",
  "GV03sb_13_u:1250": "paśūnāmavadyantyuttarato'śvasya plakṣaśākhāsvanyeṣām paśūnāmavadyanti",
  "GV03sb_13_u:1251": "vetasaśākhāsvaśvasya 13.5.3.[8]",
  "GV03sb_13_u:1253": "tadu hovāca sātyayajñiḥ itarathaiva kuryuḥ patha eva nāpodityamiti pūrvā tveva",
  "GV03sb_13_u:1254": "sthitirukthyo yajñastenāntarikṣalokamṛdhnoti sarvastomo'tirātra",
  "GV03sb_13_u:1255": "uttamamaharbhavati sarvam vai sarvastomo'tirātraḥ sarvamaśvamedhaḥ sarvasyāptai",
  "GV03sb_13_u:1256": "sarvasyāvaruddhyai 13.5.3.[9]",
  "GV03sb_13_u:1258": "tasya trivṛdbahiṣpavamānam pañcadaśānyājyāni saptadaśo mādhyandinaḥ pavamāna",
  "GV03sb_13_u:1259": "ekaviṃśāni pṛṣth\\āni triṇavastṛtīyaḥ",
  "GV03sb_13_u:1260": "pavamānastrayastriṃśamagniṣṭomasāmaikaviṃśānyukthānyekaviṃśaḥ ṣoḍaśī",
  "GV03sb_13_u:1261": "pañcadaśī rātristrivṛtsandhiryaddvitīyasyāhnaḥ pṛṣth\\yasya ṣaḍahasya",
  "GV03sb_13_u:1262": "tacastramatirātro yajñastenāmuṃ lokamṛdhnoti 13.5.3.[10]",
  "GV03sb_13_u:1264": "ekaviṃśatiḥ savanīyāḥ paśavaḥ sarva āgneyāsteṣāṃ samānaṃkarmetyu haika",
  "GV03sb_13_u:1265": "āhuścaturviṃśatim tvevaitāngavyānālabhet dvādaśabhyo devatābhyo dvādaśa māsāḥ",
  "GV03sb_13_u:1266": "samvatsaraḥ sarvaṃ samvatsaraḥ sarvamaśvamedhaḥ sarvasyāptai sarvasyāvaruddhyai 13.5.4.[1]",
  "GV03sb_13_u:1268": "etena hendroto daivāpaḥ śaunakaḥ janamejayam pārikṣitaṃ yājayām cakāra",
  "GV03sb_13_u:1269": "teneṣṭvā sarvām pāpakṛtyāṃ sarvām brahmahatyāmapajaghāna sarvāṃ ha vai",
  "GV03sb_13_u:1270": "pāpakṛtyāṃ sarvām brahmahatyāmapahanti yo'śvamedhena yajate 13.5.4.[2]",
  "GV03sb_13_u:1272": "tadetadgāthayābhigītam āsandīvati dhānyādaṃ rukmiṇaṃ haritasrajam",
  "GV03sb_13_u:1273": "abadhnādaśvaṃ sāraṅgaṃ devebhyo janamejaya iti 13.5.4.[3]",
  "GV03sb_13_u:1275": "ete eva pūrve ahanī jyotiratirātrastena bhīmasenamete eva pūrve ahanī",
  "GV03sb_13_u:1276": "gauratirātrastenograsenamete eva pūrve ahanī āyuratirātrastena śrutasenamityete",
  "GV03sb_13_u:1277": "pārikṣitīyāstadetadgāthayābhigītam pārikṣitā yajamānā aśvamedhaiḥ paro'varam",
  "GV03sb_13_u:1278": "ajahuḥ karma pāpakam puṇyāḥ puṇyena karmaṇeti 13.5.4.[4]",
  "GV03sb_13_u:1280": "ete eva pūrve ahanī abhijidatirātrastena ha para āṭṇāra īje kausalyo rājā",
  "GV03sb_13_u:1281": "tadetadgāthayābhigītamaṭṇārasya paraḥ putro'śvam medhyamabandhayat",
  "GV03sb_13_u:1282": "hairaṇyanābhaḥ kausalyo diśaḥ pūrṇā amaṃhateti 13.5.4.[5]",
  "GV03sb_13_u:1284": "ete eva pūrve ahanī viśvajidatirātrastena ha purukutso daurgaheṇeja aikṣvāko rājā",
  "GV03sb_13_u:1285": "tasmādetadṛṣiṇābhyanūktamasmākamatra pitarasta āsantsapta ṛṣayo daurgahe",
  "GV03sb_13_u:1286": "badhyamāna iti 13.5.4.[6]",
  "GV03sb_13_u:1288": "ete eva pūrve ahanī mahāvratamatirātrastena ha marutta āvikṣita īja āyogavo rājā",
  "GV03sb_13_u:1289": "tasya ha tato marutaḥ pariveṣṭāro'gniḥ kṣattā viśve devāḥ sabhāsado",
  "GV03sb_13_u:1290": "babhūvustadetadgāthayābhigītam marutaḥ pariveṣṭāro maruttasyāvasangṛhe",
  "GV03sb_13_u:1291": "āvikṣitasyāgniḥ kṣattā viśve devāḥ sabhāsada iti maruto ha vai tasya",
  "GV03sb_13_u:1292": "pariveṣṭāro'gniḥ kṣattā viśve devāḥ sabhāsado bhavanti yo'śvamedhena yajate 13.5.4.[7]",
  "GV03sb_13_u:1294": "ete eva pūrve ahanī aptoryāmo'tirātrastena haitena kraivyaīje pāñcālo rājā krivaya iti",
  "GV03sb_13_u:1295": "ha vai purā pañcālānācakṣate tadetadgāthayābhigītam aśvam medhyamālabhata",
  "GV03sb_13_u:1296": "krivīṇāmatipūruṣaḥ pāñcālaḥ parivakrāyāṃ sahasraśatadakṣiṇamiti 13.5.4.[8]",
  "GV03sb_13_u:1298": "atha dvitīyayā sahasramāsannayutā śatā ca pañcaviṃśatiḥ dikto-diktaḥ pañcālānām",
  "GV03sb_13_u:1299": "brāhmaṇā yā vibhejira iti 13.5.4.[9]",
  "GV03sb_13_u:1301": "trivṛdagniṣṭomaḥ pañcadaśa ukthyaḥ saptadaśaṃ tṛtīyamahaḥ sokthakamekaviṃśaḥ",
  "GV03sb_13_u:1302": "ṣoḍaśī pañc=daśī rātristrivṛtsandhirityeṣo'nuṣṭupsampannastena haitena dhvasā",
  "GV03sb_13_u:1303": "dvaitavanaīje mātsyo rājā yatraitaddvaitavanaṃ sarastadetadgāthayābhigītaṃ",
  "GV03sb_13_u:1304": "caturdaśa dvaitavano rājā saṅgrāmajiddhayān indrāya",
  "GV03sb_13_u:1305": "vṛtraghne'badhnāttasmāddvaitavanaṃ sara iti 13.5.4.[10]",
  "GV03sb_13_u:1307": "caturviṃśāḥ pavamānāḥ trivṛdabhyāvartaṃ catuścatvāriṃśāḥ pavamānā",
  "GV03sb_13_u:1308": "ekaviṃśamabhyāvartamaṣṭācatvāriṃśāḥ",
  "GV03sb_13_u:1309": "pavamānāstrayastriṃśamabhyāvartamāgniṣṭomasāmāddyātriṃśānyukthānyekaviṃśaḥ",
  "GV03sb_13_u:1310": "ṣoḍaśī pañcadaśī rātristrivṛtsandhiriti 13.5.4.[11]",
  "GV03sb_13_u:1312": "etadviṣṇoḥ krāntam tena haitena bharato dauḥṣantirīje teneṣṭvemām vyaṣṭim",
  "GV03sb_13_u:1313": "vyānaśe yeyam bharatānāṃ tadetadgāthayābhigītamaṣṭāsaptatim bharato",
  "GV03sb_13_u:1314": "dauṣantiryamunāmanu gaṅgāyām vṛtraghne'badhnātpañcapañcāśataṃ hayāniti 13.5.4.[12]",
  "GV03sb_13_u:1316": "atha dvitīyayā trayastriṃśaṃ śataṃ rājāśvānbaddhvāya medhyān",
  "GV03sb_13_u:1317": "saudyumniratyaṣṭhādanyānamāyānmāyavattara iti 13.5.4.[13]",
  "GV03sb_13_u:1319": "atha tṛtīyayā śakuntalā nāḍapityapsarā bharatam dadhe",
  "GV03sb_13_u:1320": "paraḥsahasrānindrāyāśvānmedhānya āharadvijitya pṛthivīṃ sarvāmiti 13.5.4.[14]",
  "GV03sb_13_u:1322": "atha caturthyā mahadadya bharatasya na pūrve nāpare janāḥ divam martya-iva",
  "GV03sb_13_u:1323": "bāhubhyāṃ nodāpuḥ pañca mānavā iti 13.5.4.[15]",
  "GV03sb_13_u:1325": "ekaviṃśastomena ṛṣabho yājñatura īje śviknānāṃ rājā tadetadgāthayābhigītaṃ",
  "GV03sb_13_u:1326": "yājñature yajamāne brahmāṇa ṛṣabhe janā aśvamedhe dhanam labdhvā vibhajante",
  "GV03sb_13_u:1327": "sma dakṣiṇā iti 13.5.4.[16]",
  "GV03sb_13_u:1329": "trayastriṃśastomena śoṇaḥ sātrāsāha īje pāñcālo rājā tadetadgāthayābhigītaṃ",
  "GV03sb_13_u:1330": "sātrāsahe",
  "GV03sb_13_u:1331": "yajamāne'śvamedhena taurvaśāḥ udīrate trayastriṃśāḥ ṣaṭ sahasrāṇi varmiṇāmiti 13.5.4.[17]",
  "GV03sb_13_u:1333": "atha dvitīyayā ṣaṭṣaṭ ṣaḍgā sahasrāṇi yajñe kokapitustava udīrate trayastriṃśāḥ",
  "GV03sb_13_u:1334": "ṣaṭ sahasrāṇi varmiṇāmiti 13.5.4.[18]",
  "GV03sb_13_u:1336": "atha tṛtīyayā sātrāsahe yajamāne pāñcāle rājñi susraji amādyadindraḥ",
  "GV03sb_13_u:1337": "somenātṛpyanbrāhmaṇā dhanairiti 13.5.4.[19]",
  "GV03sb_13_u:1339": "govinatena śatānīkaḥ sātrājita īje kāśyasyāśvamādāya tato",
  "GV03sb_13_u:1340": "haitardavākkāśayo'gnīnnādadhata āttasomapīthāḥ sma iti vadantaḥ 13.5.4.[20]",
  "GV03sb_13_u:1342": "tasya vidhā caturviṃśāḥ pavamānāḥ trivṛdabhyāvartam catuścatvāriṃśāḥ pavamānā",
  "GV03sb_13_u:1343": "ekviṃśānyājyāni triṇavānyukthānyekaviṃśāni pṛṣṭhāni ṣaṭtriṃśāḥ",
  "GV03sb_13_u:1344": "pavamānāstrayastriṃśamabhyāvartamāgniṣṭomasāmādekaviṃśānyukthānyekaviṃśaḥ",
  "GV03sb_13_u:1345": "ṣoḍaśī pañcadaśī rātristrivṛtsandhiḥ 13.5.4.[21]",
  "GV03sb_13_u:1347": "tadetadgāthayābhigītam śatānīkaḥ samantāsu medhyaṃ sātrājito hayam ādatta",
  "GV03sb_13_u:1348": "yajñaṃ kāśīnām bharataḥ satvatāmiveti 13.5.4.[22]",
  "GV03sb_13_u:1350": "atha dvitīyayā śvetaṃ samantāsu vaśaṃ carantaṃ śatānīko dhrṛtarāṣṭrasya medhyam",
  "GV03sb_13_u:1351": "ādāya sahvā daśamāsyamaśvaṃ śatānīko govinatena heja iti 13.5.4.[23]",
  "GV03sb_13_u:1353": "atha caturthyā mahadadya bharatānāṃ na pūrve nāpare janāḥ divam martya-iva",
  "GV03sb_13_u:1354": "pakṣābhyāṃ nodāpuḥ saptamā navā iti 13.5.4.[24]",
  "GV03sb_13_u:1356": "athāto dakṣiṇānām madhyam prati rāṣṭrasya yadanyadbhūmeśca puruṣebhyaśca",
  "GV03sb_13_u:1357": "brāhmaṇasya ca vittātprācī digghoturdakṣiṇā brahmaṇaḥ",
  "GV03sb_13_u:1358": "pratīcyadhvaryorudīcyudgātustadeva hotṛkā anvābhaktāḥ 13.5.4.[25]",
  "GV03sb_13_u:1360": "udayanīyāyāṃ samsthitāyām ekaviṃśatim vaśā anūbandhyā ālabhate",
  "GV03sb_13_u:1361": "maitrāvaruṇīrvaiśvadevīrbārhaspatyā etāsāṃ devatānāmāptyai tadyadbārhaspatyāntyā",
  "GV03sb_13_u:1362": "bhavanti brahma vai bṛhaspatistadu brahmaṇyevāntataḥ pratitiṣṭhati 13.5.4.[26]",
  "GV03sb_13_u:1364": "atha yadekaviṃśatirbhavanti ekaviṃśo vā eṣa ya eṣa tapati dvādaśa māsāḥ",
  "GV03sb_13_u:1365": "pañcartavastraya ime lokā asāvāditya ekaviṃśa etāmabhisampadam 13.5.4.[27]",
  "GV03sb_13_u:1367": "udavasānīyāyāṃ saṃsthitāyām catasraśca jāyāḥ kumārīm pañcamīṃ catvāri ca",
  "GV03sb_13_u:1368": "śatānyanucarīṇāṃ yathāsamuditam dakṣiṇām dadati 13.5.4.[28]",
  "GV03sb_13_u:1370": "athottaraṃ samvatsaramṛtupaśubhiryajate ṣaḍbhirāgneyairvasante",
  "GV03sb_13_u:1371": "ṣaḍbhiraindrairgrīṣme ṣaḍbhiḥ pārjanyairvā mārutairvā varṣāsu",
  "GV03sb_13_u:1372": "ṣaḍbhirmaitrāvaruṇaiḥ śaradi ṣaḍbhiraindrāvaiṣṇavairhemante",
  "GV03sb_13_u:1373": "ṣaḍbhiraindrābārhaspatyaiḥ śiśire ṣaḍṛtavaḥ samvatsaraḥ ṛtuṣveva samvatsare",
  "GV03sb_13_u:1374": "pratitiṣṭhati ṣaṭtriṃśadete paśavo bhavanti ṣaṭtriṃśadakṣarā bṛhatī bṛhatyāmadhi",
  "GV03sb_13_u:1375": "svargo lokaḥ pratiṣṭhitastadvantato bṛhatyaiva candasā svarge loke pratitiṣṭhati 13.6.1.[1]",
  "GV03sb_13_u:1377": "puruṣo ha nārāyaṇo'kāmayata atitiṣṭheyaṃ sarvāṇi bhūtānyahamevedaṃ sarvaṃ",
  "GV03sb_13_u:1378": "syāmiti sa etam puruṣamedham pañcarātram",
  "GV03sb_13_u:1379": "yajñakratumapaśyattamāharattenāyajata teneṣṭvātyatiṣṭhatsarvāṇi bhūtānīdaṃ",
  "GV03sb_13_u:1380": "sarvamabhavadatitiṣṭhati sarvāṇi bhūtānīdaṃ sarvam bhavati ya evam",
  "GV03sb_13_u:1381": "vidvānpuruṣamedhena yajate yo vaitadevam veda 13.6.1.[2]",
  "GV03sb_13_u:1383": "tasya trayoviṃśatirdīkṣāḥ dvādaśopasadaḥ pañca sutyāḥ sa eṣa catvāriṃśadrātraḥ",
  "GV03sb_13_u:1384": "sadīkṣopasatkaścatvāriṃśadakṣarā virāṭtadvirājamabhisampadyate tato virāḍajāyata",
  "GV03sb_13_u:1385": "virājo adhi pūruṣa ityeṣā vai sā virāḍetasyā evaitadvirājo yajñam puruṣaṃ janayati 13.6.1.[3]",
  "GV03sb_13_u:1387": "tā vā etāḥ catasro daśato bhavanti tadyadetāścatasro daśato bhavantyeṣāṃ caiva",
  "GV03sb_13_u:1388": "lokānāmāptye diśāṃ cemameva lokam prathamayā daśatāpnuvannantarikṣaṃ",
  "GV03sb_13_u:1389": "dvitīyayā divaṃ tṛtīyayā diśaścaturthyā tathaivaitadyajamāna imameva lokam",
  "GV03sb_13_u:1390": "prathamayā daśatāpnotyantarikṣaṃ dvitīyayā divaṃ tṛtīyayā diśaścaturthyaitāvadvā",
  "GV03sb_13_u:1391": "idaṃ sarvaṃ yāvādime ca lokā diśaśca sarvam puruṣamedhaḥ sarvasyāptyai",
  "GV03sb_13_u:1392": "s/rvasyāvaruddhyai 13.6.1.[4]",
  "GV03sb_13_u:1394": "ekādaśāgniṣomīyāḥ paśava upavasathe teṣāṃ samānaṃ karmaikādaśa yūpā",
  "GV03sb_13_u:1395": "ekādaśākṣarā triṣṭubvajrastriṣṭubvīryaṃ triṣṭubvajreṇaivaitadvīryeṇa yajamānaḥ",
  "GV03sb_13_u:1396": "purastātpāpmānamapahate 13.6.1.[5]",
  "GV03sb_13_u:1398": "ekādaśināḥ sutyāsu paśavo bhavanti ekādaśākṣarā triṣṭubvajrastriṣṭubvīryaṃ",
  "GV03sb_13_u:1399": "triṣṭubvajreṇaivaitadvīryeṇa yajamānaḥ purastātpāpmānamapahate 13.6.1.[6]",
  "GV03sb_13_u:1401": "yadvevaikādaśinā bhavanti ekādaśinī vā idaṃ sarvam prajāpatirhyekādaśinī sarvaṃ",
  "GV03sb_13_u:1402": "hi prajāpatiḥ sarvam puruṣamedhaḥ sarvasyāptyai sarvasyāvaruddhyai 13.6.1.[7]",
  "GV03sb_13_u:1404": "sa vā eṣa puruṣamedhaḥ pañcarātro yajñakraturbhavati pāṅkto yajñaḥ pāṅktaḥ",
  "GV03sb_13_u:1405": "paśuḥ pañcartavaḥ samvatsaro yatkiṃ ca pañcavidhamadhidevatamadhyātmaṃ",
  "GV03sb_13_u:1406": "tadenena sarvamāpnoti 13.6.1.[8]",
  "GV03sb_13_u:1408": "tasyāgniṣṭomaḥ prathamamaharbhavati athokthyo'thātirātro'thokthyo'thāgniṣṭomaḥ",
  "GV03sb_13_u:1409": "sa vā eṣa ubhayatojyotirubhayataukthyaḥ 13.6.1.[9]",
  "GV03sb_13_u:1411": "yavamadhyaḥ pañcarātro bhavati ime vai lokāḥ puruṣamedha ubhayatojyotiṣo vā",
  "GV03sb_13_u:1412": "ime lokā agnineta ādityenāmutastasmādubhayatojyotirannamukthya",
  "GV03sb_13_u:1413": "ātmātirātrastadyadetā ukthyāvatirātramabhito bhavatastasmādayamātmānnena",
  "GV03sb_13_u:1414": "parivṛḍho'tha yadeṣa varṣiṣṭo'tirātro'hnāṃ sa madhye tasmādyavamadhyo yute ha",
  "GV03sb_13_u:1415": "vai dviṣantam bhrātrṛvyamayamevāsti nāsya dviṣanbhrātṛvya ityāhurya evam veda 13.6.1.[10]",
  "GV03sb_13_u:1417": "tasyāsyameva lokaḥ prathamamahaḥ ayamasya loko vasanta",
  "GV03sb_13_u:1418": "ṛturyadūrdhvamasmāllokādarvācīnamantarikṣāttaddvitīyamahastadvasyāgrīṣma",
  "GV03sb_13_u:1419": "ṛturantarikṣamevāsya madhyamamaharantarikṣamasya varṣāśaradāvṛtū",
  "GV03sb_13_u:1420": "yadūrdhvamntarikṣādarvācīnaṃ divastaccaturthamahastadvasya hemanta",
  "GV03sb_13_u:1421": "ṛturdyaurevāsya pañcamamahardyaurasya śiśira ṛturityadhidevatam 13.6.1.[11]",
  "GV03sb_13_u:1423": "athādhyātmam pratiṣthaivāsya prathamamahaḥ pratiṣṭho asya vasanta",
  "GV03sb_13_u:1424": "ṛturyadūrdhvam pratiṣṭhāyā avācīnam maddhyāttaddvitīyamahastadvasya grīṣma",
  "GV03sb_13_u:1425": "ṛturmadhyamevāsya madhyamamaharmadhyamasya varṣāśaradāvṛtū yadūrdhvam",
  "GV03sb_13_u:1426": "madhyādavācīnam śīrṣṇastaccaturthamahastadvasya hemanta ṛtuḥ śira evāsya",
  "GV03sb_13_u:1427": "pañcamamahaḥ śiro'sya śiśira ṛturevamime ca lokā samvatsaraścātmā ca",
  "GV03sb_13_u:1428": "puruṣamedhamabhisampadyante sarvam vā ime lokāḥ sarvaṃ samvatsaraḥ",
  "GV03sb_13_u:1429": "sarvamātmā sarvam puruṣamedhaḥ sarvasyāptyai sarvasyāvaruddhyai 13.6.2.[1]",
  "GV03sb_13_u:1431": "atha yasmātpuruṣamedho nāma ime vai lokāḥ pūrayameva puruṣo yo'yam pavate",
  "GV03sb_13_u:1432": "so'syām puri śete tasmātpuruṣastasya yadeṣu lokeṣvannaṃ tadasyānnam",
  "GV03sb_13_u:1433": "medhastadyadasyaitadannam medhastasmātpuruṣamedho'tho",
  "GV03sb_13_u:1434": "yadasminmedhyānpuruṣānālabhate tasmādveva puruṣamedhaḥ 13.6.2.[2]",
  "GV03sb_13_u:1436": "tānvai madhyame'hannālabhate antarikṣam vai madhyamamaharantarikṣamu vai",
  "GV03sb_13_u:1437": "sarveṣām bhūtānāmāyatanamatho annam vā ete paśava udaram",
  "GV03sb_13_u:1438": "madhyamamaharudare tadannaṃ dadhāti 13.6.2.[3]",
  "GV03sb_13_u:1440": "tānvai daśa-daśālabhate daśākṣarā virāḍvirāḍu kṛtsnamannaṃ",
  "GV03sb_13_u:1441": "kṛtsnasyaivānnādyasyāvaruddhyai 13.6.2.[4]",
  "GV03sb_13_u:1443": "ekādaśa daśata ālabhate ekādaśākṣarā triṣṭubvajrastriṣṭubvīryaṃ",
  "GV03sb_13_u:1444": "triṣṭubvajreṇaivaitadvīryeṇa yajamāno madhyataḥ pāpmānamapahate 13.6.2.[5]",
  "GV03sb_13_u:1446": "aṣṭācatvāriṃśatam madhyame yūpa ālabhate aṣṭācatvāriṃśadakṣarā jagatī jāgatāḥ",
  "GV03sb_13_u:1447": "paśavo jagatyaivāsmai paśūnavarunddhe 13.6.2.[6]",
  "GV03sb_13_u:1449": "ekādaśaikādaśetareṣu ekādaśākṣarā triṣṭubvajrastriṣṭubvīryaṃ",
  "GV03sb_13_u:1450": "triṣṭubvajreṇaivaitadvīryeṇa yajamāno'bhitaḥ pāpmānamapahate 13.6.2.[7]",
  "GV03sb_13_u:1452": "aṣṭā uttamānālabhate aṣṭākṣarā gāyatrī brahma gāyatrī tadbrahmaivaitadasya",
  "GV03sb_13_u:1453": "sarvasyottamaṃ karoti tasmādbrahmāsya sarvasyottamamityāhuḥ 13.6.2.[8]",
  "GV03sb_13_u:1455": "te vai prājāpatyā bhavanti brahma vai prajāpatirbrāhmo hi",
  "GV03sb_13_u:1456": "prajāpatistasmātprājāpatyā bhavanti 13.6.2.[9]",
  "GV03sb_13_u:1458": "sa vai paśūnupākariṣyan etāstisraḥ sāvitrīrāhutīrjuhoti deva",
  "GV03sb_13_u:1459": "savitastatsaviturvareṇyam viśvāni deva savitariti savitāram prīṇāti so'smai prīta",
  "GV03sb_13_u:1460": "etānpuruṣānprasauti tena prasūtānālabhate 13.6.2.[10]",
  "GV03sb_13_u:1462": "brahmaṇe brāhmaṇamālabhate brahma vai brāhmaṇo brahmeva tadbrahmaṇā",
  "GV03sb_13_u:1463": "samardhayati kṣatrāya rājanyaṃ kṣatram vai rājanyaḥ kṣatrameva tatkṣatreṇa",
  "GV03sb_13_u:1464": "samardhayati marudbhyo vaiśyamm viśo vai maruto viśameva tadviśā samardhayati",
  "GV03sb_13_u:1465": "tapase śūdram tapo vai śūdrastapa eva tattapasā samardhayatyevametā devatā",
  "GV03sb_13_u:1466": "yathārūpam paśubhiḥ samardhayati tā enaṃ samṛddhāḥ samardhayanti sarvaiḥ kāmaiḥ 13.6.2.[11]",
  "GV03sb_13_u:1468": "ājyena juhoti tejo vā ājyam tejasaivāsmiṃstattejo dadhātyājyena juhotyetadvai",
  "GV03sb_13_u:1469": "devānām priyaṃ dhāma yadājyam priyeṇaivaināndhāmnā samardhayati ta enaṃ",
  "GV03sb_13_u:1470": "samṛddhāḥ samardhayanti sarvaiḥ kāmaiḥ 13.6.2.[12]",
  "GV03sb_13_u:1472": "niyuktānpuruṣān brahmā dakṣiṇataḥ puruṣeṇa nārāyaṇenābhiṣṭauti sahasraśīrṣā",
  "GV03sb_13_u:1473": "puruṣaḥ sahasrākṣaḥ sahasrapādityetena ṣoḍaśarcena ṣoḍaśakalam vā idaṃ sarvaṃ",
  "GV03sb_13_u:1474": "sarvam puruṣamedhaḥ sarvasyāptyai sarvasyāvaruddhyā",
  "GV03sb_13_u:1475": "itthamasītthamasītyupastautyevainametanmahayatyevātho yathaiṣa",
  "GV03sb_13_u:1476": "tathainametadāha tatparyagnikṛtāḥ paśavo babhūvurasañjñaptāḥ 13.6.2.[13]",
  "GV03sb_13_u:1478": "atha hainam vāgabhyuvāda puruṣa mā santiṣṭhipo yadi saṃsthāpayiṣyasi puruṣa",
  "GV03sb_13_u:1479": "eva puruṣamatsyatīti tānparyagnikṛtānevodasṛjattaddevatyā āhutīrajuhottābhistā",
  "GV03sb_13_u:1480": "devatā aprīṇāttā enam prītā aprīṇantsarvaiḥ kāmaiḥ 13.6.2.[14]",
  "GV03sb_13_u:1482": "ājyena juhoti tejo vā ājyaṃ tejasaivāsmiṃstattejo dadhāti 13.6.2.[15]",
  "GV03sb_13_u:1484": "ekādaśinaiḥ saṃsthāpayati ekādaśākṣarā triṣṭubvajrastriṣṭubvīryaṃ",
  "GV03sb_13_u:1485": "triṣṭubvajreṇaivaitadvīryeṇa yajamāno madhyataḥ pāpmānamapahate 13.6.2.[16]",
  "GV03sb_13_u:1487": "udayanīyāyāṃ saṃsthitāyām ekādaśa vaśā anūbandhyā ālabhate",
  "GV03sb_13_u:1488": "maitrāvaruṇīrvaiśvadevīrbārhaspatyā etāsāṃ dev atānāmāptyai tadyadbārhaspatyā",
  "GV03sb_13_u:1489": "antyā bhavanti brahma vai bṛhaspatistadu brahmaṇyevāntataḥ pratitiṣṭhati 13.6.2.[17]",
  "GV03sb_13_u:1491": "atha vadekādaśa bhavanti ekādaśākṣarā triṣṭubvajrastriṣṭubvīryaṃ",
  "GV03sb_13_u:1492": "triṣṭubvajreṇaivaitadvīryeṇa yajamāno madhyataḥ pāpmānamapahate",
  "GV03sb_13_u:1493": "traidhātavyudavasānīyāsāveva bandhuḥ 13.6.2.[18]",
  "GV03sb_13_u:1495": "athāto dakṣiṇānām madhyam prati rāṣṭrasya yadanyadbhūmeśca brāhmaṇasya ca",
  "GV03sb_13_u:1496": "vittātsatpuruṣam prācī digghortudakṣiṇā brahmaṇaḥ",
  "GV03sb_13_u:1497": "pratīcyadhvaryorudīcyudgātustadeva hotṛkā anvābhaktāḥ 13.6.2.[19]",
  "GV03sb_13_u:1499": "atha yadi brāhmaṇo yajet sarvavedasaṃ dadyātsarvam vai brāhmaṇaḥ sarvaṃ",
  "GV03sb_13_u:1500": "sarvavedasaṃ sarvam puruṣamedhaḥ sarvasyāptyai sarvasyāvaruddhyai 13.6.2.[20]",
  "GV03sb_13_u:1502": "athātmannagnī samārohya",
  "GV03sb_13_u:1503": "uttaranārāyaṇenādityamudasthāyānapekṣamāṇo'raṇyamabhipreyāttadeva",
  "GV03sb_13_u:1504": "manuṣyebhyastiro bhavati yadyu grāme vivatsedaraṇyoragnī",
  "GV03sb_13_u:1505": "samārohyottaranārāyaṇenaivādityamupasthāya gṛheṣu pratyavasyedatha",
  "GV03sb_13_u:1506": "tānyajñakratūnāhareta yānabhyāpnuyātsa vā eṣa na sarvasmā anuvaktavyaḥ sarvaṃ hi",
  "GV03sb_13_u:1507": "puruṣamedho netsarvasmā'iva sarvam bravāṇīti yo nveva jñātastasmai brūyādatha",
  "GV03sb_13_u:1508": "yo'nūcāno'tha yo'sya priyaḥ syānnaittveva sarvasmā iva 13.7.1.[1]",
  "GV03sb_13_u:1510": "brahma vai svayambhu tapo'tapyata tadaikṣata na vai tapasyānantyamasti hantāham",
  "GV03sb_13_u:1511": "bhūteṣvātmānaṃ juhavāni bhūtāni cāttmanīti tatsarveṣu bhūteṣvātmānaṃ hutvā",
  "GV03sb_13_u:1512": "bhūtāni cātmani sarveṣām bhūtānāṃ śraiṣṭhyaṃ svārājyamādhipatyam",
  "GV03sb_13_u:1513": "paryaittathaivaitadyajamānaḥ sarvamedhe sarvānmedhānhutvā sarvāṇi bhūtāni",
  "GV03sb_13_u:1514": "śraiṣṭhyaṃ svārājyamādhipatyam paryeti 13.7.1.[2]",
  "GV03sb_13_u:1516": "sa vā eṣa sarvamedho daśarātro yajñakraturbhavati daśākṣarā virāḍvirāḍu",
  "GV03sb_13_u:1517": "kṛtsnamannaṃ kṛtsnasyaivānnādyasyāvaruddhyai tasminnagnim parārdhyaṃ cinoti",
  "GV03sb_13_u:1518": "paramo vā eṣa yajñakratūnāṃ yatsarvamedhaḥ parameṇaivainam paramatāṃ gamayati 13.7.1.[3]",
  "GV03sb_13_u:1520": "tasyāgniṣṭudagniṣṭomaḥ prathamamaharbhavati agnirvā",
  "GV03sb_13_u:1521": "agniṣṭudagniṣṭomo'gnimukhā u vai sarve devāḥ sarveṣāṃ devānāmāptyai tasyāgneyā",
  "GV03sb_13_u:1522": "grahā bhavantyagniyyaḥ purorucaḥ sarvamāgneyamasaditi 13.7.1.[4]",
  "GV03sb_13_u:1524": "indrastudukthyo dvitīyamaharbhavati indro vai sarve devāḥ sarveṣāṃ",
  "GV03sb_13_u:1525": "devānāmāptyai tasyaindrā grahā bhavantyaindryaḥ purorucaḥ sarvamaindramasaditi 13.7.1.[5]",
  "GV03sb_13_u:1527": "sūryastudukthyastṛtīyamaharbhavati sūryo vai sarve devāḥ sarveṣām devānāmāptyai",
  "GV03sb_13_u:1528": "sauryā grahā bhavanti sauryyaḥ purorucaḥ sarvaṃ sauryamasaditi 13.7.1.[6]",
  "GV03sb_13_u:1530": "vaiśvadevaścaturthamaharbhavati viśve vai sarve devāḥ sarveṣāṃ devānāmāptyai",
  "GV03sb_13_u:1531": "vaiśvadevā grahā bhavanti vaiśvadevyaḥ parorucaḥ sarvam vaiśvadevamasaditi 13.7.1.[7]",
  "GV03sb_13_u:1533": "āśvamedhikam madhyamam pañcamamaharbhavati tasminnaśvam",
  "GV03sb_13_u:1534": "medhyamālabhate'śvamedhasyaivāptyai 13.7.1.[8]",
  "GV03sb_13_u:1536": "pauruṣamedhikam madhyamaṃ ṣaṣṭhamaharbhavati",
  "GV03sb_13_u:1537": "tasminmedhyānpuruṣānālabhate puruṣamedhasyaivāptyai 13.7.1.[9]",
  "GV03sb_13_u:1539": "aptoryāmaḥ saptamamaharbhavati sarveṣām yajñakratūnāmāptyai",
  "GV03sb_13_u:1540": "tasmintsarvānmedhyānālabhate yacca prāṇi yaccāprāṇam vapā vapāvataṃ juhoti tvaca",
  "GV03sb_13_u:1541": "utkartamavapākānāṃ samvraścamoṣadhivanaspatīnām prakiranti śuṣkāṇāṃ",
  "GV03sb_13_u:1542": "cārdrāṇām cānnamannaṃ juhotyannasyānnasyāptyai sarvam juhoti sarvasmai juhoti",
  "GV03sb_13_u:1543": "sarvasyāptyaj sarvasyāvaruddhyai prātaḥsavane hutāsu vapāsvevameva tṛtīyasavane",
  "GV03sb_13_u:1544": "huteṣu haviḥṣu 13.7.1.[10]",
  "GV03sb_13_u:1546": "triṇavamaṣṭamamaharbhavati vajro vai triṇavo vajreṇa khalu vai kṣatraṃ spṛtaṃ",
  "GV03sb_13_u:1547": "tadvajreṇaiva kṣatraṃ spṛṇoti 13.7.1.[11]",
  "GV03sb_13_u:1549": "trayastriṃśaṃ navamamaharbhavati pratiṣṭhā vai travastriṃśaḥ pratiṣṭhityai 13.7.1.[12]",
  "GV03sb_13_u:1551": "viśvajitsarvapṛṣṭho'tirātro daśamamaharbhavati sarvam vai",
  "GV03sb_13_u:1552": "viśvajitsarvapṛṣṭho'tirātraḥ sarvaṃ sarvamedhaḥ sarvasyāptyai sarvasyāvaruddhyai 13.7.1.[13]",
  "GV03sb_13_u:1554": "athāto dakṣiṇānām madhyam prati rāṣṭrasya yadanyadbrāhmaṇasya vittātsabhūmi",
  "GV03sb_13_u:1555": "sapuruṣam prācī digghoturdakṣiṇā brahmaṇaḥ pratīcyadhvaryorudīcyudgātustadeva",
  "GV03sb_13_u:1556": "hotṛkā anvābhaktāḥ 13.7.1.[14]",
  "GV03sb_13_u:1558": "tena haitena viśvakarmā bhauvana īje teneṣṭvātyatiṣṭhatsarvāṇi bhūtānīdaṃ",
  "GV03sb_13_u:1559": "sarvamabhavadatitiṣṭhati sarvāṇi bhūtānīdaṃ sarvam bhavati ya evam",
  "GV03sb_13_u:1560": "vidvāntsarvamedhena yajate yo vaitadevam veda 13.7.1.[15]",
  "GV03sb_13_u:1562": "taṃ ha kaśyapo yājayāṃ cakāra tadapi bhūmiḥ ślokaṃ jagau na mā martyaḥ kaścana",
  "GV03sb_13_u:1563": "dātumarhati viśvakarmanbhauvana manda āsitha upamañghyati syā salilasya madhye",
  "GV03sb_13_u:1564": "mṛṣaiṣa te saṅgaraḥ kaśyapāyeti 13.8.1.[1]",
  "GV03sb_13_u:1566": "athāsmai kalyāṇaṃ kurvanti athāsmai śmaśānam kurvanti gṛhānvā prajñānam vā yo",
  "GV03sb_13_u:1567": "vai kaśca mriyate sa śavastasmā etadannaṃ karoti tasmācavānnam śavānnam ha vai",
  "GV03sb_13_u:1568": "tacmaśānamityācakṣate parokṣaṃ śmaśā u haiva nāma pitṝṇāmattāraste",
  "GV03sb_13_u:1569": "hāmuṣmiṃloke'kṛtaśmaśānasya sādhukṛtyāmupadambhayanti tebhya etadannaṃ",
  "GV03sb_13_u:1570": "karoti tasmācmaśānnaṃ śmaśānnam ha vai tacmaśānamityācakṣate paro'kṣam 13.8.1.[2]",
  "GV03sb_13_u:1572": "tadvai na kṣipraṃ kuryāt nennavamaghaṃ karavāṇīti cira eva kuryādaghameva",
  "GV03sb_13_u:1573": "tattiraḥ karoti yatra samānānu cana smareyuraśrutimeva tadaghaṃ gamayati",
  "GV03sb_13_u:1574": "yadyanusmareyuḥ 13.8.1.[3]",
  "GV03sb_13_u:1576": "ayuṅgeṣu samvatsareṣu kuryāt ayuṅgaṃ hi pitṝṇāmekanakṣatra ekanakṣatraṃ hi",
  "GV03sb_13_u:1577": "pitṝṇāmamāvāsyāyāmamāvāsyā vā ekanakṣatrameko hi yadvetāṃ rātriṃ sarvāṇi",
  "GV03sb_13_u:1578": "bhūtāni samvasanti teno taṃ kāmamāpnoti yaḥ sarveṣu nakṣatreṣu 13.8.1.[4]",
  "GV03sb_13_u:1580": "śaradi kuryāt svadhā vai śaratsvadho vai pitṝṇāmannaṃ tadenamanne svadhāyāṃ",
  "GV03sb_13_u:1581": "dadhāti māghe vā mā no'gham bhūditi nidāghe vā ni no'ghaṃ dhīyātā iti 13.8.1.[5]",
  "GV03sb_13_u:1583": "catuḥsrakti devāścāsurāścobhaye prājāpatyā dikṣvaspardhanta te",
  "GV03sb_13_u:1584": "devāasurāntsapatnānbhrātṛvyāndigbhyo'nudanta te'dikkāḥ parābhavaṃstasmādyā",
  "GV03sb_13_u:1585": "daivyaḥ prajāścatuḥsraktīni tāḥ śmaśānāni kurvate'tha yā āsuryaḥ prācyāstvadye",
  "GV03sb_13_u:1586": "tvatparimaṇḍalāni te'nudanta hyenāndigbhya ubhe diśāvantareṇa vidadhāti prācīṃ ca",
  "GV03sb_13_u:1587": "dakṣiṇāṃ caitasyāṃ ha diśi pitṛlokasya dvāraṃ dvāraivainam pitṛlokam prapādayati",
  "GV03sb_13_u:1588": "sraktibhirdikṣu pratitiṣṭhatītareṇātmanāvantaradikṣu tadenaṃ sarvāsu dikṣu",
  "GV03sb_13_u:1589": "pratiṣṭhāpayati 13.8.1.[6]",
  "GV03sb_13_u:1591": "athāto bhūmijoṣaṇasya udīcīnapravaṇe karotyudīcī vai manuṣyāṇām diktadenam",
  "GV03sb_13_u:1592": "manuṣyaloka ābhajatyetaddha vai pitaro manuṣyaloka ābhaktā bhavanti yadeṣām",
  "GV03sb_13_u:1593": "prajā bhavati prajā hāssya śreyasī bhavati 13.8.1.[7]",
  "GV03sb_13_u:1595": "dakṣiṇāpravaṇe kuryādityāhuḥ dakṣiṇāpravaṇo vai pitṛlokastadenam pitṛloka",
  "GV03sb_13_u:1596": "ābhajatīti na tathā kuryādāmīvaddha nāma tacmaśānakaraṇaṃ kṣipre",
  "GV03sb_13_u:1597": "haiṣāmaparo'nupraiti 13.8.1.[8]",
  "GV03sb_13_u:1599": "dakṣiṇāpravaṇasya pratyarṣe kuryādityu haika āhuḥ tatpratyucritamagham bhavatīti",
  "GV03sb_13_u:1600": "no eva t/thā kuryādyadvā udīcīnapravaṇe karoti tadeva pratyucritamagham bhavati 13.8.1.[9]",
  "GV03sb_13_u:1602": "yasyaiva samasya sataḥ dakṣiṇatah purastādāpa etya saṃsthāyāpraghnatya etāṃ",
  "GV03sb_13_u:1603": "diśamabhiniṣpadyākṣayyā apo'pipadyeraṃstatkuryādannam",
  "GV03sb_13_u:1604": "vā'āpo'nnādyamevāsmā'etatpurastātpratyagdadhātyamṛtamu vā āpa eṣo ha jīvānām",
  "GV03sb_13_u:1605": "digantareṇa saptarṣīṇāṃ codayanamādityasyacāstamayanamamṛtameva tajjīveṣu",
  "GV03sb_13_u:1606": "dadhāti taddhaitatpratimīvannāma śmaśānakaraṇam jīvebhyo hitaṃ yadvāva",
  "GV03sb_13_u:1607": "jīvebhyo hitam tatpitṛbhyaḥ 13.8.1.[10]",
  "GV03sb_13_u:1609": "kamvati kuryāt kam me'sadityatho śamvati śam me'saditi nādhipathaṃ",
  "GV03sb_13_u:1610": "kuryānnākāśe nedāviraghaṃ karavāṇīti 13.8.1.[11]",
  "GV03sb_13_u:1612": "guhā sadavatāpi syāt tadyadguhā bhavatyaghameva tadguhā karotyatha",
  "GV03sb_13_u:1613": "yadavatāpyasau vā ādityaḥ pāpmano'pahantā sa evāsmātpāpmānamapahantyatho",
  "GV03sb_13_u:1614": "ādityajyotiṣamevainaṃ karoti 13.8.1.[12]",
  "GV03sb_13_u:1616": "na tasminkuryāt yasyetthādanūkāśaḥ syādyācamānaṃ ha nāma tatkṣipre",
  "GV03sb_13_u:1617": "haiṣāmaparo'nupraiti 13.8.1.[13]",
  "GV03sb_13_u:1619": "citram paścātsyāt prajā vai citraṃ citraṃ hāsya prajā bhavati yadi citram na syādāpaḥ",
  "GV03sb_13_u:1620": "paścādvottarato vā syurāpohyeva citr/",
  "GV03sb_13_u:1621": "ṃ haivāsya prajā bhavati 13.8.1.[14]",
  "GV03sb_13_u:1623": "ūṣare karoti reto vā ūṣāḥ prajananaṃ tadenam prajanana ābhajatyetaddha vai",
  "GV03sb_13_u:1624": "pitaraḥ prajanana ābhaktā bhavanti yadeṣām prajā bhavati prajā hāsya śreyasī",
  "GV03sb_13_u:1625": "bhavati 13.8.1.[15]",
  "GV03sb_13_u:1627": "samūle samūlaṃ hi pitṝṇām vīriṇamiśrametaddhāsyāḥ pitryamanatiriktamatho",
  "GV03sb_13_u:1628": "aghameva tadbaddhṛ karoti 13.8.1.[16]",
  "GV03sb_13_u:1630": "na bhūmipāśamabhividadhyāt na śaraṃ nāśmagandhāṃ nādhyāṇḍāṃ na pṛśniparṇī",
  "GV03sb_13_u:1631": "nāśvatthasyāntikaṃ kuryānna vibhītakasya na tilvakasya na sphūrjakasya na",
  "GV03sb_13_u:1632": "haridrorna nyagrodhasya ye cānye pāpanāmāno maṅgalopepsayā nāmnāmeva",
  "GV03sb_13_u:1633": "parihārāya 13.8.1.[17]",
  "GV03sb_13_u:1635": "athāta āvṛdeva agnividhayāgnicitaḥ śmaśānaṃ karoti yadvai yajamāno'gniṃ",
  "GV03sb_13_u:1636": "cinute'muṣmai tallokāya yajñenātmānaṃ saṃskuruta etadu ha yajñiyaṃ",
  "GV03sb_13_u:1637": "karmāsaṃsthitamā śmaśānakaraṇāttadyadagnividhayāgnicitaḥ śmaśānaṃ",
  "GV03sb_13_u:1638": "karotyagnicityāmeva tatsaṃsthāpayati 13.8.1.[18]",
  "GV03sb_13_u:1640": "tadvai na mahatjuryāt nenmahadagham karavāṇīti",
  "GV03sb_13_u:1641": "yāvānapakṣapuco'gnistāvatjuryādityu haika āhuḥ samāno hyasyaiṣa ātmā",
  "GV03sb_13_u:1642": "yathaivāgnestatheti 13.8.1.[19]",
  "GV03sb_13_u:1644": "puruṣamātraṃ tveva kuryāt tathāparasmā avakāśaṃ na karoti paścādvarīyaḥ prajā",
  "GV03sb_13_u:1645": "vai paścātprajāmeva tadvarīyasīṃ kuruta uttarato varṣīyaḥ prajā vā uttarā prajāmeva",
  "GV03sb_13_u:1646": "tadvarṣīyasīṃ kurute tadvidhāyāpasalavisṛṣṭābhi spandyābhiḥ paryātanotyapasalavi",
  "GV03sb_13_u:1647": "pitryaṃ hi karma 13.8.1.[20]",
  "GV03sb_13_u:1649": "athoddhantavā āha sa yāvatyeva nivapsyantsyāttāvaduddhanyātpuruṣamātraṃ",
  "GV03sb_13_u:1650": "tvevoddhanyāttathāparasmā avakāśaṃ na karotyatho oṣadhiloko vai pitavra",
  "GV03sb_13_u:1651": "oṣadhīnāṃ ha mūlānyupasarpantyatho nedasyā antarhito'saditi 13.8.2.[1]",
  "GV03sb_13_u:1653": "antardhāvo haike nivapanti devāścāsurāścobhaye prājāpatyā asmiṃloke'spardhanta te",
  "GV03sb_13_u:1654": "devā asurāntsapatnānbhrātṛvyānasmāllokādanudanta tasmādyā daivyaḥ prajā",
  "GV03sb_13_u:1655": "anantarhitāni tāḥ śmaśānāni kurvate'tha yā āsuryaḥ prācyāstvadye tvadantarhitāni te",
  "GV03sb_13_u:1656": "camvāṃ tvadyasmiṃstvat 13.8.2.[2]",
  "GV03sb_13_u:1658": "athainatpariśridbhiḥ pariśravati yā evāmūḥ pariśritastā etā yajuṣā tāḥ pariśrayati",
  "GV03sb_13_u:1659": "tūṣṇīmimā daivaṃ tatpitryam ca vyākarotyaparimitābhiraparimito hyasau lokaḥ 13.8.2.[3]",
  "GV03sb_13_u:1661": "athainatpalāśaśākhayā vyudūhati yadevādo vyudūhanaṃ tadetadapeto yantu",
  "GV03sb_13_u:1662": "paṇayo'sumnā devapīyava iti",
  "GV03sb_13_u:1663": "paṇīnevaitadasumnāndevapīyūnasurarakṣasānyasmāllokādapahantyasya lokaḥ",
  "GV03sb_13_u:1664": "sutāvata iti sutavānhi ya ījānodyubhirahobhiraktubhirvyaktamiti",
  "GV03sb_13_u:1665": "tadenamṛtubhiścāhorātraiśca salokaṃ karoti 13.8.2.[4]",
  "GV03sb_13_u:1667": "yamo dadātvavasānamasmā iti yamo ha vā asyāmavasānasyeṣṭe tamevāsmā",
  "GV03sb_13_u:1668": "asyāmavasānaṃ yācati tāṃ dakṣiṇodasyatyudagitarāṃ daivaṃ caiva tatpitryaṃ ca",
  "GV03sb_13_u:1669": "vyākaroti 13.8.2.[5]",
  "GV03sb_13_u:1671": "atha dakṣiṇataḥ sīram yunakti uttarata ityu haika āhuḥ sa yathā kāmayeta tathā",
  "GV03sb_13_u:1672": "kuryādyuṅkteti sampreṣyābhimantrayate savitā te śarīrebhyaḥ pṛthivyāṃ",
  "GV03sb_13_u:1673": "lokamicatviti savitaivāsyaitacarīrebhyaḥ pṛthivyāṃ lokamicati tasmai yujyantāmusriyā",
  "GV03sb_13_u:1674": "ityetasmā u hi karmaṇa usriyā yujyante 13.8.2.[6]",
  "GV03sb_13_u:1676": "ṣaṅgavam bhavati ṣaḍṛtavaḥ samvatsara ṛtuṣvevainametatsamvatvare",
  "GV03sb_13_u:1677": "pratiṣṭhāyām pratiṣṭhāpayati tadapasalavi paryāhṛtyottarataḥ pratīcīm prathamāṃ",
  "GV03sb_13_u:1678": "sītām kṛṣati vāyuḥ punātviti jaghanārdhena dakṣiṇāgnerbhrājaseti dakṣiṇārdhena",
  "GV03sb_13_u:1679": "prācīṃ sūryasya varcasetyagreṇodīcīm 13.8.2.[7]",
  "GV03sb_13_u:1681": "catasraḥ sītā yajuṣā kṛṣati tadyaccatasṛṣu dikṣvannaṃ",
  "GV03sb_13_u:1682": "tasminnevainametatpratiṣṭhāpayati tadvai yajuṣāddhā vai tadyadyajuraddho",
  "GV03sb_13_u:1683": "tadyadimā diśaḥ 13.8.2.[8]",
  "GV03sb_13_u:1685": "athātmānam vikṛṣati tadyadeva samvatsare'nnaṃ",
  "GV03sb_13_u:1686": "tasminnevainametatpratiṣṭhāpayati tūṣṇīmaparimitābhiraparimitohyasau lokaḥ 13.8.2.[9]",
  "GV03sb_13_u:1688": "athainadvimuñcati kṛtvā tatkarma yasmai karmaṇa enadyuṅkte vimucyantāmusriyā",
  "GV03sb_13_u:1689": "ityetasmā u hi karmaṇa usriyā yujyante taddakṣiṇodasyatyudagitaraddaivaṃ caiva",
  "GV03sb_13_u:1690": "tatpitryam ca vyākaroti 13.8.3.[1]",
  "GV03sb_13_u:1692": "atha sarvauṣadham vapati yadevādaḥ sarvauṣadhaṃ",
  "GV03sb_13_u:1693": "tadetadbahvībhistadvapatyekayedaṃ daivaṃ caiva tatpitryaṃ ca vyākarotyaśvatthe vo",
  "GV03sb_13_u:1694": "niṣadanam parṇe vo vasatiṣkṛteti jyogjīvātumevaibhya etadāśāste tatho",
  "GV03sb_13_u:1695": "haiṣāmekaiko'paro jarasānupraiti 13.8.3.[2]",
  "GV03sb_13_u:1697": "athainannivapati iyam vai pṛthivī pratiṣṭhāsyāmevainametatpratiṣṭhāyām",
  "GV03sb_13_u:1698": "pratiṣṭhāpayati purādityasyodayāttira-iva vai pitarastira-iva rātristira eva tatkaroti",
  "GV03sb_13_u:1699": "yathā kurvato'bhyudiyāttadenamubhayorahorātrayoḥ pratiṣṭhāpayati 13.8.3.[3]",
  "GV03sb_13_u:1701": "savitā te śarīrāṇi māturupastha āvapatviti savitaivāsyaitacarīrāṇyasyai pṛthivyai",
  "GV03sb_13_u:1702": "māturupastha āvapati tasyai pṛthivi śambhaveti yathaivāsmā iyaṃ śaṃ",
  "GV03sb_13_u:1703": "syādevametadāha prajāpatau tvā devatāyāmupodake loke nidadhāmyasāviti nāma",
  "GV03sb_13_u:1704": "gṛhṇātyayam vai loka upodakastadenam prajāpatau devatāyāmupodake loke nidadhāti 13.8.3.[4]",
  "GV03sb_13_u:1706": "atha kañcidāha etām diśamanavānantsṛtvā kumbham prakṣīyāṇaprekṣamāṇa ehīti",
  "GV03sb_13_u:1707": "tatra japati param mṛtyo anu parehi panthāṃ yaste anya itaro devayānāt cakṣuṣmate",
  "GV03sb_13_u:1708": "śṛṇvate te bravīmi mā naḥ prajāṃ rīriṣo mota vīrāniti jyogjīvātumevaibhya",
  "GV03sb_13_u:1709": "etadāśāste tatho haiṣāmekaiko'paro jarasānupraiti 13.8.3.[5]",
  "GV03sb_13_u:1711": "athainaṃ yathāṅgaṃ kalpayati śam vātaḥ śam hi te ghṛṇiḥ śam te bhavantviṣṭakāḥ",
  "GV03sb_13_u:1712": "śam te bhavantvagnayaḥ pārthivāso mā tvābhiśūśucan kalpantāṃ te diśastubhyamāpaḥ",
  "GV03sb_13_u:1713": "śivatamāstubhyam bhavantu sindhavaḥ antarikṣaṃ śivam tubhyaṃ kalpantāṃ te diśaḥ",
  "GV03sb_13_u:1714": "sarvā ityetadevāsmai sarvaṃ kalpayatyetadasmai śivaṃ karoti 13.8.3.[6]",
  "GV03sb_13_u:1716": "atha trayodaśa pādamātrya iṣṭakā alakṣaṇāḥ kṛtā bhavanti yā evāmūragnāviṣṭakāstā",
  "GV03sb_13_u:1717": "etā yajuṣā tā upadadhāti tūṣṇīmimā daivaṃ caiva tatpitryaṃ ca vyākaroti 13.8.3.[7]",
  "GV03sb_13_u:1719": "trayodaśa bhavanti trayodaśa māsāḥ samvatsara ṛtuṣvevainametatsamvatsare",
  "GV03sb_13_u:1720": "pratiṣṭhāyām pratiṣṭhāpayati 13.8.3.[8]",
  "GV03sb_13_u:1722": "pādamātryo bhavanti pratiṣṭhā vai pādaḥ pratiṣṭhāmevāsmai karotyalakṣaṇā",
  "GV03sb_13_u:1723": "bhavanti tira-iva vai pitarastira-iva tadyadalakṣaṇaṃ tira eva tattiraḥ karoti 13.8.3.[9]",
  "GV03sb_13_u:1725": "tāsāmekām madhye prācīmupadadhāti sa ātmā tisraḥ",
  "GV03sb_13_u:1726": "purastānmūrdhasa+hitāstacirastisro dakṣiṇataḥ sa dakṣiṇaḥ pakṣastisra uttarataḥ sa",
  "GV03sb_13_u:1727": "uttaraḥ pakṣastisraḥ paścāttatpucaṃ so'syaiṣa pakṣapucavānātmā yathaivāgnestathā 13.8.3.[10]",
  "GV03sb_13_u:1729": "atha pradarātpurīṣamāhartavā āha etaddhāsyāḥ pitryamanatiriktamatho aghameva",
  "GV03sb_13_u:1730": "tadbaddhṛ karotyasminnu haike'vāntaradeśe karṣūṃ khātvā tato'bhyāhāraṃ kurvanti",
  "GV03sb_13_u:1731": "parikṛṣantyu haike dakṣiṇataḥ paścāduttaratastato'bhyāhāraṃ kurvanti sa yathā",
  "GV03sb_13_u:1732": "kāmayeta tathā kuryāt 13.8.3.[11]",
  "GV03sb_13_u:1734": "tadvai na mahatkuryāt nenmahadagham karavāṇīti yāvānudbāhuḥ",
  "GV03sb_13_u:1735": "puruṣastāvatkṣatriyasya kuryānmukhadaghnam brāhmaṇasyopasthadaghnaṃ striyā",
  "GV03sb_13_u:1736": "ūrudaghnam vaiśyasyāṣṭhīvaddaghnaṃ śūdrasyaivamvīryā hyeta iti 13.8.3.[12]",
  "GV03sb_13_u:1738": "adhojānu tveva kuryāt tathāparasmā avakāśaṃ na karoti tasya kriyamāṇasya",
  "GV03sb_13_u:1739": "tejanīmuttarato dhārayanti prajā ha sā prajāmeva taduttarato dhārayanti tāṃ na",
  "GV03sb_13_u:1740": "nyasyeddhṛtvā vaināmūḍhvā vā gṛheṣūcrayetprajāmeva tadgṛheṣūcrayati 13.8.3.[13]",
  "GV03sb_13_u:1742": "kṛtvā yavānvapati agham me yavayānityavakābhiḥ pracādayati kam me'saditi",
  "GV03sb_13_u:1743": "darbhaiḥ pracādayatyarūkṣatāyai 13.8.4.[1]",
  "GV03sb_13_u:1745": "athainacaṅkubhiḥ pariṇihanti pālāśam purastādbrahma vai palāśo",
  "GV03sb_13_u:1746": "brahmapurogavamevainaṃ svargaṃ lokaṃ gamayati śamīmayamuttarataḥ śam",
  "GV03sb_13_u:1747": "me'saditi vāraṇam paścādagham me vārayātā iti vṛtraśaṅkuṃ",
  "GV03sb_13_u:1748": "dakṣiṇato'ghasyaivānatyayāya 13.8.4.[2]",
  "GV03sb_13_u:1750": "atha dakṣiṇataḥ parivakre khananti te kṣīreṇa codakena ca pūrayanti te",
  "GV03sb_13_u:1751": "hainamamuṣmiṃlokeṛkṣite kulye upadhāvataḥ saptottarastā udakena pūrayanti na ha",
  "GV03sb_13_u:1752": "vai sapta sravantīraghamatyetumarhatyaghasyaivānatyayāya 13.8.4.[3]",
  "GV03sb_13_u:1754": "aśmanastrīṃstrīnprakiranti tā abhyuttarantyaśmanvatī rīyate",
  "GV03sb_13_u:1755": "saṃrabhadhvamuttiṣṭhata pratarata sakhāyaḥ atrā jahīmo'śivā ye",
  "GV03sb_13_u:1756": "asañcivānvayamuttaremābhi vājāniti yathaiva yajustathā bandhuḥ 13.8.4.[4]",
  "GV03sb_13_u:1758": "apāmārgairapamṛjate aghameva tadapamṛjate'pāghamapa kilviṣamapa kṛtyāmapo",
  "GV03sb_13_u:1759": "rapaḥ apāmārga tvamasmadapa duḥṣvapnyaṃ suveti yathaiva yajustathā bandhuḥ 13.8.4.[5]",
  "GV03sb_13_u:1761": "yatrodakam bhavati tatsnānti sumitriyā na āpa oṣadhayaḥ santvityañjalināpa upācati",
  "GV03sb_13_u:1762": "vajro vā āpo vajreṇaivaitanmitradheyaṃ kurute durmitriyāstasmai santu",
  "GV03sb_13_u:1763": "yo'smāndveṣṭi yaṃ caparāsiñcettenaiva tam parābhāvayati 13.8.4.[6]",
  "GV03sb_13_u:1765": "sa y/di sthāvarā āpo bhavanti sthāpayantyeṣām pāpmānamatha yadi vahanti",
  "GV03sb_13_u:1766": "vahantyevaiṣām pādmānaṃ snātvāhatāni vāsāṃsi paridhāyānaḍuhaḥ",
  "GV03sb_13_u:1767": "pucamanvārabhyāyantyāsneyo vā anaḍvānagnimukhā eva",
  "GV03sb_13_u:1768": "tatpitṛlokājjīvalokamabhyāyantyatho agnirvai patho'tivoḍā sa enānativahati 13.8.4.[7]",
  "GV03sb_13_u:1770": "udvayaṃ tamasasparīti etāmṛcaṃ japanto yanti tattamasaḥ pitṛlokādādityaṃ",
  "GV03sb_13_u:1771": "jyotirabhyāyanti tebhya āgatebhya āñjanābhyañjane prayacantyeṣa ha",
  "GV03sb_13_u:1772": "mānuṣo'laṅkārastenaiva tam mṛtyumantardadhate 13.8.4.[8]",
  "GV03sb_13_u:1774": "atha gṛheṣvagniṃ samādhāya vāraṇānparidhīnparidhāya vāraṇena sruveṇāgnaya",
  "GV03sb_13_u:1775": "āyuṣmata āhutiṃ juhotyagnirvā ā āyuṣmānāyuṣa īṣṭe tamevaibhya āyuryācatyagna",
  "GV03sb_13_u:1776": "āyūṃṣi pavasa iti puro'nuvākyābhājanam 13.8.4.[9]",
  "GV03sb_13_u:1778": "atha juhoti āyuṣmānagne haviṣā vṛdhāno ghṛtapratīko ghṛtayoniredhi gṛtam pītvā",
  "GV03sb_13_u:1779": "madhu cāru gavyam piteva putramabhirakṣatādimāntsvāheti",
  "GV03sb_13_u:1780": "yathaivainānabhirakṣedyathābhigopāyedevametadāha 13.8.4.[10]",
  "GV03sb_13_u:1782": "tasya purāṇo'naḍvāndakṣiṇā purāṇā yavāḥ purāṇyāsandī sopabarhaṇaiṣā nvādiṣṭā",
  "GV03sb_13_u:1783": "dakṣiṇā kāmaṃ yathāśraddham bhūyasīrdadyāditi nvagnicitaḥ 13.8.4.[11]",
  "GV03sb_13_u:1785": "athānagnicitaḥ etadeva bhūmijoṣaṇametatsamānam karma yadanyadagnikarmaṇaḥ",
  "GV03sb_13_u:1786": "kurvādāhitāgneḥ śarkarā ityu haika āhuryā evāmūragnyādheyaśarkarāstā etā iti na",
  "GV03sb_13_u:1787": "kuryādityeka īśvaro haitā anagnicitaṃ santaptoriti sa yathā kāmayeta tathā kuryāt 13.8.4.[12]",
  "GV03sb_13_u:1789": "maryādāyā eva loṣṭamāhṛtya antareṇa nidadhātīmaṃ jīvebhyaḥ paridhiṃ dadhāmi",
  "GV03sb_13_u:1790": "maiṣāṃ nu gādaparo arthametam śataṃ jīvantu śaradaḥ purūcīrantarmṛtyuṃ",
  "GV03sb_13_u:1791": "dadhatām parvateneti jīvebhyaścaivaitām pitṛbhyaśca maryādāṃ karotyasambhedāya",
  "GV03sb_13_u:1792": "tasmādu haitajjīvāśca pitaraśca na sandṛśyante"
}